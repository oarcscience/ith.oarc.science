[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](act)  [Next](co1.md) 

------------------------------------------------------------------------

### Dutch Bible: Romans

<span id="an_1:1">1:1</span> Paulus, een dienstknecht van Jezus
Christus, een geroepen apostel, afgezonderd tot het Evangelie van God,

<span id="an_1:2">1:2</span> (Hetwelk Hij te voren beloofd had door Zijn
profeten, in de heilige Schriften)

<span id="an_1:3">1:3</span> Van Zijn Zoon,, Die geworden is uit het
zaad van David, naar het vlees;

<span id="an_1:4">1:4</span> Die krachtelijk bewezen is te zijn de Zoon
van God, naar den Geest der heiligmaking, uit de opstanding der doden)
namelijk Jezus Christus, onzen Heere:

<span id="an_1:5">1:5</span> (Door Welken wij hebben ontvangen genade en
het apostelschap, tot gehoorzaamheid des geloofs onder al de heidenen,
voor Zijn Naam;

<span id="an_1:6">1:6</span> Onder welken gij ook zijt, geroepenen van
Jezus Christus!)

<span id="an_1:7">1:7</span> Allen, die te Rome zijt, geliefden Gods, en
geroepen heiligen, genade zij u, en vrede van God, onzen Vader, en den
Heere Jezus Christus.

<span id="an_1:8">1:8</span> Eerstelijk dank ik mijn God door Jezus
Christus over u allen, dat uw geloof verkondigd wordt in de gehele
wereld.

<span id="an_1:9">1:9</span> Want God is mijn Getuige, Welken ik diene
in mijn geest, in het Evangelie Zijns Zoons, hoe ik zonder nalaten uwer
gedenke;

<span id="an_1:10">1:10</span> Allen tijd in mijn gebeden biddende, of
mogelijk mij nog te eniger tijd goede gelegenheid gegeven werd, door den
wil van God, om tot ulieden te komen.

<span id="an_1:11">1:11</span> Want ik verlang om u te zien, opdat ik u
enige geestelijke gave mocht mededelen, ten einde gij versterkt zoudt
worden;

<span id="an_1:12">1:12</span> Dat is, om mede vertroost te worden onder
u, door het onderlinge geloof, zo het uwe als het mijne.

<span id="an_1:13">1:13</span> Doch ik wil niet, dat u onbekend zij,
broeders, dat ik menigmaal voorgenomen heb tot u te komen (en ben tot
nog toe verhinderd geweest), opdat ik ook onder u enige vrucht zou
hebben, gelijk als ook onder de andere heidenen.

<span id="an_1:14">1:14</span> Beiden Grieken en Barbaren, beiden wijzen
en onwijzen ben ik een schuldenaar.

<span id="an_1:15">1:15</span> Alzo hetgeen in mij is, dat is
volvaardig, om u ook, die te Rome zijt, het Evangelie te verkondigen.

<span id="an_1:16">1:16</span> Want ik schaam mij des Evangelies van
Christus niet; want het is een kracht Gods tot zaligheid een iegelijk,
die gelooft, eerst den Jood, en ook den Griek.

<span id="an_1:17">1:17</span> Want de rechtvaardigheid Gods wordt in
hetzelve geopenbaard uit geloof tot geloof; gelijk geschreven is: Maar
de rechtvaardige zal uit het geloof leven.

<span id="an_1:18">1:18</span> Want de toorn Gods wordt geopenbaard van
den hemel over alle goddeloosheid, en ongerechtigheid der mensen, als
die de waarheid in ongerechtigheid ten onder houden.

<span id="an_1:19">1:19</span> Overmits hetgeen van God kennelijk is, in
hen openbaar is; want God heeft het hun geopenbaard.

<span id="an_1:20">1:20</span> Want Zijn onzienlijke dingen worden, van
de schepping der wereld aan, uit de schepselen verstaan en doorzien,
beide Zijn eeuwige kracht en Goddelijkheid, opdat zij niet te
verontschuldigen zouden zijn.

<span id="an_1:21">1:21</span> Omdat zij, God kennende, Hem als God niet
hebben verheerlijkt of gedankt; maar zijn verijdeld geworden in hun
overleggingen en hun onverstandig hart is verduisterd geworden;

<span id="an_1:22">1:22</span> Zich uitgevende voor wijzen, zijn zij
dwaas geworden;

<span id="an_1:23">1:23</span> En hebben de heerlijkheid des
onverderfelijken Gods veranderd in de gelijkenis eens beelds van een
verderfelijk mens, en van gevogelte, en van viervoetige en kruipende
gedierten.

<span id="an_1:24">1:24</span> Daarom heeft God hen ook overgegeven in
de begeerlijkheden hunner harten tot onreinigheid, om hun lichamen onder
elkander te onteren;

<span id="an_1:25">1:25</span> Als die de waarheid Gods veranderd hebben
in de leugen, en het schepsel geeerd en gediend hebben boven den
Schepper, Die te prijzen is in der eeuwigheid, amen.

<span id="an_1:26">1:26</span> Daarom heeft God hen overgegeven tot
oneerlijke bewegingen; want ook hun vrouwen hebben het natuurlijk
gebruik veranderd in het gebruik tegen nature;

<span id="an_1:27">1:27</span> En insgelijks ook de mannen, nalatende
het natuurlijk gebruik der vrouw, zijn verhit geworden in hun lust tegen
elkander, mannen met mannen schandelijkheid bedrijvende, en de
vergelding van hun dwaling, die daartoe behoorde, in zichzelven
ontvangende.

<span id="an_1:28">1:28</span> En gelijk het hun niet goed gedacht heeft
God in erkentenis te houden, zo heeft God hen overgegeven in een
verkeerden zin, om te doen dingen, die niet betamen;

<span id="an_1:29">1:29</span> Vervuld zijnde met alle ongerechtigheid,
hoererij, boosheid, gierigheid, kwaadheid, vol van nijdigheid, moord,
twist, bedrog, kwaadaardigheid;

<span id="an_1:30">1:30</span> Oorblazers, achterklappers, haters Gods,
smaders, hovaardigen, laatdunkenden, vinders van kwade dingen, den
ouderen ongehoorzaam;

<span id="an_1:31">1:31</span> Onverstandigen, verbondbrekers, zonder
natuurlijke liefde, onverzoenlijken, onbarmhartigen;

<span id="an_1:32">1:32</span> Dewelken, daar zij het recht Gods weten,,
namelijk, dat degenen, die zulke dingen doen, des doods waardig zijn)
niet alleen dezelve doen, maar ook mede een welgevallen hebben in
degenen, die ze doen.

<span id="an_2:1">2:1</span> Daarom zijt gij niet te verontschuldigen, o
mens, wie gij zijt, die anderen oordeelt; want waarin gij een ander
oordeelt, veroordeelt gij uzelven; want gij, die anderen oordeelt, doet
dezelfde dingen.

<span id="an_2:2">2:2</span> En wij weten, dat het oordeel Gods naar
waarheid is, over degenen, die zulke dingen doen.

<span id="an_2:3">2:3</span> En denkt gij dit, o mens, die oordeelt
dengenen, die zulke dingen doen, en dezelve doet, dat gij het oordeel
Gods zult ontvlieden?

<span id="an_2:4">2:4</span> Of veracht gij den rijkdom Zijner
goedertierenheid, en verdraagzaamheid, en lankmoedigheid, niet wetende,
dat de goedertierenheid Gods u tot bekering leidt?

<span id="an_2:5">2:5</span> Maar naar uw hardigheid, en onbekeerlijk
hart, vergadert gij uzelven toorn als een schat, in den dag des toorns,
en der openbaring van het rechtvaardig oordeel Gods.

<span id="an_2:6">2:6</span> Welke een iegelijk vergelden zal naar zijn
werken;

<span id="an_2:7">2:7</span> Dengenen wel, die met volharding in
goeddoen, heerlijkheid, en eer, en onverderfelijkheid zoeken, het
eeuwige leven;

<span id="an_2:8">2:8</span> Maar dengenen, die twistgierig zijn, en die
der waarheid ongehoorzaam, doch der ongerechtigheid gehoorzaam zijn, zal
verbolgenheid en toorn vergolden worden;

<span id="an_2:9">2:9</span> Verdrukking en benauwdheid over alle ziel
des mensen, die het kwade werkt, eerst van den Jood, en ook van den
Griek;

<span id="an_2:10">2:10</span> Maar heerlijkheid, en eer, en vrede een
iegelijk, die het goede werkt, eerst den Jood, en ook den Griek.

<span id="an_2:11">2:11</span> Want er is geen aanneming des persoons
bij God.

<span id="an_2:12">2:12</span> Want zovelen, als er zonder wet gezondigd
hebben, zullen ook zonder wet verloren gaan; en zovelen, als er onder de
wet gezondigd hebben, zullen door de wet geoordeeld worden;

<span id="an_2:13">2:13</span> (Want de hoorders der wet zijn niet
rechtvaardig voor God, maar de daders der wet zullen gerechtvaardigd
worden;

<span id="an_2:14">2:14</span> Want wanneer de heidenen, die de wet niet
hebben, van nature de dingen doen, die der wet zijn, dezen, de wet niet
hebbende, zijn zichzelven een wet;

<span id="an_2:15">2:15</span> Als die betonen het werk der wet
geschreven in hun harten, hun geweten medegetuigende, en de gedachten
onder elkander hen beschuldigende, of ook ontschuldigende).

<span id="an_2:16">2:16</span> In den dag wanneer God de verborgene
dingen der mensen zal oordelen door Jezus Christus, naar mijn Evangelie.

<span id="an_2:17">2:17</span> Zie, gij wordt een Jood genaamd en rust
op de wet; en roemt op God,

<span id="an_2:18">2:18</span> En gij weet Zijn wil, en beproeft de
dingen, die daarvan verschillen, zijnde onderwezen uit de wet;

<span id="an_2:19">2:19</span> En gij betrouwt uzelven te zijn een
leidsman der blinden, een licht dergenen, die in duisternis zijn;

<span id="an_2:20">2:20</span> Een onderrichter der onwijzen, en een
leermeester der onwetenden, hebbende de gedaante der kennis en der
waarheid in de wet.

<span id="an_2:21">2:21</span> Die dan een anderen leert, leert gij
uzelven niet? Die predikt, dat men niet stelen zal, steelt gij?

<span id="an_2:22">2:22</span> Die zegt, dat men geen overspel doen zal,
doet gij overspel? Die van de afgoden een gruwel hebt, berooft gij het
heilige?

<span id="an_2:23">2:23</span> Die op de wet roemt, onteert gij God door
de overtreding der wet?

<span id="an_2:24">2:24</span> Want de Naam van God wordt om uwentwil
gelasterd onder de heidenen, gelijk geschreven is.

<span id="an_2:25">2:25</span> Want de besnijdenis is wel nut, indien
gij de wet doet; maar indien gij een overtreder der wet zijt, zo is uw
besnijdenis voorhuid geworden.

<span id="an_2:26">2:26</span> Indien dan de voorhuid de rechten der wet
bewaart, zal niet zijn voorhuid tot een besnijdenis gerekend worden?

<span id="an_2:27">2:27</span> En zal de voorhuid, die uit de natuur is,
als zij de wet volbrengt, u niet oordelen, die door de letter en
besnijdenis een overtreder der wet zijt?

<span id="an_2:28">2:28</span> Want die is niet een Jood, die het in het
openbaar is; noch die is de besnijdenis, die het in het openbaar in het
vlees is;

<span id="an_2:29">2:29</span> Maar die is een Jood, die het in het
verborgen is, en de besnijdenis des harten, in den geest, niet in de
letter, is de besnijdenis; wiens lof niet is uit de mensen, maar uit
God.

<span id="an_3:1">3:1</span> Welk is dan het voordeel van den Jood? Of
welk is de nuttigheid der besnijdenis?

<span id="an_3:2">3:2</span> Vele in alle manier; want dit is wel het
eerste, dat hun de Woorden Gods zijn toebetrouwd.

<span id="an_3:3">3:3</span> Want wat is het, al zijn sommigen ongelovig
geweest? Zal hun ongelovigheid het geloof van God te niet doen?

<span id="an_3:4">3:4</span> Dat zij verre. Doch God zij waarachtig,
maar alle mens leugenachtig; gelijk als geschreven is: Opdat Gij
gerechtvaardigd wordt in Uw woorden, en overwint, wanneer Gij oordeelt.

<span id="an_3:5">3:5</span> Indien nu onze ongerechtigheid Gods
gerechtigheid bevestigt, wat zullen wij zeggen? Is God onrechtvaardig,
als Hij toorn over ons brengt? (Ik spreek naar den mens.)

<span id="an_3:6">3:6</span> Dat zij verre, anderszins hoe zal God de
wereld oordelen?

<span id="an_3:7">3:7</span> Want indien de waarheid Gods door mijn
leugen overvloediger is geworden, tot Zijn heerlijkheid, wat word ik ook
nog als een zondaar geoordeeld?

<span id="an_3:8">3:8</span> En zeggen wij niet liever (gelijk wij
gelasterd worden, en gelijk sommigen zeggen, dat wij zeggen): Laat ons
het kwade doen, opdat het goede daaruit kome? Welker verdoemenis
rechtvaardig is.

<span id="an_3:9">3:9</span> Wat dan? Zijn wij uitnemender? Ganselijk
niet; want wij hebben te voren beschuldigd beiden Joden en Grieken, dat
zij allen onder de zonde zijn;

<span id="an_3:10">3:10</span> Gelijk geschreven is: Er is niemand
rechtvaardig, ook niet een;

<span id="an_3:11">3:11</span> Er is niemand, die verstandig is, er is
niemand, die God zoekt.

<span id="an_3:12">3:12</span> Allen zijn zij afgeweken, te zamen zijn
zij onnut geworden; er is niemand, die goed doet, er is ook niet tot een
toe.

<span id="an_3:13">3:13</span> Hun keel is een geopend graf; met hun
tongen plegen zij bedrog; slangenvenijn is onder hun lippen.

<span id="an_3:14">3:14</span> Welker mond vol is van vervloeking en
bitterheid;

<span id="an_3:15">3:15</span> Hun voeten zijn snel om bloed te
vergieten;

<span id="an_3:16">3:16</span> Vernieling en ellendigheid is in hun
wegen;

<span id="an_3:17">3:17</span> En den weg des vredes hebben zij niet
gekend.

<span id="an_3:18">3:18</span> Er is geen vreze Gods voor hun ogen.

<span id="an_3:19">3:19</span> Wij weten nu, dat al wat de wet zegt, zij
dat spreekt tot degenen, die onder de wet zijn; opdat alle mond gestopt
worde en de gehele wereld voor God verdoemelijk zij.

<span id="an_3:20">3:20</span> Daarom zal uit de werken der wet geen
vlees gerechtvaardigd worden, voor Hem; want door de wet is de kennis
der zonde.

<span id="an_3:21">3:21</span> Maar nu is de rechtvaardigheid Gods
geopenbaard geworden zonder de wet, hebbende getuigenis van de wet en de
profeten:

<span id="an_3:22">3:22</span> Namelijk de rechtvaardigheid Gods door
het geloof van Jezus Christus, tot allen, en over allen, die geloven;
want er is geen onderscheid.

<span id="an_3:23">3:23</span> Want zij hebben allen gezondigd, en
derven de heerlijkheid Gods;

<span id="an_3:24">3:24</span> En worden om niet gerechtvaardigd, uit
Zijn genade, door de verlossing, die in Christus Jezus is;

<span id="an_3:25">3:25</span> Welken God voorgesteld heeft tot een
verzoening, door het geloof in Zijn bloed, tot een betoning van Zijn
rechtvaardigheid, door de vergeving der zonden, die te voren geschied
zijn onder de verdraagzaamheid Gods;

<span id="an_3:26">3:26</span> Tot een betoning van Zijn
rechtvaardigheid in dezen tegenwoordigen tijd; opdat Hij rechtvaardig
zij, en rechtvaardigende dengene, die uit het geloof van Jezus is.

<span id="an_3:27">3:27</span> Waar is dan de roem? Hij is uitgesloten.
Door wat wet? Der werken? Neen, maar door de wet des geloofs.

<span id="an_3:28">3:28</span> Wij besluiten dan, dat de mens door het
geloof gerechtvaardigd wordt, zonder de werken der wet.

<span id="an_3:29">3:29</span> Is God een God der Joden alleen? en is
Hij het niet ook der heidenen? Ja, ook der heidenen;

<span id="an_3:30">3:30</span> Nademaal Hij een enig God is, Die de
besnijdenis rechtvaardigen zal uit het geloof, en de voorhuid door het
geloof.

<span id="an_3:31">3:31</span> Doen wij dan de wet te niet door het
geloof? Dat zij verre; maar wij bevestigen de wet.

<span id="an_4:1">4:1</span> Wat zullen wij dan zeggen, dat Abraham,
onze vader, verkregen heeft naar het vlees?

<span id="an_4:2">4:2</span> Want indien Abraham uit de werken
gerechtvaardigd is, zo heeft hij roem, maar niet bij God.

<span id="an_4:3">4:3</span> Want wat zegt de Schrift? En Abraham
geloofde God, en het is hem gerekend tot rechtvaardigheid.

<span id="an_4:4">4:4</span> Nu dengene, die werkt, wordt het loon niet
toegerekend naar genade, maar naar schuld.

<span id="an_4:5">4:5</span> Doch dengene, die niet werkt, maar gelooft
in Hem, Die den goddeloze rechtvaardigt, wordt zijn geloof gerekend tot
rechtvaardigheid.

<span id="an_4:6">4:6</span> Gelijk ook David den mens zalig spreekt,
welken God de rechtvaardigheid toerekent zonder werken;

<span id="an_4:7">4:7</span> Zeggende: Zalig zijn zij, welker
ongerechtigheden vergeven zijn, en welker zonden bedekt zijn;

<span id="an_4:8">4:8</span> Zalig is de man, welken de Heere de zonden
niet toerekent.

<span id="an_4:9">4:9</span> Deze zaligspreking dan, is die alleen over
de besnijdenis, of ook over de voorhuid? Want wij zeggen, dat Abraham
het geloof gerekend is tot rechtvaardigheid.

<span id="an_4:10">4:10</span> Hoe is het hem dan toegerekend? Als hij
in de besnijdenis was, of in de voorhuid? Niet in de besnijdenis, maar
in de voorhuid.

<span id="an_4:11">4:11</span> En hij heeft het teken der besnijdenis
ontvangen tot een zegel der rechtvaardigheid des geloofs, die hem in de
voorhuid was toegerekend; opdat hij zou zijn een vader van allen, die
geloven in de voorhuid zijnde, ten einde ook hun de rechtvaardigheid
toegerekend worde;

<span id="an_4:12">4:12</span> En een vader der besnijdenis, dengenen
namelijk, die niet alleen uit de besnijdenis zijn, maar die ook wandelen
in de voetstappen des geloofs van onzen vader Abraham, hetwelk in de
voorhuid was.

<span id="an_4:13">4:13</span> Want de belofte is niet door de wet aan
Abraham of zijn zaad geschied, namelijk, dat hij een erfgenaam der
wereld zou zijn, maar door de rechtvaardigheid des geloofs.

<span id="an_4:14">4:14</span> Want indien degenen, die uit de wet zijn,
erfgenamen zijn, zo is het geloof ijdel geworden, en de beloftenis te
niet gedaan.

<span id="an_4:15">4:15</span> Want de wet werkt toorn; want waar geen
wet is, daar is ook geen overtreding.

<span id="an_4:16">4:16</span> Daarom is zij uit het geloof, opdat zij
naar genade zij; ten einde de belofte vast zij al den zade, niet alleen
dat uit de wet is, maar ook dat uit het geloof Abrahams is, welke een
vader is van ons allen;

<span id="an_4:17">4:17</span> (Gelijk geschreven staat: Ik heb u tot
een vader van vele volken gesteld) voor Hem, aan Welken hij geloofd
heeft, namelijk God, Die de doden levend maakt, en roept de dingen, die
niet zijn, alsof zij waren;

<span id="an_4:18">4:18</span> Welke tegen hoop op hoop geloofd heeft,
dat hij zou worden een vader van vele volken; volgens hetgeen gezegd
was: Alzo zal uw zaad wezen.

<span id="an_4:19">4:19</span> En niet verzwakt zijnde in het geloof,
heeft hij zijn eigen lichaam niet aangemerkt, dat alrede verstorven was,
alzo hij omtrent honderd jaren oud was, noch ook dat de moeder in Sara
verstorven was.

<span id="an_4:20">4:20</span> En hij heeft aan de beloftenis Gods niet
getwijfeld door ongeloof; maar is gesterkt geweest in het geloof,
gevende God de eer;

<span id="an_4:21">4:21</span> En ten volle verzekerd zijnde, dat
hetgeen beloofd was, Hij ook machtig was te doen.

<span id="an_4:22">4:22</span> Daarom is het hem ook tot
rechtvaardigheid gerekend.

<span id="an_4:23">4:23</span> Nu is het niet alleen om zijnentwil
geschreven, dat het hem toegerekend is;

<span id="an_4:24">4:24</span> Maar ook om onzentwil, welken het zal
toegerekend worden, namelijk dengenen, die geloven in Hem, Die Jezus,
onzen Heere, uit de doden opgewekt heeft;

<span id="an_4:25">4:25</span> Welke overgeleverd is om onze zonden, en
opgewekt om onze rechtvaardigmaking.

<span id="an_5:1">5:1</span> Wij dan, gerechtvaardigd zijnde uit het
geloof, hebben vrede bij God, door onzen Heere Jezus Christus;

<span id="an_5:2">5:2</span> Door Welken wij ook de toeleiding hebben
door het geloof tot deze genade, in welke wij staan, en roemen in de
hoop der heerlijkheid Gods.

<span id="an_5:3">5:3</span> En niet alleenlijk dit, maar wij roemen ook
in de verdrukkingen, wetende, dat de verdrukking lijdzaamheid werkt;

<span id="an_5:4">5:4</span> En de lijdzaamheid bevinding, en de
bevinding hoop;

<span id="an_5:5">5:5</span> En de hoop beschaamt niet, omdat de liefde
Gods in onze harten uitgestort is door den Heiligen Geest, Die ons is
gegeven.

<span id="an_5:6">5:6</span> Want Christus, als wij nog krachteloos
waren, is te Zijner tijd voor de goddelozen gestorven.

<span id="an_5:7">5:7</span> Want nauwelijks zal iemand voor een
rechtvaardige sterven; want voor den goede zal mogelijk iemand ook
bestaan te sterven.

<span id="an_5:8">5:8</span> Maar God bevestigt Zijn liefde jegens ons,
dat Christus voor ons gestorven is, als wij nog zondaars waren.

<span id="an_5:9">5:9</span> Veel meer dan, zijnde nu gerechtvaardigd
door Zijn bloed, zullen wij door Hem behouden worden van den toorn.

<span id="an_5:10">5:10</span> Want indien wij, vijanden zijnde, met God
verzoend zijn door den dood Zijns Zoons, veel meer zullen wij, verzoend
zijnde, behouden worden door Zijn leven.

<span id="an_5:11">5:11</span> En niet alleenlijk dit, maar wij roemen
ook in God, door onzen Heere Jezus Christus, door Welken wij nu de
verzoening gekregen hebben.

<span id="an_5:12">5:12</span> Daarom, gelijk door een mens de zonde in
de wereld ingekomen is, en door de zonde de dood; en alzo de dood tot
alle mensen doorgegaan is, in welken allen gezondigd hebben.

<span id="an_5:13">5:13</span> Want tot de wet was de zonde in de
wereld; maar de zonde wordt niet toegerekend, als er geen wet is.

<span id="an_5:14">5:14</span> Maar de dood heeft geheerst van Adam tot
Mozes toe, ook over degenen, die niet gezondigd hadden in de gelijkheid
der overtreding van Adam, welke een voorbeeld is Desgenen, Die komen
zou.

<span id="an_5:15">5:15</span> Doch niet, gelijk de misdaad, alzo is ook
de genadegift, want indien, door de misdaad van een, velen gestorven
zijn, zo is veel meer de genade Gods, en de gave door de genade, die
daar is van een mens Jezus Christus, overvloedig geweest over velen.

<span id="an_5:16">5:16</span> En niet, gelijk de schuld was door den
een, die gezondigd heeft, alzo is de gift; want de schuld is wel uit een
misdaad tot verdoemenis, maar de genadegift is uit vele misdaden tot
rechtvaardigmaking.

<span id="an_5:17">5:17</span> Want indien door de misdaad van een de
dood geheerst heeft door dien enen, veel meer zullen degenen, die den
overvloed der genade en der gave der rechtvaardigheid ontvangen, in het
leven heersen door dien Enen, namelijk Jezus Christus.

<span id="an_5:18">5:18</span> Zo dan, gelijk door een misdaad de schuld
gekomen is over alle mensen tot verdoemenis; alzo ook door een
rechtvaardigheid komt de genade over alle mensen tot rechtvaardigmaking
des levens.

<span id="an_5:19">5:19</span> Want gelijk door de ongehoorzaamheid van
dien enen mens velen tot zondaars gesteld zijn geworden, alzo zullen ook
door de gehoorzaamheid van Enen velen tot rechtvaardigen gesteld worden.

<span id="an_5:20">5:20</span> Maar de wet is bovendien ingekomen, opdat
de misdaad te meerder worde; en waar de zonde meerder geworden is, daar
is de genade veel meer overvloedig geweest;

<span id="an_5:21">5:21</span> Opdat, gelijk de zonde geheerst heeft tot
den dood, alzo ook de genade zou heersen door rechtvaardigheid tot het
eeuwige leven, door Jezus Christus onzen Heere.

<span id="an_6:1">6:1</span> Wat zullen wij dan zeggen? Zullen wij in de
zonde blijven, opdat de genade te meerder worde?

<span id="an_6:2">6:2</span> Dat zij verre. Wij, die der zonde gestorven
zijn, hoe zullen wij nog in dezelve leven?

<span id="an_6:3">6:3</span> Of weet gij niet, dat zovelen als wij in
Christus Jezus gedoopt zijn, wij in Zijn dood gedoopt zijn?

<span id="an_6:4">6:4</span> Wij zijn dan met Hem begraven, door den
doop in den dood, opdat, gelijkerwijs Christus uit de doden opgewekt is
tot de heerlijkheid des Vaders, alzo ook wij in nieuwigheid des levens
wandelen zouden.

<span id="an_6:5">6:5</span> Want indien wij met Hem een plant geworden
zijn in de gelijkmaking Zijns doods, zo zullen wij het ook zijn in de
gelijkmaking Zijner opstanding;

<span id="an_6:6">6:6</span> Dit wetende, dat onze oude mens met Hem
gekruisigd is, opdat het lichaam der zonde te niet gedaan worde, opdat
wij niet meer de zonde dienen.

<span id="an_6:7">6:7</span> Want die gestorven is, die is
gerechtvaardigd van de zonde.

<span id="an_6:8">6:8</span> Indien wij nu met Christus gestorven zijn,
zo geloven wij, dat wij ook met Hem zullen leven;

<span id="an_6:9">6:9</span> Wetende, dat Christus, opgewekt zijnde uit
de doden, niet meer sterft; de dood heerst niet meer over Hem.

<span id="an_6:10">6:10</span> Want dat Hij gestorven is, dat is Hij der
zonde eenmaal gestorven; en dat Hij leeft, dat leeft Hij Gode.

<span id="an_6:11">6:11</span> Alzo ook gijlieden, houdt het daarvoor
dat gij wel der zonde dood zijt, maar Gode levende zijt in Christus
Jezus, onzen Heere.

<span id="an_6:12">6:12</span> Dat dan de zonde niet heerse in uw
sterfelijk lichaam, om haar te gehoorzamen in de begeerlijkheden
deszelven lichaams.

<span id="an_6:13">6:13</span> En stelt uwe leden niet der zonde tot
wapenen der ongerechtigheid; maar stelt uzelven Gode, als uit de doden
levende geworden zijnde, en stelt uw leden Gode tot wapenen der
gerechtigheid.

<span id="an_6:14">6:14</span> Want de zonde zal over u niet heersen;
want gij zijt niet onder de wet, maar onder de genade.

<span id="an_6:15">6:15</span> Wat dan? Zullen wij zondigen, omdat wij
niet zijn onder de wet, maar onder de genade? Dat zij verre.

<span id="an_6:16">6:16</span> Weet gij niet, dat wien gij uzelven stelt
tot dienstknechten ter gehoorzaamheid, gij dienstknechten zijt desgenen,
dien gij gehoorzaamt, of der zonde tot den dood, of der gehoorzaamheid
tot gerechtigheid?

<span id="an_6:17">6:17</span> Maar Gode zij dank, dat gij wel
dienstknechten der zonde waart, maar dat gij nu van harte gehoorzaam
geworden zijt aan het voorbeeld der leer, tot hetwelk gij overgegeven
zijt;

<span id="an_6:18">6:18</span> En vrijgemaakt zijnde van de zonde, zijt
gemaakt dienstknechten der gerechtigheid.

<span id="an_6:19">6:19</span> Ik spreek op menselijke wijze, om der
zwakheid uws vleses wil; want gelijk gij uw leden gesteld hebt, om
dienstbaar te zijn der onreinigheid en der ongerechtigheid, tot
ongerechtigheid, alzo stelt nu uw leden, om dienstbaar te zijn der
gerechtigheid, tot heiligmaking.

<span id="an_6:20">6:20</span> Want toen gij dienstknechten waart der
zonde, zo waart gij vrij van de gerechtigheid.

<span id="an_6:21">6:21</span> Wat vrucht dan hadt gij toen van die
dingen, waarover gij u nu schaamt? Want het einde derzelve is de dood.

<span id="an_6:22">6:22</span> Maar nu, van de zonde vrijgemaakt zijnde,
en Gode dienstbaar gemaakt zijnde, hebt gij uw vrucht tot heiligmaking,
en het einde het eeuwige leven.

<span id="an_6:23">6:23</span> Want de bezoldiging der zonde is de dood,
maar de genadegift Gods is het eeuwige leven, door Jezus Christus, onzen
Heere.

<span id="an_7:1">7:1</span> Weet gij niet, broeders! (want ik spreek
tot degenen, die de wet verstaan) dat de wet heerst over den mens, zo
langen tijd als hij leeft?

<span id="an_7:2">7:2</span> Want een vrouw, die onder den man staat, is
aan den levenden man verbonden door de wet; maar indien de man gestorven
is, zo is zij vrijgemaakt van de wet des mans.

<span id="an_7:3">7:3</span> Daarom dan, indien zij eens anderen mans
wordt, terwijl de man leeft, zo zal zij een overspeelster genaamd
worden; maar indien de man gestorven is, zo is zij vrij van de wet, alzo
dat zij geen overspeelster is, als zij eens anderen mans wordt.

<span id="an_7:4">7:4</span> Zo dan, mijn broeders, gij zijt ook der wet
gedood door het lichaam van Christus, opdat gij zoudt worden eens
Anderen, namelijk Desgenen, Die van de doden opgewekt is, opdat wij Gode
vruchten dragen zouden.

<span id="an_7:5">7:5</span> Want toen wij in het vlees waren, wrochten
de bewegingen der zonden, die door de wet zijn, in onze leden, om den
dood vruchten te dragen.

<span id="an_7:6">7:6</span> Maar nu zijn wij vrijgemaakt van de wet,
overmits wij dien gestorven zijn, onder welken wij gehouden waren; alzo
dat wij dienen in nieuwigheid des geestes, en niet in de oudheid der
letter.

<span id="an_7:7">7:7</span> Wat zullen wij dan zeggen? Is de wet zonde?
Dat zij verre. Ja, ik kende de zonde niet dan door de wet; want ook had
ik de begeerlijkheid niet geweten zonde te zijn, indien de wet niet
zeide: Gij zult niet begeren.

<span id="an_7:8">7:8</span> Maar de zonde, oorzaak genomen hebbende
door het gebod, heeft in mij alle begeerlijkheid gewrocht; want zonder
de wet is de zonde dood.

<span id="an_7:9">7:9</span> En zonder de wet, zo leefde ik eertijds;
maar als het gebod gekomen is, zo is de zonde weder levend geworden,
doch ik ben gestorven.

<span id="an_7:10">7:10</span> En het gebod, dat ten leven was, hetzelve
is mij ten dood bevonden.

<span id="an_7:11">7:11</span> Want de zonde, oorzaak genomen hebbende
door het gebod, heeft mij verleid, en door hetzelve gedood.

<span id="an_7:12">7:12</span> Alzo is dan de wet heilig, en het gebod
is heilig, en rechtvaardig, en goed.

<span id="an_7:13">7:13</span> Is dan het goede mij de dood geworden?
Dat zij verre. Maar de zonde is mij de dood geworden; opdat zij zou
openbaar worden zonde te zijn; werkende mij door het goede den dood;
opdat de zonde boven mate werd zondigende door het gebod.

<span id="an_7:14">7:14</span> Want wij weten, dat de wet geestelijk is,
maar ik ben vleselijk, verkocht onder de zonde.

<span id="an_7:15">7:15</span> Want hetgeen ik doe, dat ken ik niet;
want hetgeen ik wil, dat doe ik niet, maar hetgeen ik haat, dat doe ik.

<span id="an_7:16">7:16</span> En indien ik hetgene doe, dat ik niet
wil, zo stem ik de wet toe, dat zij goed is.

<span id="an_7:17">7:17</span> Ik dan doe datzelve nu niet meer, maar de
zonde, die in mij woont.

<span id="an_7:18">7:18</span> Want ik weet, dat in mij, dat is, in mijn
vlees, geen goed woont; want het willen is wel bij mij, maar het goede
te doen, dat vind ik niet.

<span id="an_7:19">7:19</span> Want het goede dat ik wil, doe ik niet,
maar het kwade, dat ik niet wil, dat doe ik.

<span id="an_7:20">7:20</span> Indien ik hetgene doe, dat ik niet wil,
zo doe ik nu hetzelve niet meer, maar de zonde, die in mij woont.

<span id="an_7:21">7:21</span> Zo vind ik dan deze wet in mij: als ik
het goede wil doen, dat het kwade mij bijligt.

<span id="an_7:22">7:22</span> Want ik heb een vermaak in de wet Gods,
naar den inwendigen mens;

<span id="an_7:23">7:23</span> Maar ik zie een andere wet in mijn leden,
welke strijdt tegen de wet mijns gemoeds, en mij gevangen neemt onder de
wet der zonde, die in mijn leden is.

<span id="an_7:24">7:24</span> Ik ellendig mens, wie zal mij verlossen
uit het lichaam dezes doods?

<span id="an_7:25">7:25</span> Ik dank God, door Jezus Christus, onzen
Heere. \[ (Romans 7:26) Zo dan, ik zelf dien wel met het gemoed de wet
Gods, maar met het vlees de wet der zonde. \]

<span id="an_8:1">8:1</span> Zo is er dan nu geen verdoemenis voor
degenen, die in Christus Jezus zijn, die niet naar het vlees wandelen,
maar naar den Geest.

<span id="an_8:2">8:2</span> Want de wet des Geestes des levens in
Christus Jezus heeft mij vrijgemaakt van de wet der zonde en des doods.

<span id="an_8:3">8:3</span> Want hetgeen der wet onmogelijk was, dewijl
zij door het vlees krachteloos was, heeft God, Zijn Zoon zendende in
gelijkheid des zondigen vleses, en dat voor de zonde, de zonde
veroordeeld in het vlees.

<span id="an_8:4">8:4</span> Opdat het recht der wet vervuld zou worden
in ons, die niet naar het vlees wandelen, maar naar den Geest.

<span id="an_8:5">8:5</span> Want die naar het vlees zijn, bedenken, dat
des vleses is; maar die naar den Geest zijn, bedenken, dat des Geestes
is.

<span id="an_8:6">8:6</span> Want het bedenken des vleses is de dood;
maar het bedenken des Geestes is het leven en vrede;

<span id="an_8:7">8:7</span> Daarom dat het bedenken des vleses
vijandschap is tegen God; want het onderwerpt zich der wet Gods niet;
want het kan ook niet.

<span id="an_8:8">8:8</span> En die in het vlees zijn, kunnen Gode niet
behagen.

<span id="an_8:9">8:9</span> Doch gijlieden zijt niet in het vlees, maar
in den Geest, zo anders de Geest Gods in u woont. Maar zo iemand den
Geest van Christus niet heeft, die komt Hem niet toe.

<span id="an_8:10">8:10</span> En indien Christus in ulieden is, zo is
wel het lichaam dood om der zonden wil; maar de geest is leven om der
gerechtigheid wil.

<span id="an_8:11">8:11</span> En indien de Geest Desgenen, Die Jezus
uit de doden opgewekt heeft, in u woont, zo zal Hij, Die Christus uit de
doden opgewekt heeft, ook uw sterfelijke lichamen levend maken, door
Zijn Geest, Die in u woont.

<span id="an_8:12">8:12</span> Zo dan, broeders, wij zijn schuldenaars
niet aan het vlees, om naar het vlees te leven.

<span id="an_8:13">8:13</span> Want indien gij naar het vlees leeft, zo
zult gij sterven; maar indien gij door den Geest de werkingen des
lichaams doodt, zo zult gij leven.

<span id="an_8:14">8:14</span> Want zovelen als er door den Geest Gods
geleid worden, die zijn kinderen Gods.

<span id="an_8:15">8:15</span> Want gij hebt niet ontvangen den Geest
der dienstbaarheid wederom tot vreze; maar gij hebt ontvangen den Geest
der aanneming tot kinderen, door Welken wij roepen: Abba, Vader!

<span id="an_8:16">8:16</span> Dezelve Geest getuigt met onzen geest,
dat wij kinderen Gods zijn.

<span id="an_8:17">8:17</span> En indien wij kinderen zijn, zo zijn wij
ook erfgenamen, erfgenamen van God, en medeerfgenamen van Christus; zo
wij anders met Hem lijden, opdat wij ook met Hem verheerlijkt worden.

<span id="an_8:18">8:18</span> Want ik houde het daarvoor, dat het
lijden dezes tegenwoordigen tijds niet is te waarderen tegen de
heerlijkheid, die aan ons zal geopenbaard worden.

<span id="an_8:19">8:19</span> Want het schepsel, als met opgestoken
hoofde, verwacht de openbaring der kinderen Gods.

<span id="an_8:20">8:20</span> Want het schepsel is der ijdelheid
onderworpen, niet gewillig, maar om diens wil, die het der ijdelheid
onderworpen heeft;

<span id="an_8:21">8:21</span> Op hoop, dat ook het schepsel zelf zal
vrijgemaakt worden van de dienstbaarheid der verderfenis, tot de
vrijheid der heerlijkheid der kinderen Gods.

<span id="an_8:22">8:22</span> Want wij weten, dat het ganse schepsel te
zamen zucht, en te zamen als in barensnood is tot nu toe.

<span id="an_8:23">8:23</span> En niet alleen dit, maar ook wij zelven,
die de eerstelingen des Geestes hebben, wij ook zelven, zeg ik, zuchten
in onszelven, verwachtende de aanneming tot kinderen, namelijk de
verlossing onzes lichaams.

<span id="an_8:24">8:24</span> Want wij zijn in hope zalig geworden. De
hoop nu, die gezien wordt, is geen hoop; want hetgeen iemand ziet,
waarom zal hij het ook hopen?

<span id="an_8:25">8:25</span> Maar indien wij hopen, hetgeen wij niet
zien, zo verwachten wij het met lijdzaamheid.

<span id="an_8:26">8:26</span> En desgelijks komt ook de Geest onze
zwakheden mede te hulp; want wij weten niet, wat wij bidden zullen,
gelijk het behoort, maar de Geest Zelf bidt voor ons met
onuitsprekelijke zuchtingen.

<span id="an_8:27">8:27</span> En Die de harten doorzoekt, weet, welke
de mening des Geestes zij, dewijl Hij naar God voor de heiligen bidt.

<span id="an_8:28">8:28</span> En wij weten, dat dengenen, die God
liefhebben, alle dingen medewerken ten goede, namelijk dengenen, die
naar Zijn voornemen geroepen zijn.

<span id="an_8:29">8:29</span> Want die Hij te voren gekend heeft, die
heeft Hij ook te voren verordineerd, den beelde Zijns Zoons gelijkvormig
te zijn, opdat Hij de Eerstgeborene zij onder vele broederen.

<span id="an_8:30">8:30</span> En die Hij te voren verordineerd heeft,
dezen heeft Hij ook geroepen; en die Hij geroepen heeft, dezen heeft Hij
ook gerechtvaardigd; en die Hij gerechtvaardigd heeft, dezen heeft Hij
ook verheerlijkt.

<span id="an_8:31">8:31</span> Wat zullen wij dan tot deze dingen
zeggen? Zo God voor ons is, wie zal tegen ons zijn?

<span id="an_8:32">8:32</span> Die ook Zijn eigen Zoon niet gespaard
heeft, maar heeft Hem voor ons allen overgegeven, hoe zal Hij ons ook
met Hem niet alle dingen schenken?

<span id="an_8:33">8:33</span> Wie zal beschuldiging inbrengen tegen de
uitverkorenen Gods? God is het, Die rechtvaardig maakt.

<span id="an_8:34">8:34</span> Wie is het, die verdoemt? Christus is
het, Die gestorven is; ja, wat meer is, Die ook opgewekt is, Die ook ter
rechter hand Gods is, Die ook voor ons bidt.

<span id="an_8:35">8:35</span> Wie zal ons scheiden van de liefde van
Christus? Verdrukking, of benauwdheid, of vervolging, of honger,
naaktheid, of gevaar, of zwaard?

<span id="an_8:36">8:36</span> (Gelijk geschreven is: Want om Uwentwil
worden wij den gansen dag gedood; wij zijn geacht als schapen ter
slachting.)

<span id="an_8:37">8:37</span> Maar in dit alles zijn wij meer dan
overwinnaars, door Hem, Die ons liefgehad heeft.

<span id="an_8:38">8:38</span> Want ik ben verzekerd, dat noch dood,
noch leven, noch engelen, noch overheden, noch machten, noch
tegenwoordige, noch toekomende dingen,

<span id="an_8:39">8:39</span> Noch hoogte, noch diepte, noch enig ander
schepsel ons zal kunnen scheiden van de liefde Gods, welke is in
Christus Jezus, onzen Heere.

<span id="an_9:1">9:1</span> Ik zeg de waarheid in Christus, ik lieg
niet (mijn geweten mij mede getuigenis gevende door den Heiligen Geest),

<span id="an_9:2">9:2</span> Dat het mij een grote droefheid, en mijn
hart een gedurige smart is.

<span id="an_9:3">9:3</span> Want ik zou zelf wel wensen verbannen te
zijn van Christus, voor mijn broederen, die mijn maagschap zijn naar het
vlees;

<span id="an_9:4">9:4</span> Welke Israelieten zijn, welker is de
aanneming tot kinderen, en de heerlijkheid, en de verbonden, en de
wetgeving, en de dienst van God, en de beloftenissen;

<span id="an_9:5">9:5</span> Welker zijn de vaders, en uit welke
Christus is, zoveel het vlees aangaat, Dewelke is God boven allen te
prijzen in der eeuwigheid. Amen.

<span id="an_9:6">9:6</span> Doch ik zeg dit niet, alsof het woord Gods
ware uitgevallen; want die zijn niet allen Israel, die uit Israel zijn.

<span id="an_9:7">9:7</span> Noch omdat zij Abrahams zaad zijn, zijn zij
allen kinderen; maar: In Izaak zal u het zaad genoemd worden.

<span id="an_9:8">9:8</span> Dat is, niet de kinderen des vleses, die
zijn kinderen Gods; maar de kinderen der beloftenis worden voor het zaad
gerekend.

<span id="an_9:9">9:9</span> Want dit is het woord der beloftenis:
Omtrent dezen tijd zal Ik komen, en Sara zal een zoon hebben.

<span id="an_9:10">9:10</span> En niet alleenlijk deze, maar ook Rebekka
is daarvan een bewijs, als zij uit een bevrucht was, namelijk Izaak,
onzen Vader.

<span id="an_9:11">9:11</span> Want als de kinderen nog niet geboren
waren, noch iets goeds of kwaads gedaan hadden, opdat het voornemen
Gods, dat naar de verkiezing is, vast bleve, niet uit de werken, maar
uit den Roepende;

<span id="an_9:12">9:12</span> Zo werd tot haar gezegd: De meerdere zal
den mindere dienen.

<span id="an_9:13">9:13</span> Gelijk geschreven is: Jakob heb Ik
liefgehad, en Ezau heb Ik gehaat.

<span id="an_9:14">9:14</span> Wat zullen wij dan zeggen? Is er
onrechtvaardigheid bij God? Dat zij verre.

<span id="an_9:15">9:15</span> Want Hij zegt tot Mozes: Ik zal Mij
ontfermen, diens Ik Mij ontferm, en zal barmhartig zijn, dien Ik
barmhartig ben.

<span id="an_9:16">9:16</span> Zo is het dan niet desgenen, die wil,
noch desgenen, die loopt, maar des ontfermenden Gods.

<span id="an_9:17">9:17</span> Want de Schrift zegt tot Farao: Tot
ditzelve heb Ik u verwekt, opdat Ik in u Mijn kracht bewijzen zou, en
opdat Mijn Naam verkondigd worde op de ganse aarde.

<span id="an_9:18">9:18</span> Zo ontfermt Hij Zich dan, diens Hij wil,
en verhardt, dien Hij wil.

<span id="an_9:19">9:19</span> Gij zult dan tot mij zeggen: Wat klaagt
Hij dan nog? Want wie heeft Zijn wil wederstaan?

<span id="an_9:20">9:20</span> Maar toch, o mens, wie zijt gij, die
tegen God antwoordt? Zal ook het maaksel tot dengene, die het gemaakt
heeft, zeggen: Waarom hebt gij mij alzo gemaakt?

<span id="an_9:21">9:21</span> Of heeft de pottenbakker geen macht over
het leem, om uit denzelfden klomp te maken, het ene vat ter ere, en het
andere ter onere?

<span id="an_9:22">9:22</span> En of God, willende Zijn toorn bewijzen,
en Zijn macht bekend maken, met vele lankmoedigheid verdragen heeft de
vaten des toorns, tot het verderf toebereid;

<span id="an_9:23">9:23</span> En opdat Hij zou bekend maken den rijkdom
Zijner heerlijkheid over de vaten der barmhartigheid, die Hij te voren
bereid heeft tot heerlijkheid?

<span id="an_9:24">9:24</span> Welke Hij ook geroepen heeft, namelijk
ons, niet alleen uit de Joden, maar ook uit de heidenen.

<span id="an_9:25">9:25</span> Gelijk Hij ook in Hosea zegt: Ik zal
hetgeen Mijn volk niet was, Mijn volk noemen, en die niet bemind was,
Mijn beminde.

<span id="an_9:26">9:26</span> En het zal zijn, in de plaats, waar tot
hen gezegd was: Gijlieden zijt Mijn volk niet, aldaar zullen zij
kinderen des levenden Gods genaamd worden.

<span id="an_9:27">9:27</span> En Jesaja roept over Israel: Al ware het
getal der kinderen Israels gelijk het zand der zee, zo zal het
overblijfsel behouden worden.

<span id="an_9:28">9:28</span> Want Hij voleindt een zaak en snijdt ze
af in rechtvaardigheid; want de Heere zal een afgesneden zaak doen op de
aarde.

<span id="an_9:29">9:29</span> En gelijk Jesaja te voren gezegd heeft:
Indien de Heere Sebaoth ons geen zaad had overgelaten, zo waren wij als
Sodom geworden, en Gomorra gelijk gemaakt geweest.

<span id="an_9:30">9:30</span> Wat zullen wij dan zeggen? Dat de
heidenen, die de rechtvaardigheid niet zochten, de rechtvaardigheid
verkregen hebben, doch de rechtvaardigheid, die uit het geloof is.

<span id="an_9:31">9:31</span> Maar Israel, die de wet der
rechtvaardigheid zocht, is tot de wet der rechtvaardigheid niet gekomen.

<span id="an_9:32">9:32</span> Waarom? Omdat zij die zochten niet uit
het geloof, maar als uit de werken der wet, want zij hebben zich
gestoten aan den steen des aanstoots;

<span id="an_9:33">9:33</span> Gelijk geschreven is: Ziet, Ik leg in
Sion een steen des aanstoots, en een rots der ergernis; en een iegelijk,
die in Hem gelooft, zal niet beschaamd worden.

<span id="an_10:1">10:1</span> Broeders, de toegenegenheid mijns harten,
en het gebed, dat ik tot God voor Israel doe, is tot hun zaligheid.

<span id="an_10:2">10:2</span> Want ik geef hun getuigenis, dat zij een
ijver tot God hebben, maar niet met verstand.

<span id="an_10:3">10:3</span> Want alzo zij de rechtvaardigheid Gods
niet kennen, en hun eigen gerechtigheid zoeken op te richten, zo zijn
zij der rechtvaardigheid Gods niet onderworpen.

<span id="an_10:4">10:4</span> Want het einde der wet is Christus, tot
rechtvaardigheid een iegelijk, die gelooft.

<span id="an_10:5">10:5</span> Want Mozes beschrijft de
rechtvaardigheid, die uit de wet is, zeggende: De mens, die deze dingen
doet, zal door dezelve leven.

<span id="an_10:6">10:6</span> Maar de rechtvaardigheid, die uit het
geloof is, spreekt aldus: Zeg niet in uw hart: Wie zal in den hemel
opklimmen? Hetzelve is Christus van boven afbrengen.

<span id="an_10:7">10:7</span> Of, wie zal in den afgrond nederdalen?
Hetzelve is Christus uit de doden opbrengen.

<span id="an_10:8">10:8</span> Maar wat zegt zij? Nabij u is het Woord,
in uw mond en in uw hart. Dit is het Woord des geloofs, hetwelk wij
prediken.

<span id="an_10:9">10:9</span> Namelijk, indien gij met uw mond zult
belijden den Heere Jezus, en met uw hart geloven, dat God Hem uit de
doden opgewekt heeft, zo zult gij zalig worden.

<span id="an_10:10">10:10</span> Want met het hart gelooft men ter
rechtvaardigheid en met den mond belijdt men ter zaligheid.

<span id="an_10:11">10:11</span> Want de Schrift zegt: Een iegelijk, die
in Hem gelooft, die zal niet beschaamd worden.

<span id="an_10:12">10:12</span> Want er is geen onderscheid, noch van
Jood noch van Griek; want eenzelfde is Heere van allen, rijk zijnde over
allen, die Hem aanroepen.

<span id="an_10:13">10:13</span> Want een iegelijk, die den Naam des
Heeren zal aanroepen, zal zalig worden.

<span id="an_10:14">10:14</span> Hoe zullen zij dan Hem aanroepen, in
Welken zij niet geloofd hebben? En hoe zullen zij in Hem geloven, van
Welken zij niet gehoord hebben? En hoe zullen zij horen, zonder die hun
predikt?

<span id="an_10:15">10:15</span> En hoe zullen zij prediken, indien zij
niet gezonden worden? Gelijk geschreven is: Hoe liefelijk zijn de voeten
dergenen, die vrede verkondigen, dergenen, die het goede verkondigen!

<span id="an_10:16">10:16</span> Doch zij zijn niet allen het Evangelie
gehoorzaam geweest; want Jesaja zegt: Heere, wie heeft onze prediking
geloofd?

<span id="an_10:17">10:17</span> Zo is dan het geloof uit het gehoor, en
het gehoor door het Woord Gods.

<span id="an_10:18">10:18</span> Maar ik zeg: Hebben zij het niet
gehoord? Ja toch, hun geluid is over de gehele aarde uitgegaan, en hun
woorden tot de einden der wereld.

<span id="an_10:19">10:19</span> Maar ik zeg: Heeft Israel het niet
verstaan? Mozes zegt eerst: Ik zal ulieden tot jaloersheid verwekken
door degenen, die geen volk zijn; door een onverstandig volk zal ik u
tot toorn verwekken.

<span id="an_10:20">10:20</span> En Jesaja verstout zich, en zegt: Ik
ben gevonden van degenen, die Mij niet zochten; Ik ben openbaar geworden
dengenen, die naar Mij niet vraagden.

<span id="an_10:21">10:21</span> Maar tegen Israel zegt Hij: Den gehelen
dag heb Ik Mijn handen uitgestrekt tot een ongehoorzaam en tegensprekend
volk.

<span id="an_11:1">11:1</span> Ik zeg dan: Heeft God Zijn volk
verstoten? Dat zij verre; want ik ben ook een Israeliet, uit het zaad
Abrahams, van den stam Benjamin.

<span id="an_11:2">11:2</span> God heeft Zijn volk niet verstoten,
hetwelk Hij te voren gekend heeft. Of weet gij niet, wat de Schrift zegt
van Elia, hoe hij God aanspreekt tegen Israel, zeggende:

<span id="an_11:3">11:3</span> Heere! zij hebben Uw profeten gedood, en
Uw altaren omgeworpen; en ik ben alleen overgebleven en zij zoeken mijn
ziel.

<span id="an_11:4">11:4</span> Maar wat zegt tot hem het Goddelijk
antwoord? Ik heb Mijzelven nog zeven duizend mannen overgelaten, die de
knie voor het beeld van Baal niet gebogen hebben.

<span id="an_11:5">11:5</span> Alzo is er dan ook in dezen
tegenwoordigen tijd een overblijfsel geworden, naar de verkiezing der
genade.

<span id="an_11:6">11:6</span> En indien het door genade is, zo is het
niet meer uit de werken; anderszins is de genade geen genade meer; en
indien het is uit de werken, zo is het geen genade meer; anderszins is
het werk geen werk meer.

<span id="an_11:7">11:7</span> Wat dan? Hetgeen Israel zoekt, dat heeft
het niet verkregen; maar de uitverkorenen hebben het verkregen, en de
anderen zijn verhard geworden.

<span id="an_11:8">11:8</span> (Gelijk geschreven is: God heeft hun
gegeven een geest des diepen slaaps; ogen om niet te zien, en oren om
niet te horen) tot op den huidigen dag.

<span id="an_11:9">11:9</span> En David zegt: Hun tafel worde tot een
strik, en tot een val, en tot een aanstoot, en tot een vergelding voor
hen.

<span id="an_11:10">11:10</span> Dat hun ogen verduisterd worden, om
niet te zien; en verkrom hun rug allen tijd.

<span id="an_11:11">11:11</span> Zo zeg ik dan: Hebben zij gestruikeld,
opdat zij vallen zouden? Dat zij verre; maar door hun val is de
zaligheid den heidenen geworden, om hen tot jaloersheid te verwekken.

<span id="an_11:12">11:12</span> En indien hun val de rijkdom is der
wereld, en hun vermindering de rijkdom der heidenen, hoeveel te meer hun
volheid!

<span id="an_11:13">11:13</span> Want ik spreek tot u, heidenen, voor
zoveel ik der heidenen apostel ben; ik maak mijn bediening heerlijk;

<span id="an_11:14">11:14</span> Of ik enigszins mijn vlees tot
jaloersheid verwekken, en enigen uit hen behouden mocht.

<span id="an_11:15">11:15</span> Want indien hun verwerping de
verzoening is der wereld, wat zal de aanneming wezen, anders dan het
leven uit de doden?

<span id="an_11:16">11:16</span> En indien de eerstelingen heilig zijn,
zo is ook het deeg heilig, en indien de wortel heilig is, zo zijn ook de
takken heilig.

<span id="an_11:17">11:17</span> En zo enige der takken afgebroken zijn,
en gij, een wilde olijfboom zijnde, in derzelver plaats zijt ingeent, en
des wortels en der vettigheid des olijfbooms mede deelachtig zijt
geworden,

<span id="an_11:18">11:18</span> Zo roem niet tegen de takken; en indien
gij daartegen roemt, gij draagt den wortel niet, maar de wortel u.

<span id="an_11:19">11:19</span> Gij zult dan zeggen: De takken zijn
afgebroken, opdat ik zou ingeent worden.

<span id="an_11:20">11:20</span> Het is wel; zij zijn door ongeloof
afgebroken, en gij staat door het geloof. Zijt niet hooggevoelende, maar
vrees.

<span id="an_11:21">11:21</span> Want is het, dat God de natuurlijke
takken niet gespaard heeft, zie toe, dat Hij ook mogelijk u niet spare.

<span id="an_11:22">11:22</span> Zie dan de goedertierenheid en de
strengheid van God; de strengheid wel over degenen, die gevallen zijn,
maar de goedertierenheid over u, indien gij in de goedertierenheid
blijft; anderszins zult ook gij afgehouwen worden.

<span id="an_11:23">11:23</span> Maar ook zij, indien zij in het
ongeloof niet blijven, zullen ingeent worden; want God is machtig om
dezelve weder in te enten.

<span id="an_11:24">11:24</span> Want indien gij afgehouwen zijt uit den
olijfboom, die van nature wild was, en tegen nature in den goeden
olijfboom ingeent; hoeveel te meer zullen deze, die natuurlijke takken
zijn, in hun eigen olijfboom geent worden?

<span id="an_11:25">11:25</span> Want ik wil niet, broeders, dat u deze
verborgenheid onbekend zij (opdat gij niet wijs zijt, bij uzelven), dat
de verharding voor een deel over Israel gekomen is, totdat de volheid
der heidenen zal ingegaan zijn.

<span id="an_11:26">11:26</span> En alzo zal geheel Israel zalig worden;
gelijk geschreven is: De Verlosser zal uit Sion komen en zal de
goddeloosheden afwenden van Jakob.

<span id="an_11:27">11:27</span> En dit is hun een verbond van Mij, als
Ik hun zonden zal wegnemen.

<span id="an_11:28">11:28</span> Zo zijn zij wel vijanden aangaande het
Evangelie, om uwentwil, maar aangaande de verkiezing zijn zij beminden,
om der vaderen wil;

<span id="an_11:29">11:29</span> Want de genadegiften en de roeping Gods
zijn onberouwelijk.

<span id="an_11:30">11:30</span> Want gelijkerwijs ook gijlieden
eertijds Gode ongehoorzaam geweest zijt, maar nu barmhartigheid
verkregen hebt door dezer ongehoorzaamheid;

<span id="an_11:31">11:31</span> Alzo zijn ook dezen nu ongehoorzaam
geweest, opdat ook zij door uw barmhartigheid zouden barmhartigheid
verkrijgen.

<span id="an_11:32">11:32</span> Want God heeft hen allen onder de
ongehoorzaamheid besloten, opdat Hij hun allen zou barmhartig zijn.

<span id="an_11:33">11:33</span> O diepte des rijkdoms, beide der
wijsheid en der kennis Gods, hoe ondoorzoekelijk zijn Zijn oordelen, en
onnaspeurlijk Zijn wegen!

<span id="an_11:34">11:34</span> Want wie heeft den zin des Heeren
gekend? Of wie is Zijn raadsman geweest?

<span id="an_11:35">11:35</span> Of wie heeft Hem eerst gegeven, en het
zal hem wedervergolden worden?

<span id="an_11:36">11:36</span> Want uit Hem, en door Hem, en tot Hem
zijn alle dingen. Hem zij de heerlijkheid in der eeuwigheid. Amen.

<span id="an_12:1">12:1</span> Ik bid u dan, broeders, door de
ontfermingen Gods, dat gij uw lichamen stelt tot een levende, heilige en
Gode welbehagelijke offerande, welke is uw redelijke godsdienst.

<span id="an_12:2">12:2</span> En wordt dezer wereld niet gelijkvormig;
maar wordt veranderd door de vernieuwing uws gemoeds, opdat gij moogt
beproeven, welke de goede, en welbehagelijke en volmaakte wil van God
zij.

<span id="an_12:3">12:3</span> Want door de genade, die mij gegeven is,
zeg ik een iegelijk, die onder u is, dat hij niet wijs zij boven hetgeen
men behoort wijs te zijn; maar dat hij wijs zij tot matigheid, gelijk
als God een iegelijk de mate des geloofs gedeeld heeft.

<span id="an_12:4">12:4</span> Want gelijk wij in een lichaam vele leden
hebben, en de leden alle niet dezelfde werking hebben;

<span id="an_12:5">12:5</span> Alzo zijn wij velen een lichaam in
Christus, maar elkeen zijn wij elkanders leden.

<span id="an_12:6">12:6</span> Hebbende nu verscheidene gaven, naar de
genade, die ons gegeven is,

<span id="an_12:7">12:7</span> Zo laat ons die gaven besteden, hetzij
profetie, naar de mate des geloofs; hetzij bediening, in het bedienen;
hetzij die leert, in het leren;

<span id="an_12:8">12:8</span> Hetzij die vermaant, in het vermanen; die
uitdeelt, in eenvoudigheid; die een voorstander is, in naarstigheid; die
barmhartigheid doet, in blijmoedigheid.

<span id="an_12:9">12:9</span> De liefde zij ongeveinsd. Hebt een afkeer
van het boze, en hangt het goede aan.

<span id="an_12:10">12:10</span> Hebt elkander hartelijk lief met
broederlijke liefde; met eer de een de ander voorgaande.

<span id="an_12:11">12:11</span> Zijt niet traag in het benaarstigen.
Zijt vurig van geest. Dient den Heere.

<span id="an_12:12">12:12</span> Verblijdt u in de hoop. Zijt geduldig
in de verdrukking. Volhardt in het gebed.

<span id="an_12:13">12:13</span> Deelt mede tot de behoeften der
heiligen. Tracht naar herbergzaamheid.

<span id="an_12:14">12:14</span> Zegent hen, die u vervolgen; zegent en
vervloekt niet.

<span id="an_12:15">12:15</span> Verblijdt u met de blijden; en weent
met de wenenden.

<span id="an_12:16">12:16</span> Weest eensgezind onder elkander. Tracht
niet naar de hoge dingen, maar voegt u tot de nederige. Zijt niet wijs
bij uzelven.

<span id="an_12:17">12:17</span> Vergeldt niemand kwaad voor kwaad.
Bezorgt hetgeen eerlijk is voor alle mensen.

<span id="an_12:18">12:18</span> Indien het mogelijk is, zoveel in u is,
houdt vrede met alle mensen.

<span id="an_12:19">12:19</span> Wreekt uzelven niet, beminden, maar
geeft den toorn plaats; want er is geschreven: Mij komt de wraak toe; Ik
zal het vergelden, zegt de Heere.

<span id="an_12:20">12:20</span> Indien dan uw vijand hongert, zo
spijzigt hem; indien hem dorst, zo geeft hem te drinken; want dat
doende, zult gij kolen vuurs op zijn hoofd hopen.

<span id="an_12:21">12:21</span> Wordt van het kwade niet overwonnen,
maar overwint het kwade door het goede.

<span id="an_13:1">13:1</span> Alle ziel zij den machten, over haar
gesteld, onderworpen; want er is geen macht dan van God, en de machten,
die er zijn, die zijn van God geordineerd.

<span id="an_13:2">13:2</span> Alzo dat die zich tegen de macht stelt,
de ordinantie van God wederstaat; en die ze wederstaan, zullen over
zichzelven een oordeel halen.

<span id="an_13:3">13:3</span> Want de oversten zijn niet tot een vreze
den goeden werken, maar den kwaden. Wilt gij nu de macht niet vrezen,
doe het goede, en gij zult lof van haar hebben;

<span id="an_13:4">13:4</span> Want zij is Gods dienares, u ten goede.
Maar indien gij kwaad doet, zo vrees; want zij draagt het zwaard niet
tevergeefs; want zij is Gods dienares, een wreekster tot straf dengene,
die kwaad doet.

<span id="an_13:5">13:5</span> Daarom is het nodig onderworpen te zijn,
niet alleen om der straffe, maar ook om des gewetens wil.

<span id="an_13:6">13:6</span> Want daarom betaalt gij ook schattingen;
want zij zijn dienaars van God, in ditzelve geduriglijk bezig zijnde.

<span id="an_13:7">13:7</span> Zo geeft dan een iegelijk, wat gij
schuldig zijt; schatting, dien gij de schatting, tol, dien gij den tol,
vreze, dien gij de vreze, eer, die gij de eer schuldig zijt.

<span id="an_13:8">13:8</span> Zijt niemand iets schuldig, dan elkander
lief te hebben; want die den ander liefheeft, die heeft de wet vervuld.

<span id="an_13:9">13:9</span> Want dit: Gij zult geen overspel doen,
gij zult niet doden, gij zult niet stelen, gij zult geen valse
getuigenis geven, gij zult niet begeren; en zo er enig ander gebod is,
wordt in dit woord als in een hoofdsom begrepen, namelijk in dit: Gij
zult uw naaste liefhebben gelijk uzelven.

<span id="an_13:10">13:10</span> De liefde doet den naaste geen kwaad.
Zo is dan de liefde de vervulling der wet.

<span id="an_13:11">13:11</span> En dit zeg ik te meer, dewijl wij de
gelegenheid des tijds weten, dat het de ure is, dat wij nu uit den slaap
opwaken; want de zaligheid is ons nu nader, dan toen wij eerst geloofd
hebben.

<span id="an_13:12">13:12</span> De nacht is voorbijgegaan, en de dag is
nabij gekomen. Laat ons dan afleggen de werken der duisternis, en
aandoen de wapenen des lichts.

<span id="an_13:13">13:13</span> Laat ons, als in den dag, eerlijk
wandelen; niet in brasserijen en dronkenschappen, niet in slaapkameren
en ontuchtigheden, niet in twist en nijdigheid;

<span id="an_13:14">13:14</span> Maar doet aan den Heere Jezus Christus,
en verzorgt het vlees niet tot begeerlijkheden.

<span id="an_14:1">14:1</span> Dengene nu, die zwak is in het geloof,
neemt aan, maar niet tot twistige samensprekingen.

<span id="an_14:2">14:2</span> De een gelooft wel, dat men alles eten
mag, maar die zwak is, eet moeskruiden.

<span id="an_14:3">14:3</span> Die daar eet, verachte hem niet, die niet
eet; en die niet eet, oordele hem niet, die daar eet; want God heeft hem
aangenomen.

<span id="an_14:4">14:4</span> Wie zijt gij, die eens anderen huisknecht
oordeelt? Hij staat, of hij valt zijn eigen heer; doch hij zal
vastgesteld worden, want God is machtig hem vast te stellen.

<span id="an_14:5">14:5</span> De een acht wel den enen dag boven den
anderen dag; maar de ander acht al de dagen gelijk. Een iegelijk zij in
zijn eigen gemoed ten volle verzekerd.

<span id="an_14:6">14:6</span> Die den dag waarneemt, die neemt hem waar
den Heere; en die den dag niet waarneemt, die neemt hem niet waar den
Heere. Die daar eet, die eet zulks den Heere, want hij dankt God; en die
niet eet, die eet zulks den Heere niet, en hij dankt God.

<span id="an_14:7">14:7</span> Want niemand van ons leeft zichzelven, en
niemand sterft zichzelven.

<span id="an_14:8">14:8</span> Want hetzij dat wij leven, wij leven den
Heere; hetzij dat wij sterven, wij sterven den Heere. Hetzij dan dat wij
leven, hetzij dat wij sterven, wij zijn des Heeren.

<span id="an_14:9">14:9</span> Want daartoe is Christus ook gestorven,
en opgestaan, en weder levend geworden, opdat Hij beiden over doden en
levenden heersen zou.

<span id="an_14:10">14:10</span> Maar gij, wat oordeelt gij uw broeder?
Of ook gij, wat veracht gij uw broeder? Want wij zullen allen voor den
rechterstoel van Christus gesteld worden.

<span id="an_14:11">14:11</span> Want er is geschreven: Ik leef, zegt de
Heere; voor Mij zal alle knie zich buigen, en alle tong zal God
belijden.

<span id="an_14:12">14:12</span> Zo dan een iegelijk van ons zal voor
zichzelven Gode rekenschap geven.

<span id="an_14:13">14:13</span> Laat ons dan elkander niet meer
oordelen; maar oordeelt dit liever, namelijk, dat gij den broeder geen
aanstoot of ergernis geeft.

<span id="an_14:14">14:14</span> Ik weet en ben verzekerd in den Heere
Jezus, dat geen ding onrein is in zichzelven; dan die acht iets onrein
te zijn, die is het onrein.

<span id="an_14:15">14:15</span> Maar indien uw broeder om der spijze
wil bedroefd wordt, zo wandelt gij niet meer naar liefde. Verderf dien
niet met uw spijze, voor welken Christus gestorven is.

<span id="an_14:16">14:16</span> Dat dan uw goed niet gelasterd worde.

<span id="an_14:17">14:17</span> Want het Koninkrijk Gods is niet spijs
en drank, maar rechtvaardigheid, en vrede, en blijdschap, door den
Heiligen Geest.

<span id="an_14:18">14:18</span> Want die Christus in deze dingen dient,
is Gode welbehagelijk, en aangenaam den mensen.

<span id="an_14:19">14:19</span> Zo dan laat ons najagen, hetgeen tot
den vrede, en hetgeen tot de stichting onder elkander dient.

<span id="an_14:20">14:20</span> Verbreek het werk van God niet om der
spijze wil. Alle dingen zijn wel rein; maar het is kwaad den mens, die
met aanstoot eet.

<span id="an_14:21">14:21</span> Het is goed geen vlees te eten, noch
wijn te drinken, noch iets, waaraan uw broeder zich stoot, of geergerd
wordt, of waarin hij zwak is.

<span id="an_14:22">14:22</span> Hebt gij geloof? hebt dat bij uzelven
voor God. Zalig is hij, die zichzelven niet oordeelt in hetgeen hij voor
goed houdt.

<span id="an_14:23">14:23</span> Maar die twijfelt, indien hij eet, is
veroordeeld, omdat hij niet uit het geloof eet. En al wat uit het geloof
niet is, dat is zonde.

<span id="an_15:1">15:1</span> Maar wij, die sterk zijn, zijn schuldig
de zwakheden der onsterken te dragen, en niet onszelven te behagen.

<span id="an_15:2">15:2</span> Dat dan een iegelijk van ons zijn naaste
behage ten goede, tot stichting.

<span id="an_15:3">15:3</span> Want ook Christus heeft Zichzelven niet
behaagd, maar gelijk geschreven is: De smadingen dergenen, die U smaden,
zijn op Mij gevallen.

<span id="an_15:4">15:4</span> Want al wat te voren geschreven is, dat
is tot onze lering te voren geschreven, opdat wij, door lijdzaamheid en
vertroosting der Schriften, hoop hebben zouden.

<span id="an_15:5">15:5</span> Doch de God der lijdzaamheid en der
vertroosting geve u, dat gij eensgezind zijt onder elkander naar
Christus Jezus;

<span id="an_15:6">15:6</span> Opdat gij eendrachtelijk, met een mond,
moogt verheerlijken den God en Vader van onzen Heere Jezus Christus.

<span id="an_15:7">15:7</span> Daarom neemt elkander aan, gelijk ook
Christus ons aangenomen heeft, tot de heerlijkheid Gods.

<span id="an_15:8">15:8</span> En ik zeg, dat Jezus Christus een dienaar
geworden is der besnijdenis, vanwege de waarheid Gods, opdat Hij
bevestigen zou de beloftenissen der vaderen;

<span id="an_15:9">15:9</span> En de heidenen God vanwege de
barmhartigheid zouden verheerlijken; gelijk geschreven is: Daarom zal ik
U belijden onder de heidenen, en Uw Naam lofzingen.

<span id="an_15:10">15:10</span> En wederom zegt Hij: Weest vrolijk, gij
heidenen met Zijn volk!

<span id="an_15:11">15:11</span> En wederom: Looft den Heere, al gij
heidenen, en prijst Hem, al gij volken!

<span id="an_15:12">15:12</span> En wederom zegt Jesaja: Er zal zijn de
wortel van Jessai, en Die opstaat, om over de heidenen te gebieden; op
Hem zullen de heidenen hopen.

<span id="an_15:13">15:13</span> De God nu der hoop vervulle ulieden met
alle blijdschap en vrede in het geloven, opdat gij overvloedig moogt
zijn in de hoop, door de kracht des Heiligen Geestes.

<span id="an_15:14">15:14</span> Doch, mijn broeders, ook ik zelf ben
verzekerd van u, dat gij ook zelven vol zijt van goedheid, vervuld met
alle kennis, machtig om ook elkander te vermanen.

<span id="an_15:15">15:15</span> Maar ik heb u eensdeels te stoutelijker
geschreven, broeders, u als wederom dit indachtig makende, om de genade,
die mij van God gegeven is;

<span id="an_15:16">15:16</span> Opdat ik een dienaar van Jezus Christus
zij onder de heidenen, het Evangelie van God bedienende, opdat de
offerande der heidenen aangenaam worde, geheiligd door den Heiligen
Geest.

<span id="an_15:17">15:17</span> Zo heb ik dan roem in Christus Jezus in
die dingen, die God aangaan.

<span id="an_15:18">15:18</span> Want ik zou niet durven iets zeggen,
hetwelk Christus door mij niet gewrocht heeft, tot gehoorzaamheid der
heidenen, met woorden en werken;

<span id="an_15:19">15:19</span> Door kracht van tekenen en wonderheden,
en door de kracht van den Geest Gods, zodat ik, van Jeruzalem af, en
rondom, tot Illyrikum toe, het Evangelie van Christus vervuld heb.

<span id="an_15:20">15:20</span> En alzo zeer begerig geweest ben om het
Evangelie te verkondigen, niet waar Christus genoemd was, opdat ik niet
op eens anders fondament zou bouwen;

<span id="an_15:21">15:21</span> Maar gelijk geschreven is: Denwelken
van Hem niet was geboodschapt, die zullen het zien; en dewelke het niet
gehoord hebben, die zullen het verstaan.

<span id="an_15:22">15:22</span> Waarom ik ook menigmaal verhinderd
geweest ben tot u te komen.

<span id="an_15:23">15:23</span> Maar nu geen plaats meer hebbende in
deze gewesten, en van over vele jaren groot verlangen hebbende, om tot u
te komen,

<span id="an_15:24">15:24</span> Zo zal ik, wanneer ik naar Spanje reis,
tot u komen; want ik hoop in het doorreizen u te zien, en van u
derwaarts geleid te worden, als ik eerst van ulieder tegenwoordigheid
eensdeels verzadigd zal zijn.

<span id="an_15:25">15:25</span> Maar nu reis ik naar Jeruzalem,
dienende de heiligen.

<span id="an_15:26">15:26</span> Want het heeft dien van Macedonie en
Achaje goed gedacht een gemene handreiking te doen aan de armen onder de
heiligen, die te Jeruzalem zijn.

<span id="an_15:27">15:27</span> Want het heeft hun zo goed gedacht; ook
zijn zij hun schuldenaars; want indien de heidenen hunner geestelijke
goederen deelachtig zijn geworden, zo zijn zij ook schuldig hen van
lichamelijke goederen te dienen.

<span id="an_15:28">15:28</span> Als ik dan dit volbracht, en hun deze
vrucht verzegeld zal hebben, zo zal ik door ulieder stad naar Spanje
afkomen.

<span id="an_15:29">15:29</span> En ik weet, dat ik, tot u komende, met
vollen zegen des Evangelies van Christus komen zal.

<span id="an_15:30">15:30</span> En ik bid u, broeders, door onzen Heere
Jezus Christus, en door de liefde des Geestes, dat gij met mij strijdt
in de gebeden tot God voor mij;

<span id="an_15:31">15:31</span> Opdat ik mag bevrijd worden van de
ongehoorzamen in Judea, en dat deze mijn dienst, dien ik aan Jeruzalem
doe, aangenaam zij den heiligen;

<span id="an_15:32">15:32</span> Opdat ik met blijdschap, door den wil
van God, tot u mag komen, en met u verkwikt worden.

<span id="an_15:33">15:33</span> En de God des vredes zij met u allen.
Amen.

<span id="an_16:1">16:1</span> En ik beveel u Febe, onze zuster, die een
dienares is der Gemeente, die te Kenchreen is;

<span id="an_16:2">16:2</span> Opdat gij haar ontvangt in den Heere,
gelijk het den heiligen betaamt, en haar bijstaat, in wat zaak zij u zou
mogen van doen hebben; want zij is een voorstandster geweest van velen,
ook van mijzelven.

<span id="an_16:3">16:3</span> Groet Priscilla en Aquila, mijn
medewerkers in Christus Jezus;

<span id="an_16:4">16:4</span> Die voor mijn leven hun hals gesteld
hebben; denwelken niet alleen ik danke, maar ook al de Gemeenten der
heidenen.

<span id="an_16:5">16:5</span> Groet ook de Gemeente in hun huis. Groet
Epenetus, mijn beminde, die de eersteling is van Achaje in Christus.

<span id="an_16:6">16:6</span> Groet Maria, die veel voor ons gearbeid
heeft.

<span id="an_16:7">16:7</span> Groet Andronikus en Junias, mijn magen,
en mijn medegevangenen, welke vermaard zijn onder de apostelen, die ook
voor mij in Christus geweest zijn.

<span id="an_16:8">16:8</span> Groet Amplias, mijn beminde in den Heere.

<span id="an_16:9">16:9</span> Groet Urbanus, onzen medearbeider in
Christus, en Stachys, mijn beminde.

<span id="an_16:10">16:10</span> Groet Apelles, die beproefd is in
Christus. Groet hen, die van het huisgezin van Aristobulus zijn.

<span id="an_16:11">16:11</span> Groet Herodion, die van mijn maagschap
is. Groet hen, die van het huisgezin van Narcissus zijn, degenen
namelijk, die in den Heere zijn.

<span id="an_16:12">16:12</span> Groet Tryfena en Tryfosa, vrouwen die
in den Heere arbeiden. Groet Persis, de beminde zuster, die veel
gearbeid heeft in den Heere.

<span id="an_16:13">16:13</span> Groet Rufus, den uitverkorene in den
Heere, en zijn moeder en de mijne.

<span id="an_16:14">16:14</span> Groet Asynkritus, Flegon, Hermas,
Patrobas, Hermes, en de broeders, die met hen zijn.

<span id="an_16:15">16:15</span> Groet Filologus en Julia, Nereus en
zijn zuster, en Olympas, en al de heiligen, die met henlieden zijn.

<span id="an_16:16">16:16</span> Groet elkander met een heiligen kus. De
Gemeenten van Christus groeten ulieden.

<span id="an_16:17">16:17</span> En ik bid u, broeders, neemt acht op
degenen, die tweedracht en ergernissen aanrichten tegen de leer, die gij
van ons geleerd hebt; en wijkt af van dezelve.

<span id="an_16:18">16:18</span> Want dezulken dienen onzen Heere Jezus
Christus niet, maar hun buik; en verleiden door schoonspreken en prijzen
de harten der eenvoudigen.

<span id="an_16:19">16:19</span> Want uw gehoorzaamheid is tot kennis
van allen gekomen. Ik verblijde mij dan uwenthalve; en ik wil, dat gij
wijs zijt in het goede, doch onnozel in het kwade.

<span id="an_16:20">16:20</span> En de God des vredes zal den satan
haast onder uw voeten verpletteren. De genade van onzen Heere Jezus
Christus zij met ulieden. Amen.

<span id="an_16:21">16:21</span> U groeten, Timotheus, mijn
medearbeider, en Lucius, en Jason, en Socipater, mijn bloedverwanten.

<span id="an_16:22">16:22</span> Ik, Tertius, die den brief geschreven
heb, groet u in den Heere.

<span id="an_16:23">16:23</span> U groet Gajus, de huiswaard van mij en
van de gehele Gemeente. U groet Erastus, de rentmeester der stad, en de
broeder Quartus.

<span id="an_16:24">16:24</span> De genade van onzen Heere Jezus
Christus zij met u allen. Amen.

<span id="an_16:25">16:25</span> Hem nu, Die machtig is u te bevestigen,
naar mijn Evangelie en de prediking van Jezus Christus, naar de
openbaring der verborgenheid, die van de tijden der eeuwen verzwegen is
geweest;

<span id="an_16:26">16:26</span> Maar nu geopenbaard is, en door de
profetische Schriften, naar het bevel des eeuwigen Gods, tot
gehoorzaamheid des geloofs, onder al de heidenen bekend is gemaakt;

<span id="an_16:27">16:27</span> Den zelven alleen wijzen God zij door
Jezus Christus de heerlijkheid in der eeuwigheid. Amen.

------------------------------------------------------------------------

[Next: 1 Corinthians](co1.md)
