[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Next](exo) 

------------------------------------------------------------------------

### Dutch Bible: Genesis

<span id="an_1:1">1:1</span> In den beginne schiep God den hemel en de
aarde.

<span id="an_1:2">1:2</span> De aarde nu was woest en ledig, en
duisternis was op den afgrond; en de Geest Gods zweefde op de wateren.

<span id="an_1:3">1:3</span> En God zeide: Daar zij licht! en daar werd
licht.

<span id="an_1:4">1:4</span> En God zag het licht, dat het goed was; en
God maakte scheiding tussen het licht en tussen de duisternis.

<span id="an_1:5">1:5</span> En God noemde het licht dag, en de
duisternis noemde Hij nacht. Toen was het avond geweest, en het was
morgen geweest, de eerste dag.

<span id="an_1:6">1:6</span> En God zeide: Daar zij een uitspansel in
het midden der wateren; en dat make scheiding tussen wateren en wateren!

<span id="an_1:7">1:7</span> En God maakte dat uitspansel, en maakte
scheiding tussen de wateren, die onder het uitspansel zijn, en tussen de
wateren, die boven het uitspansel zijn. En het was alzo.

<span id="an_1:8">1:8</span> En God noemde het uitspansel hemel. En het
was avond geweest, en het was morgen geweest, de tweede dag.

<span id="an_1:9">1:9</span> En God zeide: Dat de wateren van onder de
hemel in een plaats vergaderd worden, en dat het droge gezien worde! en
het was alzo.

<span id="an_1:10">1:10</span> En God noemde het droge aarde, en de
vergadering der wateren noemde Hij zeeen; en God zag, dat het goed was.

<span id="an_1:11">1:11</span> En God zeide: Dat de aarde uitschiete
gras, kruid zaadzaaiende, vruchtbaar geboomte, dragende vrucht naar zijn
aard, welks zaad daarin zij op de aarde! En het was alzo.

<span id="an_1:12">1:12</span> En de aarde bracht voort grasscheutjes,
kruid zaadzaaiende naar zijn aard, en vruchtdragend geboomte, welks zaad
daarin was, naar zijn aard. En God zag, dat het goed was.

<span id="an_1:13">1:13</span> Toen was het avond geweest, en het was
morgen geweest, de derde dag.

<span id="an_1:14">1:14</span> En God zeide: Dat er lichten zijn in het
uitspansel des hemels, om scheiding te maken tussen den dag en tussen
den nacht; en dat zij zijn tot tekenen en tot gezette tijden, en tot
dagen en jaren!

<span id="an_1:15">1:15</span> En dat zij zijn tot lichten in het
uitspansel des hemels, om licht te geven op de aarde! En het was alzo.

<span id="an_1:16">1:16</span> God dan maakte die twee grote lichten;
dat grote licht tot heerschappij des daags, en dat kleine licht tot
heerschappij des nachts; ook de sterren.

<span id="an_1:17">1:17</span> En God stelde ze in het uitspansel des
hemels, om licht te geven op de aarde.

<span id="an_1:18">1:18</span> En om te heersen op den dag, en in den
nacht, en om scheiding te maken tussen het licht en tussen de
duisternis. En God zag, dat het goed was.

<span id="an_1:19">1:19</span> Toen was het avond geweest, en het was
morgen geweest, de vierde dag.

<span id="an_1:20">1:20</span> En God zeide: Dat de wateren
overvloediglijk voortbrengen een gewemel van levende zielen; en het
gevogelte vliege boven de aarde, in het uitspansel des hemels!

<span id="an_1:21">1:21</span> En God schiep de grote walvissen, en alle
levende wremelende ziel, welke de wateren overvloediglijk voortbrachten,
naar haar aard; en alle gevleugeld gevogelte naar zijn aard. En God zag,
dat het goed was.

<span id="an_1:22">1:22</span> En God zegende ze, zeggende: Zijt
vruchtbaar, en vermenigvuldigt, en vervult de wateren in de zeeen; en
het gevogelte vermenigvuldige op de aarde!

<span id="an_1:23">1:23</span> Toen was het avond geweest, en het was
morgen geweest, de vijfde dag.

<span id="an_1:24">1:24</span> En God zeide: De aarde brenge levende
zielen voort, naar haar aard, vee, en kruipend, en wild gedierte der
aarde, naar zijn aard! En het was alzo.

<span id="an_1:25">1:25</span> En God maakte het wild gedierte der aarde
naar zijn aard, en het vee naar zijn aard, en al het kruipend gedierte
des aardbodems naar zijn aard. En God zag, dat het goed was.

<span id="an_1:26">1:26</span> En God zeide: Laat Ons mensen maken, naar
Ons beeld, naar Onze gelijkenis; en dat zij heerschappij hebben over de
vissen der zee, en over het gevogelte des hemels, en over het vee, en
over de gehele aarde, en over al het kruipend gedierte, dat op de aarde
kruipt.

<span id="an_1:27">1:27</span> En God schiep den mens naar Zijn beeld;
naar het beeld van God schiep Hij hem; man en vrouw schiep Hij ze.

<span id="an_1:28">1:28</span> En God zegende hen, en God zeide tot hen:
Weest vruchtbaar, en vermenigvuldigt, en vervult de aarde, en onderwerpt
haar, en hebt heerschappij over de vissen der zee, en over het gevogelte
des hemels, en over al het gedierte, dat op de aarde kruipt!

<span id="an_1:29">1:29</span> En God zeide: Ziet, Ik heb ulieden al het
zaadzaaiende kruid gegeven, dat op de ganse aarde is, en alle geboomte,
in hetwelk zaadzaaiende boomvrucht is; het zij u tot spijze!

<span id="an_1:30">1:30</span> Maar aan al het gedierte der aarde, en
aan al het gevogelte des hemels, en aan al het kruipende gedierte op de
aarde, waarin een levende ziel is, heb Ik al het groene kruid tot spijze
gegeven. En het was alzo.

<span id="an_1:31">1:31</span> En God zag al wat Hij gemaakt had, en
ziet, het was zeer goed. Toen was het avond geweest, en het was morgen
geweest, de zesde dag.

<span id="an_2:1">2:1</span> Alzo zijn volbracht de hemel en de aarde,
en al hun heir.

<span id="an_2:2">2:2</span> Als nu God op de zevende dag volbracht had
Zijn werk, dat Hij gemaakt had, heeft Hij gerust op den zevende dag van
al Zijn werk, dat Hij gemaakt had.

<span id="an_2:3">2:3</span> En God heeft den zevende dag gezegend, en
die geheiligd; omdat Hij op denzelven gerust heeft van al Zijn werk,
hetwelk God geschapen had, om te volmaken.

<span id="an_2:4">2:4</span> Dit zijn de geboorten des hemels en der
aarde, als zij geschapen werden; ten dage als de HEERE God de aarde en
den hemel maakte.

<span id="an_2:5">2:5</span> En allen struik des velds, eer hij in de
aarde was, en al het kruid des velds, eer het uitsproot; want de HEERE
God had niet doen regenen op de aarde, en er was geen mens geweest, om
den aardbodem te bouwen.

<span id="an_2:6">2:6</span> Maar een damp was opgegaan uit de aarde, en
bevochtigde den ganse aardbodem.

<span id="an_2:7">2:7</span> En de HEERE God had den mens geformeerd uit
het stof der aarde, en in zijn neusgaten geblazen de adem des levens;
alzo werd de mens tot een levende ziel.

<span id="an_2:8">2:8</span> Ook had de HEERE God een hof geplant in
Eden, tegen het oosten, en Hij stelde aldaar den mens, die Hij
geformeerd had.

<span id="an_2:9">2:9</span> En de HEERE God had alle geboomte uit het
aardrijk doen spruiten, begeerlijk voor het gezicht, en goed tot spijze;
en den boom des levens in het midden van den hof, en de boom der kennis
des goeds en des kwaads.

<span id="an_2:10">2:10</span> En een rivier was voortgaande uit Eden,
om deze hof te bewateren; en werd van daar verdeeld, en werd tot vier
hoofden.

<span id="an_2:11">2:11</span> De naam der eerste rivier is Pison; deze
is het, die het ganse land van Havila omloopt, waar het goud is.

<span id="an_2:12">2:12</span> En het goud van dit land is goed; daar is
ook bedolah, en de steen sardonix.

<span id="an_2:13">2:13</span> En de naam der tweede rivier is Gihon;
deze is het, die het ganse land Cusch omloopt.

<span id="an_2:14">2:14</span> En de naam der derde rivier is Hiddekel;
deze is gaande naar het oosten van Assur. En de vierde rivier is Frath.

<span id="an_2:15">2:15</span> Zo nam de HEERE God den mens, en zette
hem in den hof van Eden, om dien te bouwen, en dien te bewaren.

<span id="an_2:16">2:16</span> En de HEERE God gebood den mens,
zeggende: Van allen boom dezes hofs zult gij vrijelijk eten;

<span id="an_2:17">2:17</span> Maar van den boom der kennis des goeds en
des kwaads, daarvan zult gij niet eten; want ten dage, als gij daarvan
eet, zult gij den dood sterven.

<span id="an_2:18">2:18</span> Ook had de HEERE God gesproken: Het is
niet goed, dat de mens alleen zij; Ik zal hem een hulpe maken, die als
tegen hem over zij.

<span id="an_2:19">2:19</span> Want als de HEERE God uit de aarde al het
gedierte des velds, en al het gevogelte des hemels gemaakt had, zo
bracht Hij die tot Adam, om te zien, hoe hij ze noemen zou; en zoals
Adam alle levende ziel noemen zoude, dat zou haar naam zijn.

<span id="an_2:20">2:20</span> Zo had Adam genoemd de namen van al het
vee, en van het gevogelte des hemels, en van al het gedierte des velds;
maar voor de mens vond hij geen hulpe, die als tegen hem over ware.

<span id="an_2:21">2:21</span> Toen deed de HEERE God een diepen slaap
op Adam vallen, en hij sliep; en Hij nam een van zijn ribben, en sloot
derzelver plaats toe met vlees.

<span id="an_2:22">2:22</span> En de HEERE God bouwde de ribbe, die Hij
van Adam genomen had, tot een vrouw, en Hij bracht haar tot Adam.

<span id="an_2:23">2:23</span> Toen zeide Adam: Deze is ditmaal been van
mijn benen, en vlees van mijn vlees! Men zal haar Manninne heten, omdat
zij uit den man genomen is.

<span id="an_2:24">2:24</span> Daarom zal de man zijn vader en zijn
moeder verlaten, en zijn vrouw aankleven; en zij zullen tot een vlees
zijn.

<span id="an_2:25">2:25</span> En zij waren beiden naakt, Adam en zijn
vrouw; en zij schaamden zich niet.

<span id="an_3:1">3:1</span> De slang nu was listiger dan al het
gedierte des velds, hetwelk de HEERE God gemaakt had; en zij zeide tot
de vrouw: Is het ook, dat God gezegd heeft: Gijlieden zult niet eten van
allen boom dezes hofs?

<span id="an_3:2">3:2</span> En de vrouw zeide tot de slang: Van de
vrucht der bomen dezes hofs zullen wij eten;

<span id="an_3:3">3:3</span> Maar van de vrucht des booms, die in het
midden des hofs is, heeft God gezegd: Gij zult van die niet eten, noch
die aanroeren, opdat gij niet sterft.

<span id="an_3:4">3:4</span> Toen zeide de slang tot de vrouw: Gijlieden
zult den dood niet sterven;

<span id="an_3:5">3:5</span> Maar God weet, dat, ten dage als gij
daarvan eet, zo zullen uw ogen geopend worden, en gij zult als God
wezen, kennende het goed en het kwaad.

<span id="an_3:6">3:6</span> En de vrouw zag, dat die boom goed was tot
spijze, en dat hij een lust was voor de ogen, ja, een boom, die
begeerlijk was om verstandig te maken; en zij nam van zijn vrucht en at;
en zij gaf ook haar man met haar, en hij at.

<span id="an_3:7">3:7</span> Toen werden hun beider ogen geopend, en zij
werden gewaar, dat zij naakt waren; en zij hechtten vijgeboombladeren
samen, en maakten zich schorten.

<span id="an_3:8">3:8</span> En zij hoorden de stem van den HEERE God,
wandelende in den hof, aan de wind des daags. Toen verborg zich Adam en
zijn vrouw voor het aangezicht van den HEERE God, in het midden van het
geboomte des hofs.

<span id="an_3:9">3:9</span> En de HEERE God riep Adam, en zeide tot
hem: Waar zijt gij?

<span id="an_3:10">3:10</span> En hij zeide: Ik hoorde Uw stem in den
hof, en ik vreesde; want ik ben naakt; daarom verborg ik mij.

<span id="an_3:11">3:11</span> En Hij zeide: Wie heeft u te kennen
gegeven, dat gij naakt zijt? Hebt gij van dien boom gegeten, van welken
Ik u gebood, dat gij daarvan niet eten zoudt?

<span id="an_3:12">3:12</span> Toen zeide Adam: De vrouw, die Gij bij
mij gegeven hebt, die heeft mij van dien boom gegeven, en ik heb
gegeten.

<span id="an_3:13">3:13</span> En de HEERE God zeide tot de vrouw: Wat
is dit, dat gij gedaan hebt? En de vrouw zeide: De slang heeft mij
bedrogen, en ik heb gegeten.

<span id="an_3:14">3:14</span> Toen zeide de HEERE God tot die slang:
Dewijl gij dit gedaan hebt, zo zijt gij vervloekt boven al het vee, en
boven al het gedierte des velds! Op uw buik zult gij gaan, en stof zult
gij eten, al de dagen uws levens.

<span id="an_3:15">3:15</span> En Ik zal vijandschap zetten tussen u en
tussen deze vrouw, en tussen uw zaad en tussen haar zaad; datzelve zal u
de kop vermorzelen, en gij zult het de verzenen vermorzelen.

<span id="an_3:16">3:16</span> Tot de vrouw zeide Hij: Ik zal zeer
vermenigvuldigen uw smart, namelijk uwer dracht; met smart zult gij
kinderen baren; en tot uw man zal uw begeerte zijn, en hij zal over u
heerschappij hebben.

<span id="an_3:17">3:17</span> En tot Adam zeide Hij: Dewijl gij
geluisterd hebt naar de stem uwer vrouw, en van dien boom gegeten,
waarvan Ik u gebood, zeggende: Gij zult daarvan niet eten; zo zij het
aardrijk om uwentwil vervloekt; en met smart zult gij daarvan eten al de
dagen uws levens.

<span id="an_3:18">3:18</span> Ook zal het u doornen en distelen
voortbrengen, en gij zult het kruid des velds eten.

<span id="an_3:19">3:19</span> In het zweet uws aanschijns zult gij
brood eten, totdat gij tot de aarde wederkeert, dewijl gij daaruit
genomen zijt; want gij zijt stof, en gij zult tot stof wederkeren.

<span id="an_3:20">3:20</span> Voorts noemde Adam den naam zijner vrouw
Heva, omdat zij een moeder aller levenden is.

<span id="an_3:21">3:21</span> En de HEERE God maakte voor Adam en zijn
vrouw rokken van vellen, en toog ze hun aan.

<span id="an_3:22">3:22</span> Toen zeide de HEERE God: Ziet, de mens is
geworden als Onzer een, kennende het goed en het kwaad! Nu dan, dat hij
zijn hand niet uitsteke, en neme ook van den boom des levens, en ete, en
leve in eeuwigheid.

<span id="an_3:23">3:23</span> Zo verzond hem de HEERE God uit den hof
van Eden, om den aardbodem te bouwen, waaruit hij genomen was.

<span id="an_3:24">3:24</span> En Hij dreef de mens uit; en stelde
cherubim tegen het oosten des hofs van Eden, en een vlammig lemmer eens
zwaards, dat zich omkeerde, om te bewaren den weg van den boom des
levens.

<span id="an_4:1">4:1</span> En Adam bekende Heva, zijn huisvrouw, en
zij werd zwanger, en baarde Kain, en zeide: Ik heb een man van de HEERE
verkregen!

<span id="an_4:2">4:2</span> En zij voer voort te baren zijn broeder
Habel; en Habel werd een schaapherder, en Kain werd een landbouwer.

<span id="an_4:3">4:3</span> En het geschiedde ten einde van enige
dagen, dat Kain van de vrucht des lands den HEERE offer bracht.

<span id="an_4:4">4:4</span> En Habel bracht ook van de eerstgeborenen
zijner schapen, en van hun vet. En de HEERE zag Habel en zijn offer aan;

<span id="an_4:5">4:5</span> Maar Kain en zijn offer zag Hij niet aan.
Toen ontstak Kain zeer, en zijn aangezicht verviel.

<span id="an_4:6">4:6</span> En de HEERE zeide tot Kain: Waarom zijt gij
ontstoken, en waarom is uw aangezicht vervallen?

<span id="an_4:7">4:7</span> Is er niet, indien gij weldoet, verhoging?
en zo gij niet weldoet, de zonde ligt aan de deur. Zijn begeerte is toch
tot u, en gij zult over hem heersen.

<span id="an_4:8">4:8</span> En Kain sprak met zijn broeder Habel; en
het geschiedde, als zij in het veld waren, dat Kain tegen zijn broeder
Habel opstond, en sloeg hem dood.

<span id="an_4:9">4:9</span> En de HEERE zeide tot Kain: Waar is Habel,
uw broeder? En hij zeide: Ik weet het niet; ben ik mijns broeders
hoeder?

<span id="an_4:10">4:10</span> En Hij zeide: Wat hebt gij gedaan? daar
is een stem des bloeds van uw broeder, dat tot Mij roept van den
aardbodem.

<span id="an_4:11">4:11</span> En nu zijt gij vervloekt van den
aardbodem, die zijn mond heeft opengedaan, om uws broeders bloed van uw
hand te ontvangen.

<span id="an_4:12">4:12</span> Als gij den aardbodem bouwen zult, hij
zal u zijn vermogen niet meer geven; gij zult zwervende en dolende zijn
op aarde.

<span id="an_4:13">4:13</span> En Kain zeide tot den HEERE: Mijn misdaad
is groter, dan dat zij vergeven worde.

<span id="an_4:14">4:14</span> Zie, Gij hebt mij heden verdreven van den
aardbodem, en ik zal voor Uw aangezicht verborgen zijn; en ik zal
zwervende en dolende zijn op de aarde, en het zal geschieden, dat al wie
mij vindt, mij zal doodslaan.

<span id="an_4:15">4:15</span> Doch de HEERE zeide tot hem: Daarom, al
wie Kain doodslaat, zal zevenvoudig gewroken worden! En de HEERE stelde
een teken aan Kain; opdat hem niet versloeg al wie hem vond.

<span id="an_4:16">4:16</span> En Kain ging uit van het aangezicht des
HEEREN; en hij woonde in het land Nod, ten oosten van Eden.

<span id="an_4:17">4:17</span> En Kain bekende zijn huisvrouw, en zij
werd bevrucht en baarde Henoch; en hij bouwde een stad, en noemde den
naam dier stad naar den naam zijns zoons, Henoch.

<span id="an_4:18">4:18</span> En aan Henoch werd Hirad geboren; en
Hirad gewon Mechujael; en Mechujael gewon Methusael; en Methusael gewon
Lamech.

<span id="an_4:19">4:19</span> En Lamech nam zich twee vrouwen; de naam
van de eerste was Ada, en de naam van de andere Zilla.

<span id="an_4:20">4:20</span> En Ada baarde Jabal; deze is geweest een
vader dergenen, die tenten bewoonden, en vee hadden.

<span id="an_4:21">4:21</span> En de naam zijns broeders was Jubal; deze
werd de vader van allen, die harpen en orgelen handelen.

<span id="an_4:22">4:22</span> En Zilla baarde ook Tubal-Kain, een
leermeester van allen werker in koper en ijzer; en de zuster van
Tubal-Kain was Naema.

<span id="an_4:23">4:23</span> En Lamech zeide tot zijn vrouwen Ada en
Zilla: Hoort mijn stem, gij vrouwen van Lamech! neemt ter ore mijn rede!
Voorwaar, ik sloeg wel een man dood, om mijn wonde, en een jongeling, om
mijn buile!

<span id="an_4:24">4:24</span> Want Kain zal zevenvoudig gewroken
worden, maar Lamech zeventigmaal zevenmaal.

<span id="an_4:25">4:25</span> En Adam bekende wederom zijn huisvrouw,
en zij baarde een zoon, en zij noemde zijn naam Seth; want God heeft
mij, sprak zij, een ander zaad gezet voor Habel; want Kain heeft hem
doodgeslagen.

<span id="an_4:26">4:26</span> En denzelven Seth werd ook een zoon
geboren, en hij noemde zijn naam Enos. Toen begon men den naam des
HEEREN aan te roepen.

<span id="an_5:1">5:1</span> Dit is het boek van Adams geslacht. Ten
dage als God den mens schiep, maakte Hij hem naar de gelijkenis Gods.

<span id="an_5:2">5:2</span> Man en vrouw schiep Hij hen, en zegende ze,
en noemde hun naam Mens, ten dage als zij geschapen werden.

<span id="an_5:3">5:3</span> En Adam leefde honderd en dertig jaren, en
gewon een zoon naar zijn gelijkenis, naar zijn evenbeeld, en noemde zijn
naam Seth.

<span id="an_5:4">5:4</span> En Adams dagen, nadat hij Seth gewonnen
had, zijn geweest achthonderd jaren; en hij gewon zonen en dochteren.

<span id="an_5:5">5:5</span> Zo waren al de dagen van Adam, die hij
leefde, negenhonderd jaren, en dertig jaren; en hij stierf.

<span id="an_5:6">5:6</span> En Seth leefde honderd en vijf jaren, en
hij gewon Enos.

<span id="an_5:7">5:7</span> En Seth leefde, nadat hij Enos gewonnen
had, achthonderd en zeven jaren; en hij gewon zonen en dochteren.

<span id="an_5:8">5:8</span> Zo waren al de dagen van Seth negenhonderd
en twaalf jaren; en hij stierf.

<span id="an_5:9">5:9</span> En Enos leefde negentig jaren, en hij gewon
Kenan.

<span id="an_5:10">5:10</span> En Enos leefde, nadat hij Kenan gewonnen
had, achthonderd en vijftien jaren; en hij gewon zonen en dochteren.

<span id="an_5:11">5:11</span> Zo waren al de dagen van Enos
negenhonderd en vijf jaren; en hij stierf.

<span id="an_5:12">5:12</span> En Kenan leefde zeventig jaren, en hij
gewon Mahalal-el.

<span id="an_5:13">5:13</span> En Kenan leefde, nadat hij Mahalal-el
gewonnen had, achthonderd en veertig jaren; en hij gewon zonen en
dochteren.

<span id="an_5:14">5:14</span> Zo waren al de dagen van Kenan
negenhonderd en tien jaren; en hij stierf.

<span id="an_5:15">5:15</span> En Mahalal-el leefde vijf en zestig
jaren, en hij gewon Jered.

<span id="an_5:16">5:16</span> En Mahalal-el leefde, nadat hij Jered
gewonnen had, achthonderd en dertig jaren; en hij gewon zonen en
dochteren.

<span id="an_5:17">5:17</span> Zo waren al de dagen van Mahalal-el
achthonderd vijf en negentig jaren; en hij stierf.

<span id="an_5:18">5:18</span> En Jered leefde honderd twee en zestig
jaren, en hij gewon Henoch.

<span id="an_5:19">5:19</span> En Jered leefde, nadat hij Henoch
gewonnen had, achthonderd jaren; en hij gewon zonen en dochteren.

<span id="an_5:20">5:20</span> Zo waren al de dagen van Jered
negenhonderd twee en zestig jaren; en hij stierf.

<span id="an_5:21">5:21</span> En Henoch leefde vijf en zestig jaren, en
hij gewon Methusalach.

<span id="an_5:22">5:22</span> En Henoch wandelde met God, nadat hij
Methusalach gewonnen had, driehonderd jaren; en hij gewon zonen en
dochteren.

<span id="an_5:23">5:23</span> Zo waren al de dagen van Henoch
driehonderd vijf en zestig jaren.

<span id="an_5:24">5:24</span> Henoch dan wandelde met God; en hij was
niet meer; want God nam hem weg.

<span id="an_5:25">5:25</span> En Methusalach leefde honderd zeven en
tachtig jaren, en hij gewon Lamech.

<span id="an_5:26">5:26</span> En Methusalach leefde, nadat hij Lamech
gewonnen had, zevenhonderd twee en tachtig jaren; en hij gewon zonen en
dochteren.

<span id="an_5:27">5:27</span> Zo waren al de dagen van Methusalach
negenhonderd negen en zestig jaren; en hij stierf.

<span id="an_5:28">5:28</span> En Lamech leefde honderd twee en tachtig
jaren, en hij gewon een zoon.

<span id="an_5:29">5:29</span> En hij noemde zijn naam Noach, zeggende:
Deze zal ons troosten over ons werk, en over de smart onzer handen,
vanwege het aardrijk, dat de HEERE vervloekt heeft!

<span id="an_5:30">5:30</span> En Lamech leefde, nadat hij Noach
gewonnen had, vijfhonderd vijf en negentig jaren; en hij gewon zonen en
dochteren.

<span id="an_5:31">5:31</span> Zo waren al de dagen van Lamech
zevenhonderd zeven en zeventig jaren; en hij stierf.

<span id="an_5:32">5:32</span> En Noach was vijfhonderd jaren oud; en
Noach gewon Sem, Cham en Jafeth.

<span id="an_6:1">6:1</span> En het geschiedde, als de mensen op den
aardbodem begonnen te vermenigvuldigen, en hun dochters geboren werden,

<span id="an_6:2">6:2</span> Dat Gods zonen de dochteren der mensen
aanzagen, dat zij schoon waren, en zij namen zich vrouwen uit allen, die
zij verkozen hadden.

<span id="an_6:3">6:3</span> Toen zeide de HEERE: Mijn Geest zal niet in
eeuwigheid twisten met den mens, dewijl hij ook vlees is; doch zijn
dagen zullen zijn honderd en twintig jaren.

<span id="an_6:4">6:4</span> In die dagen waren er reuzen op de aarde,
en ook daarna, als Gods zonen tot de dochteren der mensen ingegaan
waren, en zich kinderen gewonnen hadden; deze zijn de geweldigen, die
van ouds geweest zijn, mannen van name.

<span id="an_6:5">6:5</span> En de HEERE zag, dat de boosheid des mensen
menigvuldig was op de aarde, en al het gedichtsel der gedachten zijns
harten te allen dage alleenlijk boos was.

<span id="an_6:6">6:6</span> Toen berouwde het de HEERE, dat Hij den
mens op de aarde gemaakt had, en het smartte Hem aan Zijn hart.

<span id="an_6:7">6:7</span> En de HEERE zeide: Ik zal den mens, die Ik
geschapen heb, verdelgen van den aardbodem, van den mens tot het vee,
tot het kruipend gedierte, en tot het gevogelte des hemels toe; want het
berouwt Mij, dat Ik hen gemaakt heb.

<span id="an_6:8">6:8</span> Maar Noach vond genade in de ogen des
HEEREN.

<span id="an_6:9">6:9</span> Dit zijn de geboorten van Noach. Noach was
een rechtvaardig, oprecht man in zijn geslachten. Noach wandelde met
God.

<span id="an_6:10">6:10</span> En Noach gewon drie zonen: Sem, Cham en
Jafeth.

<span id="an_6:11">6:11</span> Maar de aarde was verdorven voor Gods
aangezicht; en de aarde was vervuld met wrevel.

<span id="an_6:12">6:12</span> Toen zag God de aarde, en ziet, zij was
verdorven; want al het vlees had zijn weg verdorven op de aarde.

<span id="an_6:13">6:13</span> Daarom zeide God tot Noach: Het einde van
alle vlees is voor Mijn aangezicht gekomen; want de aarde is door hen
vervuld met wrevel; en zie, Ik zal hen met de aarde verderven.

<span id="an_6:14">6:14</span> Maak u een ark van goferhout; met kameren
zult gij deze ark maken; en gij zult die bepekken van binnen en van
buiten met pek.

<span id="an_6:15">6:15</span> En aldus is het, dat gij haar maken zult:
driehonderd ellen zij de lengte der ark, vijftig ellen haar breedte, en
dertig ellen haar hoogte.

<span id="an_6:16">6:16</span> Gij zult een venster aan de ark maken, en
zult haar volmaken tot een elle van boven; en de deur der ark zult gij
in haar zijde zetten; gij zult ze met onderste, tweede en derde
verdiepingen maken.

<span id="an_6:17">6:17</span> Want Ik, zie, Ik breng een watervloed
over de aarde, om alle vlees, waarin een geest des levens is, van onder
den hemel te verderven; al wat op de aarde is, zal den geest geven.

<span id="an_6:18">6:18</span> Maar met u zal Ik Mijn verbond oprichten;
en gij zult in de ark gaan, gij, en uw zonen, en uw huisvrouw, en de
vrouwen uwer zonen met u.

<span id="an_6:19">6:19</span> En gij zult van al wat leeft, van alle
vlees, twee van elk, doen in de ark komen, om met u in het leven te
behouden: mannetje en wijfje zullen zij zijn;

<span id="an_6:20">6:20</span> Van het gevogelte naar zijn aard, en van
het vee naar zijn aard, van al het kruipend gedierte des aardbodems naar
zijn aard, twee van elk zullen tot u komen, om die in het leven te
behouden.

<span id="an_6:21">6:21</span> En gij, neem voor u van alle spijze, die
gegeten wordt, en verzamel ze tot u, opdat zij u en hun tot spijze zij.

<span id="an_6:22">6:22</span> En Noach deed het; naar al wat God hem
geboden had, zo deed hij.

<span id="an_7:1">7:1</span> Daarna zeide de HEERE tot Noach: Ga gij, en
uw ganse huis in de ark; want u heb Ik gezien rechtvaardig voor Mijn
aangezicht in dit geslacht.

<span id="an_7:2">7:2</span> Van alle rein vee zult gij tot u nemen
zeven en zeven, het mannetje en zijn wijfje; maar van het vee, dat niet
rein is, twee, het mannetje en zijn wijfje.

<span id="an_7:3">7:3</span> Ook van het gevogelte des hemels zeven en
zeven, het mannetje en het wijfje, om zaad levend te houden op de ganse
aarde.

<span id="an_7:4">7:4</span> Want over nog zeven dagen zal Ik doen
regenen op de aarde veertig dagen, en veertig nachten; en Ik zal van den
aardbodem verdelgen al wat bestaat, dat Ik gemaakt heb.

<span id="an_7:5">7:5</span> En Noach deed, naar al wat de HEERE hem
geboden had.

<span id="an_7:6">7:6</span> Noach nu was zeshonderd jaren oud, als de
vloed der wateren op de aarde was.

<span id="an_7:7">7:7</span> Zo ging Noach, en zijn zonen, en zijn
huisvrouw, en de vrouwen zijner zonen met hem in de ark, vanwege de
wateren des vloeds.

<span id="an_7:8">7:8</span> Van het reine vee, en van het vee, dat niet
rein was, en van het gevogelte, en al wat op den aardbodem kruipt,

<span id="an_7:9">7:9</span> Kwamen er twee en twee tot Noach in de ark,
het mannetje en het wijfje, gelijk als God Noach geboden had.

<span id="an_7:10">7:10</span> En het geschiedde na die zeven dagen, dat
de wateren des vloeds op de aarde waren.

<span id="an_7:11">7:11</span> In het zeshonderdste jaar des levens van
Noach, in de tweede maand, op de zeventiende dag der maand, op dezen
zelfden dag zijn alle fonteinen des groten afgronds opengebroken, en de
sluizen des hemels geopend.

<span id="an_7:12">7:12</span> En een plasregen was op de aarde veertig
dagen en veertig nachten.

<span id="an_7:13">7:13</span> Even op dienzelfden dag ging Noach, en
Sem, en Cham, en Jafeth, Noachs zonen, desgelijks ook Noachs huisvrouw,
en de drie vrouwen zijner zonen met hem in de ark;

<span id="an_7:14">7:14</span> Zij, en al het gedierte naar zijn aard,
en al het vee naar zijn aard, en al het kruipend gedierte, dat op de
aarde kruipt, naar zijn aard, en al het gevogelte naar zijn aard, alle
vogeltjes van allerlei vleugel.

<span id="an_7:15">7:15</span> En van alle vlees, waarin een geest des
levens was, kwamen er twee en twee tot Noach in de ark.

<span id="an_7:16">7:16</span> En die er kwamen, die kwamen mannetje en
wijfje, van alle vlees, gelijk als hem God bevolen had. En de HEERE
sloot achter hem toe.

<span id="an_7:17">7:17</span> En die vloed was veertig dagen op de
aarde, en de wateren vermeerderden, en hieven de ark op, zodat zij
oprees boven de aarde.

<span id="an_7:18">7:18</span> En de wateren namen de overhand, en
vermeerderden zeer op de aarde; en de ark ging op de wateren.

<span id="an_7:19">7:19</span> En de wateren namen gans zeer de overhand
op de aarde, zodat alle hoge bergen, die onder den ganse hemel zijn,
bedekt werden.

<span id="an_7:20">7:20</span> Vijftien ellen omhoog namen de wateren de
overhand, en de bergen werden bedekt.

<span id="an_7:21">7:21</span> En alle vlees, dat zich op de aarde
roerde, gaf den geest, van het gevogelte, en van het vee, en van het
wild gedierte, en van al het kruipend gedierte, dat op de aarde kroop,
en alle mens.

<span id="an_7:22">7:22</span> Al wat een adem des geestes des levens in
zijn neusgaten had, van alles wat op het droge was, is gestorven.

<span id="an_7:23">7:23</span> Alzo werd verdelgd al wat bestond, dat op
den aardbodem was, van den mens aan tot het vee, tot het kruipend
gedierte, en tot het gevogelte des hemels, en zij werden verdelgd van de
aarde; doch Noach alleen bleef over, en wat met hem in de ark was.

<span id="an_7:24">7:24</span> En de wateren hadden de overhand boven de
aarde, honderd en vijftig dagen.

<span id="an_8:1">8:1</span> En God gedacht aan Noach, en aan al het
gedierte, en aan al het vee, dat met hem in de ark was; en God deed een
wind over de aarde doorgaan, en de wateren werden stil.

<span id="an_8:2">8:2</span> Ook werden de fonteinen des afgronds, en de
sluizen des hemels gesloten, en de plasregen van den hemel werd
opgehouden.

<span id="an_8:3">8:3</span> Daartoe keerden de wateren weder van boven
de aarde, heen en weder vloeiende, en de wateren namen af ten einde van
honderd en vijftig dagen.

<span id="an_8:4">8:4</span> En de ark rustte in de zevende maand, op
den zeventiende dag der maand, op de bergen van Ararat.

<span id="an_8:5">8:5</span> En de wateren waren gaande, en afnemende
tot de tiende maand; in de tiende maand, op den eerste der maand, werden
de toppen der bergen gezien.

<span id="an_8:6">8:6</span> En het geschiedde, ten einde van veertig
dagen, dat Noach het venster der ark, die hij gemaakt had, opendeed.

<span id="an_8:7">8:7</span> En hij liet een raaf uit, die dikwijls heen
en weder ging, totdat de wateren van boven de aarde verdroogd waren.

<span id="an_8:8">8:8</span> Daarna liet hij een duif van zich uit, om
te zien, of de wateren gelicht waren van boven den aardbodem.

<span id="an_8:9">8:9</span> Maar de duif vond geen rust voor het hol
van haar voet; zo keerde zij weder tot hem in de ark; want de wateren
waren op de ganse aarde; en hij stak zijn hand uit, en nam haar, en
bracht haar tot zich in de ark.

<span id="an_8:10">8:10</span> En hij verbeidde nog zeven andere dagen;
toen liet hij de duif wederom uit de ark.

<span id="an_8:11">8:11</span> En de duif kwam tot hem tegen den
avondtijd; en ziet, een afgebroken olijfblad was in haar bek; zo merkte
Noach, dat de wateren van boven de aarde gelicht waren.

<span id="an_8:12">8:12</span> Toen vertoefde hij nog zeven andere
dagen; en hij liet de duif uit; maar zij keerde niet meer weder tot hem.

<span id="an_8:13">8:13</span> En het geschiedde in het zeshonderd en
eerste jaar, in de eerste maand, op den eersten derzelver maand, dat de
wateren droogden van boven de aarde; toen deed Noach het deksel der ark
af, en zag toe, en ziet, de aardbodem was gedroogd.

<span id="an_8:14">8:14</span> En in de tweede maand, op den zeven en
twintigsten dag der maand, was de aarde opgedroogd.

<span id="an_8:15">8:15</span> Toen sprak God tot Noach, zeggende:

<span id="an_8:16">8:16</span> Ga uit de ark, gij, en uw huisvrouw, en
uw zonen, en de vrouwen uwer zonen met u.

<span id="an_8:17">8:17</span> Al het gedierte, dat met u is, van alle
vlees, aan gevogelte, en aan vee, en aan al het kruipend gedierte, dat
op de aarde kruipt, doe met u uitgaan; en dat zij overvloediglijk
voorttelen op de aarde, en vruchtbaar zijn, en vermenigvuldigen op de
aarde.

<span id="an_8:18">8:18</span> Toen ging Noach uit, en zijn zonen, en
zijn huisvrouw, en de vrouwen zijner zonen met hem.

<span id="an_8:19">8:19</span> Al het gedierte, al het kruipende, en al
het gevogelte, al wat zich op de aarde roert, naar hun geslachten,
gingen uit de ark.

<span id="an_8:20">8:20</span> En Noach bouwde den HEERE een altaar; en
hij nam van al het reine vee, en van al het rein gevogelte, en offerde
brandofferen op dat altaar.

<span id="an_8:21">8:21</span> En de HEERE rook dien liefelijken reuk,
en de HEERE zeide in Zijn hart: Ik zal voortaan den aardbodem niet meer
vervloeken om des mensen wil; want het gedichtsel van 's mensen hart is
boos van zijn jeugd aan; en Ik zal voortaan niet meer al het levende
slaan, gelijk als Ik gedaan heb.

<span id="an_8:22">8:22</span> Voortaan al de dagen der aarde zullen
zaaiing en oogst, en koude en hitte, en zomer en winter, en dag en
nacht, niet ophouden.

<span id="an_9:1">9:1</span> En God zegende Noach en zijn zonen, en Hij
zeide tot hen: Zijt vruchtbaar en vermenigvuldigt, en vervult de aarde!

<span id="an_9:2">9:2</span> En uw vrees, en uw verschrikking zij over
al het gedierte der aarde, en over al het gevogelte des hemels; in al
wat zich op den aardbodem roert, en in alle vissen der zee; zij zijn in
uw hand overgegeven.

<span id="an_9:3">9:3</span> Al wat zich roert, dat levend is, zij u tot
spijze; Ik heb het u al gegeven, gelijk het groene kruid.

<span id="an_9:4">9:4</span> Doch het vlees met zijn ziel, dat is zijn
bloed, zult gij niet eten.

<span id="an_9:5">9:5</span> En voorwaar, Ik zal uw bloed, het bloed
uwer zielen eisen; van de hand van alle gedierte zal Ik het eisen; ook
van de hand des mensen, van de hand eens iegelijken zijns broeders zal
Ik de ziel des mensen eisen.

<span id="an_9:6">9:6</span> Wie des mensen bloed vergiet, zijn bloed
zal door den mens vergoten worden; want God heeft den mens naar Zijn
beeld gemaakt.

<span id="an_9:7">9:7</span> Maar gijlieden, weest vruchtbaar, en
vermenigvuldigt; teelt overvloediglijk voort op de aarde, en
vermenigvuldigt op dezelve.

<span id="an_9:8">9:8</span> Voorts zeide God tot Noach, en tot zijn
zonen met hem, zeggende:

<span id="an_9:9">9:9</span> Maar Ik, ziet, Ik richt Mijn verbond op met
u, en met uw zaad na u;

<span id="an_9:10">9:10</span> En met alle levende ziel, die met u is,
van het gevogelte, van het vee, en van alle gedierte der aarde met u;
van allen, die uit de ark gegaan zijn, tot al het gedierte der aarde
toe.

<span id="an_9:11">9:11</span> En Ik richt Mijn verbond op met u, dat
niet meer alle vlees door de wateren des vloeds zal worden uitgeroeid;
en dat er geen vloed meer zal zijn, om de aarde te verderven.

<span id="an_9:12">9:12</span> En God zeide: Dit is het teken des
verbonds, dat Ik geef tussen Mij en tussen ulieden, en tussen alle
levende ziel, die met u is, tot eeuwige geslachten.

<span id="an_9:13">9:13</span> Mijn boog heb Ik gegeven in de wolken;
die zal zijn tot een teken des verbonds tussen Mij en tussen de aarde.

<span id="an_9:14">9:14</span> En het zal geschieden, als Ik wolken over
de aarde brenge, dat deze boog zal gezien worden in de wolken;

<span id="an_9:15">9:15</span> Dan zal Ik gedenken aan Mijn verbond,
hetwelk is tussen Mij en tussen u, en tussen alle levende ziel van alle
vlees; en de wateren zullen niet meer wezen tot een vloed, om alle vlees
te verderven.

<span id="an_9:16">9:16</span> Als deze boog in de wolken zal zijn, zo
zal Ik hem aanzien, om te gedenken aan het eeuwig verbond tussen God en
tussen alle levende ziel, van alle vlees, dat op de aarde is.

<span id="an_9:17">9:17</span> Zo zeide dan God tot Noach: Dit is het
teken des verbonds, dat Ik opgericht heb tussen Mij en tussen alle
vlees, dat op de aarde is.

<span id="an_9:18">9:18</span> En de zonen van Noach, die uit de ark
gingen, waren Sem, en Cham, en Jafeth; en Cham is de vader van Kanaan.

<span id="an_9:19">9:19</span> Deze drie waren de zonen van Noach; en
van dezen is de ganse aarde overspreid.

<span id="an_9:20">9:20</span> En Noach begon een akkerman te zijn, en
hij plantte een wijngaard.

<span id="an_9:21">9:21</span> En hij dronk van dien wijn, en werd
dronken; en hij ontblootte zich in het midden zijner tent.

<span id="an_9:22">9:22</span> En Cham, Kanaans vader, zag zijns vaders
naaktheid, en hij gaf het zijn beiden broederen daar buiten te kennen.

<span id="an_9:23">9:23</span> Toen namen Sem en Jafeth een kleed, en
zij legden het op hun beider schouderen, en gingen achterwaarts, en
bedekten de naaktheid huns vaders; en hun aangezichten waren
achterwaarts, gekeerd zodat zij de naaktheid huns vaders niet zagen.

<span id="an_9:24">9:24</span> En Noach ontwaakte van zijn wijn; en hij
merkte wat zijn kleinste zoon hem gedaan had.

<span id="an_9:25">9:25</span> En hij zeide: Vervloekt zij Kanaan; een
knecht der knechten zij hij zijn broederen!

<span id="an_9:26">9:26</span> Voorts zeide hij: Gezegend zij de HEERE,
de God van Sem; en Kanaan zij hem een knecht!

<span id="an_9:27">9:27</span> God breide Jafeth uit, en hij wone in
Sems tenten! en Kanaan zij hem een knecht!

<span id="an_9:28">9:28</span> En Noach leefde na den vloed driehonderd
en vijftig jaren.

<span id="an_9:29">9:29</span> Zo waren al de dagen van Noach
negenhonderd en vijftig jaren; en hij stierf.

<span id="an_10:1">10:1</span> Dit nu zijn de geboorten van Noachs
zonen: Sem, Cham, en Jafeth; en hun werden zonen geboren na den vloed.

<span id="an_10:2">10:2</span> De zonen van Jafeth zijn: Gomer, en
Magog, en Madai, en Javan, en Tubal, en Mesech, en Thiras.

<span id="an_10:3">10:3</span> En de zonen van Gomer zijn: Askenaz, en
Rifath, en Togarma.

<span id="an_10:4">10:4</span> En de zonen van Javan zijn: Elisa, en
Tarsis; de Chittieten en Dodanieten.

<span id="an_10:5">10:5</span> Van dezen zijn verdeeld de eilanden der
volken in hun landschappen, elk naar zijn spraak, naar hun huisgezinnen,
onder hun volken.

<span id="an_10:6">10:6</span> En de zonen van Cham zijn: Cusch en
Mitsraim, en Put, en Kanaan.

<span id="an_10:7">10:7</span> En de zonen van Cusch zijn: Seba en
Havila, en Sabta, en Raema, en Sabtecha. En de zonen van Raema zijn:
Scheba en Dedan.

<span id="an_10:8">10:8</span> En Cusch gewon Nimrod; deze begon
geweldig te zijn op de aarde.

<span id="an_10:9">10:9</span> Hij was een geweldig jager voor het
aangezicht des HEEREN; daarom wordt gezegd: Gelijk Nimrod, een geweldig
jager voor het aangezicht des HEEREN.

<span id="an_10:10">10:10</span> En het beginsel zijns rijks was Babel,
en Erech, en Accad, en Calne in het land Sinear.

<span id="an_10:11">10:11</span> Uit ditzelve land is Assur uitgegaan,
en heeft gebouwd Nineve, en Rehoboth, Ir, en Kalach.

<span id="an_10:12">10:12</span> En Resen, tussen Nineve en tussen
Kalach; deze is die grote stad.

<span id="an_10:13">10:13</span> En Mitsraim gewon de Ludieten, en de
Anamieten, en de Lehabieten, en de Naftuchieten,

<span id="an_10:14">10:14</span> En de Pathrusieten, en de Casluchieten,
van waar de Filistijnen uitgekomen zijn, en de Caftorieten.

<span id="an_10:15">10:15</span> En Kanaan gewon Sidon, zijn
eerstgeborene, en Heth,

<span id="an_10:16">10:16</span> En de Jesubiet, en de Amoriet, en de
Girgasiet,

<span id="an_10:17">10:17</span> En de Hivviet, en de Arkiet, en de
Siniet,

<span id="an_10:18">10:18</span> En de Arvadiet, en de Tsemariet, en de
Hamathiet; en daarna zijn de huisgezinnen der Kanaanieten verspreid.

<span id="an_10:19">10:19</span> En de landpale der Kanaanieten was van
Sidon, daar gij gaat naar Gerar tot Gaza toe; daar gij gaat naar Sodom
en Gomorra, en Adama, en Zoboim, tot Lasa toe.

<span id="an_10:20">10:20</span> Deze zijn zonen van Cham, naar hun
huisgezinnen, naar hun spraken, in hun landschappen, in hun volken.

<span id="an_10:21">10:21</span> Voorts zijn Sem zonen geboren; dezelve
is ook de vader aller zonen van Heber, broeder van Jafeth, den grootste.

<span id="an_10:22">10:22</span> Sems zonen waren Elam, en Assur, en
Arfachsad, en Lud, en Aram.

<span id="an_10:23">10:23</span> En Arams zonen waren Uz, en Hul, en
Gether, en Maz.

<span id="an_10:24">10:24</span> En Arfachsad gewon Selah, en Selah
gewon Heber.

<span id="an_10:25">10:25</span> En Heber werden twee zonen geboren; des
enen naam was Peleg; want in zijn dagen is de aarde verdeeld; en zijns
broeders naam was Joktan.

<span id="an_10:26">10:26</span> En Joktan gewon Almodad, en selef, en
Hatsarmaveth, en Jarach,

<span id="an_10:27">10:27</span> En Hadoram, en Usal, en Dikla,

<span id="an_10:28">10:28</span> En Obal, en Abimael, en Scheba,

<span id="an_10:29">10:29</span> En Ofir, en Havila, en Jobab; deze
allen waren zonen van Joktan.

<span id="an_10:30">10:30</span> En hun woning was van Mescha af, daar
gij gaat naar Sefar, het gebergte van het oosten.

<span id="an_10:31">10:31</span> Deze zijn zonen van Sem, naar hun
huisgezinnen, naar hun spraken, in hun landschappen, naar hun volken.

<span id="an_10:32">10:32</span> Deze zijn de huisgezinnen der zonen van
Noach, naar hun geboorten, in hun volken; en van dezen zijn de volken op
de aarde verdeeld na den vloed.

<span id="an_11:1">11:1</span> En de ganse aarde was van enerlei spraak
en enerlei woorden.

<span id="an_11:2">11:2</span> Maar het geschiedde, als zij tegen het
oosten togen, dat zij een laagte vonden in het land Sinear; en zij
woonden aldaar.

<span id="an_11:3">11:3</span> En zij zeiden een ieder tot zijn naaste:
Kom aan, laat ons tichelen strijken, en wel doorbranden! En de tichel
was hun voor steen, en het lijm was hun voor leem.

<span id="an_11:4">11:4</span> En zij zeiden: Kom aan, laat ons voor ons
een stad bouwen, en een toren, welks opperste in den hemel zij, en laat
ons een naam voor ons maken, opdat wij niet misschien over de ganse
aarde verstrooid worden!

<span id="an_11:5">11:5</span> Toen kwam de HEERE neder, om te bezien de
stad en den toren, die de kinderen der mensen bouwden.

<span id="an_11:6">11:6</span> En de HEERE zeide: Ziet, zij zijn enerlei
volk, en hebben allen enerlei spraak; en dit is het, dat zij beginnen te
maken; maar nu, zoude hun niet afgesneden worden al wat zij bedacht
hebben te maken?

<span id="an_11:7">11:7</span> Kom aan, laat Ons nedervaren, en laat Ons
hun spraak aldaar verwarren, opdat iegelijk de spraak zijns naasten niet
hore.

<span id="an_11:8">11:8</span> Alzo verstrooide hen de HEERE van daar
over de ganse aarde; en zij hielden op de stad te bouwen.

<span id="an_11:9">11:9</span> Daarom noemde men haar naam Babel; want
aldaar verwarde de HEERE de spraak der ganse aarde, en van daar
verstrooide hen de HEERE over de ganse aarde.

<span id="an_11:10">11:10</span> Deze zijn de geboorten van Sem: Sem was
honderd jaren oud, en gewon Arfachsad, twee jaren na den vloed.

<span id="an_11:11">11:11</span> En Sem leefde, nadat hij Arfachsad
gewonnen had, vijfhonderd jaren; en hij gewon zonen en dochteren.

<span id="an_11:12">11:12</span> En Arfachsad leefde vijf en dertig
jaren, en hij gewon Selah.

<span id="an_11:13">11:13</span> En Arfachsad leefde, nadat hij Selah
gewonnen had, vierhonderd en drie jaren; en hij gewon zonen en
dochteren.

<span id="an_11:14">11:14</span> En Selah leefde dertig jaren, en hij
gewon Heber.

<span id="an_11:15">11:15</span> En Selah leefde, nadat hij Heber
gewonnen had, vierhonderd en drie jaren, en hij gewon zonen en
dochteren.

<span id="an_11:16">11:16</span> En Heber leefde vier en dertig jaren,
en gewon Peleg.

<span id="an_11:17">11:17</span> En Heber leefde, nadat hij Peleg
gewonnen had, vierhonderd en dertig jaren; en hij gewon zonen en
dochteren.

<span id="an_11:18">11:18</span> En Peleg leefde dertig jaren, en hij
gewon Rehu.

<span id="an_11:19">11:19</span> En Peleg leefde, nadat hij Rehu
gewonnen had, tweehonderd en negen jaren; en hij gewon zonen en
dochteren.

<span id="an_11:20">11:20</span> En Rehu leefde twee en dertig jaren, en
hij gewon Serug.

<span id="an_11:21">11:21</span> En Rehu leefde, nadat hij Serug
gewonnen had, tweehonderd en zeven jaren; en hij gewon zonen en
dochteren.

<span id="an_11:22">11:22</span> En Serug leefde dertig jaren, en gewon
Nahor.

<span id="an_11:23">11:23</span> En Serug leefde, nadat hij Nahor
gewonnen had, tweehonderd jaren; en hij gewon zonen en dochteren.

<span id="an_11:24">11:24</span> En Nahor leefde negen en twintig jaren,
en gewon Terah.

<span id="an_11:25">11:25</span> En Nahor leefde, nadat hij Terah
gewonnen had, honderd en negentien jaren; en hij gewon zonen en
dochteren.

<span id="an_11:26">11:26</span> En Terah leefde zeventig jaren, en
gewon Abram, Nahor en Haran.

<span id="an_11:27">11:27</span> En deze zijn de geboorten van Terah:
Terah gewon Abram, Nahor en Haran; en Haran gewon Lot.

<span id="an_11:28">11:28</span> En Haran stierf voor het aangezicht
zijns vaders Terah, in het land zijner geboorte, in Ur der Chaldeen.

<span id="an_11:29">11:29</span> En Abram en Nahor namen zich vrouwen;
de naam van Abrams huisvrouw was Sarai, en de naam van Nahors huisvrouw
was Milka, een dochter van Haran, vader van Milka, en vader van Jiska.

<span id="an_11:30">11:30</span> En Sarai was onvruchtbaar; zij had geen
kind.

<span id="an_11:31">11:31</span> En Terah nam Abram, zijn zoon, en Lot,
Harans zoon, zijns zoons zoon, en Sarai, zijn schoondochter, de
huisvrouw van zijn zoon Abram, en zij togen met hen uit Ur der Chaldeen,
om te gaan naar het land Kanaan; en zij kwamen tot Haran, en woonden
aldaar.

<span id="an_11:32">11:32</span> En de dagen van Terah waren tweehonderd
en vijf jaren, en Terah stierf te Haran.

<span id="an_12:1">12:1</span> De HEERE nu had tot Abram gezegd: Ga gij
uit uw land, en uit uw maagschap, en uit uws vaders huis, naar het land,
dat Ik u wijzen zal.

<span id="an_12:2">12:2</span> En Ik zal u tot een groot volk maken, en
u zegenen, en uw naam groot maken; en wees een zegen!

<span id="an_12:3">12:3</span> En Ik zal zegenen, die u zegenen, en
vervloeken, die u vloekt; en in u zullen alle geslachten des aardrijks
gezegend worden.

<span id="an_12:4">12:4</span> En Abram toog heen, gelijk de HEERE tot
hem gesproken had; en Lot toog met hem; en Abram was vijf en zeventig
jaren oud, toen hij uit Haran ging.

<span id="an_12:5">12:5</span> En Abram nam Sarai, zijn huisvrouw, en
Lot, zijns broeders zoon, en al hun have, die zij verworven hadden, en
de zielen, die zij verkregen hadden in Haran; en zij togen uit, om te
gaan naar het land Kanaan, en zij kwamen in het land Kanaan.

<span id="an_12:6">12:6</span> En Abram is doorgetogen in dat land, tot
aan de plaats Sichem, tot aan het eikenbos More; en de Kanaanieten waren
toen ter tijd in dat land.

<span id="an_12:7">12:7</span> Zo verscheen de HEERE aan Abram, en
zeide: Aan uw zaad zal Ik dit land geven. Toen bouwde hij aldaar een
altaar den HEERE, Die hem aldaar verschenen was.

<span id="an_12:8">12:8</span> En hij brak op van daar naar het
gebergte, tegen het oosten van Beth-El, en hij sloeg zijn tent op,
zijnde Beth-El tegen het westen, en Ai tegen het oosten; en hij bouwde
aldaar den HEERE een altaar, en riep den naam des HEEREN aan.

<span id="an_12:9">12:9</span> Daarna vertrok Abram, gaande en trekkende
naar het zuiden.

<span id="an_12:10">12:10</span> En er was honger in dat land; zo toog
Abram af naar Egypte, om daar als een vreemdeling te verkeren, dewijl de
honger zwaar was in dat land.

<span id="an_12:11">12:11</span> En het geschiedde, als hij naderde, om
in Egypte te komen, dat hij zeide tot Sarai, zijn huisvrouw: Zie toch,
ik weet, dat gij een vrouw zijt, schoon van aangezicht.

<span id="an_12:12">12:12</span> En het zal geschieden, als u de
Egyptenaars zullen zien, zo zullen zij zeggen: Dat is zijn huisvrouw; en
zij zullen mij doden, en u in het leven behouden.

<span id="an_12:13">12:13</span> Zeg toch: Gij zijt mijn zuster; opdat
het mij wel ga om u, en mijn ziel om uwentwil leve.

<span id="an_12:14">12:14</span> En het geschiedde, als Abram in Egypte
kwam, dat de Egyptenaars deze vrouw zagen, dat zij zeer schoon was.

<span id="an_12:15">12:15</span> Ook zagen haar de vorsten van Farao, en
prezen haar bij Farao; en die vrouw werd weggenomen naar het huis van
Farao.

<span id="an_12:16">12:16</span> En hij deed Abram goed, om harentwil;
zodat hij had schapen, en runderen, en ezelen, en knechten, en maagden,
en ezelinnen, en kemelen.

<span id="an_12:17">12:17</span> Maar de HEERE plaagde Farao met grote
plagen, ook zijn huis, ter oorzake van Sarai, Abrams huisvrouw.

<span id="an_12:18">12:18</span> Toen riep Farao Abram, en zeide: Wat is
dit, dat gij mij gedaan hebt? waarom hebt gij mij niet te kennen
gegeven, dat zij uw huisvrouw is?

<span id="an_12:19">12:19</span> Waarom hebt gij gezegd: Zij is mijn
zuster; zodat ik haar mij tot een vrouw zoude genomen hebben? en nu,
zie, daar is uw huisvrouw; neem haar en ga henen!

<span id="an_12:20">12:20</span> En Farao gebood zijn mannen vanwege
hem, en zij geleidden hem, en zijn huisvrouw, en alles wat hij had.

<span id="an_13:1">13:1</span> Alzo toog Abram op uit Egypte naar het
zuiden, hij en zijn huisvrouw, en al wat hij had, en Lot met hem.

<span id="an_13:2">13:2</span> En Abram was zeer rijk, in vee, in
zilver, en in goud.

<span id="an_13:3">13:3</span> En hij ging, volgens zijn reizen, van het
zuiden tot Beth-El toe, tot aan de plaats, waar zijn tent in het begin
geweest was, tussen Beth-El, en tussen Ai;

<span id="an_13:4">13:4</span> Tot de plaats des altaars, dat hij in het
eerst daar gemaakt had; en Abram heeft aldaar den Naam des HEEREN
aangeroepen.

<span id="an_13:5">13:5</span> En Lot, die met Abram toog, had ook
schapen, en runderen, en tenten.

<span id="an_13:6">13:6</span> En dat land droeg hen niet, om samen te
wonen; want hun have was vele, zodat zij samen niet konden wonen.

<span id="an_13:7">13:7</span> En er was twist tussen de herders van
Abrams vee, en tussen de herders van Lots vee. Ook woonden toen de
Kanaanieten en Ferezieten in dat land.

<span id="an_13:8">13:8</span> En Abram zeide tot Lot: Laat toch geen
twisting zijn tussen mij en tussen u, en tussen mijn herders en tussen
uw herders; want wij zijn mannen broeders.

<span id="an_13:9">13:9</span> Is niet het ganse land voor uw
aangezicht? Scheid u toch van mij; zo gij de linkerhand kiest, zo zal ik
ter rechterhand gaan; en zo gij de rechterhand, zo zal ik ter linkerhand
gaan.

<span id="an_13:10">13:10</span> En Lot hief zijn ogen op, en hij zag de
ganse vlakte der Jordaan, dat zij die geheel bevochtigde; eer de HEERE
Sodom en Gomorra verdorven had, was zij als de hof des HEEREN, als
Egypteland, als gij komt te Zoar.

<span id="an_13:11">13:11</span> Zo koos Lot voor zich de ganse vlakte
der Jordaan, en Lot trok tegen het oosten; en zij werden gescheiden, de
een van den ander.

<span id="an_13:12">13:12</span> Abram dan woonde in het land Kanaan; en
Lot woonde in de steden der vlakte, en sloeg tenten tot aan Sodom toe.

<span id="an_13:13">13:13</span> En de mannen van Sodom waren boos, en
grote zondaars tegen den HEERE.

<span id="an_13:14">13:14</span> En de HEERE zeide tot Abram, nadat Lot
van hem gescheiden was: Hef uw ogen op, en zie van de plaats, waar gij
zijt noordwaarts en zuidwaarts, en oostwaarts en westwaarts.

<span id="an_13:15">13:15</span> Want al dit land, dat gij ziet, zal Ik
u geven, en aan uw zaad, tot in eeuwigheid.

<span id="an_13:16">13:16</span> En Ik zal uw zaad stellen als het stof
der aarde, zodat, indien iemand het stof der aarde zal kunnen tellen,
zal ook uw zaad geteld worden.

<span id="an_13:17">13:17</span> Maak u op, wandel door dit land, in
zijn lengte en in zijn breedte, want Ik zal het u geven.

<span id="an_13:18">13:18</span> En Abram sloeg tenten op, en kwam en
woonde aan de eikenbossen van Mamre, die bij Hebron zijn; en hij bouwde
aldaar den HEERE een altaar.

<span id="an_14:1">14:1</span> En het geschiedde in de dagen van
Amrafel, de koning van Sinear, van Arioch, de koning van Ellasar, van
Kedor-Laomer, de koning van Elam, en van Tideal, den koning der volken;

<span id="an_14:2">14:2</span> Dat zij krijg voerden met Bera, koning
van Sodom, en met Birsa, koning van Gomorra, Sinab, koning van Adama, en
Semeber, koning van Zeboim, en de koning van Bela, dat is Zoar.

<span id="an_14:3">14:3</span> Deze allen voegden zich samen in het dal
Siddim, dat is de Zoutzee.

<span id="an_14:4">14:4</span> Twaalf jaren hadden zij Kedor-Laomer
gediend; maar in het dertiende jaar vielen zij af.

<span id="an_14:5">14:5</span> Zo kwam Kedor-Laomer in het veertiende
jaar, en de koningen, die met hem waren, en sloegen de Refaiten in
Asteroth-Karnaim, en de Zuzieten in Ham, en de Emieten in
Schave-Kiriathaim;

<span id="an_14:6">14:6</span> En de Horieten op hun gebergte Seir, tot
aan het effen veld van Paran, hetwelk aan de woestijn is.

<span id="an_14:7">14:7</span> Daarna keerden zij wederom, en kwamen tot
En-Mispat, dat is Kades, en sloegen al het land der Amalekieten, en ook
den Amoriet, die te Hazezon-Thamar woonde.

<span id="an_14:8">14:8</span> Toen toog de koning van Sodom uit, en de
koning van Gomorra, en de koning van Adama, en de koning van Zeboim, en
de koning van Bela, dat is Zoar; en zij stelden tegen hen slagorden in
het dal Siddim,

<span id="an_14:9">14:9</span> Tegen Kedor-Laomer, den koning van Elam,
en Tideal, den koning der volken, en Amrafel, den koning van Sinear, en
Arioch, den koning van Ellasar; vier koningen tegen vijf.

<span id="an_14:10">14:10</span> Het dal nu van Siddim was vol
lijmputten; en de koningen van Sodom en Gomorra vluchtten, en vielen
aldaar; en de overgeblevenen vluchtten naar het gebergte.

<span id="an_14:11">14:11</span> En zij namen al de have van Sodom en
Gomorra, en al hun spijze, en trokken weg.

<span id="an_14:12">14:12</span> Ook namen zij Lot, den zoon van Abrams
broeder, en zijn have, en trokken weg; want hij woonde in Sodom.

<span id="an_14:13">14:13</span> Toen kwam er een, die ontkomen was, en
boodschapte het aan Abram, den Hebreer, die woonachtig was aan de
eikenbossen van Mamre, den Amoriet, broeder van Eskol, en broeder van
Aner, welke Abrams bondgenoten waren.

<span id="an_14:14">14:14</span> Als Abram hoorde, dat zijn broeder
gevangen was, zo wapende hij zijn onderwezenen, de ingeborenen van zijn
huis, driehonderd en achttien, en hij jaagde hen na tot Dan toe.

<span id="an_14:15">14:15</span> En hij verdeelde zich tegen hen des
nachts, hij en zijn knechten, en sloeg ze; en hij jaagde hen na tot Hoba
toe, hetwelk is ter linkerhand van Damaskus.

<span id="an_14:16">14:16</span> En hij bracht alle have weder, en ook
Lot zijn broeder en deszelfs have bracht hij weder, als ook de vrouwen,
en het volk.

<span id="an_14:17">14:17</span> En de koning van Sodom toog uit, hem
tegemoet (nadat hij wedergekeerd was van het slaan van Kedor-Laomer, en
van de koningen, die met hem waren), tot het dal Schave, dat is, het dal
des konings.

<span id="an_14:18">14:18</span> En Melchizedek, koning van Salem,
bracht voort brood en wijn; en hij was een priester des allerhoogsten
Gods.

<span id="an_14:19">14:19</span> En hij zegende hem, en zeide: Gezegend
zij Abram Gode, de Allerhoogste, Die hemel en aarde bezit!

<span id="an_14:20">14:20</span> En gezegend zij de allerhoogste God,
Die uw vijanden in uw hand geleverd heeft! En hij gaf hem de tiende van
alles.

<span id="an_14:21">14:21</span> En de koning van Sodom zeide tot Abram:
Geef mij de zielen; maar neem de have voor u.

<span id="an_14:22">14:22</span> Doch Abram zeide tot den koning van
Sodom: Ik heb mijn hand opgeheven tot den HEERE, den allerhoogste God,
Die hemel en aarde bezit;

<span id="an_14:23">14:23</span> Zo ik van een draad aan tot een
schoenriem toe, ja, zo ik van alles, dat het uwe is, iets neme! opdat
gij niet zegt: Ik heb Abram rijk gemaakt!

<span id="an_14:24">14:24</span> Het zij buiten mij; alleen wat de
jongelingen verteerd hebben, en het deel dezer mannen, die met mij
getogen zijn, Aner, Eskol en Mamre, laat die hun deel nemen!

<span id="an_15:1">15:1</span> Na deze dingen geschiedde het woord des
HEEREN tot Abram in een gezicht, zeggende: Vrees niet, Abram! Ik ben u
een Schild, uw Loon zeer groot.

<span id="an_15:2">15:2</span> Toen zeide Abram: Heere, HEERE! wat zult
Gij mij geven, daar ik zonder kinderen heenga en de bezorger van mijn
huis is deze Damaskener Eliezer?

<span id="an_15:3">15:3</span> Voorts zeide Abram: Zie, mij hebt Gij
geen zaad gegeven, en zie, de zoon van mijn huis zal mijn erfgenaam
zijn!

<span id="an_15:4">15:4</span> En ziet, het woord des HEEREN was tot
hem, zeggende: Deze zal uw erfgenaam niet zijn; maar die uit uw lijf
voortkomen zal, die zal uw erfgenaam zijn.

<span id="an_15:5">15:5</span> Toen leidde Hij hem uit naar buiten, en
zeide: Zie nu op naar den hemel, en tel de sterren, indien gij ze tellen
kunt; en Hij zeide tot hem: Zo zal uw zaad zijn!

<span id="an_15:6">15:6</span> En hij geloofde in den HEERE; en Hij
rekende het hem tot gerechtigheid.

<span id="an_15:7">15:7</span> Voorts zeide Hij tot hem: Ik ben de
HEERE, Die u uitgeleid heb uit Ur der Chaldeen, om u dit land te geven,
om dat erfelijk te bezitten.

<span id="an_15:8">15:8</span> En hij zeide: Heere, HEERE! waarbij zal
ik weten, dat ik het erfelijk bezitten zal?

<span id="an_15:9">15:9</span> En Hij zeide tot hem: Neem Mij een
driejarige vaars, en een driejarige geit, en een driejarige ram, en een
tortelduif, en een jonge duif.

<span id="an_15:10">15:10</span> En hij bracht Hem deze alle, en hij
deelde ze middendoor, en hij legde elks deel tegen het andere over; maar
het gevogelte deelde hij niet.

<span id="an_15:11">15:11</span> En het wild gevogelte kwam neder op het
aas; maar Abram joeg het weg.

<span id="an_15:12">15:12</span> En het geschiedde, als de zon was aan
het ondergaan, zo viel een diepe slaap op Abram; en ziet, een schrik, en
grote duisternis viel op hem.

<span id="an_15:13">15:13</span> Toen zeide Hij tot Abram: Weet
voorzeker, dat uw zaad vreemd zal zijn in een land, dat het hunne niet
is, en zij zullen hen dienen, en zij zullen hen verdrukken vierhonderd
jaren.

<span id="an_15:14">15:14</span> Doch Ik zal het volk ook rechten,
hetwelk zij zullen dienen; en daarna zullen zij uittrekken met grote
have.

<span id="an_15:15">15:15</span> En gij zult tot uw vaderen gaan met
vrede; gij zult in goeden ouderdom begraven worden.

<span id="an_15:16">15:16</span> En het vierde geslacht zal herwaarts
wederkeren; want de ongerechtigheid der Amorieten is tot nog toe niet
volkomen.

<span id="an_15:17">15:17</span> En het geschiedde, dat de zon onderging
en het duister werd, en ziet, daar was een rokende oven en vurige
fakkel, die tussen die stukken doorging.

<span id="an_15:18">15:18</span> Ten zelfden dage maakte de HEERE een
verbond met Abram, zeggende: Aan uw zaad heb Ik dit land gegeven, van de
rivier van Egypte af, tot aan die grote rivier, de rivier Frath:

<span id="an_15:19">15:19</span> Den Keniet, en den Keniziet, en den
Kadmoniet,

<span id="an_15:20">15:20</span> En den Hethiet, en den Fereziet, en de
Refaieten,

<span id="an_15:21">15:21</span> En den Amoriet, en den Kanaaniet, en
den Girgaziet, en den Jebusiet.

<span id="an_16:1">16:1</span> Doch Sarai, Abrams huisvrouw, baarde hem
niet; en zij had een Egyptische dienstmaagd, welker naam was Hagar.

<span id="an_16:2">16:2</span> Zo zeide Sarai tot Abram: Zie toch, de
HEERE heeft mij toegesloten, dat ik niet bare; ga toch in tot mijn
dienstmaagd, misschien zal ik uit haar gebouwd worden. En Abram hoorde
naar de stem van Sarai.

<span id="an_16:3">16:3</span> Zo nam Sarai, Abrams huisvrouw, de
Egyptische Hagar, haar dienstmaagd, ten einde van tien jaren, welke
Abram in het land Kanaan gewoond had, en zij gaf haar aan Abram, haar
man, hem tot een vrouw.

<span id="an_16:4">16:4</span> En hij ging in tot Hagar, en zij ontving.
Als zij nu zag, dat zij ontvangen had, zo werd haar vrouw veracht in
haar ogen.

<span id="an_16:5">16:5</span> Toen zeide Sarai tot Abram: Mijn ongelijk
is op u; ik heb mijn dienstmaagd in uw schoot gegeven; nu zij ziet, dat
zij ontvangen heeft, zo ben ik veracht in haar ogen; de HEERE rechte
tussen mij en tussen u!

<span id="an_16:6">16:6</span> En Abram zeide tot Sarai: Zie uw
dienstmaagd is in uw hand; doe haar, wat goed is in uw ogen. En Sarai
vernederde haar, en zij vluchtte van haar aangezicht.

<span id="an_16:7">16:7</span> En de Engel des HEEREN vond haar aan een
waterfontein in de woestijn, aan de fontein op den weg van Sur.

<span id="an_16:8">16:8</span> En hij zeide: Hagar, gij, dienstmaagd van
Sarai! van waar komt gij, en waar zult gij heengaan? En zij zeide: Ik
ben vluchtende van het aangezicht mijner vrouw Sarai!

<span id="an_16:9">16:9</span> Toen zeide de Engel des HEEREN tot haar:
Keer weder tot uw vrouw, en verneder u onder haar handen.

<span id="an_16:10">16:10</span> Voorts zeide de Engel des HEEREN tot
haar: Ik zal uw zaad grotelijks vermenigvuldigen, zodat het vanwege de
menigte niet zal geteld worden.

<span id="an_16:11">16:11</span> Ook zeide des HEEREN Engel tot haar:
Zie, gij zijt zwanger, en zult een zoon baren, en gij zult zijn naam
Ismael noemen, omdat de HEERE uw verdrukking aangehoord heeft.

<span id="an_16:12">16:12</span> En hij zal een woudezel van een mens
zijn; zijn hand zal tegen allen zijn, en de hand van allen tegen hem; en
hij zal wonen voor het aangezicht van al zijn broederen.

<span id="an_16:13">16:13</span> En zij noemde den Naam des HEEREN, Die
tot haar sprak: Gij, God des aanziens! want zij zeide: Heb ik ook hier
gezien naar Dien, Die mij aanziet?

<span id="an_16:14">16:14</span> Daarom noemde men dien put, den put
Lachai-Roi; ziet, hij is tussen Kades en tussen Bered.

<span id="an_16:15">16:15</span> En Hagar baarde Abram een zoon; en
Abram noemde den naam zijns zoons, die Hagar gebaard had, Ismael.

<span id="an_16:16">16:16</span> En Abram was zes en tachtig jaren oud,
toen Hagar Ismael aan Abram baarde.

<span id="an_17:1">17:1</span> Als nu Abram negen en negentig jaren oud
was, zo verscheen de HEERE aan Abram, en zeide tot hem: Ik ben God, de
Almachtige! Wandel voor Mijn aangezicht, en zijt oprecht!

<span id="an_17:2">17:2</span> En Ik zal Mijn verbond stellen tussen Mij
en tussen u, en Ik zal u gans zeer vermenigvuldigen.

<span id="an_17:3">17:3</span> Toen viel Abram op zijn aangezicht, en
God sprak met hem, zeggende:

<span id="an_17:4">17:4</span> Mij aangaande, zie, Mijn verbond is met
u; en gij zult tot een vader van menigte der volken worden!

<span id="an_17:5">17:5</span> En uw naam zal niet meer genoemd worden
Abram; maar uw naam zal wezen Abraham; want Ik heb u gesteld tot een
vader van menigte der volken.

<span id="an_17:6">17:6</span> En Ik zal u gans zeer vruchtbaar maken,
en Ik zal u tot volken stellen, en koningen zullen uit u voortkomen.

<span id="an_17:7">17:7</span> En Ik zal Mijn verbond oprichten tussen
Mij en tussen u, en tussen uw zaad na u in hun geslachten, tot een
eeuwig verbond, om u te zijn tot een God, en uw zaad na u.

<span id="an_17:8">17:8</span> En Ik zal u, en uw zaad na u, het land
uwer vreemdelingschappen geven, het gehele land Kanaan, tot eeuwige
bezitting; en Ik zal hun tot een God zijn.

<span id="an_17:9">17:9</span> Voorts zeide God tot Abraham: Gij nu zult
Mijn verbond houden, gij, en uw zaad na u, in hun geslachten.

<span id="an_17:10">17:10</span> Dit is Mijn verbond, dat gijlieden
houden zult tussen Mij en tussen u, en tussen uw zaad na u: dat al wat
mannelijk is, u besneden worde.

<span id="an_17:11">17:11</span> En gij zult het vlees uwer voorhuid
besnijden; en dat zal tot een teken zijn van het verbond tussen Mij en
tussen u.

<span id="an_17:12">17:12</span> Een zoontje dan van acht dagen zal u
besneden worden, al wat mannelijk is in uw geslachten: de ingeborene van
het huis, en de gekochte met geld van allen vreemde, welke niet is van
uw zaad;

<span id="an_17:13">17:13</span> De ingeborene van uw huis, en de
gekochte met uw geld zal zekerlijk besneden worden; en Mijn verbond zal
zijn in ulieder vlees, tot een eeuwig verbond.

<span id="an_17:14">17:14</span> En wat mannelijk is, de voorhuid
hebbende, wiens voorhuids vlees niet zal besneden worden, dezelve ziel
zal uit haar volken uitgeroeid worden; hij heeft Mijn verbond gebroken.

<span id="an_17:15">17:15</span> Nog zeide God tot Abraham: Gij zult den
naam van uw huisvrouw Sarai, niet Sarai noemen; maar haar naam zal zijn
Sara.

<span id="an_17:16">17:16</span> Want Ik zal haar zegenen, en u ook uit
haar een zoon geven; ja, Ik zal haar zegenen, zodat zij tot volken
worden zal: koningen der volken zullen uit haar worden!

<span id="an_17:17">17:17</span> Toen viel Abraham op zijn aangezicht,
en hij lachte; en hij zeide in zijn hart: Zal een, die honderd jaren oud
is, een kind geboren worden; en zal Sara, die negentig jaren oud is,
baren?

<span id="an_17:18">17:18</span> En Abraham zeide tot God: Och, dat
Ismael mocht leven voor Uw aangezicht!

<span id="an_17:19">17:19</span> En God zeide: Voorwaar, Sara, uw
huisvrouw, zal u een zoon baren, en gij zult zijn naam noemen Izak; en
Ik zal Mijn verbond met hem oprichten, tot een eeuwig verbond zijn zade
na hem.

<span id="an_17:20">17:20</span> En aangaande Ismael heb Ik u verhoord;
zie, Ik heb hem gezegend, en zal hem vruchtbaar maken, en hem gans zeer
vermenigvuldigen; twaalf vorsten zal hij gewinnen, en Ik zal hem tot een
groot volk stellen;

<span id="an_17:21">17:21</span> Maar Mijn verbond zal Ik met Izak
oprichten, die u Sara op dezen gezetten tijd in het andere jaar baren
zal.

<span id="an_17:22">17:22</span> En Hij eindigde met hem te spreken, en
God voer op van Abraham.

<span id="an_17:23">17:23</span> Toen nam Abraham zijn zoon Ismael, en
al de ingeborenen van zijn huis, en alle gekochten met zijn geld, al wat
mannelijk was onder de lieden van het huis van Abraham, en hij besneed
het vlees hunner voorhuid, even ten zelfden dage, gelijk als God met hem
gesproken had.

<span id="an_17:24">17:24</span> En Abraham was oud negen en negentig
jaren, als hem het vlees zijner voorhuid besneden werd.

<span id="an_17:25">17:25</span> En Ismael, zijn zoon, was dertien jaren
oud, als hem het vlees zijner voorhuid besneden werd.

<span id="an_17:26">17:26</span> Even op dezen zelfden dag werd Abraham
besneden, en Ismael, zijn zoon.

<span id="an_17:27">17:27</span> En alle mannen van zijn huis, de
ingeborenen des huizes, en de gekochten met geld, van den vreemde af,
werden met hem besneden.

<span id="an_18:1">18:1</span> Daarna verscheen hem de HEERE aan de
eikenbossen van Mamre, als hij in de deur der tent zat, toen de dag heet
werd.

<span id="an_18:2">18:2</span> En hij hief zijn ogen op en zag; en ziet,
daar stonden drie mannen tegenover hem; als hij hen zag, zo liep hij hun
tegemoet van de deur der tent, en boog zich ter aarde.

<span id="an_18:3">18:3</span> En hij zeide: Heere! heb ik nu genade
gevonden in Uw ogen, zo gaat toch niet aan Uw knecht voorbij.

<span id="an_18:4">18:4</span> Dat toch een weinig waters gebracht
worde, en wast Uw voeten, en leunt onder dezen boom.

<span id="an_18:5">18:5</span> En ik zal een bete broods langen, dat Gij
Uw hart sterkt; daarna zult Gij voortgaan, daarom omdat Gij tot Uw
knecht overgekomen zijt. En zij zeiden: Doe zo als gij gesproken hebt.

<span id="an_18:6">18:6</span> En Abraham haastte zich naar de tent tot
Sara, en hij zeide: Haast u; kneed drie maten meelbloem, en maak koeken.

<span id="an_18:7">18:7</span> En Abraham liep tot de runderen, en hij
nam een kalf, teder en goed, en hij gaf het aan den knecht, die haastte,
om dat toe te maken.

<span id="an_18:8">18:8</span> En hij nam boter en melk, en het kalf,
dat hij toegemaakt had, en hij zette het hun voor, en stond bij hen
onder dien boom, en zij aten.

<span id="an_18:9">18:9</span> Toen zeiden zij tot hem: Waar is Sara, uw
huisvrouw? En hij zeide: Ziet, in de tent.

<span id="an_18:10">18:10</span> En Hij zeide: Ik zal voorzeker weder
tot u komen, omtrent dezen tijd des levens; en zie, Sara, uw huisvrouw,
zal een zoon hebben! En Sara hoorde het aan de deur der tent, welke
achter Hem was.

<span id="an_18:11">18:11</span> Abraham nu en Sara waren oud, en wel
bedaagd; het had Sara opgehouden te gaan naar de wijze der vrouwen.

<span id="an_18:12">18:12</span> Zo lachte Sara bij zichzelve, zeggende:
Zal ik wellust hebben, nadat ik oud geworden ben, en mijn heer oud is?

<span id="an_18:13">18:13</span> En de HEERE zeide tot Abraham: Waarom
heeft Sara gelachen, zeggende: Zou ik ook waarlijk baren, nu ik oud
geworden ben?

<span id="an_18:14">18:14</span> Zou iets voor den HEERE te wonderlijk
zijn? Ter gezetter tijd zal Ik tot u wederkomen, omtrent dezen tijd des
levens, en Sara zal een zoon hebben!

<span id="an_18:15">18:15</span> En Sara loochende het, zeggende: Ik heb
niet gelachen; want zij vreesde. En Hij zeide: Neen! maar gij hebt
gelachen.

<span id="an_18:16">18:16</span> Toen stonden die mannen op van daar, en
zagen naar Sodom toe; en Abraham ging met hen, om hen te geleiden.

<span id="an_18:17">18:17</span> En de HEERE zeide: Zal Ik voor Abraham
verbergen, wat Ik doe?

<span id="an_18:18">18:18</span> Dewijl Abraham gewisselijk tot een
groot en machtig volk worden zal, en alle volken der aarde in hem
gezegend zullen worden?

<span id="an_18:19">18:19</span> Want Ik heb hem gekend, opdat hij zijn
kinderen en zijn huis na hem zoude bevelen, en zij den weg des HEEREN
houden, om te doen gerechtigheid en gerichte; opdat de HEERE over
Abraham brenge, hetgeen Hij over hem gesproken heeft.

<span id="an_18:20">18:20</span> Voorts zeide de HEERE: Dewijl het
geroep van Sodom en Gomorra groot is, en dewijl haar zonde zeer zwaar
is,

<span id="an_18:21">18:21</span> Zal Ik nu afgaan en bezien, of zij naar
hun geroep, dat tot Mij gekomen is, het uiterste gedaan hebben, en zo
niet, Ik zal het weten.

<span id="an_18:22">18:22</span> Toen keerden die mannen het aangezicht
van daar, en gingen naar Sodom; maar Abraham bleef nog staande voor het
aangezicht des HEEREN.

<span id="an_18:23">18:23</span> En Abraham trad toe, en zeide: Zult Gij
ook den rechtvaardige met den goddeloze ombrengen?

<span id="an_18:24">18:24</span> Misschien zijn er vijftig
rechtvaardigen in de stad; zult Gij hen ook ombrengen, en de plaats niet
sparen, om de vijftig rechtvaardigen, die binnen haar zijn?

<span id="an_18:25">18:25</span> Het zij verre van U, zulk een ding te
doen, te doden den rechtvaardige met den goddeloze! dat de rechtvaardige
zij gelijk de goddeloze, verre zij het van U! zou de Rechter der ganse
aarde geen recht doen?

<span id="an_18:26">18:26</span> Toen zeide de HEERE: Zo Ik te Sodom
binnen de stad vijftig rechtvaardigen zal vinden, zo zal Ik de ganse
plaats sparen om hunnentwil.

<span id="an_18:27">18:27</span> En Abraham antwoordde en zeide: Zie
toch; ik heb mij onderwonden te spreken tot den Heere, hoewel ik stof en
as ben!

<span id="an_18:28">18:28</span> Misschien zullen aan de vijftig
rechtvaardigen vijf ontbreken; zult Gij dan om vijf de ganse stad
verderven? En Hij zeide: Ik zal haar niet verderven, zo Ik er vijf en
veertig zal vinden.

<span id="an_18:29">18:29</span> En hij voer voort nog tot Hem te
spreken, en zeide: Misschien zullen aldaar veertig gevonden worden! En
Hij zeide: Ik zal het niet doen om der veertigen wil.

<span id="an_18:30">18:30</span> Voorts zeide hij: Dat toch de Heere
niet ontsteke, dat ik spreke; misschien zullen aldaar dertig gevonden
worden! En Hij zeide: Ik zal het niet doen, zo Ik aldaar dertig zal
vinden.

<span id="an_18:31">18:31</span> En hij zeide: Zie toch, ik heb mij
onderwonden te spreken tot de Heere; misschien zullen er twintig
gevonden worden! En Hij zeide: Ik zal haar niet verderven om der
twintigen wil.

<span id="an_18:32">18:32</span> Nog zeide hij: Dat toch de Heere niet
ontsteke, dat ik alleenlijk ditmaal spreke: misschien zullen er tien
gevonden worden. En Hij zeide: Ik zal haar niet verderven om der tienen
wil.

<span id="an_18:33">18:33</span> Toen ging de HEERE weg, als Hij
geeindigd had tot Abraham te spreken; en Abraham keerde weder naar zijn
plaats.

<span id="an_19:1">19:1</span> En die twee engelen kwamen te Sodom in
den avond; en Lot zat in de poort te Sodom; en als Lot hen zag, stond
hij op hun tegemoet, en boog zich met het aangezicht ter aarde.

<span id="an_19:2">19:2</span> En hij zeide: Ziet nu, mijne heren! keert
toch in ten huize van uw knecht, en vernacht, en wast uw voeten; en gij
zult vroeg opstaan, en gaan uws weegs. En zij zeiden: Neen, maar wij
zullen op de straat vernachten.

<span id="an_19:3">19:3</span> En hij hield bij hen zeer aan, zodat zij
tot hem inkeerden, en kwamen in zijn huis; en hij maakte hun een
maaltijd, en bakte ongezuurde koeken, en zij aten.

<span id="an_19:4">19:4</span> Eer zij zich te slapen legden, zo hebben
de mannen dier stad, de mannen van Sodom, van den jongste tot den oudste
toe, dat huis omsingeld, het ganse volk, van het uiterste einde af.

<span id="an_19:5">19:5</span> En zij riepen Lot toe, en zeiden tot hem:
Waar zijn die mannen, die deze nacht tot u gekomen zijn? breng hen uit
tot ons, opdat wij ze bekennen.

<span id="an_19:6">19:6</span> Toen ging Lot uit tot hen aan de deur, en
hij sloot de deur achter zich toe;

<span id="an_19:7">19:7</span> En hij zeide: Mijn broeders! doet toch
geen kwaad!

<span id="an_19:8">19:8</span> Ziet toch, ik heb twee dochters, die geen
man bekend hebben; ik zal haar nu tot u uitbrengen, en doet haar, zoals
het goed is in uw ogen; alleenlijk doet dezen mannen niets; want daarom
zijn zij onder de schaduw mijns daks ingegaan.

<span id="an_19:9">19:9</span> Toen zeiden zij: Kom verder aan! Voorts
zeiden zij: Deze ene is gekomen, om als vreemdeling hier te wonen, en
zoude hij alleszins rechter zijn? Nu zullen wij u meer kwaads doen, dan
hun. En zij drongen zeer op den man, op Lot, en zij traden toe om de
deur open te breken.

<span id="an_19:10">19:10</span> Doch die mannen staken hun hand uit, en
deden Lot tot zich inkomen in het huis, en sloten de deur toe.

<span id="an_19:11">19:11</span> En zij sloegen de mannen, die aan de
deur van het huis waren, met verblindheden, van den kleinste tot aan den
grootste, zodat zij moede werden, om de deur te vinden.

<span id="an_19:12">19:12</span> Toen zeiden die mannen tot Lot: Wien
hebt gij hier nog meer? een schoonzoon, of uw zonen, of uw dochteren, en
allen, die gij hebt in deze stad, breng uit deze plaats;

<span id="an_19:13">19:13</span> Want wij gaan deze plaats verderven,
omdat haar geroep groot geworden is voor het aangezicht des HEEREN, en
de HEERE ons uitgezonden heeft, om haar te verderven.

<span id="an_19:14">19:14</span> Toen ging Lot uit, en sprak tot zijn
schoonzonen, die zijn dochteren nemen zouden, en zeide: Maakt u op, gaat
uit deze plaats; want de HEERE gaat deze stad verderven. Maar hij was in
de ogen zijner schoonzonen als jokkende.

<span id="an_19:15">19:15</span> En als de dageraad opging, drongen de
engelen Lot aan, zeggende: Maak u op, neem uw huisvrouw, en uw twee
dochteren, die voorhanden zijn, opdat gij in de ongerechtigheid dezer
stad niet omkomt.

<span id="an_19:16">19:16</span> Maar hij vertoefde; zo grepen dan die
mannen zijn hand, en de hand zijner vrouw, en de hand zijner twee
dochteren, om de verschoning des HEEREN over hem; en zij brachten hem
uit, en stelden hem buiten de stad.

<span id="an_19:17">19:17</span> En het geschiedde als zij hen
uitgebracht hadden naar buiten, zo zeide Hij: behoud u om uws levens
wil; zie niet achter u om, en sta niet op deze ganse vlakte; behoud u
naar het gebergte heen, opdat gij niet omkomt.

<span id="an_19:18">19:18</span> En Lot zeide tot hen: Neen toch, Heere!

<span id="an_19:19">19:19</span> Zie toch, Uw knecht heeft genade
gevonden in Uw ogen, en Gij hebt Uw weldadigheid groot gemaakt, die Gij
aan mij gedaan hebt, om mijn ziel te behouden bij het leven; maar ik zal
niet kunnen behouden worden naar het gebergte heen, opdat mij niet
misschien dat kwaad aankleve, en ik sterve!

<span id="an_19:20">19:20</span> Ziet toch, deze stad is nabij, om
derwaarts te vluchten, en zij is klein; laat mij toch derwaarts behouden
worden (is zij niet klein?) opdat mijn ziel leve.

<span id="an_19:21">19:21</span> En Hij zeide tot hem: Zie, Ik heb uw
aangezicht opgenomen ook in deze zaak, dat Ik deze stad niet omkere
waarvan gij gesproken hebt.

<span id="an_19:22">19:22</span> Haast, behoud u derwaarts; want Ik zal
niets kunnen doen, totdat gij daarhenen ingekomen zijt. Daarom noemde
men den naam dezer stad Zoar.

<span id="an_19:23">19:23</span> De zon ging op boven de aarde, als Lot
te Zoar inkwam.

<span id="an_19:24">19:24</span> Toen deed de HEERE zwavel en vuur over
Sodom en Gomorra regenen, van den HEERE uit den hemel.

<span id="an_19:25">19:25</span> En Hij keerde deze steden om, en die
ganse vlakte, en alle inwoners dezer steden, ook het gewas des lands.

<span id="an_19:26">19:26</span> En zijn huisvrouw zag om van achter
hem; en zij werd een zoutpilaar.

<span id="an_19:27">19:27</span> En Abraham maakte zich deszelven
morgens vroeg op, naar de plaats, waar hij voor het aangezicht des
HEEREN gestaan had.

<span id="an_19:28">19:28</span> En hij zag naar Sodom en Gomorra toe,
en naar het ganse land van die vlakte; en hij zag, en ziet, er ging een
rook van het land op, gelijk de rook eens ovens.

<span id="an_19:29">19:29</span> En het geschiedde, toen God de steden
dezer vlakte verdierf, dat God aan Abraham gedacht, en Hij leidde Lot
uit het midden dezer omkering, in het omkeren dier steden, in welke Lot
gewoond had.

<span id="an_19:30">19:30</span> En Lot toog op uit Zoar, en woonde op
den berg, en zijn twee dochters met hem; want hij vreesde binnen Zoar te
wonen. En hij woonde in een spelonk, hij en zijn twee dochters.

<span id="an_19:31">19:31</span> Toen zeide de eerstgeborene tot de
jongste: Onze vader is oud, en er is geen man in dit land, om tot ons in
te gaan, naar de wijze der ganse aarde.

<span id="an_19:32">19:32</span> Kom, laat ons onze vader wijn te
drinken geven, en bij hem liggen, opdat wij van onze vader zaad in het
leven behouden.

<span id="an_19:33">19:33</span> En zij gaven dien nacht haar vader wijn
te drinken; en de eerstgeborene kwam, en lag bij haar vader, en hij werd
het niet gewaar in haar nederliggen, noch in haar opstaan.

<span id="an_19:34">19:34</span> En het geschiedde des anderen daags,
dat de eerstgeborene zeide tot de jongste: Zie, ik heb gisteren nacht
bij mijn vader gelegen; laat ons ook dezen nacht hem wijn te drinken
geven; ga dan in, lig bij hem, opdat wij van onzen vader zaad in het
leven behouden.

<span id="an_19:35">19:35</span> En zij gaven haar vader ook dien nacht
wijn te drinken, en de jongste stond op, en lag bij hem. En hij werd het
niet gewaar in haar nederliggen, noch in haar opstaan.

<span id="an_19:36">19:36</span> En de twee dochters van Lot werden
bevrucht van haar vader.

<span id="an_19:37">19:37</span> En de eerstgeborene baarde een zoon, en
noemde zijn naam Moab; deze is de vader der Moabieten, tot op dezen dag.

<span id="an_19:38">19:38</span> En de jongste baarde ook een zoon, en
noemde zijn naam Ben-Ammi; deze is de vader der kinderen Ammons, tot op
dezen dag.

<span id="an_20:1">20:1</span> En Abraham reisde van daar naar het land
van het zuiden, en woonde tussen Kades en tussen Sur; en hij verkeerde
als vreemdeling te Gerar.

<span id="an_20:2">20:2</span> Als nu Abraham van Sara, zijn huisvrouw,
gezegd had: Zij is mijn zuster, zo zond Abimelech, de koning van Gerar,
en nam Sara weg.

<span id="an_20:3">20:3</span> Maar God kwam tot Abimelech in een droom
des nachts, en Hij zeide tot hem: Zie, gij zijt dood om der vrouwe wil,
die gij weggenomen hebt; want zij is met een man getrouwd.

<span id="an_20:4">20:4</span> Doch Abimelech was tot haar niet
genaderd; daarom zeide hij: Heere! zult Gij dan ook een rechtvaardig
volk doden?

<span id="an_20:5">20:5</span> Heeft hij zelf mij niet gezegd: Zij is
mijn zuster? en zij, ook zij heeft gezegd: Hij is mijn broeder. In
oprechtheid mijns harten en in reinheid mijner handen, heb ik dit
gedaan.

<span id="an_20:6">20:6</span> En God zeide tot hem in den droom: Ik heb
ook geweten, dat gij dit in oprechtheid uws harten gedaan hebt, en Ik
heb u ook belet van tegen Mij te zondigen; daarom heb Ik u niet
toegelaten, haar aan te roeren.

<span id="an_20:7">20:7</span> Zo geef dan nu dezes mans huisvrouw
weder; want hij is een profeet, en hij zal voor u bidden, opdat gij
leeft; maar zo gij haar niet wedergeeft, weet, dat gij voorzeker sterven
zult, gij, en al wat uwes is!

<span id="an_20:8">20:8</span> Toen stond Abimelech des morgens vroeg
op, en riep al zijn knechten, en sprak al deze woorden voor hun oren. En
die mannen vreesden zeer.

<span id="an_20:9">20:9</span> En Abimelech riep Abraham, en zeide tot
hem: Wat hebt gij ons gedaan? en wat heb ik tegen u gezondigd, dat gij
over mij en over mijn koninkrijk een grote zonde gebracht hebt? gij hebt
daden met mij gedaan, die niet zouden gedaan worden.

<span id="an_20:10">20:10</span> Voorts zeide Abimelech tot Abraham: Wat
hebt gij gezien, dat gij deze zaak gedaan hebt?

<span id="an_20:11">20:11</span> En Abraham zeide: Want ik dacht: alleen
is de vreze Gods in deze plaats niet, zodat zij mij om mijner huisvrouw
wil zullen doden.

<span id="an_20:12">20:12</span> En ook is zij waarlijk mijn zuster; zij
is mijns vaders dochter, maar niet mijner moeder dochter; en zij is mij
ter vrouwe geworden.

<span id="an_20:13">20:13</span> En het is geschied, als God mij uit
mijns vaders huis deed dwalen, zo sprak ik tot haar: Dit zij uw
weldadigheid, die gij bij mij doen zult; aan alle plaatsen waar wij
komen zullen, zeg van mij: Hij is mijn broeder!

<span id="an_20:14">20:14</span> Toen nam Abimelech schapen en runderen,
ook dienstknechten en dienstmaagden, en gaf dezelve aan Abraham; en hij
gaf hem Sara zijn huisvrouw weder.

<span id="an_20:15">20:15</span> En Abimelech zeide: Zie, mijn land is
voor uw aangezicht; woon, waar het goed is in uw ogen.

<span id="an_20:16">20:16</span> En tot Sara zeide hij: Zie, ik heb uw
broeder duizend zilverlingen gegeven; zie, hij zij u een deksel der
ogen, allen, die met u zijn, ja, bij allen, en wees geleerd.

<span id="an_20:17">20:17</span> En Abraham bad tot God; en God genas
Abimelech, en zijn huisvrouw, en zijn dienstmaagden, zodat zij baarden.

<span id="an_20:18">20:18</span> Want de HEERE had al de baarmoeders van
het huis van Abimelech ganselijk toegesloten, ter oorzake van Sara,
Abrahams huisvrouw.

<span id="an_21:1">21:1</span> En de HEERE bezocht Sara, gelijk als Hij
gezegd had; en de HEERE deed aan Sara gelijk als Hij gesproken had.

<span id="an_21:2">21:2</span> En Sara werd bevrucht, en baarde Abraham
een zoon in zijn ouderdom, ter gezetter tijd, dien hem God gezegd had.

<span id="an_21:3">21:3</span> En Abraham noemde den naam zijns zoons,
dien hem geboren was, dien hem Sara gebaard had, Izak.

<span id="an_21:4">21:4</span> En Abraham besneed zijn zoon Izak, zijnde
acht dagen oud, gelijk als hem God geboden had.

<span id="an_21:5">21:5</span> En Abraham was honderd jaren oud, als hem
Izak zijn zoon geboren werd.

<span id="an_21:6">21:6</span> En Sara zeide: God heeft mij een lachen
gemaakt; al die het hoort, zal met mij lachen.

<span id="an_21:7">21:7</span> Voorts zeide zij: Wie zou Abraham gezegd
hebben: Sara heeft zonen gezoogd? want ik heb een zoon gebaard in zijn
ouderdom.

<span id="an_21:8">21:8</span> En het kind werd groot, en werd gespeend;
toen maakte Abraham een groten maaltijd op den dag, als Izak gespeend
werd.

<span id="an_21:9">21:9</span> En Sara zag den zoon van Hagar, de
Egyptische, dien zij Abraham gebaard had, spottende.

<span id="an_21:10">21:10</span> En zij zeide tot Abraham: Drijf deze
dienstmaagd en haar zoon uit; want de zoon dezer dienstmaagd zal met
mijn zoon, met Izak, niet erven.

<span id="an_21:11">21:11</span> En dit woord was zeer kwaad in Abrahams
ogen, ter oorzake van zijn zoon.

<span id="an_21:12">21:12</span> Maar God zeide tot Abraham: Laat het
niet kwaad zijn in uw ogen, over den jongen, en over uw dienstmaagd; al
wat Sara tot u zal zeggen, hoor naar haar stem; want in Izak zal uw zaad
genoemd worden.

<span id="an_21:13">21:13</span> Doch Ik zal ook den zoon dezer
dienstmaagd tot een volk stellen, omdat hij uw zaad is.

<span id="an_21:14">21:14</span> Toen stond Abraham des morgens vroeg
op, en nam brood, en een fles water, en gaf ze aan Hagar, die leggende
op haar schouder; ook gaf hij haar het kind, en zond haar weg. En zij
ging voort, en dwaalde in de woestijn Ber-seba.

<span id="an_21:15">21:15</span> Als nu het water van de fles uit was,
zo wierp zij het kind onder een van de struiken.

<span id="an_21:16">21:16</span> En zij ging en zette zich tegenover,
afgaande zo verre, als die met de boog schieten; want zij zeide: Dat ik
het kind niet zie sterven; en zij zat tegenover, en hief haar stem op,
en weende.

<span id="an_21:17">21:17</span> En God hoorde de stem van den jongen;
en de Engel Gods riep Hagar toe uit den hemel, en zeide tot haar: Wat is
u, Hagar? Vrees niet; want God heeft naar des jongens stem gehoord, ter
plaatse, waar hij is.

<span id="an_21:18">21:18</span> Sta op, hef den jongen op, en houd hem
vast met uwe hand; want Ik zal hem tot een groot volk stellen.

<span id="an_21:19">21:19</span> En God opende haar ogen, dat zij een
waterput zag; en zij ging, en vulde de fles met water, en gaf den jongen
te drinken.

<span id="an_21:20">21:20</span> En God was met den jongen; en hij werd
groot, en hij woonde in de woestijn, en werd een boogschutter.

<span id="an_21:21">21:21</span> En hij woonde in de woestijn Paran; en
zijn moeder nam hem een vrouw uit Egypteland.

<span id="an_21:22">21:22</span> Voorts geschiedde het ter zelfder tijd,
dat Abimelech, mitsgaders Pichol, zijn krijgsoverste, tot Abraham sprak,
zeggende: God is met u in alles, wat gij doet.

<span id="an_21:23">21:23</span> Zo zweer mij nu hier bij God: Zo gij
mij, of mijn zoon, of mijn neef liegen zult! naar de weldadigheid, die
ik bij u gedaan heb, zult gij doen bij mij, en bij het land, waarin gij
als vreemdeling verkeert.

<span id="an_21:24">21:24</span> En Abraham zeide: Ik zal zweren.

<span id="an_21:25">21:25</span> En Abraham berispte Abimelech ter
oorzake van een waterput, die Abimelechs knechten met geweld genomen
hadden.

<span id="an_21:26">21:26</span> Toen zeide Abimelech: Ik heb niet
geweten, wie dit stuk gedaan heeft; en ook hebt gij het mij niet
aangezegd, en ik heb er ook niet van gehoord, dan heden.

<span id="an_21:27">21:27</span> En Abraham nam schapen en runderen, en
gaf die aan Abimelech; en die beiden maakten een verbond.

<span id="an_21:28">21:28</span> Doch Abraham stelde zeven ooilammeren
der kudde bijzonder.

<span id="an_21:29">21:29</span> Zo zeide Abimelech tot Abraham: Wat
zullen hier deze zeven ooilammeren, die gij bijzonder gesteld hebt?

<span id="an_21:30">21:30</span> En hij zeide: Dat gij de zeven
ooilammeren van mijn hand nemen zult, opdat het mij tot een getuigenis
zij, dat ik dezen put gegraven heb.

<span id="an_21:31">21:31</span> Daarom noemde men die plaats Ber-seba,
omdat die beiden daar gezworen hadden.

<span id="an_21:32">21:32</span> Alzo maakten zij een verbond te
Ber-seba. Daarna stond Abimelech op, en Pichol, zijn krijgsoverste, en
zij keerden wederom naar het land der Filistijnen.

<span id="an_21:33">21:33</span> En hij plantte een bos in Ber-seba, en
riep aldaar den Naam des HEEREN, des eeuwigen Gods, aan.

<span id="an_21:34">21:34</span> En Abraham woonde als vreemdeling vele
dagen in het land der Filistijnen.

<span id="an_22:1">22:1</span> En het geschiedde na deze dingen, dat God
Abraham verzocht; en Hij zeide tot hem: Abraham! En hij zeide: Zie, hier
ben ik!

<span id="an_22:2">22:2</span> En Hij zeide: Neem nu uw zoon, uw enige,
dien gij liefhebt, Izak, en ga heen naar het land Moria, en offer hem
aldaar tot een brandoffer, op een van de bergen, dien Ik u zeggen zal.

<span id="an_22:3">22:3</span> Toen stond Abraham des morgens vroeg op,
en zadelde zijn ezel, en nam twee van zijn jongeren met zich, en Izak
zijn zoon; en hij kloofde hout tot het brandoffer, en maakte zich op, en
ging naar de plaats, die God hem gezegd had.

<span id="an_22:4">22:4</span> Aan den derden dag, toen hief Abraham
zijn ogen op, en zag die plaats van verre.

<span id="an_22:5">22:5</span> En Abraham zeide tot zijn jongeren:
Blijft gij hier met den ezel, en ik en de jongen zullen heengaan tot
daar; als wij aangebeden zullen hebben, dan zullen wij tot u wederkeren.

<span id="an_22:6">22:6</span> En Abraham nam het hout des brandoffers,
en legde het op Izak, zijn zoon; en hij nam het vuur en het mes in zijn
hand, en zij beiden gingen samen.

<span id="an_22:7">22:7</span> Toen sprak Izak tot Abraham, zijn vader,
en zeide: Mijn vader! En hij zeide: Zie, hier ben ik, mijn zoon! En hij
zeide: Zie het vuur en het hout; maar waar is het lam tot het
brandoffer?

<span id="an_22:8">22:8</span> En Abraham zeide: God zal Zichzelven een
lam ten brandoffer voorzien, mijn zoon! Zo gingen zij beiden samen.

<span id="an_22:9">22:9</span> En zij kwamen ter plaatse, die hem God
gezegd had; en Abraham bouwde aldaar een altaar, en hij schikte het
hout, en bond zijn zoon Izak, en legde hem op het altaar boven op het
hout.

<span id="an_22:10">22:10</span> En Abraham strekte zijn hand uit, en
nam het mes om zijn zoon te slachten.

<span id="an_22:11">22:11</span> Maar de Engel des HEEREN riep tot hem
van den hemel en zeide: Abraham, Abraham! En hij zeide: Zie, hier ben
ik!

<span id="an_22:12">22:12</span> Toen zeide Hij: Strek uw hand niet uit
aan den jongen, en doe hem niets! want nu weet Ik, dat gij God vrezende
zijt, en uw zoon, uw enige, van Mij niet hebt onthouden.

<span id="an_22:13">22:13</span> Toen hief Abraham zijn ogen op, en zag
om, en ziet, achter was een ram in de verwarde struiken vast met zijn
hoornen; en Abraham ging, en nam dien ram, en offerde hem ten brandoffer
in zijns zoons plaats.

<span id="an_22:14">22:14</span> En Abraham noemde den naam van die
plaats: De HEERE zal het voorzien! Waarom heden ten dage gezegd wordt:
Op den berg des HEEREN zal het voorzien worden!

<span id="an_22:15">22:15</span> Toen riep de Engel des HEEREN tot
Abraham ten tweeden male van den hemel;

<span id="an_22:16">22:16</span> En zeide: Ik zweer bij Mijzelven,
spreekt de HEERE; daarom dat gij deze zaak gedaan hebt, en uw zoon, uw
enige, niet onthouden hebt;

<span id="an_22:17">22:17</span> Voorzeker zal Ik u grotelijks zegenen,
en uw zaad zeer vermenigvuldigen, als de sterren des hemels, en als het
zand, dat aan den oever der zee is; en uw zaad zal de poorten zijner
vijanden erfelijk bezitten.

<span id="an_22:18">22:18</span> En in uw zaad zullen gezegend worden
alle volken der aarde, naardien gij Mijn stem gehoorzaam geweest zijt.

<span id="an_22:19">22:19</span> Toen keerde Abraham weder tot zijn
jongeren, en zij maakten zich op, en zij gingen samen naar Ber-seba; en
Abraham woonde te Ber-seba.

<span id="an_22:20">22:20</span> En het geschiedde na deze dingen, dat
men Abraham boodschapte, zeggende: Zie, Milka heeft ook Nahor, uw
broeder, zonen gebaard:

<span id="an_22:21">22:21</span> Uz, zijn eerstgeborene, en Buz, zijn
broeder, en Kemuel, de vader van Aram,

<span id="an_22:22">22:22</span> En Chesed, en Hazo, en Pildas, en
Jidlaf, en Bethuel;

<span id="an_22:23">22:23</span> (En Bethuel gewon Rebekka) deze acht
baarde Milka aan Nahor, den broeder van Abraham.

<span id="an_22:24">22:24</span> En zijn bijwijf, welker naam was Reuma,
diezelve baarde ook Tebah, en Gaham, en Tahas, en Maacha.

<span id="an_23:1">23:1</span> En het leven van Sara was honderd zeven
en twintig jaren; dit waren de jaren des levens van Sara.

<span id="an_23:2">23:2</span> En Sara stierf te Kiriath-Arba, dat is
Hebron, in het land Kanaan; en Abraham kwam om Sara te beklagen, en haar
te bewenen.

<span id="an_23:3">23:3</span> Daarna stond Abraham op van het
aangezicht van zijner dode, en hij sprak tot de zonen Heths, zeggende:

<span id="an_23:4">23:4</span> Ik ben een vreemdeling en inwoner bij u;
geef mij een erfbegrafenis bij u, opdat ik mijn dode van voor mijn
aangezicht begrave.

<span id="an_23:5">23:5</span> En de zonen Heths antwoordden Abraham,
zeggende tot hem:

<span id="an_23:6">23:6</span> Hoor ons, mijn heer! gij zijt een vorst
Gods in het midden van ons; begraaf uw dode in de keure onzer graven;
niemand van ons zal zijn graf voor u weren, dat gij uw dode niet zoudt
begraven.

<span id="an_23:7">23:7</span> Toen stond Abraham op, en boog zich neder
voor het volk des lands, voor de zonen Heths;

<span id="an_23:8">23:8</span> En hij sprak met hen, zeggende: Is het
met uw wil, dat ik mijn dode begrave van voor mijn aangezicht; zo hoort
mij, en spreekt voor mij bij Efron, den zoon van Zohar,

<span id="an_23:9">23:9</span> Dat hij mij geve de spelonk van Machpela,
die hij heeft, die in het einde van zijn akker is, dat hij dezelve mij
om het volle geld geve, tot een erfbegrafenis in het midden van u.

<span id="an_23:10">23:10</span> Efron nu zat in het midden van de zonen
Heths; en Efron de Hethiet antwoordde Abraham, voor de oren van de zonen
Heths, van al degenen, die ter poorte zijner stad ingingen, zeggende:

<span id="an_23:11">23:11</span> Neen, mijn heer! hoor mij; den akker
geef ik u; ook de spelonk, die daarin is, die geef ik u; voor de ogen
van de zonen mijns volks geef ik u die; begraaf uw dode.

<span id="an_23:12">23:12</span> Toen boog zich Abraham neder voor het
aangezicht van het volk des lands;

<span id="an_23:13">23:13</span> En hij sprak tot Efron, voor de oren
van het volk des lands, zeggende: Trouwens, zijt gij het? lieve, hoor
mij; ik zal het geld des akkers geven; neem het van mij, zo zal ik mijn
dode aldaar begraven.

<span id="an_23:14">23:14</span> En Efron antwoordde Abraham, zeggende
tot hem:

<span id="an_23:15">23:15</span> Mijn heer! hoor mij; een land van
vierhonderd sikkelen zilvers, wat is dat tussen mij en tussen u? begraaf
slechts uw dode.

<span id="an_23:16">23:16</span> En Abraham luisterde naar Efron; en
Abraham woog Efron het geld, waarvan hij gesproken had voor de oren van
de zonen Heths, vierhonderd sikkelen zilvers, onder den koopman
gangbaar.

<span id="an_23:17">23:17</span> Alzo werd de akker van Efron, die in
Machpela was, dat tegenover Mamre lag, de akker en de spelonk, die
daarin was, en al het geboomte, dat op den akker stond, dat rondom in
zijn ganse landpale was gevestigd,

<span id="an_23:18">23:18</span> Aan Abraham tot een bezitting, voor de
ogen van de zonen Heths, bij allen, die tot zijn stadspoort ingingen.

<span id="an_23:19">23:19</span> En daarna begroef Abraham zijn
huisvrouw Sara in de spelonk des akkers van Machpela, tegenover Mamre,
hetwelk is Hebron, in het land Kanaan.

<span id="an_23:20">23:20</span> Alzo werd die akker, en de spelonk die
daarin was, aan Abraham gevestigd tot een erfbegrafenis van de zonen
Heths.

<span id="an_24:1">24:1</span> Abraham nu was oud, en wel bedaagd; en de
HEERE had Abraham in alles gezegend.

<span id="an_24:2">24:2</span> Zo sprak Abraham tot zijn knecht, den
oudste van zijn huis, regerende over alles, wat hij had: Leg toch uw
hand onder mijn heup,

<span id="an_24:3">24:3</span> Opdat ik u doe zweren bij den HEERE, den
God des hemels, en den God der aarde, dat gij voor mijn zoon geen vrouw
nemen zult van de dochteren der Kanaanieten, in het midden van welke ik
woon;

<span id="an_24:4">24:4</span> Maar dat gij naar mijn land, en naar mijn
maagschap trekken, en voor mijn zoon Izak een vrouw nemen zult.

<span id="an_24:5">24:5</span> En die knecht zeide tot hem: Misschien
zal die vrouw mij niet willen volgen in dit land; zal ik dan uw zoon
moeten wederbrengen in het land, waar gij uitgetogen zijt?

<span id="an_24:6">24:6</span> En Abraham zeide tot hem: Wacht u, dat
gij mijn zoon niet weder daarheen brengt!

<span id="an_24:7">24:7</span> De HEERE, de God des hemels, Die mij uit
mijns vaders huis en uit het land mijner maagschap genomen heeft, en Die
tot mij gesproken heeft, en Die mij gezworen heeft, zeggende: Aan uw
zaad zal Ik dit land geven! Die Zelf zal Zijn Engel voor uw aangezicht
zenden, dat gij voor mijn zoon van daar een vrouw neemt.

<span id="an_24:8">24:8</span> Maar indien de vrouw u niet volgen wil,
zo zult gij rein zijn van dezen mijn eed; alleenlijk breng mijn zoon
daar niet weder heen.

<span id="an_24:9">24:9</span> Toen legde de knecht zijn hand onder de
heup van Abraham, zijn heer, en hij zwoer hem over deze zaak.

<span id="an_24:10">24:10</span> En die knecht nam tien kemelen van
zijns heren kemelen, en toog heen; en al het goed zijns heren was in
zijn hand; en hij maakte zich op, en toog heen naar Mesopotamie, naar de
stad van Nahor.

<span id="an_24:11">24:11</span> En hij deed de kemelen nederknielen
buiten de stad, bij een waterput, des avondtijds, ten tijde, als de
putsters uitkwamen.

<span id="an_24:12">24:12</span> En hij zeide: HEERE! God van mijn heer
Abraham! doe haar mij toch heden ontmoeten, en doe weldadigheid bij
Abraham, mijn heer.

<span id="an_24:13">24:13</span> Zie, ik sta bij de waterfontein, en de
dochteren der mannen dezer stad zijn uitgaande om water te putten;

<span id="an_24:14">24:14</span> Zo geschiede, dat die jonge dochter,
tot welke ik zal zeggen: Neig toch uw kruik, dat ik drinke; en zij zal
zeggen: Drink, en ik zal ook uw kemelen drenken; diezelve zij, die Gij
Uw knecht Izak toegewezen hebt, en dat ik daaraan bekenne, dat Gij
weldadigheid bij mijn heer gedaan hebt.

<span id="an_24:15">24:15</span> En het geschiedde, eer hij geeindigd
had te spreken, ziet, zo kwam Rebekka uit, welke aan Bethuel geboren
was, de zoon van Milka, de huisvrouw van Nahor, de broeder van Abraham;
en zij had haar kruik op haar schouder.

<span id="an_24:16">24:16</span> En die jonge dochter was zeer schoon
van aangezicht, een maagd, en geen man had haar bekend; en zij ging af
naar de fontein, en vulde haar kruik, en ging op.

<span id="an_24:17">24:17</span> Toen liep die knecht haar tegemoet, en
hij zeide: Laat mij toch een weinig waters uit uw kruik drinken.

<span id="an_24:18">24:18</span> En zij zeide: Drink, mijn heer! en zij
haastte zich en liet haar kruik neder op haar hand, en gaf hem te
drinken.

<span id="an_24:19">24:19</span> Als zij nu voleindigd had van hem
drinken te geven, zeide zij: Ik zal ook voor uw kemelen putten, totdat
zij voleindigd hebben te drinken.

<span id="an_24:20">24:20</span> En zij haastte zich, en goot haar kruik
uit in de drinkbak, en liep weder naar den put om te putten, en zij
putte voor al zijn kemelen.

<span id="an_24:21">24:21</span> En de man ontzette zich over haar,
stilzwijgende, om te merken, of de HEERE zijn weg voorspoedig gemaakt
had, of niet.

<span id="an_24:22">24:22</span> En het geschiedde, als de kemelen
voleindigd hadden te drinken, dat die man een gouden voorhoofdsiersel
nam, welks gewicht was een halve sikkel, en twee armringen aan haar
handen, welker gewicht was tien sikkelen gouds.

<span id="an_24:23">24:23</span> Want hij had gezegd: Wiens dochter zijt
gij? geef het mij toch te kennen; is er ook ten huize uws vaders plaats
voor ons, om te vernachten?

<span id="an_24:24">24:24</span> En zij had tot hem gezegd: Ik ben de
dochter van Bethuel, de zoon van Milka, die zij Nahor gebaard heeft.

<span id="an_24:25">24:25</span> Voorts had zij tot hem gezegd: Ook is
er stro en veel voeders bij ons, ook plaats om te vernachten.

<span id="an_24:26">24:26</span> Toen neigde die man zijn hoofd, en
aanbad den HEERE;

<span id="an_24:27">24:27</span> En hij zeide: Geloofd zij de HEERE, de
God van mijn heer Abraham, Die Zijn weldadigheid en waarheid niet
nagelaten heeft van mijn heer; aangaande mij, de HEERE heeft mij op
dezen weg geleid, ten huize van mijns heren broederen.

<span id="an_24:28">24:28</span> En die jonge dochter liep, en gaf ten
huize harer moeder te kennen, gelijk deze zaken waren.

<span id="an_24:29">24:29</span> En Rebekka had een broeder, wiens naam
was Laban; en Laban liep tot die man naar buiten tot de fontein.

<span id="an_24:30">24:30</span> En het geschiedde, als hij dat
voorhoofdsiersel gezien had, en de armringen aan de handen zijner
zuster; en als hij gehoord had de woorden zijner zuster Rebekka,
zeggende: Alzo heeft die man tot mij gesproken, zo kwam hij tot dien
man, en ziet, hij stond bij de kemelen, bij de fontein.

<span id="an_24:31">24:31</span> En hij zeide: Kom in, gij, gezegende
des HEEREN! waarom zoudt gij buiten staan? want ik heb het huis bereid,
en de plaats voor de kemelen.

<span id="an_24:32">24:32</span> Toen kwam die man naar het huis toe, en
men ontgordde de kemelen, en men gaf den kemelen stro en voeder; en
water om zijn voeten te wassen, en de voeten der mannen, die bij hem
waren.

<span id="an_24:33">24:33</span> Daarna werd hem te eten voorgezet; maar
hij zeide: Ik zal niet eten, totdat ik mijn woorden gesproken heb. En
hij zeide: Spreek!

<span id="an_24:34">24:34</span> Toen zeide hij: Ik ben een knecht van
Abraham;

<span id="an_24:35">24:35</span> En de HEERE heeft mijn heer zeer
gezegend, zodat hij groot geworden is; en Hij heeft hem gegeven schapen,
en runderen, en zilver, en goud, en knechten, en maagden, en kemelen, en
ezelen.

<span id="an_24:36">24:36</span> En Sara, de huisvrouw van mijn heer,
heeft mijn heer een zoon gebaard, nadat zij oud geworden was; en hij
heeft hem gegeven alles, wat hij heeft.

<span id="an_24:37">24:37</span> En mijn heer heeft mij doen zweren,
zeggende: Gij zult voor mijn zoon geen vrouw nemen van de dochteren der
Kanaanieten, in welker land ik wone;

<span id="an_24:38">24:38</span> Maar gij zult trekken naar het huis
mijns vaders, en naar mijn geslacht, en zult voor mijn zoon een vrouw
nemen!

<span id="an_24:39">24:39</span> Toen zeide ik tot mijn heer: Misschien
zal mij de vrouw niet volgen.

<span id="an_24:40">24:40</span> En hij zeide tot mij: De HEERE, voor
Wiens aangezicht ik gewandeld heb, zal Zijn Engel met u zenden, en Hij
zal uw weg voorspoedig maken, dat gij voor mijn zoon een vrouw neemt,
uit mijn geslacht en uit mijns vaders huis.

<span id="an_24:41">24:41</span> Dan zult gij van mijn eed rein zijn,
wanneer gij tot mijn geslacht zult gegaan zijn; en indien zij haar u
niet geven, zo zult gij rein zijn van mijn eed.

<span id="an_24:42">24:42</span> En ik kwam heden aan de fontein; en ik
zeide: O, HEERE! God van mijn heer Abraham! zo Gij nu mijn weg
voorspoedig maken zult, op welke ik ga;

<span id="an_24:43">24:43</span> Zie, ik sta bij de waterfontein; zo
geschiede, dat de maagd, die uitkomen zal om te putten, en tot welke ik
zeggen zal: Geef mij toch een weinig waters te drinken uit uw kruik;

<span id="an_24:44">24:44</span> En zij tot mij zal zeggen: Drink gij
ook, en ik zal ook uw kemelen putten; dat deze die vrouw zij, die de
HEERE aan den zoon van mijn heer heeft toegewezen.

<span id="an_24:45">24:45</span> Eer ik geeindigd had te spreken in mijn
hart, ziet, zo kwam Rebekka uit, en had haar kruik op haar schouder, en
zij kwam af tot de fontein en putte; en ik zeide tot haar: Geef mij toch
te drinken!

<span id="an_24:46">24:46</span> Zo haastte zij zich en liet haar kruik
van zich neder, en zeide: Drink gij, en ik zal ook uw kemelen drenken;
en ik dronk, en zij drenkte ook de kemelen.

<span id="an_24:47">24:47</span> Toen vraagde ik haar, en zeide: Wiens
dochter zijt gij? En zij zeide: De dochter van Bethuel, den zoon van
Nahor, welken Milka hem gebaard heeft. Zo legde ik het voorhoofdsiersel
op haar aangezicht, en de armringen aan haar handen;

<span id="an_24:48">24:48</span> En ik neigde mijn hoofd, en aanbad de
HEERE; en ik loofde den HEERE, den God van mijn heer Abraham, Die mij op
den rechten weg geleid had, om de dochter des broeders van mijn heer
voor zijn zoon te nemen.

<span id="an_24:49">24:49</span> Nu dan, zo gijlieden weldadigheid en
trouw aan mijn heer doen zult, geeft het mij te kennen; en zo niet,
geeft het mij ook te kennen, opdat ik mij ter rechterhand of ter
linkerhand wende.

<span id="an_24:50">24:50</span> Toen antwoordde Laban en Bethuel, en
zeiden: Van den HEERE is deze zaak voortgekomen; wij kunnen kwaad noch
goed tot u spreken.

<span id="an_24:51">24:51</span> Zie, Rebekka is voor uw aangezicht;
neem haar en trek henen; zij zij de vrouw van den zoon uws heren, gelijk
de HEERE gesproken heeft!

<span id="an_24:52">24:52</span> En het geschiedde, als Abrahams knecht
hun woorden hoorde, zo boog hij zich ter aarde voor den HEERE.

<span id="an_24:53">24:53</span> En de knecht langde voort zilveren
kleinoden, en gouden kleinoden, en klederen, en hij gaf die aan Rebekka;
hij gaf ook aan haar broeder en haar moeder kostelijkheden.

<span id="an_24:54">24:54</span> Toen aten en dronken zij, hij en de
mannen, die bij hem waren; en zij vernachtten, en zij stonden des
morgens op, en hij zeide: Laat mij trekken tot mijn heer!

<span id="an_24:55">24:55</span> Toen zeide haar broeder, en haar
moeder: Laat de jonge dochter enige dagen, of tien, bij ons blijven;
daarna zult gij gaan.

<span id="an_24:56">24:56</span> Maar hij zeide tot hen: Houdt mij niet
op, dewijl de HEERE mijn weg voorspoedig gemaakt heeft! laat mij
trekken, dat ik tot mijn heer ga.

<span id="an_24:57">24:57</span> Toen zeiden zij: Laat ons de jonge
dochter roepen, en haar mond vragen.

<span id="an_24:58">24:58</span> En zij riepen Rebekka, en zeiden tot
haar: Zult gij met deze man trekken? En zij antwoordde: Ik zal trekken.

<span id="an_24:59">24:59</span> Toen lieten zij Rebekka, hun zuster, en
haar voedster trekken, mitsgaders Abrahams knecht en zijn mannen.

<span id="an_24:60">24:60</span> En zij zegenden Rebekka, en zeiden tot
haar: O, onze zuster! wordt gij tot duizenden millioenen, en uw zaad
bezitte de poort zijner haters!

<span id="an_24:61">24:61</span> En Rebekka maakte zich op met haar
jonge dochteren, en zij reden op kemelen, en volgden den man; en die
knecht nam Rebekka, en toog heen.

<span id="an_24:62">24:62</span> Izak nu kwam, van daar men komt tot den
put Lachai-Roi; en hij woonde in het zuiderland.

<span id="an_24:63">24:63</span> En Izak was uitgegaan om te bidden in
het veld, tegen het naken van den avond; en hij hief zijn ogen op en zag
toe, en ziet, de kemelen kwamen!

<span id="an_24:64">24:64</span> Rebekka hief ook haar ogen op, en zij
zag Izak; en zij viel van den kemel af.

<span id="an_24:65">24:65</span> En zij zeide tot den knecht: Wie is die
man, die ons in het veld tegemoet wandelt? En de knecht zeide: Dat is
mijn heer! Toen nam zij den sluier, en bedekte zich.

<span id="an_24:66">24:66</span> En de knecht vertelde aan Izak al de
zaken, die hij gedaan had.

<span id="an_24:67">24:67</span> En Izak bracht haar in de tent van zijn
moeder Sara; en hij nam Rebekka, en zij werd hem ter vrouw, en hij had
haar lief. Alzo werd Izak getroost na zijner moeders dood.

<span id="an_25:1">25:1</span> En Abraham voer voort, en nam een vrouw,
wier naam was Ketura.

<span id="an_25:2">25:2</span> En zij baarde hem Zimran en Joksan, en
Medan en Midian, en Jisbak en Suah.

<span id="an_25:3">25:3</span> En Joksan gewon Seba en Dedan; en de
zonen van Dedan waren de Assurieten, en Letusieten, en Leummieten.

<span id="an_25:4">25:4</span> En de zonen van Midian waren Efa en Efer,
en Henoch en Abida, en Eldaa. Deze allen waren zonen van Ketura.

<span id="an_25:5">25:5</span> Doch Abraham gaf aan Izak al wat hij had.

<span id="an_25:6">25:6</span> Maar aan de zonen der bijwijven, die
Abraham had, gaf Abraham geschenken; en zond hen weg van zijn zoon Izak,
terwijl hij nog leefde, oostwaarts naar het land van het Oosten.

<span id="an_25:7">25:7</span> Dit nu zijn de dagen der jaren des levens
van Abraham, welke hij geleefd heeft, honderd vijf en zeventig jaren.

<span id="an_25:8">25:8</span> En Abraham gaf den geest en stierf, in
goede ouderdom, oud en des levens zat, en hij werd tot zijn volken
verzameld.

<span id="an_25:9">25:9</span> En Izak en Ismael, zijn zonen, begroeven
hem, in de spelonk van Machpela, in den akker van Efron, den zoon van
Zohar, den Hethiet, welke tegenover Mamre is;

<span id="an_25:10">25:10</span> In den akker, dien Abraham van de zonen
Heths gekocht had, daar is Abraham begraven, en Sara, zijn huisvrouw.

<span id="an_25:11">25:11</span> En het geschiedde na Abrahams dood, dat
God Izak, zijn zoon, zegende; en Izak woonde bij de put Lachai-Roi.

<span id="an_25:12">25:12</span> Dit nu zijn de geboorten van Ismael,
den zoon van Abraham, dien Hagar, de Egyptische, dienstmaagd van Sara,
Abraham gebaard heeft.

<span id="an_25:13">25:13</span> En dit zijn de namen der zonen van
Ismael, met hun namen naar hun geboorten. De eerstgeborene van Ismael,
Nabajoth; daarna Kedar, en Adbeel, en Mibsam,

<span id="an_25:14">25:14</span> En Misma, en Duma, en Massa,

<span id="an_25:15">25:15</span> Hadar en Thema, Jetur, Nafis en Kedma.

<span id="an_25:16">25:16</span> Deze zijn de zonen van Ismael, en dit
zijn hun namen, in hun dorpen en paleizen, twaalf vorsten naar hun
volken.

<span id="an_25:17">25:17</span> En dit zijn de jaren des levens van
Ismael, honderd zeven en dertig jaren; en hij gaf den geest, en stierf,
en hij werd verzameld tot zijn volken.

<span id="an_25:18">25:18</span> En zij woonden van Havila tot Sur toe,
hetwelk tegenover Egypte is, daar gij gaat naar Assur; hij heeft zich
nedergeslagen voor het aangezicht van al zijn broederen.

<span id="an_25:19">25:19</span> Dit nu zijn de geboorten van Izak, den
zoon van Abraham: Abraham gewon Izak.

<span id="an_25:20">25:20</span> En Izak was veertig jaren oud, als hij
Rebekka, de dochter van Betuel, den Syrier, uit Paddan-Aram, de zuster
van Laban, den Syrier, zich ter vrouw nam.

<span id="an_25:21">25:21</span> En Izak bad den HEERE zeer in de
tegenwoordigheid van zijn huisvrouw; want zij was onvruchtbaar; en de
HEERE liet zich van hem verbidden, zodat Rebekka, zijn huisvrouw,
zwanger werd.

<span id="an_25:22">25:22</span> En de kinderen stieten zich samen in
haar lichaam. Toen zeide zij: Is het zo? waarom ben ik dus? en zij ging
om den HEERE te vragen.

<span id="an_25:23">25:23</span> En de HEERE zeide tot haar: Twee volken
zijn in uw buik, en twee natien zullen zich uit uw ingewand van een
scheiden; en het ene volk zal sterker zijn dan het andere volk; en de
meerdere zal den mindere dienen.

<span id="an_25:24">25:24</span> Als nu haar dagen vervuld waren om te
baren, ziet, zo waren tweelingen in haar buik.

<span id="an_25:25">25:25</span> En de eerste kwam uit, ros; hij was
geheel als een haren kleed; daarom noemden zij zijn naam Ezau.

<span id="an_25:26">25:26</span> En daarna kwam zijn broeder uit, wiens
hand Ezau's verzenen hield; daarom noemde men zijn naam Jakob. En Izak
was zestig jaren oud, als hij hen gewon.

<span id="an_25:27">25:27</span> Als nu deze jongeren groot werden, werd
Ezau een man, verstandig op de jacht, een veldman; maar Jakob werd een
oprecht man, wonende in tenten.

<span id="an_25:28">25:28</span> En Izak had Ezau lief; want het
wildbraad was naar zijn mond; maar Rebekka had Jakob lief.

<span id="an_25:29">25:29</span> En Jakob had een kooksel gekookt; en
Ezau kwam uit het veld, en was moede.

<span id="an_25:30">25:30</span> En Ezau zeide tot Jakob: Laat mij toch
slorpen van dat rode, dat rode daar, want ik ben moede; daarom heeft men
zijn naam genoemd Edom.

<span id="an_25:31">25:31</span> Toen zeide Jakob: Verkoop mij op dezen
dag uw eerstgeboorte.

<span id="an_25:32">25:32</span> En Ezau zeide: Zie, ik ga sterven; en
waartoe mij dan de eerstgeboorte?

<span id="an_25:33">25:33</span> Toen zeide Jakob: Zweer mij op dezen
dag! en hij zwoer hem; en hij verkocht aan Jakob zijn eerstgeboorte.

<span id="an_25:34">25:34</span> En Jakob gaf aan Ezau brood, en het
linzenkooksel; en hij at en dronk, en hij stond op en ging heen; alzo
verachtte Ezau de eerstgeboorte.

<span id="an_26:1">26:1</span> En er was honger in dat land, behalve den
eerste honger, die in de dagen van Abraham geweest was; daarom toog Izak
tot Abimelech, de koning der Filistijnen, naar Gerar.

<span id="an_26:2">26:2</span> En de HEERE verscheen hem en zeide: Trek
niet af naar Egypte; woon in het land, dat Ik u aanzeggen zal;

<span id="an_26:3">26:3</span> Woon als vreemdeling in dat land, en Ik
zal met u zijn, en zal u zegenen; want aan u en uw zaad zal Ik al deze
landen geven, en Ik zal den eed bevestigen, dien Ik Abraham uw vader
gezworen heb.

<span id="an_26:4">26:4</span> En Ik zal uw zaad vermenigvuldigen, als
de sterren des hemels, en zal aan uw zaad al deze landen geven; en in uw
zaad zullen gezegend worden alle volken der aarde,

<span id="an_26:5">26:5</span> Daarom dat Abraham Mijn stem gehoorzaam
geweest is, en heeft onderhouden Mijn bevel, Mijn geboden, Mijn
inzettingen en Mijn wetten.

<span id="an_26:6">26:6</span> Alzo woonde Izak te Gerar.

<span id="an_26:7">26:7</span> En als de mannen van die plaats hem
vraagden van zijn huisvrouw, zeide hij: Zij is mijn zuster; want hij
vreesde te zeggen, mijn huisvrouw; opdat mij misschien, zeide hij, de
mannen dezer plaats niet doden, om Rebekka; want zij was schoon van
aangezicht.

<span id="an_26:8">26:8</span> En het geschiedde, als hij een langen
tijd daar geweest was, dat Abimelech, de koning der Filistijnen, ten
venster uitkeek, en hij zag, dat, ziet, Izak was jokkende met Rebekka
zijn huisvrouw.

<span id="an_26:9">26:9</span> Toen riep Abimelech Izak, en zeide:
Voorwaar, zie, zij is uw huisvrouw! hoe hebt gij dan gezegd: Zij is mijn
zuster? En Izak zeide tot hem: Want ik zeide: Dat ik niet misschien om
harentwil sterve.

<span id="an_26:10">26:10</span> En Abimelech zeide: Wat is dit, dat gij
ons gedaan hebt? Lichtelijk had een van dit volk bij uw huisvrouw
gelegen, zodat gij een schuld over ons zoudt gebracht hebben.

<span id="an_26:11">26:11</span> En Abimelech gebood het ganse volk,
zeggende: Zo wie deze man of zijn huisvrouw aanroert, zal voorzeker
gedood worden!

<span id="an_26:12">26:12</span> En Izak zaaide in datzelve land, en hij
vond in datzelve jaar honderd maten; want de HEERE zegende hem.

<span id="an_26:13">26:13</span> En die man werd groot, ja, hij werd
doorgaans groter, totdat hij zeer groot geworden was.

<span id="an_26:14">26:14</span> En hij had bezitting van schapen, en
bezitting van runderen, en groot gezin; zodat hem de Filistijnen
benijdden.

<span id="an_26:15">26:15</span> En al de putten, die de knechten van
zijn vader, in de dagen van zijn vader Abraham, gegraven hadden, die
stopten de Filistijnen, en vulden dezelve met aarde.

<span id="an_26:16">26:16</span> Ook zeide Abimelech tot Izak: Trek van
ons; want gij zijt veel machtiger geworden, dan wij.

<span id="an_26:17">26:17</span> Toen toog Izak van daar, en hij legerde
zich in het dal van Gerar, en woonde aldaar.

<span id="an_26:18">26:18</span> Als nu Izak wedergekeerd was, groef hij
die waterputten op, die zij ten tijde van Abraham, zijn vader, gegraven,
en die de Filistijnen na Abrahams dood toegestopt hadden; en hij noemde
derzelver namen naar de namen, waarmede zijn vader die genoemd had.

<span id="an_26:19">26:19</span> De knechten van Izak dan groeven in dat
dal, en zij vonden aldaar een put van levend water.

<span id="an_26:20">26:20</span> En de herders van Gerar twistten met
Izaks herders, zeggende: Dit water hoort ons toe! Daarom noemde hij de
naam van die put Esek, omdat zij met hem gekeven hadden.

<span id="an_26:21">26:21</span> Toen groeven zij een andere put, en
daar twistten zij ook over; daarom noemde hij deszelfs naam Sitna.

<span id="an_26:22">26:22</span> En hij brak op van daar, en groef een
andere put, en zij twistten over dien niet; daarom noemde hij deszelfs
naam Rehoboth, en zeide: Want nu heeft ons de HEERE ruimte gemaakt, en
wij zijn gewassen in dit land.

<span id="an_26:23">26:23</span> Daarna toog hij van daar op naar
Ber-seba.

<span id="an_26:24">26:24</span> En de HEERE verscheen hem in denzelven
nacht, en zeide: Ik ben de God van Abraham, uw vader; vrees niet; want
Ik ben met u; en Ik zal u zegenen, en uw zaad vermenigvuldigen, om
Abrahams, Mijns knechts, wil.

<span id="an_26:25">26:25</span> Toen bouwde hij daar een altaar, en
riep den Naam des HEEREN aan. En hij sloeg aldaar zijn tent op; en Izaks
knechten groeven daar een put.

<span id="an_26:26">26:26</span> En Abimelech trok tot hem van Gerar,
met Ahuzzat, zijn vriend, en Pichol, zijn krijgsoverste.

<span id="an_26:27">26:27</span> En Izak zeide tot hen: Waarom zijt gij
tot mij gekomen, daar gij mij haat, en hebt mij van u weggezonden?

<span id="an_26:28">26:28</span> En zij zeiden: Wij hebben merkelijk
gezien, dat de HEERE met u is; daarom hebben wij gezegd: Laat toch een
eed tussen ons zijn, tussen ons en tussen u, en laat ons een verbond met
u maken:

<span id="an_26:29">26:29</span> Zo gij bij ons kwaad doet, gelijk als
wij u niet aangeroerd hebben, en gelijk als wij bij u alleenlijk goed
gedaan hebben, en hebben u in vrede laten trekken! Gij zijt nu de
gezegende des HEEREN!

<span id="an_26:30">26:30</span> Toen maakte hij hun een maaltijd, en
zij aten en dronken.

<span id="an_26:31">26:31</span> En zij stonden des morgens vroeg op, en
zwoeren de een den ander; daarna liet Izak hen gaan, en zij togen van
hem in vrede.

<span id="an_26:32">26:32</span> En het geschiedde ten zelfde dage, dat
Izaks knechten kwamen, en boodschapten hem van de zaak des puts, dien
zij gegraven hadden, en zij zeiden hem: Wij hebben water gevonden.

<span id="an_26:33">26:33</span> En hij noemde denzelven Seba; daarom is
de naam dier stad Ber-seba, tot op dezen dag.

<span id="an_26:34">26:34</span> Als nu Ezau veertig jaren oud was, nam
hij tot een vrouw Judith, de dochter van Beeri, den Hethiet, en Basmath,
de dochter van Elon, den Hethiet.

<span id="an_26:35">26:35</span> En deze waren voor Izak en Rebekka een
bitterheid des geestes.

<span id="an_27:1">27:1</span> En het geschiedde, als Izak oud geworden
was, en zijn ogen donker geworden waren, en hij niet zien kon; toen riep
hij Ezau, zijn grootsten zoon, en zeide tot hem: Mijn zoon! En hij zeide
tot hem: Zie, hier ben ik!

<span id="an_27:2">27:2</span> En hij zeide: Zie nu, ik ben oud
geworden, ik weet den dag mijns doods niet.

<span id="an_27:3">27:3</span> Nu dan, neem toch uw gereedschap, uw
pijlkoker en uw boog, en ga uit in het veld, en jaag mij een wildbraad;

<span id="an_27:4">27:4</span> En maak mij smakelijke spijzen, zo als ik
die gaarne heb, en breng ze mij, dat ik ete; opdat mijn ziel u zegene,
eer ik sterve.

<span id="an_27:5">27:5</span> Rebekka nu hoorde toe, als Izak tot zijn
zoon Ezau sprak; en Ezau ging in het veld, om een wildbraad te jagen,
dat hij het inbracht.

<span id="an_27:6">27:6</span> Toen sprak Rebekka tot Jakob, haar zoon,
zeggende: Zie, ik heb uw vader tot Ezau, uw broeder, horen spreken,
zeggende:

<span id="an_27:7">27:7</span> Breng mij een wildbraad, en maak mij
smakelijke spijzen toe, dat ik ete; en ik zal u zegenen voor het
aangezicht des HEEREN, voor mijn dood.

<span id="an_27:8">27:8</span> Nu dan, mijn zoon! hoor mijn stem in
hetgeen ik u gebiede.

<span id="an_27:9">27:9</span> Ga nu heen tot de kudde, en haal mij van
daar twee goede geitenbokjes; en ik zal die voor uw vader maken tot
smakelijke spijzen, gelijk als hij gaarne heeft.

<span id="an_27:10">27:10</span> En gij zult ze tot uw vader brengen, en
hij zal eten, opdat hij u zegene voor zijn dood.

<span id="an_27:11">27:11</span> Toen zeide Jakob tot Rebekka, zijn
moeder: Zie, mijn broeder Ezau is een harig man, en ik ben een glad man.

<span id="an_27:12">27:12</span> Misschien zal mij mijn vader betasten,
en ik zal in zijn ogen zijn als een bedrieger; zo zoude ik een vloek
over mij halen, en niet een zegen.

<span id="an_27:13">27:13</span> En zijn moeder zeide tot hem: Uw vloek
zij op mij, mijn zoon! hoor alleen naar mijn stem, en ga, haal ze mij.

<span id="an_27:14">27:14</span> Toen ging hij, en hij haalde ze, en
bracht ze zijn moeder; en zijn moeder maakte smakelijke spijzen, gelijk
als zijn vader gaarne had.

<span id="an_27:15">27:15</span> Daarna nam Rebekka de kostelijke
klederen van Ezau, haar grootsten zoon, die zij bij zich in huis had, en
zij trok ze Jakob, haar kleinsten zoon, aan.

<span id="an_27:16">27:16</span> En de vellen van de geitenbokjes trok
zij over zijn handen, en over de gladdigheid van zijn hals.

<span id="an_27:17">27:17</span> En zij gaf de smakelijke spijzen, en
het brood, welke zij toegemaakt had, in de hand van Jakob, haar zoon.

<span id="an_27:18">27:18</span> En hij kwam tot zijn vader, en zeide:
Mijn vader! En hij zeide: Zie, hier ben ik; wie zijt gij, mijn zoon?

<span id="an_27:19">27:19</span> En Jakob zeide tot zijn vader: Ik ben
Ezau uw eerstgeborene; ik heb gedaan, gelijk als gij tot mij gesproken
hadt; sta toch op, zit, en eet van mijn wildbraad, opdat uw ziel mij
zegene.

<span id="an_27:20">27:20</span> Toen zeide Izak tot zijn zoon: Hoe is
dit, dat gij het zo haast gevonden hebt, mijn zoon? En hij zeide: Omdat
de HEERE uw God dat heeft doen ontmoeten voor mijn aangezicht.

<span id="an_27:21">27:21</span> En Izak zeide tot Jakob: Nader toch,
dat ik u betaste, mijn zoon! of gij mijn zoon Ezau zelf zijt, of niet.

<span id="an_27:22">27:22</span> Toen kwam Jakob bij, tot zijn vader
Izak, die hem betastte; en hij zeide: De stem is Jakobs stem, maar de
handen zijn Ezau's handen.

<span id="an_27:23">27:23</span> Doch hij kende hem niet, omdat zijn
handen harig waren, gelijk zijns broeders Ezau's handen; en hij zegende
hem.

<span id="an_27:24">27:24</span> En hij zeide: Zijt gij mijn zoon Ezau
zelf? En hij zeide: Ik ben het!

<span id="an_27:25">27:25</span> Toen zeide hij: Stel het nabij mij, dat
ik van het wildbraad mijns zoons ete, opdat mijn ziel u zegene. En hij
stelde het nabij hem, en hij at; hij bracht hem ook wijn, en hij dronk.

<span id="an_27:26">27:26</span> En zijn vader Izak zeide tot hem: Kom
toch bij, en kus mij, mijn zoon!

<span id="an_27:27">27:27</span> En hij kwam bij, en hij kuste hem; toen
rook hij de reuk zijner klederen, en zegende hem; en hij zeide: Zie, de
reuk mijns zoons is als de reuk des velds, hetwelk de HEERE gezegend
heeft.

<span id="an_27:28">27:28</span> Zo geve u dan God van de dauw des
hemels, en de vettigheid der aarde, en menigte van tarwe en most.

<span id="an_27:29">27:29</span> Volken zullen u dienen, en natien
zullen zich voor u nederbuigen; wees heer over uw broederen, en de zonen
uwer moeder zullen zich voor u nederbuigen! Vervloekt moet hij zijn, wie
u vervloekt; en wie u zegent, zij gezegend!

<span id="an_27:30">27:30</span> En het geschiedde, als Izak voleindigd
had Jakob te zegenen, zo geschiedde het, toen Jakob maar even van het
aangezicht van zijn vader Izak uitgegaan was, dat Ezau, zijn broeder,
van zijn jacht kwam.

<span id="an_27:31">27:31</span> Hij nu maakte smakelijke spijzen toe,
en bracht die tot zijn vader; en hij zeide tot zijn vader: Mijn vader
sta op en ete van het wildbraad zijns zoons, opdat uw ziel mij zegene.

<span id="an_27:32">27:32</span> En Izak, zijn vader, zeide tot hem: Wie
zijt gij? En hij zeide: Ik ben uw zoon, uw eerstgeborene, Ezau.

<span id="an_27:33">27:33</span> Toen verschrikte Izak met zeer grote
verschrikking, gans zeer, en zeide: Wie is hij dan, die het wildbraad
gejaagd en tot mij gebracht heeft? en ik heb van alles gegeten, eer gij
kwaamt, en heb hem gezegend; ook zal hij gezegend wezen.

<span id="an_27:34">27:34</span> Als Ezau de woorden zijns vaders
hoorde, zo schreeuwde hij met een groten en bitteren schreeuw, gans
zeer; en hij zeide tot zijn vader: Zegen mij, ook mij, mijn vader!

<span id="an_27:35">27:35</span> En hij zeide: Uw broeder is gekomen met
bedrog, en heeft uw zegen weggenomen.

<span id="an_27:36">27:36</span> Toen zeide hij: Is het niet omdat men
zijn naam noemt Jakob, dat hij mij nu twee reizen heeft bedrogen? mijn
eerstgeboorte heeft hij genomen, en zie, nu heeft hij mijn zegen
genomen! Voorts zeide hij: Hebt gij dan geen zegen voor mij uitbehouden?

<span id="an_27:37">27:37</span> Toen antwoordde Izak, en zeide tot
Ezau: Zie, ik heb hem tot een heer over u gezet, en al zijn broeders heb
ik hem tot knechten gegeven; en ik heb hem met koorn en most
ondersteund; wat zal ik u dan nu doen, mijn zoon?

<span id="an_27:38">27:38</span> En Ezau zeide tot zijn vader: Hebt gij
maar dezen enen zegen, mijn vader? Zegen mij, ook mij, mijn vader! En
Ezau hief zijn stem op, en weende.

<span id="an_27:39">27:39</span> Toen antwoordde zijn vader Izak en
zeide tot hem: Zie, de vettigheden der aarde zullen uw woningen zijn, en
van den dauw des hemels van boven af zult gij gezegend zijn.

<span id="an_27:40">27:40</span> En op uw zwaard zult gij leven, en zult
uw broeder dienen; doch het zal geschieden, als gij heersen zult, dan
zult gij zijn juk van uw hals afrukken.

<span id="an_27:41">27:41</span> En Ezau haatte Jakob om dien zegen,
waarmede zijn vader hem gezegend had; en Ezau zeide in zijn hart: De
dagen van den rouw mijns vaders naderen, en ik zal mijn broeder Jakob
doden.

<span id="an_27:42">27:42</span> Toen aan Rebekka deze woorden van Ezau,
haar grootsten zoon, geboodschapt werden, zo zond zij heen, en ontbood
Jakob, haar kleinsten zoon, en zeide tot hem: Zie, uw broeder Ezau
troost zich over u, dat hij u doden zal.

<span id="an_27:43">27:43</span> Nu dan, mijn zoon! hoor naar mijn stem,
en maak u op, vlied gij naar Haran, tot Laban, mijn broeder.

<span id="an_27:44">27:44</span> En blijf bij hem enige dagen, totdat de
hittige gramschap uws broeders kere;

<span id="an_27:45">27:45</span> Totdat de toorn uws broeders van u
afkere, en hij vergeten hebbe, hetgeen gij hem gedaan hebt; dan zal ik
zenden, en u van daar nemen; waarom zoude ik ook van u beiden beroofd
worden op een dag?

<span id="an_27:46">27:46</span> En Rebekka zeide tot Izak: Ik heb
verdriet aan mijn leven vanwege de dochteren Heths! Indien Jakob een
vrouw neemt van de dochteren Heths, gelijk deze zijn, van de dochteren
dezes lands, waartoe zal mij het leven zijn?

<span id="an_28:1">28:1</span> En Izak riep Jakob, en zegende hem; en
gebood hem, en zeide tot hem: Neem geen vrouw van de dochteren van
Kanaan.

<span id="an_28:2">28:2</span> Maak u op, ga naar Paddan-Aram, ten huize
van Bethuel, den vader uwer moeder, en neem u van daar een vrouw, van de
dochteren van Laban, uwer moeders broeder.

<span id="an_28:3">28:3</span> En God almachtig zegene u, en make u
vruchtbaar, en vermenigvuldige u, dat gij tot een hoop volken wordt.

<span id="an_28:4">28:4</span> En Hij geve u den zegen van Abraham; aan
u, en uw zaad met u, opdat gij erfelijk bezit het land uwer
vreemdelingschappen, hetwelk God aan Abraham gegeven heeft.

<span id="an_28:5">28:5</span> Alzo zond Izak Jakob weg, dat hij toog
naar Paddan-Aram, tot Laban, den zoon van Bethuel, den Syrier, den
broeder van Rebekka, Jakobs en Ezau's moeder.

<span id="an_28:6">28:6</span> Als nu Ezau zag, dat Izak Jakob gezegend,
en hem naar Paddan-Aram weggezonden had om zich van daar een vrouw te
nemen; en als hij hem zegende, dat hij hem geboden had, zeggende: Neem
geen vrouw van de dochteren van Kanaan;

<span id="an_28:7">28:7</span> En dat Jakob zijn vader en zijn moeder
gehoorzaam geweest was, en naar Paddan-Aram getrokken was;

<span id="an_28:8">28:8</span> En dat Ezau zag, dat de dochteren van
Kanaan kwaad waren in de ogen van Izak, zijn vader;

<span id="an_28:9">28:9</span> Zo ging Ezau tot Ismael, en nam zich tot
een vrouw boven zijn vrouwen, Mahalath, de dochter van Ismael, den zoon
van Abraham, de zuster van Nebajoth.

<span id="an_28:10">28:10</span> Jakob dan toog uit van Ber-seba, en
ging naar Haran.

<span id="an_28:11">28:11</span> En hij geraakte op een plaats, waar hij
vernachtte; want de zon was ondergegaan; en hij nam van de stenen dier
plaats, en maakte zijn hoofdpeluw, en legde zich te slapen te dierzelver
plaats.

<span id="an_28:12">28:12</span> En hij droomde; en ziet, een ladder was
gesteld op de aarde, welker opperste aan de hemel raakte; en ziet, de
engelen Gods klommen daarbij op en neder.

<span id="an_28:13">28:13</span> En ziet, de HEERE stond op dezelve en
zeide: Ik ben de HEERE, de God van uw vader Abraham, en de God van Izak;
dit land, waarop gij ligt te slapen, zal Ik aan u geven, en aan uw zaad.

<span id="an_28:14">28:14</span> En uw zaad zal wezen als het stof der
aarde, en gij zult uitbreken in menigte, westwaarts en oostwaarts, en
noordwaarts en zuidwaarts; en in u, en in uw zaad zullen alle geslachten
des aardbodems gezegend worden.

<span id="an_28:15">28:15</span> En zie, Ik ben met u, en Ik zal u
behoeden overal, waarheen gij trekken zult, en Ik zal u wederbrengen in
dit land; want Ik zal u niet verlaten, totdat Ik zal gedaan hebben,
hetgeen Ik tot u gesproken heb.

<span id="an_28:16">28:16</span> Toen nu Jakob van zijn slaap ontwaakte,
zeide hij: Gewisselijk is de HEERE aan deze plaats, en ik heb het niet
geweten!

<span id="an_28:17">28:17</span> En hij vreesde, en zeide: Hoe vreselijk
is deze plaats! Dit is niet dan een huis Gods, en dit is de poort des
hemels!

<span id="an_28:18">28:18</span> Toen stond Jakob des morgens vroeg op,
en hij nam dien steen, dien hij tot zijn hoofdpeluw gelegd had, en zette
hem tot een opgericht teken, en goot daar olie boven op.

<span id="an_28:19">28:19</span> En hij noemde den naam dier plaats
Beth-El; daar toch de naam dier stad te voren was Luz.

<span id="an_28:20">28:20</span> En Jakob beloofde een gelofte,
zeggende: Wanneer God met mij geweest zal zijn, en mij behoed zal hebben
op dezen weg, dien ik reize, en mij gegeven zal hebben brood om te eten,
en klederen om aan te trekken;

<span id="an_28:21">28:21</span> En ik ten huize mijns vaders in vrede
zal wedergekeerd zijn; zo zal de HEERE mij tot een God zijn!

<span id="an_28:22">28:22</span> En deze steen, dien ik tot een
opgericht teken gezet heb, zal een huis Gods wezen, en van alles, wat
Gij mij geven zult, zal ik U voorzeker de tienden geven!

<span id="an_29:1">29:1</span> Toen hief Jakob zijn voeten op, en ging
naar het land der kinderen van het Oosten.

<span id="an_29:2">29:2</span> En hij zag toe, en ziet, er was een put
in het veld; en ziet, er waren drie kudden schapen nevens dien
nederliggende; want uit dien put drenkten zij de kudden; en er was een
grote steen op den mond van dien put.

<span id="an_29:3">29:3</span> En derwaarts werden al de kudden
verzameld, en zij wentelden den steen van den mond des puts, en drenkten
de schapen, en legden den steen weder op den mond van dien put, op zijn
plaats.

<span id="an_29:4">29:4</span> Toen zeide Jakob tot hen: Mijn broeders!
van waar zijt gij? En zij zeiden: Wij zijn van Haran.

<span id="an_29:5">29:5</span> En hij zeide tot hen: Kent gij Laban, den
zoon van Nahor? En zij zeiden: Wij kennen hem.

<span id="an_29:6">29:6</span> Voorts zeide hij tot hen: Is het wel met
hem? En zij zeiden: Het is wel; en zie, Rachel, zijn dochter, komt met
de schapen.

<span id="an_29:7">29:7</span> En hij zeide: Ziet, het is nog hoog dag,
het is geen tijd, dat het vee verzameld worde; drenkt de schapen, en
gaat heen, weidt dezelve.

<span id="an_29:8">29:8</span> Toen zeiden zij: Wij kunnen niet, totdat
al de kudden samen zullen vergaderd zijn, en dat men den steen van den
mond des puts afwentele, opdat wij de schapen drenken.

<span id="an_29:9">29:9</span> Als hij nog met hen sprak, zo kwam Rachel
met de schapen, die haar vader toebehoorden; want zij was een herderin.

<span id="an_29:10">29:10</span> En het geschiedde, als Jakob Rachel
zag, de dochter van Laban, zijner moeders broeder, en de schapen van
Laban, zijner moeders broeder, dat Jakob toetrad, en wentelde den steen
van den mond des puts, en drenkte de schapen van Laban, zijner moeders
broeder.

<span id="an_29:11">29:11</span> En Jakob kuste Rachel; en hij hief zijn
stem op en weende.

<span id="an_29:12">29:12</span> En Jakob gaf Rachel te kennen, dat hij
een broeder van haar vader, en dat hij de zoon van Rebekka was. Toen
liep zij heen, en gaf het aan haar vader te kennen.

<span id="an_29:13">29:13</span> En het geschiedde, als Laban die
tijding hoorde van Jakob, zijner zusters zoon, zo liep hij hem tegemoet,
en omhelsde hem, en kuste hem, en bracht hem tot zijn huis. En hij
vertelde Laban al deze dingen.

<span id="an_29:14">29:14</span> Toen zeide Laban tot hem: Voorwaar, gij
zijt mijn gebeente en mijn vlees! En hij bleef bij hem een volle maand.

<span id="an_29:15">29:15</span> Daarna zeide Laban tot Jakob: Omdat gij
mijn broeder zijt, zoudt gij mij derhalve om niet dienen? verklaar mij,
wat zal uw loon zijn?

<span id="an_29:16">29:16</span> En Laban had twee dochters: de naam der
grootste was Lea; en de naam der kleinste was Rachel.

<span id="an_29:17">29:17</span> Doch Lea had tedere ogen; maar Rachel
was schoon van gedaante, en schoon van aangezicht.

<span id="an_29:18">29:18</span> En Jakob had Rachel lief; en hij zeide:
Ik zal u zeven jaren dienen, om Rachel, uw kleinste dochter.

<span id="an_29:19">29:19</span> Toen zeide Laban: Het is beter, dat ik
haar aan u geve, dan dat ik haar aan een anderen man geve; blijf bij
mij.

<span id="an_29:20">29:20</span> Alzo diende Jakob om Rachel zeven
jaren; en die waren in zijn ogen als enige dagen, omdat hij haar
liefhad.

<span id="an_29:21">29:21</span> Toen zeide Jakob tot Laban: Geef mijn
huisvrouw, want mijn dagen zijn vervuld, dat ik tot haar inga.

<span id="an_29:22">29:22</span> Zo verzamelde Laban al de mannen dier
plaats, en maakte een maaltijd.

<span id="an_29:23">29:23</span> En het geschiedde des avonds, dat hij
zijn dochter Lea nam, en bracht haar tot hem; en hij ging tot haar in.

<span id="an_29:24">29:24</span> En Laban gaf haar Zilpa, zijn
dienstmaagd, aan Lea, zijn dochter, tot een dienstmaagd.

<span id="an_29:25">29:25</span> En het geschiedde des morgens, en ziet,
het was Lea. Daarom zeide hij tot Laban: Wat is dit, dat gij mij gedaan
hebt; heb ik niet bij u gediend om Rachel? waarom hebt gij mij dan
bedrogen?

<span id="an_29:26">29:26</span> En Laban zeide: Men doet alzo niet te
dezer onzer plaatse, dat men de kleinste uitgeve voor de eerstgeborene.

<span id="an_29:27">29:27</span> Vervul de week van deze; dan zullen wij
u ook die geven, voor den dienst, dien gij nog andere zeven jaren bij
mij dienen zult.

<span id="an_29:28">29:28</span> En Jakob deed alzo; en hij vervulde de
week van deze. Toen gaf hij hem Rachel, zijn dochter, hem tot een vrouw.

<span id="an_29:29">29:29</span> En Laban gaf aan zijn dochter Rachel
zijn dienstmaagd Bilha, haar tot een dienstmaagd.

<span id="an_29:30">29:30</span> En hij ging ook in tot Rachel, en had
ook Rachel liever dan Lea; en hij diende bij hem nog andere zeven jaren.

<span id="an_29:31">29:31</span> Toen nu de HEERE zag, dat Lea gehaat
was, opende Hij haar baarmoeder; maar Rachel was onvruchtbaar.

<span id="an_29:32">29:32</span> En Lea werd bevrucht, en baarde een
zoon, en zij noemde zijn naam Ruben; want zij zeide: Omdat de HEERE mijn
verdrukking heeft aangezien, daarom zal mijn man mij nu liefhebben.

<span id="an_29:33">29:33</span> En zij werd wederom bevrucht, en baarde
een zoon, en zeide: Dewijl de HEERE gehoord heeft, dat ik gehaat was, zo
heeft Hij mij ook dezen gegeven; en zij noemde zijn naam Simeon.

<span id="an_29:34">29:34</span> En zij werd nog bevrucht, en baarde een
zoon, en zeide: Nu zal zich ditmaal mijn man bij mij voegen, dewijl ik
hem drie zonen gebaard heb; daarom noemde zij zijn naam Levi.

<span id="an_29:35">29:35</span> En zij werd wederom bevrucht, en baarde
een zoon, en zeide: Ditmaal zal ik den HEERE loven; daarom noemde zij
zijn naam Juda. En zij hield op van baren.

<span id="an_30:1">30:1</span> Als nu Rachel zag, dat zij Jakob niet
baarde, zo benijdde Rachel haar zuster; en zij zeide tot Jakob: Geef mij
kinderen! of indien niet, zo ben ik dood.

<span id="an_30:2">30:2</span> Toen ontstak Jakobs toorn tegen Rachel,
en hij zeide: Ben ik dan in plaats van God, Die de vrucht des buiks van
u geweerd heeft?

<span id="an_30:3">30:3</span> En zij zeide: Zie, daar is mijn
dienstmaagd Bilha, ga tot haar in; dat zij op mijn knieen bare, en ik
ook uit haar gebouwd worde.

<span id="an_30:4">30:4</span> Zo gaf zij hem haar dienstmaagd Bilha tot
een vrouw; en Jakob ging tot haar in.

<span id="an_30:5">30:5</span> En Bilha werd zwanger, en baarde Jakob
een zoon.

<span id="an_30:6">30:6</span> Toen zeide Rachel: God heeft mij gericht,
en ook mijn stem verhoord, en heeft mij een zoon gegeven; daarom noemde
zij zijn naam Dan.

<span id="an_30:7">30:7</span> En Bilha, Rachels dienstmaagd, werd
wederom bevrucht, en baarde Jakob den tweeden zoon.

<span id="an_30:8">30:8</span> Toen zeide Rachel: Ik heb worstelingen
Gods met mijn zuster geworsteld; ook heb ik de overhand gehad; en zij
noemde zijn naam Nafthali.

<span id="an_30:9">30:9</span> Toen nu Lea zag, dat zij ophield van
baren, nam zij ook haar dienstmaagd Zilpa, en gaf die aan Jakob tot een
vrouw.

<span id="an_30:10">30:10</span> En Zilpa, Lea's dienstmaagd, baarde
Jakob een zoon.

<span id="an_30:11">30:11</span> Toen zeide Lea: Er komt een hoop! en
zij noemde zijn naam Gad.

<span id="an_30:12">30:12</span> Daarna baarde Zilpa, Lea's dienstmaagd,
Jakob een tweeden zoon.

<span id="an_30:13">30:13</span> Toen zeide Lea: Tot mijn geluk! want de
dochters zullen mij gelukkig achten; en zij noemde zijn naam Aser.

<span id="an_30:14">30:14</span> En Ruben ging in de dagen van de
tarweoogst, en hij vond Dudaim in het veld, en hij bracht die tot zijn
moeder Lea. Toen zeide Rachel tot Lea: Geef mij toch van uws zoons
Dudaim.

<span id="an_30:15">30:15</span> En zij zeide tot haar: Is het weinig,
dat gij mijn man genomen hebt, dat gij ook mijns zoons Dudaim nemen
zult? Toen zeide Rachel: Daarom zal hij dezen nacht voor uws zoons
Dudaim bij u liggen.

<span id="an_30:16">30:16</span> Als nu Jakob des avonds uit het veld
kwam, ging Lea uit hem tegemoet, en zeide: Gij zult tot mij inkomen;
want ik heb u om loon zekerlijk gehuurd voor mijns zoons Dudaim; en hij
lag dien nacht bij haar.

<span id="an_30:17">30:17</span> En God verhoorde Lea; en zij werd
bevrucht, en baarde Jakob den vijfden zoon.

<span id="an_30:18">30:18</span> Toen zeide Lea: God heeft mijn loon
gegeven, nadat ik mijn dienstmaagd aan mijn man gegeven heb; en zij
noemde zijn naam Issaschar.

<span id="an_30:19">30:19</span> En Lea werd wederom bevrucht, en zij
baarde Jakob den zesden zoon.

<span id="an_30:20">30:20</span> En Lea zeide: God heeft mij, mij heeft
Hij begiftigd met een goede gift; ditmaal zal mijn man mij bijwonen;
want ik heb hem zes zonen gebaard; en zij noemde zijn naam Zebulon.

<span id="an_30:21">30:21</span> En zij baarde daarna een dochter; en
zij noemde haar naam Dina.

<span id="an_30:22">30:22</span> God dacht ook aan Rachel; en God
verhoorde haar, en opende haar baarmoeder.

<span id="an_30:23">30:23</span> En zij werd bevrucht, en baarde een
zoon; en zij zeide: God heeft mijn smaadheid weggenomen!

<span id="an_30:24">30:24</span> En zij noemde zijn naam Jozef,
zeggende: De HEERE voege mij een anderen zoon daartoe.

<span id="an_30:25">30:25</span> En het geschiedde, Als Rachel Jozef
gebaard had, dat Jakob tot Laban zeide: Laat mij vertrekken, dat ik ga
tot mijn plaats, en naar mijn land.

<span id="an_30:26">30:26</span> Geef mijn vrouwen, en mijn kinderen, om
welke ik u gediend heb, dat ik vertrek; want gij weet mijn dienst, die
ik u gediend heb.

<span id="an_30:27">30:27</span> Toen zeide Laban tot hem: Zo ik nu
genade gevonden heb in uw ogen; ik heb waargenomen, dat de HEERE mij om
uwentwil gezegend heeft.

<span id="an_30:28">30:28</span> Hij zeide dan: Noem mij uitdrukkelijk
uw loon, dat ik geven zal.

<span id="an_30:29">30:29</span> Toen zeide hij tot hem: Gij weet, hoe
ik u gediend heb, en hoe uw vee bij mij geweest is.

<span id="an_30:30">30:30</span> Want het weinige, dat gij voor mij
gehad hebt, dat is tot een menigte uitgebroken; en de HEERE heeft u
gezegend bij mijn voet; nu dan, wanneer zal ik ook werken voor mijn
huis?

<span id="an_30:31">30:31</span> En hij zeide: Wat zal ik u geven? Toen
zeide Jakob: Gij zult mij niet met al geven, indien gij mij deze zaak
doen zult; ik zal wederom uw kudden weiden, en bewaren.

<span id="an_30:32">30:32</span> Ik zal heden door uw ganse kudde gaan,
daarvan afzonderende al het gespikkelde en geplekte vee, en al het
bruine vee onder de lammeren, en het geplekte en gespikkelde onder de
geiten; en zulks zal mijn loon zijn.

<span id="an_30:33">30:33</span> Zo zal mijn gerechtigheid op den dag
van morgen met mij getuigen, als gij komen zult over mijn loon, voor uw
aangezicht; al wat niet gespikkeld en geplekt is onder de geiten en
bruin onder de lammeren, dat zij bij mij gestolen.

<span id="an_30:34">30:34</span> Toen zeide Laban: Zie, och ja, het zij
naar uw woord!

<span id="an_30:35">30:35</span> En hij zonderde af ten zelfden dage de
gesprenkelde en geplekte bokken en al de gespikkelde en geplekte geiten,
al waar wit aan was, en al het bruine onder de lammeren; en hij gaf
dezelve in de hand zijner zonen.

<span id="an_30:36">30:36</span> En hij stelde een weg van drie dagen
tussen hem, en tussen Jakob; en Jakob weidde de overige kudde van Laban.

<span id="an_30:37">30:37</span> Toen nam zich Jakob roeden van groen
populierenhout, en van hazelaar, en van kastanjen; en hij schilde daarin
witte strepen, ontblotende het wit, hetwelk aan die roeden was.

<span id="an_30:38">30:38</span> En hij legde deze roeden, die hij
geschild had, in de goten, en in de drinkbakken van het water, waar de
kudde kwam drinken, tegenover de kudde; en zij werden verhit, als zij
kwamen om te drinken.

<span id="an_30:39">30:39</span> Als dan de kudde verhit werd bij de
roeden, zo lammerde de kudde gesprenkelde, gespikkelde, en geplekte.

<span id="an_30:40">30:40</span> Toen scheidde Jakob de lammeren, en hij
wendde het gezicht der kudde op het gesprenkelde, en al het bruine onder
Labans kudde; en hij stelde zijn kudden alleen, en hij zette ze niet bij
de kudde van Laban.

<span id="an_30:41">30:41</span> En het geschiedde, telkens als de kudde
der vroegelingen verhit werd, zo stelde Jakob de roeden voor de ogen der
kudde in de goten, opdat zij hittig werden bij de roeden.

<span id="an_30:42">30:42</span> Maar als de kudde spade hittig werd, zo
stelde hij ze niet, zodat de spadelingen Laban, en de vroegelingen Jakob
toekwamen.

<span id="an_30:43">30:43</span> En die man brak gans zeer uit in
menigte, en hij had vele kudden, en dienstmaagden, en dienstknechten, en
kemelen, en ezelen.

<span id="an_31:1">31:1</span> Toen hoorde hij de woorden der zonen van
Laban, zeggende: Jakob heeft genomen alles, wat onzes vaders was, en van
hetgeen, dat onzes vaders was, heeft hij al deze heerlijkheid gemaakt.

<span id="an_31:2">31:2</span> Jakob zag ook het aangezicht van Laban
aan, en ziet, het was jegens hem niet als gisteren en eergisteren.

<span id="an_31:3">31:3</span> En de HEERE zeide tot Jakob: Keer weder
tot het land uwer vaderen, en tot uw maagschap, en Ik zal met u zijn.

<span id="an_31:4">31:4</span> Toen zond Jakob heen, en riep Rachel en
Lea, op het veld tot zijn kudde;

<span id="an_31:5">31:5</span> En hij zeide tot haar: Ik zie het
aangezicht uws vaders, dat het jegens mij niet is als gisteren en
eergisteren; doch de God mijns vaders is bij mij geweest.

<span id="an_31:6">31:6</span> En gijlieden weet, dat ik met al mijn
macht uw vader gediend heb.

<span id="an_31:7">31:7</span> Maar uw vader heeft bedriegelijk met mij
gehandeld, en heeft mijn loon tien malen veranderd; doch God heeft hem
niet toegelaten, om mij kwaad te doen.

<span id="an_31:8">31:8</span> Wanneer hij aldus zeide: De gespikkelde
zullen uw loon zijn, zo lammerden al de kudden gespikkelde; en wanneer
hij alzo zeide: De gesprenkelde zullen uw loon zijn, zo lammerden al de
kudden gesprenkelde.

<span id="an_31:9">31:9</span> Alzo heeft God uw vader het vee ontrukt,
en aan mij gegeven.

<span id="an_31:10">31:10</span> En het geschiedde ten tijde, als de
kudde hittig werd, dat ik mijn ogen ophief, en ik zag in den droom; en
ziet, de bokken, die de kudden beklommen, waren gesprenkeld, gespikkeld,
en hagelvlakkig.

<span id="an_31:11">31:11</span> En de Engel Gods zeide tot mij in de
droom: Jakob! En ik zeide: Zie, hier ben ik!

<span id="an_31:12">31:12</span> En Hij zeide: Hef toch uw ogen op, en
zie! alle bokken, die de kudde beklimmen, zijn gesprenkeld, gespikkeld,
en hagelvlakkig; want Ik heb gezien alles, wat Laban u doet.

<span id="an_31:13">31:13</span> Ik ben die God van Beth-El, alwaar gij
het opgerichte teken gezalfd hebt, waar gij Mij een gelofte beloofd
hebt; nu, maak u op, vertrek uit dit land, en keer weder in het land
uwer maagschap.

<span id="an_31:14">31:14</span> Toen antwoordden Rachel en Lea, en
zeiden tot hem: Is er nog voor ons een deel of erfenis, in het huis
onzes vaders?

<span id="an_31:15">31:15</span> Zijn wij niet vreemden van hem geacht?
Want hij heeft ons verkocht, en hij heeft ook steeds ons geld verteerd.

<span id="an_31:16">31:16</span> Want al de rijkdom, welke God onze
vader heeft ontrukt, die is onze, en van onze zonen; nu dan, doe alles,
wat God tot u gezegd heeft.

<span id="an_31:17">31:17</span> Toen maakte zich Jakob op, en laadde
zijn zonen en zijn vrouwen op kemelen.

<span id="an_31:18">31:18</span> En hij voerde al zijn vee weg, en al
zijn have, die hij gewonnen had, het vee, dat hij bezat, hetwelk hij in
Paddan-Aram geworven had, om te komen tot Izak, zijn vader, naar het
land Kanaan.

<span id="an_31:19">31:19</span> Laban nu was gegaan, om zijn schapen te
scheren; zo stal Rachel de terafim, die haar vader had.

<span id="an_31:20">31:20</span> En Jakob ontstal zich aan het hart van
Laban, den Syrier, overmits hij hem niet te kennen gaf, dat hij vlood.

<span id="an_31:21">31:21</span> En hij vlood, en al wat het zijne was,
en hij maakte zich op, en voer over de rivier, en hij zette zijn
aangezicht naar het gebergte Gilead.

<span id="an_31:22">31:22</span> En ten derden dage werd aan Laban
geboodschapt, dat Jakob gevloden was.

<span id="an_31:23">31:23</span> Toen nam hij zijn broeders met zich, en
jaagde hem achterna, een weg van zeven dagen, en hij kreeg hem op het
gebergte van Gilead.

<span id="an_31:24">31:24</span> Doch God kwam tot Laban, den Syrier, in
een droom des nachts, en Hij zeide tot hem: Wacht u, dat gij met Jakob
spreekt, noch goed, noch kwaad.

<span id="an_31:25">31:25</span> En Laban achterhaalde Jakob; Jakob nu
had zijn tent geslagen op dat gebergte; ook sloeg Laban met zijn
broederen de zijne op het gebergte van Gilead.

<span id="an_31:26">31:26</span> Toen zeide Laban tot Jakob: Wat hebt
gij gedaan, dat gij u aan mijn hart ontstolen hebt, en mijn dochteren
ontvoerd hebt, als gevangenen met het zwaard?

<span id="an_31:27">31:27</span> Waarom zijt gij heimelijk gevloden, en
hebt u aan mij ontstolen? en hebt het mij niet aangezegd, dat ik u
geleid had met vreugde, en met gezangen, met trommel en met harp?

<span id="an_31:28">31:28</span> Ook hebt gij mij niet toegelaten mijn
zonen en mijn dochteren te kussen; nu, gij hebt dwaselijk gehandeld, zo
doende.

<span id="an_31:29">31:29</span> Het ware in de macht mijner hand aan
ulieden kwaad te doen; maar de God van ulieder vader heeft tot mij
gisteren nacht gesproken, zeggende: Wacht u, van met Jakob te spreken,
of goed, of kwaad.

<span id="an_31:30">31:30</span> En nu, gij hebt immers willen
vertrekken, omdat gij zo zeer begerig waart naar uws vaders huis; waarom
hebt gij mijn goden gestolen?

<span id="an_31:31">31:31</span> Toen antwoordde Jakob, en zeide tot
Laban: Omdat ik vreesde; want ik zeide: Opdat gij niet misschien uw
dochteren mij ontweldigdet!

<span id="an_31:32">31:32</span> Bij wien gij uw goden vinden zult, laat
hem niet leven! Onderken gij voor onze broederen, wat bij mij is, en
neem het tot u. Want Jakob wist niet, dat Rachel dezelve gestolen had.

<span id="an_31:33">31:33</span> Toen ging Laban in de tent van Jakob,
en in de tent van Lea, en in de tent van de beide dienstmaagden, en hij
vond niets; en als hij uit de tent van Lea gegaan was, kwam hij in de
tent van Rachel.

<span id="an_31:34">31:34</span> Maar Rachel had de terafim genomen, en
zij had die in een kemels zadeltuig gelegd, en zij zat op dezelve. En
Laban betastte die ganse tent, en hij vond niets.

<span id="an_31:35">31:35</span> En zij zeide tot haar vader: Dat de
toorn niet ontsteke in mijns heren ogen, omdat ik voor uw aangezicht
niet kan opstaan; want het gaat mij naar der vrouwen wijze; en hij
doorzocht; maar hij vond de terafim niet.

<span id="an_31:36">31:36</span> Toen ontstak Jakob, en twistte met
Laban; en Jakob antwoordde en zeide tot Laban: Wat is mijn overtreding,
wat is mijn zonde, dat gij mij zo hittiglijk hebt nagejaagd?

<span id="an_31:37">31:37</span> Als gij al mijn huisraad betast hebt,
wat hebt gij gevonden van al het huisraad uws huizes! Leg het hier voor
mijn broederen en uw broederen, en laat hen richten tussen ons beiden.

<span id="an_31:38">31:38</span> Deze twintig jaren ben ik bij u
geweest; uw ooien en uw geiten hebben niet misdragen, en de rammen uwer
kudde heb ik niet gegeten.

<span id="an_31:39">31:39</span> Het verscheurde heb ik tot u niet
gebracht; ik heb het geboet; gij hebt het van mijn hand geeist, het ware
des daags gestolen, of des nachts gestolen.

<span id="an_31:40">31:40</span> Ik ben geweest, dat mij bij dag de
hitte verteerde, en bij nacht de vorst, en dat mijn slaap van mijn ogen
week.

<span id="an_31:41">31:41</span> Ik ben nu twintig jaren in uw huis
geweest; ik heb u veertien jaren gediend om uw beide dochteren, en zes
jaren om uw kudde; en gij hebt mijn loon tien malen veranderd.

<span id="an_31:42">31:42</span> Ten ware de God van mijn vader, de God
van Abraham, en de Vreze van Izak, bij mij geweest was, zekerlijk, gij
zoudt mij nu ledig weggezonden hebben! God heeft mijn ellende, en den
arbeid mijner handen aangezien, en heeft u gisteren nacht bestraft.

<span id="an_31:43">31:43</span> Toen antwoordde Laban en zeide tot
Jakob: Deze dochters zijn mijn dochters, en deze zonen zijn mijn zonen,
en deze kudde is mijn kudde, ja, al wat gij ziet, dat is mijn; en wat
zoude ik aan deze mijn dochteren heden doen? of aan haar zonen, die zij
gebaard hebben?

<span id="an_31:44">31:44</span> Nu dan, kom, laat ons een verbond
maken, ik en gij, dat het tot een getuigenis zij tussen mij en tussen u!

<span id="an_31:45">31:45</span> Toen nam Jakob een steen, en hij
verhoogde die, tot een opgericht teken.

<span id="an_31:46">31:46</span> En Jakob zeide tot zijn broederen:
Vergadert stenen! En zij namen stenen, en maakten een hoop; en zij aten
aldaar op dien hoop.

<span id="an_31:47">31:47</span> En Laban noemde hem Jegar-Sahadutha;
maar Jakob noemde denzelven Gilead.

<span id="an_31:48">31:48</span> Toen zeide Laban: Deze hoop zij heden
een getuige tussen mij en tussen u! Daarom noemde men zijn naam Gilead,

<span id="an_31:49">31:49</span> En Mizpa; omdat hij zeide: Dat de HEERE
opzicht neme tussen mij en tussen u, wanneer wij de een van den ander
zullen verborgen zijn!

<span id="an_31:50">31:50</span> Zo gij mijn dochteren beledigt, en zo
gij vrouwen neemt boven mijn dochteren, niemand is bij ons; zie toe, God
zal getuige zijn tussen mij en tussen u!

<span id="an_31:51">31:51</span> Laban zeide voorts tot Jakob: Zie, daar
is deze zelfde hoop, en zie, daar is dit opgericht teken, hetwelk ik
opgeworpen heb tussen mij en tussen u;

<span id="an_31:52">31:52</span> Deze zelfde hoop zij getuige, en dit
opgericht teken zij getuige, dat ik tot u voorbij deze hoop niet komen
zal, en dat gij tot mij, voorbij deze hoop en dit opgericht teken, niet
komen zult ten kwade!

<span id="an_31:53">31:53</span> De God van Abraham, en de God van
Nahor, de God huns vaders richte tussen ons! En Jakob zwoer bij de Vreze
zijn vaders Izaks.

<span id="an_31:54">31:54</span> Toen slachtte Jakob een slachting op
dat gebergte, en hij nodigde zijn broederen, om brood te eten; en zij
aten brood, en vernachtten op dat gebergte.

<span id="an_31:55">31:55</span> En Laban stond des morgens vroeg op, en
kuste zijn zonen, en zijn dochteren, en zegende hen; en Laban trok heen,
en keerde weder tot zijn plaats.

<span id="an_32:1">32:1</span> Jakob toog ook zijns weegs; en de engelen
Gods ontmoetten hem.

<span id="an_32:2">32:2</span> En Jakob zeide, met dat hij hen zag: Dit
is een heirleger Gods! en hij noemde den naam derzelver plaats Mahanaim.

<span id="an_32:3">32:3</span> En Jakob zond boden uit voor zijn
aangezicht tot Ezau, zijn broeder, naar het land Seir, de landstreek van
Edom.

<span id="an_32:4">32:4</span> En hij gebood hun, zeggende: Zo zult gij
zeggen tot mijn heer, tot Ezau: Zo zegt Jakob, uw knecht: Ik heb als
vreemdeling gewoond bij Laban, en heb er tot nu toe vertoefd;

<span id="an_32:5">32:5</span> En ik heb ossen en ezelen, schapen en
knechten en maagden; en ik heb gezonden om mijn heer aan te zeggen,
opdat ik genade vinde in uw ogen.

<span id="an_32:6">32:6</span> En de boden kwamen weder tot Jakob,
zeggende: Wij zijn gekomen tot uw broeder, tot Ezau; en ook trekt hij u
tegemoet, en vierhonderd mannen met hem.

<span id="an_32:7">32:7</span> Toen vreesde Jakob zeer, en hem was
bange; en hij verdeelde het volk, dat met hem was, en de schapen, en de
runderen, en de kemels, in twee heiren;

<span id="an_32:8">32:8</span> Want hij zeide: Indien Ezau op het ene
heir komt, en slaat het, zo zal het overgeblevene heir ontkomen.

<span id="an_32:9">32:9</span> Voorts zeide Jakob: O, God mijns vaders
Abrahams, en God mijns vaders Izaks, o HEERE! Die tot mij gezegd hebt:
Keer weder tot uw land, en tot uw maagschap, en Ik zal wel bij u doen!

<span id="an_32:10">32:10</span> Ik ben geringer dan al deze
weldadigheden, en dan al deze trouw, die Gij aan Uw knecht gedaan hebt;
want ik ben met mijn staf over deze Jordaan gegaan, en nu ben ik tot
twee heiren geworden!

<span id="an_32:11">32:11</span> Ruk mij toch uit mijns broeders hand,
uit Ezau's hand; want ik vreze hem, dat hij niet misschien kome, en mij
sla, de moeder met de zonen!

<span id="an_32:12">32:12</span> Gij hebt immers gezegd: Ik zal
gewisselijk bij u weldoen, en Ik zal uw zaad stellen als het zand der
zee, dat vanwege de menigte niet geteld kan worden!

<span id="an_32:13">32:13</span> En hij vernachtte aldaar dienzelfden
nacht; en hij nam van hetgeen, dat hem in zijn hand kwam, een geschenk
voor Ezau zijn broeder;

<span id="an_32:14">32:14</span> Tweehonderd geiten en twintig bokken,
tweehonderd ooien en twintig rammen;

<span id="an_32:15">32:15</span> Dertig zogende kemelinnen met haar
veulens, veertig koeien en tien varren, twintig ezelinnen en tien jonge
ezels.

<span id="an_32:16">32:16</span> En hij gaf die in de hand zijner
knechten, elke kudde bijzonder; en hij zeide tot zijn knechten: Gaat
gijlieden door, voor mijn aangezicht, en stelt ruimte tussen kudde en
tussen kudde.

<span id="an_32:17">32:17</span> En hij gebood de eerste, zeggende:
Wanneer Ezau, mijn broeder, u ontmoeten zal, en u vragen, zeggende:
Wiens zijt gij? en waarheen gaat gij? en wiens zijn deze voor uw
aangezicht?

<span id="an_32:18">32:18</span> Zo zult gij zeggen: Dat is een geschenk
van uw knecht Jakob, gezonden tot mijn heer, tot Ezau, en zie, hij zelf
is ook achter ons!

<span id="an_32:19">32:19</span> En hij gebood ook den tweede, ook den
derde, ook allen, die de kudden nagingen, zeggende: Naar ditzelfde woord
zult gij spreken tot Ezau, als gij hem vinden zult.

<span id="an_32:20">32:20</span> En gij zult ook zeggen: Zie, uw knecht
Jakob is achter ons! Want hij zeide: Ik zal zijn aangezicht verzoenen
met dit geschenk, dat voor mijn aangezicht gaat, en daarna zal ik zijn
aangezicht zien; misschien zal hij mijn aangezicht aannemen.

<span id="an_32:21">32:21</span> Alzo ging dat geschenk heen voor zijn
aangezicht; doch hijzelf vernachtte dienzelfden nacht in het leger.

<span id="an_32:22">32:22</span> En hij stond op in dienzelfden nacht,
en hij nam zijn twee vrouwen, en zijn twee dienstmaagden, en zijn elf
kinderen, en hij toog over het veer van de Jabbok.

<span id="an_32:23">32:23</span> En hij nam ze, en deed hen over die
beek trekken; en hij deed overtrekken hetgeen hij had.

<span id="an_32:24">32:24</span> Doch Jakob bleef alleen over; en een
man worstelde met hem, totdat de dageraad opging.

<span id="an_32:25">32:25</span> En toen Hij zag, dat Hij hem niet
overmocht, roerde Hij het gewricht zijner heup aan, zodat het gewricht
van Jakobs heup verwrongen werd, als Hij met hem worstelde.

<span id="an_32:26">32:26</span> En Hij zeide: Laat Mij gaan, want de
dageraad is opgegaan. Maar hij zeide: Ik zal U niet laten gaan, tenzij
dat Gij mij zegent.

<span id="an_32:27">32:27</span> En Hij zeide tot hem: Hoe is uw naam?
En hij zeide: Jakob.

<span id="an_32:28">32:28</span> Toen zeide Hij: Uw naam zal voortaan
niet Jakob heten, maar Israel; want gij hebt u vorstelijk gedragen met
God en met de mensen, en hebt overmocht.

<span id="an_32:29">32:29</span> En Jakob vraagde, en zeide: Geef toch
Uw naam te kennen. En Hij zeide: Waarom is het, dat gij naar Mijn naam
vraagt? En Hij zegende hem aldaar.

<span id="an_32:30">32:30</span> En Jakob noemde den naam dier plaats
Pniel: Want, zeide hij, ik heb God gezien van aangezicht tot aangezicht,
en mijn ziel is gered geweest.

<span id="an_32:31">32:31</span> En de zon rees hem op, als hij door
Pniel gegaan was; en hij was hinkende aan zijn heup.

<span id="an_32:32">32:32</span> Daarom eten de kinderen Israels de
verrukte zenuw niet, die op het gewricht der heup is, tot op dezen dag,
omdat Hij het gewricht van Jakobs heup aangeroerd had, aan de verrukte
zenuw.

<span id="an_33:1">33:1</span> En Jakob hief zijn ogen op en zag; en
ziet, Ezau kwam, en vierhonderd mannen met hem. Toen verdeelde hij de
kinderen onder Lea, en onder Rachel, en onder de twee dienstmaagden.

<span id="an_33:2">33:2</span> En hij stelde de dienstmaagden en haar
kinderen vooraan; en Lea en haar kinderen meer achterwaarts; maar Rachel
en Jozef de achterste.

<span id="an_33:3">33:3</span> En hij ging voorbij hun aangezicht heen,
en hij boog zich zeven malen ter aarde, totdat hij bij zijn broeder
kwam.

<span id="an_33:4">33:4</span> Toen liep Ezau hem tegemoet, en nam hem
in den arm, en viel hem aan den hals, en kuste hem; en zij weenden.

<span id="an_33:5">33:5</span> Daarna hief hij zijn ogen op, en zag die
vrouwen en die kinderen, en zeide: Wie zijn deze bij u? En hij zeide: De
kinderen, die God aan uw knecht genadiglijk verleend heeft.

<span id="an_33:6">33:6</span> Toen traden de dienstmaagden toe, zij en
haar kinderen, en zij bogen zich neder.

<span id="an_33:7">33:7</span> En Lea trad ook toe, met haar kinderen,
en zij bogen zich neder; en daarna trad Jozef toe en Rachel, en zij
bogen zich neder.

<span id="an_33:8">33:8</span> En hij zeide: Voor wien is u al dit heir,
dat ik ontmoet heb? En hij zeide: Om genade te vinden in de ogen mijns
heren!

<span id="an_33:9">33:9</span> Maar Ezau zeide: Ik heb veel, mijn
broeder! het zij het uwe, wat gij hebt!

<span id="an_33:10">33:10</span> Toen zeide Jakob: Och neen! indien ik
nu genade in uw ogen gevonden heb, zo neem mijn geschenk van mijn hand;
daarom, omdat ik uw aangezicht gezien heb, als had ik Gods aangezicht
gezien, en gij welgevallen aan mij genomen hebt.

<span id="an_33:11">33:11</span> Neem toch mijn zegen, die u tegemoet
gebracht is, dewijl het God mij genadiglijk verleend heeft, en dewijl ik
alles heb; en hij hield bij hem aan, zodat hij het nam.

<span id="an_33:12">33:12</span> En hij zeide: Laat ons reizen en
voorttrekken; en ik zal voor u trekken.

<span id="an_33:13">33:13</span> Maar hij zeide tot hem: Mijn heer weet,
dat deze kinderen teder zijn, en dat ik zogende schapen en koeien bij
mij heb; indien men dezelve maar een dag afdrijft, zo zal de gehele
kudde sterven.

<span id="an_33:14">33:14</span> Mijn heer trekke toch voorbij, voor het
aangezicht van zijn knecht; en ik zal mij op mijn gemak als leidsman
voegen, naar den gang van het werk, hetwelk voor mijn aangezicht is, en
naar den gang dezer kinderen, totdat ik bij mijn heer te Seir kome.

<span id="an_33:15">33:15</span> En Ezau zeide: Laat mij toch van dit
volk, dat met mij is, u bijstellen. En hij zeide: Waartoe dat? laat mij
genade vinden in mijns heren ogen!

<span id="an_33:16">33:16</span> Alzo keerde Ezau dien dag wederom zijns
weegs naar Seir toe.

<span id="an_33:17">33:17</span> Maar Jakob reisde naar Sukkoth, en
bouwde een huis voor zich, en maakte hutten voor zijn vee; daarom noemde
hij den naam dier plaats Sukkoth.

<span id="an_33:18">33:18</span> En Jakob kwam behouden tot de stad
Sichem, welke is in het land Kanaan, als hij kwam van Paddan-Aram; en
hij legerde zich in het gezicht der stad.

<span id="an_33:19">33:19</span> En hij kocht een deel des velds, waarop
hij zijn tent gespannen had, van de hand der zonen van Hemor, den vader
van Sichem, voor honderd stukken gelds.

<span id="an_33:20">33:20</span> En hij richte aldaar een altaar op, en
noemde het: De God Israels is God!

<span id="an_34:1">34:1</span> En Dina, de dochter van Lea, die zij
Jakob gebaard had, ging uit, om de dochteren van dat land te bezien.

<span id="an_34:2">34:2</span> Sichem nu, de zoon van Hemor den Heviet,
den landvorst, zag haar, en hij nam ze, en lag bij haar, en verkrachtte
ze.

<span id="an_34:3">34:3</span> En zijn ziel kleefde aan Dina, Jakobs
dochter; en hij had de jonge dochter lief, en sprak naar het hart van de
jonge dochter.

<span id="an_34:4">34:4</span> Sichem sprak ook tot zijn vader Hemor,
zeggende: Neem mij deze dochter tot een vrouw.

<span id="an_34:5">34:5</span> Toen Jakob hoorde, dat hij zijn dochter
Dina verontreinigd had, zo waren zijn zonen met het vee in het veld; en
Jakob zweeg, totdat zij kwamen.

<span id="an_34:6">34:6</span> En Hemor, de vader van Sichem, ging uit
tot Jakob, om met hem te spreken.

<span id="an_34:7">34:7</span> En de zonen van Jakob kwamen van het
veld, als zij dit hoorden; en het smartte deze mannen, en zij ontstaken
zeer, omdat hij dwaasheid in Israel gedaan had, Jakobs dochter
beslapende, hetwelk alzo niet zoude gedaan worden.

<span id="an_34:8">34:8</span> Toen sprak Hemor met hen, zeggende: Mijns
zoons Sichems ziel is verliefd op ulieder dochter; geeft hem haar toch
tot een vrouw.

<span id="an_34:9">34:9</span> En verzwagert u met ons; geeft ons uw
dochteren; en neemt voor u onze dochteren;

<span id="an_34:10">34:10</span> En woont met ons; en het land zal voor
uw aangezicht zijn; woont, en handelt daarin, en stelt u tot bezitters
daarin.

<span id="an_34:11">34:11</span> En Sichem zeide tot haar vader, en tot
haar broederen: Laat mij genade vinden in uw ogen; en wat gij tot mij
zeggen zult, zal ik geven.

<span id="an_34:12">34:12</span> Vergroot zeer over mij den bruidschat
en het geschenk; en ik zal geven, gelijk als gij tot mij zult zeggen;
geef mij slechts de jonge dochter tot een vrouw.

<span id="an_34:13">34:13</span> Toen antwoordden Jakobs zonen aan
Sichem en Hemor, zijn vader, bedriegelijk, en spraken (overmits dat hij
Dina, hun zuster, verontreinigd had);

<span id="an_34:14">34:14</span> En zij zeiden tot hen: Wij zullen deze
zaak niet kunnen doen, dat wij onze zuster aan een man geven zouden, die
de voorhuid heeft; want dat ware ons een schande.

<span id="an_34:15">34:15</span> Doch hierin zullen wij u ter wille
zijn, zo gij wordt gelijk als wij, dat onder u besneden worde al wat
mannelijk is.

<span id="an_34:16">34:16</span> Dan zullen wij u onze dochteren geven,
en uw dochteren zullen wij ons nemen, en wij zullen met u wonen, en wij
zullen tot een volk zijn.

<span id="an_34:17">34:17</span> Maar zo gij naar ons niet zult horen,
om besneden te worden, zo zullen wij onze dochteren nemen, en
wegtrekken.

<span id="an_34:18">34:18</span> En hun woorden waren goed in de ogen
van Hemor, en in de ogen van Sichem, Hemors zoon.

<span id="an_34:19">34:19</span> En de jongeling vertoogde niet, deze
zaak te doen; want hij had lust in Jakobs dochter; en hij was geeerd
boven al zijns vaders huis.

<span id="an_34:20">34:20</span> Zo kwam Hemor en Sichem, zijn zoon, tot
hunner stadspoort; en zij spraken tot de mannen hunner stad, zeggende:

<span id="an_34:21">34:21</span> Deze mannen zijn vreedzaam met ons;
daarom laat hen in dit land wonen, en daarin handelen, en het land (ziet
het is wijd van begrip) voor hun aangezicht zijn; wij zullen ons hun
dochteren tot vrouwen nemen, en wij zullen onze dochteren aan hen geven.

<span id="an_34:22">34:22</span> Doch hierin zullen deze mannen ons ter
wille zijn, dat zij met ons wonen, om tot een volk te zijn; als al wat
mannelijk is onder ons besneden wordt, gelijk als zij besneden zijn.

<span id="an_34:23">34:23</span> Hun vee, en hun bezitting, en al hun
beesten, zullen die niet onze zijn? Alleen laat ons hun te wille zijn,
en zij zullen met ons wonen.

<span id="an_34:24">34:24</span> En zij hoorden naar Hemor, en naar
Sichem, zijn zoon, allen, die ter zijner stadspoort uitgingen; en zij
werden besneden, al wat mannelijk was, allen, die ter zijner stadspoort
uitgingen.

<span id="an_34:25">34:25</span> En het geschiedde ten derden dage, toen
zij in de smart waren, zo namen de twee zonen van Jakob, Simeon en Levi,
broeders van Dina, een iegelijk zijn zwaard, en kwamen stoutelijk in de
stad, en doodden al wat mannelijk was.

<span id="an_34:26">34:26</span> Zij sloegen ook Hemor, en zijn zoon
Sichem, dood met de scherpte des zwaards; en zij namen Dina uit Sichems
huis, en gingen van daar.

<span id="an_34:27">34:27</span> De zonen van Jakob kwamen over de
verslagenen, en plunderden de stad, omdat zij hun zuster verontreinigd
hadden.

<span id="an_34:28">34:28</span> Hun schapen, en hun runderen, en hun
ezelen, en hetgeen dat in de stad, en hetgeen dat in het veld was, namen
zij.

<span id="an_34:29">34:29</span> En al hun vermogen, en al hun kleine
kinderen, en hun vrouwen, voerden zij gevankelijk weg, en plunderden
denzelven, en al wat binnenshuis was.

<span id="an_34:30">34:30</span> Toen zeide Jakob tot Simeon en tot
Levi: Gij hebt mij beroerd, mits mij stinkende te maken onder de
inwoners dezes lands, onder de Kanaanieten, en onder de Ferezieten; en
ik ben weinig volks in getal; zo zij zich tegen mij verzamelen, zo
zullen zij mij slaan, en ik zal verdelgd worden, ik en mijn huis.

<span id="an_34:31">34:31</span> En zij zeiden: Zou hij dan met onze
zuster als met een hoer doen?

<span id="an_35:1">35:1</span> Daarna zeide God tot Jakob: Maak u op,
trek op naar Beth-El, en woon aldaar; en maak daar een altaar dien God,
Die u verscheen, toen gij vluchttet voor het aangezicht van uw broeder
Ezau.

<span id="an_35:2">35:2</span> Toen zeide Jakob tot zijn huisgezin, en
tot allen, die bij hem waren: Doet weg de vreemde goden, die in het
midden van u zijn, en reinigt u, en verandert uw klederen;

<span id="an_35:3">35:3</span> En laat ons ons opmaken, en optrekken
naar Beth-El; en ik zal daar een altaar maken dien God, Die mij
antwoordt ten dage mijner benauwdheid, en met mij geweest is op den weg,
die ik gewandeld heb.

<span id="an_35:4">35:4</span> Toen gaven zij Jakob al die vreemde
goden, die in hun hand waren, en de oorsierselen, die aan hun oren
waren, en Jakob verborg ze onder den eikeboom, die bij Sichem is.

<span id="an_35:5">35:5</span> En zij reisden heen; en Gods
verschrikking was over de steden, die rondom hen waren, zodat zij de
zonen van Jakob niet achterna jaagden.

<span id="an_35:6">35:6</span> Alzo kwam Jakob te Luz, hetwelk is in het
land Kanaan (dat is Beth-El), hij en al het volk, dat bij hem was.

<span id="an_35:7">35:7</span> En hij bouwde aldaar een altaar, en
noemde die plaats El Beth-El; want God was hem aldaar geopenbaard
geweest, als hij voor zijns broeders aangezicht vlood.

<span id="an_35:8">35:8</span> En Debora, de voedster van Rebekka,
stierf, en zij werd begraven onder aan Beth-El; onder dien eik, welks
naam hij noemde Allon-Bachuth.

<span id="an_35:9">35:9</span> En God verscheen Jakob wederom, als hij
van Paddan-Aram gekomen was; en Hij zegende hem.

<span id="an_35:10">35:10</span> En God zeide tot hem: Uw naam is Jakob,
uw naam zal voortaan niet Jakob genoemd worden, maar Israel zal uw naam
zijn; en Hij noemde zijn naam Israel.

<span id="an_35:11">35:11</span> Voorts zeide God tot hem: Ik ben God de
Almachtige! wees vruchtbaar, en vermenigvuldig! Een volk, ja, een hoop
der volken zal uit u worden, en koningen zullen uit uw lenden
voortkomen.

<span id="an_35:12">35:12</span> En dit land, dat Ik aan Abraham en Izak
gegeven heb, dat zal Ik u geven; en aan uw zaad na u zal Ik dit land
geven.

<span id="an_35:13">35:13</span> Toen voer God van hem op in die plaats,
waar Hij met hem gesproken had.

<span id="an_35:14">35:14</span> En Jakob stelde een opgericht teken op
in die plaats, waar Hij met hem gesproken had, een stenen opgericht
teken; en hij stortte daarop drankoffer, en goot olie daarover.

<span id="an_35:15">35:15</span> En Jakob noemde den naam dier plaats,
alwaar God met hem gesproken had, Beth-El.

<span id="an_35:16">35:16</span> En zij reisden van Beth-El; en er was
nog een kleine streek lands om tot Efrath te komen; en Rachel baarde, en
zij had het hard in haar baren.

<span id="an_35:17">35:17</span> En het geschiedde, als zij het hard had
in haar baren, zo zeide de vroedvrouw tot haar: Vrees niet; want deze
zoon zult gij ook hebben!

<span id="an_35:18">35:18</span> En het geschiedde, als haar ziel
uitging (want zij stierf), dat zij zijn naam noemde Ben-oni; maar zijn
vader noemde hem Benjamin.

<span id="an_35:19">35:19</span> Alzo stierf Rachel; en zij werd
begraven aan den weg naar Efrath, hetwelk is Bethlehem.

<span id="an_35:20">35:20</span> En Jakob richtte een gedenkteken op
boven haar graf, dit is het gedenkteken van Rachels graf tot op dezen
dag.

<span id="an_35:21">35:21</span> Toen verreisde Israel, en hij spande
zijn tent op gene zijde van Migdal-Eder.

<span id="an_35:22">35:22</span> En het geschiedde, als Israel in dat
land woonde, dat Ruben heenging, en lag bij Bilha, zijns vaders bijwijf;
en Israel hoorde het. En de zonen van Jakob waren twaalf.

<span id="an_35:23">35:23</span> De zonen van Lea waren: Ruben, Jakobs
eerstgeborene, daarna Simeon, en Levi, en Juda, en Issaschar, en
Zebulon.

<span id="an_35:24">35:24</span> De zonen van Rachel: Jozef en Benjamin.

<span id="an_35:25">35:25</span> En de zonen van Bilha, Rachels
dienstmaagd: Dan en Nafthali.

<span id="an_35:26">35:26</span> En de zonen van Zilpa, Lea's
dienstmaagd: Gad en Aser. Deze zijn de zonen van Jakob, die hem geboren
zijn in Paddan-Aram.

<span id="an_35:27">35:27</span> En Jakob kwam tot Izak, zijn vader, in
Mamre, te Kirjath-Arba, hetwelk is Hebron, waar Abraham als vreemdeling
had verkeerd, en Izak.

<span id="an_35:28">35:28</span> En de dagen van Izak waren honderd
jaren, en tachtig jaren.

<span id="an_35:29">35:29</span> En Izak gaf den geest en stierf, en
werd verzameld tot zijn volken, oud en zat van dagen; en zijn zonen Ezau
en Jakob begroeven hem.

<span id="an_36:1">36:1</span> Dit nu zijn de geboorten van Ezau, welke
is Edom.

<span id="an_36:2">36:2</span> Ezau nam zijn vrouwen uit de dochteren
van Kanaan, Ada, de dochter van Elon, de Hethiet, en Aholibama, de
dochter van Ana, de dochter van Zibeon, de Heviet;

<span id="an_36:3">36:3</span> En Basmath, de dochter van Ismael, zuster
van Nebajoth.

<span id="an_36:4">36:4</span> Ada nu baarde aan Ezau Elifaz, en Basmath
baarde Rehuel.

<span id="an_36:5">36:5</span> En Aholibama baarde Jehus, en Jaelam, en
Korah. Dit zijn de zonen van Ezau, die hem geboren zijn in het land
Kanaan.

<span id="an_36:6">36:6</span> Ezau nu had genomen zijn vrouwen, en zijn
zonen, en zijn dochters, en al de zielen zijns huizes, en zijn vee, en
al zijn beesten, en al zijn bezitting, die hij in het land Kanaan
geworven had, en was vertrokken naar een ander land, van het aangezicht
van zijn broeder Jakob.

<span id="an_36:7">36:7</span> Want hun have was te veel, om samen te
wonen; en het land hunner vreemdelingschappen kon ze niet dragen vanwege
hun vee.

<span id="an_36:8">36:8</span> Derhalve woonde Ezau op het gebergte
Seir. Ezau is Edom.

<span id="an_36:9">36:9</span> Dit nu zijn de geboorten van Ezau, de
vader der Edomieten, op het gebergte van Seir.

<span id="an_36:10">36:10</span> Dit zijn de namen der zonen van Ezau:
Elifaz, de zoon van Ada, Ezau's huisvrouw; Rehuel, de zoon van Basmath,
Ezau's huisvrouw.

<span id="an_36:11">36:11</span> En de zonen van Elifaz waren: Teman,
Omar, Zefo, en Gaetam, en Kenaz.

<span id="an_36:12">36:12</span> En Timna was een bijwijf van Elifaz,
den zoon van Ezau, en zij baarde aan Elifaz Amalek; dit zijn de zonen
van Ada, Ezau's huisvrouw.

<span id="an_36:13">36:13</span> En dit zijn de zonen van Rehuel:
Nahath, en Zerah, Samma en Mizza; dat zijn geweest de zonen van Basmath,
Ezau's huisvrouw.

<span id="an_36:14">36:14</span> En dit zijn geweest de zonen van
Aholibama, dochter van Ana, dochter van Zibeon, Ezau's huisvrouw; en zij
baarde aan Ezau Jehus, en Jaelam, en Korah.

<span id="an_36:15">36:15</span> Dit zijn de vorsten der zonen van Ezau:
de zonen van Elifaz, den eerstgeborene van Ezau, waren: de vorst Teman,
de vorst Omar, de vorst Zefo, de vorst Kenaz.

<span id="an_36:16">36:16</span> De vorst Korah, de vorst Gaetam, de
vorst Amalek; dat zijn de vorsten van Elifaz in het land Edom; dat zijn
de zonen van Ada.

<span id="an_36:17">36:17</span> En dit zijn de zonen van Rehuel, den
zoon van Ezau: de vorst Nahath, de vorst Zera, de vorst Samma, de vorst
Mizza; dat zijn de vorsten van Rehuel in het land Edom; dat zijn de
zonen van Basmath, de huisvrouw van Ezau.

<span id="an_36:18">36:18</span> En dit zijn de zonen van Aholibama, de
huisvrouw van Ezau: de vorst Jehus, de vorst Jaelam, de vorst Korah; dat
zijn de vorsten van Aholibama, de dochter van Ana, de huisvrouw van
Ezau.

<span id="an_36:19">36:19</span> Dat zijn de zonen van Ezau, en dat zijn
hunlieder vorsten; hij is Edom.

<span id="an_36:20">36:20</span> Dit zijn de zonen van Seir, den Horiet,
inwoners van dat land: Lotan, en Sobal, en Zibeon, en Ana,

<span id="an_36:21">36:21</span> En Dison, en Ezer, en Disan; dat zijn
de vorsten der Horieten, zonen van Seir, in het land van Edom.

<span id="an_36:22">36:22</span> En de zonen van Lotan waren Hori en
Hemam; en Lotans zuster was Timna.

<span id="an_36:23">36:23</span> En dit zijn de zonen van Sobal: Alvan
en Manahath, en Ebal, en Sefo, en Onam.

<span id="an_36:24">36:24</span> En dit zijn de zonen van Zibeon: Aja en
Ana, hij is die Ana, die de muilen in de woestijn gevonden heeft, toen
hij de ezels van zijn vader Zibeon weidde.

<span id="an_36:25">36:25</span> En dit zijn de zonen van Ana: Dison; en
Aholibama was de dochter van Ana.

<span id="an_36:26">36:26</span> En dit zijn de zonen van Dison: Hemdan,
en Esban, en Ithran, en Cheran.

<span id="an_36:27">36:27</span> Dit zijn de zonen van Ezer: Bilhan, en
Zaavan, en Akan.

<span id="an_36:28">36:28</span> Dit zijn de zonen van Disan: Uz en
Aran.

<span id="an_36:29">36:29</span> Dit zijn de vorsten der Horieten: de
vorst Lotan, de vorst Sobal, de vorst Zibeon, de vorst Ana.

<span id="an_36:30">36:30</span> De vorst Dison, de vorst Ezer, de vorst
Disan; dit zijn de vorsten der Horieten, naar hun vorsten in het land
Seir.

<span id="an_36:31">36:31</span> En dit zijn koningen, die geregeerd
hebben in het land Edom, eer een koning regeerde over de kinderen
Israels.

<span id="an_36:32">36:32</span> Bela dan, de zoon van Beor, regeerde in
Edom, en de naam zijner stad was Dinhaba.

<span id="an_36:33">36:33</span> En Bela stierf, en Jobab, de zoon van
Zerah, van Bozra, regeerde in zijn plaats.

<span id="an_36:34">36:34</span> En Jobab stierf, en Husam, uit der
Temanieten land, regeerde in zijn plaats.

<span id="an_36:35">36:35</span> En Husam stierf, en in zijn plaats
regeerde Hadad, de zoon van Bedad, die Midian versloeg in het veld van
Moab; en de naam zijner stad was Avith.

<span id="an_36:36">36:36</span> En Hadad stierf, en Samla, van Masreka,
regeerde in zijn plaats.

<span id="an_36:37">36:37</span> En Samla stierf, en Saul van Rehoboth,
aan de rivier, regeerde in zijn plaats.

<span id="an_36:38">36:38</span> En Saul stierf, en Baal-Hanan, de zoon
van Achbor, regeerde in zijn plaats.

<span id="an_36:39">36:39</span> En Baal-Hanan, de zoon van Achbor,
stierf, en Hadar regeerde in zijn plaats; en de naam zijner stad was
Pahu; en de naam zijner huisvrouw was Mechetabeel, een dochter van
Matred, de dochter van Mezahab.

<span id="an_36:40">36:40</span> En dit zijn de namen der vorsten van
Ezau, naar hun geslachten, naar hun plaatsen, met hun namen: de vorst
Timna, de vorst Alva, de vorst Jetheth,

<span id="an_36:41">36:41</span> De vorst Aholibama, de vorst Ela, de
vorst Pinon,

<span id="an_36:42">36:42</span> De vorst Kenaz, de vorst Teman, de
vorst Mibzar,

<span id="an_36:43">36:43</span> De vorst Magdiel, de vorst Iram; dit
zijn de vorsten van Edom, naar hun woningen, in het land hunner
bezitting; hij is Ezau, de vader van Edom.

<span id="an_37:1">37:1</span> En Jakob woonde in het land der
vreemdelingschappen zijns vaders, in het land Kanaan.

<span id="an_37:2">37:2</span> Dit zijn Jakobs geschiedenissen. Jozef,
zijnde een zoon van zeventien jaren, weidde de kudde met zijn broeders
(en hij was een jongeling), met de zonen van Bilha, en de zonen van
Zilpa, zijns vaders vrouwen; en Jozef bracht hun kwaad gerucht tot hun
vader.

<span id="an_37:3">37:3</span> En Israel had Jozef lief, boven al zijn
zonen; want hij was hem een zoon des ouderdoms; en hij maakte hem een
veelvervigen rok.

<span id="an_37:4">37:4</span> Als nu zijn broeders zagen, dat hun vader
hem boven al zijn broederen liefhad, haatten zij hem, en konden hem niet
vredelijk toespreken.

<span id="an_37:5">37:5</span> Ook droomde Jozef een droom, dien hij aan
zijn broederen vertelde; daarom haatten zij hem nog te meer.

<span id="an_37:6">37:6</span> En hij zeide tot hen: Hoort toch dezen
droom, dien ik gedroomd heb.

<span id="an_37:7">37:7</span> En ziet, wij waren schoven bindende in
het midden des velds; en ziet, mijn schoof stond op, en bleef ook
staande; en ziet, uw schoven kwamen rondom, en bogen zich neder voor
mijn schoof.

<span id="an_37:8">37:8</span> Toen zeiden zijn broeders tot hem: Zult
gij dan ganselijk over ons regeren: zult gij dan ganselijk over ons
heersen? Zo haatten zij hem nog te meer, om zijn dromen en om zijn
woorden.

<span id="an_37:9">37:9</span> En hij droomde nog een anderen droom, en
verhaalde dien aan zijn broederen; en hij zeide: Ziet, ik heb nog een
droom gedroomd, en ziet, de zon, en de maan en elf sterren bogen zich
voor mij neder.

<span id="an_37:10">37:10</span> En als hij het aan zijn vader en aan
zijn broederen verhaalde, bestrafte hem zijn vader, en zeide tot hem:
Wat is dit voor een droom, dien gij gedroomd hebt; zullen wij dan
ganselijk komen, ik, en uw moeder, en uw broeders, om ons voor u ter
aarde te buigen?

<span id="an_37:11">37:11</span> Zijn broeders dan benijdden hem; doch
zijn vader bewaarde deze zaak.

<span id="an_37:12">37:12</span> En zijn broeders gingen heen, om de
kudde van hun vader te weiden bij Sichem.

<span id="an_37:13">37:13</span> Zo zeide Israel tot Jozef: Weiden uw
broeders niet bij Sichem? Kom, dat ik u tot hen zende. En hij zeide tot
hem: Zie, hier ben ik!

<span id="an_37:14">37:14</span> En hij zeide tot hem: Ga toch heen, zie
naar den welstand van uw broederen, en naar den welstand van de kudde,
en breng mij een woord wederom. Zo zond hij hem uit het dal Hebron, en
hij kwam te Sichem.

<span id="an_37:15">37:15</span> En een man vond hem (want ziet, hij was
dwalende in het veld); zo vraagde hem deze man, zeggende: Wat zoekt gij?

<span id="an_37:16">37:16</span> En hij zeide: Ik zoek mijn broederen;
geef mij toch te kennen, waar zij weiden.

<span id="an_37:17">37:17</span> Zo zeide die man: Zij zijn van hier
gereisd; want ik hoorde hen zeggen: Laat ons naar Dothan gaan. Jozef dan
ging zijn broederen na, en vond hen te Dothan.

<span id="an_37:18">37:18</span> En zij zagen hem van verre; en eer hij
tot hen naderde, sloegen zij tegen hem een listigen raad, om hem te
doden.

<span id="an_37:19">37:19</span> En zij zeiden de een tot den ander:
Ziet, daar komt die meester-dromer aan!

<span id="an_37:20">37:20</span> Nu komt dan, en laat ons hem doodslaan,
en hem in een dezer kuilen werpen; en wij zullen zeggen: een boos dier
heeft hem opgegeten; zo zullen wij zien, wat van zijn dromen worden zal.

<span id="an_37:21">37:21</span> Ruben hoorde dat, en verloste hem uit
hun hand; en hij zeide: Laat ons hem niet aan het leven slaan.

<span id="an_37:22">37:22</span> Ook zeide Ruben tot hen: Vergiet geen
bloed; werpt hem in dezen kuil die in de woestijn is, en legt de hand
niet aan hem; opdat hij hem uit hun hand verloste, om hem tot zijn vader
weder te brengen.

<span id="an_37:23">37:23</span> En het geschiedde, als Jozef tot zijn
broederen kwam, zo togen zij Jozef zijn rok uit, den veelvervigen rok,
dien hij aanhad.

<span id="an_37:24">37:24</span> En zij namen hem, en wierpen hem in den
kuil; doch de kuil was ledig; er was geen water in.

<span id="an_37:25">37:25</span> Daarna zaten zij neder om brood te
eten, en hieven hun ogen op, en zagen, en ziet, een reisgezelschap van
Ismaelieten kwam uit Gilead; en hun kemelen droegen specerijen en
balsem, en mirre, reizende, om dat af te brengen naar Egypte.

<span id="an_37:26">37:26</span> Toen zeide Juda tot zijn broederen: Wat
gewin zal het zijn, dat wij onzen broeder doodslaan, en zijn bloed
verbergen?

<span id="an_37:27">37:27</span> Komt, en laat ons hem aan deze
Ismaelieten verkopen, en onze hand zij niet aan hem; want hij is onze
broeder, ons vlees, en zijn broederen hoorden hem.

<span id="an_37:28">37:28</span> Als nu de Midianietische kooplieden
voorbijtogen, zo trokken en hieven zij Jozef op uit den kuil, en
verkochten Jozef aan deze Ismaelieten voor twintig zilverlingen; die
brachten Jozef naar Egypte.

<span id="an_37:29">37:29</span> Als nu Ruben tot den kuil wederkeerde,
ziet, zo was Jozef niet in den kuil; toen scheurde hij zijn klederen.

<span id="an_37:30">37:30</span> En hij keerde weder tot zijn broederen,
en zeide: De jongeling is er niet; en ik, waar zal ik heengaan?

<span id="an_37:31">37:31</span> Toen namen zij Jozefs rok, en zij
slachtten een geitenbok, en zij doopten den rok in het bloed.

<span id="an_37:32">37:32</span> En zij zonden den veelvervigen rok, en
deden hem tot hun vader brengen, en zeiden: Dezen hebben wij gevonden;
beken toch, of deze uws zoons rok zij, of niet.

<span id="an_37:33">37:33</span> En hij bekende hem, en zeide: Het is
mijns zoons rok! een boos dier heeft hem opgegeten! voorzeker is Jozef
verscheurd!

<span id="an_37:34">37:34</span> Toen scheurde Jakob zijn klederen, en
legde een zak om zijn lenden; en hij bedreef rouw over zijn zoon vele
dagen.

<span id="an_37:35">37:35</span> En al zijn zonen, en al zijn dochteren
maakten zich op, om hem te troosten; maar hij weigerde zich te laten
troosten, en zeide: Want ik zal, rouw bedrijvende, tot mijn zoon in het
graf nederdalen. Alzo beweende hem zijn vader.

<span id="an_37:36">37:36</span> En de Midianieten verkochten hem in
Egypte, aan Potifar, een hoveling van Farao, overste der trawanten.

<span id="an_38:1">38:1</span> En het geschiedde ten zelven tijde, dat
Juda van zijn broederen aftoog, en hij keerde in tot een man van
Adullam, wiens naam was Hira.

<span id="an_38:2">38:2</span> En Juda zag aldaar de dochter van een
Kanaanietisch man, wiens naam was Sua; en hij nam haar, en ging tot haar
in.

<span id="an_38:3">38:3</span> En zij werd bevrucht, en baarde een zoon,
en hij noemde zijn naam Er.

<span id="an_38:4">38:4</span> Daarna werd zij weder bevrucht, en baarde
een zoon, en zij noemde zijn naam Onan.

<span id="an_38:5">38:5</span> En zij voer nog voort, en baarde een
zoon, en noemde zijn naam Sela; doch hij was te Chezib, toen zij hem
baarde.

<span id="an_38:6">38:6</span> Juda nu nam een vrouw voor Er, zijn
eerstgeborene, en haar naam was Thamar.

<span id="an_38:7">38:7</span> Maar Er, de eerstgeborene van Juda, was
kwaad in des HEEREN ogen; daarom doodde hem de HEERE.

<span id="an_38:8">38:8</span> Toen zeide Juda tot Onan: Ga in tot uws
broeders huisvrouw, en trouw haar in uws broeders naam, en verwek uw
broeder zaad.

<span id="an_38:9">38:9</span> Doch Onan, wetende, dat dit zaad voor hem
niet zoude zijn, zo geschiedde het, als hij tot zijns broeders huisvrouw
inging, dat hij het verdierf tegen de aarde, om zijn broeder geen zaad
te geven.

<span id="an_38:10">38:10</span> En het was kwaad in des HEEREN ogen,
wat hij deed; daarom doodde Hij hem ook.

<span id="an_38:11">38:11</span> Toen zeide Juda tot Thamar, zijn
schoondochter: Blijf weduwe in uws vaders huis, totdat mijn zoon Sela
groot wordt; want hij zeide: Dat niet misschien ook deze sterve, gelijk
zijn broeders! Zo ging Thamar heen, en bleef in haar vaders huis.

<span id="an_38:12">38:12</span> Als nu vele dagen verlopen waren,
stierf de dochter van Sua, de huisvrouw van Juda; daarna troostte zich
Juda, en ging op tot zijn schaapscheerders naar Timna toe, hij en Hira,
zijn vriend, de Adullamiet.

<span id="an_38:13">38:13</span> En men gaf Thamar te kennen, zeggende:
Zie, uw schoonvader gaat op naar Timna, om zijn schapen te scheren.

<span id="an_38:14">38:14</span> Toen legde zij de klederen van haar
weduwschap van zich af, en zij bedekte zich met een sluier, en bewond
zich, en zette zich aan den ingang der twee fonteinen, die op den weg
naar Timna is; want zij zag, dat Sela groot geworden was, en zij hem
niet ter vrouw was gegeven.

<span id="an_38:15">38:15</span> Als Juda haar zag, zo hield hij haar
voor een hoer, overmits zij haar aangezicht bedekt had.

<span id="an_38:16">38:16</span> En hij week tot haar naar den weg, en
zeide: Kom toch, laat mij tot u ingaan; want hij wist niet, dat zij zijn
schoondochter was. En zij zeide: Wat zult gij mij geven, dat gij tot mij
ingaat?

<span id="an_38:17">38:17</span> En hij zeide: Ik zal u een geitenbok
van de kudde zenden. En zij zeide: Zo gij pand zult geven, totdat gij
hem zendt.

<span id="an_38:18">38:18</span> Toen zeide hij: Wat pand is het, dat ik
u geven zal? En zij zeide: Uw zegelring en uw snoer en uw staf, die in
uw hand is; hetwelk hij haar gaf, en ging tot haar in; en zij ontving
bij hem.

<span id="an_38:19">38:19</span> En zij maakte zich op, en ging heen, en
legde haar sluier van zich af, en zij trok aan de klederen van haar
weduwschap.

<span id="an_38:20">38:20</span> En Juda zond den geitenbok door de hand
van zijn vriend, den Adullamiet, om het pand uit de hand der vrouw te
nemen; maar hij vond haar niet.

<span id="an_38:21">38:21</span> En hij vraagde de lieden van haar
plaats, zeggende: Waar is de hoer, die bij deze twee fonteinen aan den
weg was? En zij zeiden: Hier is geen hoer geweest.

<span id="an_38:22">38:22</span> En hij keerde weder tot Juda, en zeide:
Ik heb haar niet gevonden; en ook zeiden de lieden van die plaats: Hier
is geen hoer geweest.

<span id="an_38:23">38:23</span> Toen zeide Juda: Zij neme het voor
zich, opdat wij misschien niet tot verachting worden; zie, ik heb deze
bok gezonden; maar gij hebt haar niet gevonden.

<span id="an_38:24">38:24</span> En het geschiedde omtrent na drie
maanden, dat men Juda te kennen gaf, zeggende: Thamar, uw schoondochter,
heeft gehoereerd, en ook zie, zij is zwanger van hoererij. Toen zeide
Juda: Breng ze hervoor, dat zij verbrand worde!

<span id="an_38:25">38:25</span> Als zij voorgebracht werd, schikte zij
tot haar schoonvader, om te zeggen: Bij den man, wiens deze dingen zijn,
ben ik zwanger; en zij zeide: Beken toch, wiens deze zegelring, en deze
snoeren, en deze staf zijn.

<span id="an_38:26">38:26</span> En Juda kende ze, en zeide: Zij is
rechtvaardiger dan ik, daarom, omdat ik haar aan mijn zoon Sela niet
gegeven heb. En hij bekende haar voortaan niet meer.

<span id="an_38:27">38:27</span> En het geschiedde ten tijde, als zij
baren zou, ziet, zo waren tweelingen in haar buik.

<span id="an_38:28">38:28</span> En het geschiedde, als zij baarde, dat
een de hand uitgaf; en de vroedvrouw nam dezelve, en zij bond een
scharlaken draad om zijn hand, zeggende: Deze komt het eerst uit.

<span id="an_38:29">38:29</span> Maar het geschiedde, als hij zijn hand
weder intoog, ziet, zo kwam zijn broeder uit; en zij zeide: Hoe zijt gij
doorgebroken? op u is de breuke! en men noemde zijn naam Perez.

<span id="an_38:30">38:30</span> En daarna kwam zijn broeder uit, om
wiens hand de scharlaken draad was; en men noemde zijn naam Zera.

<span id="an_39:1">39:1</span> Jozef nu werd naar Egypte afgevoerd; en
Potifar, een hoveling van Farao, een overste der trawanten, een
Egyptisch man, kocht hem uit de hand der Ismaelieten, die hem derwaarts
afgevoerd hadden.

<span id="an_39:2">39:2</span> En de HEERE was met Jozef, zodat hij een
voorspoedig man was; en hij was in het huis van zijn heer, den
Egyptenaar.

<span id="an_39:3">39:3</span> Als nu zijn heer zag, dat de HEERE met
hem was, en dat de HEERE al wat hij deed, door zijn hand voorspoedig
maakte;

<span id="an_39:4">39:4</span> Zo vond Jozef genade in zijn ogen, en
diende hem; en hij stelde hem over zijn huis; en al wat hij had, gaf hij
in zijn hand.

<span id="an_39:5">39:5</span> En het geschiedde van toen af, dat hij
hem over zijn huis, en over al wat het zijne was, gesteld had, dat de
HEERE des Egyptenaars huis zegende, om Jozefs wil; ja, de zegen des
HEEREN was in alles, wat hij had, in het huis en in het veld.

<span id="an_39:6">39:6</span> En hij liet alles, wat hij had, in Jozefs
hand, zodat hij met hem van geen ding kennis had, behalve van het brood,
dat hij at. En Jozef was schoon van gedaante, en schoon van aangezicht.

<span id="an_39:7">39:7</span> En het geschiedde na deze dingen, dat de
huisvrouw zijns heren haar ogen op Jozef wierp; en zij zeide: lig bij
mij!

<span id="an_39:8">39:8</span> Maar hij weigerde het, en zeide tot de
huisvrouw zijns heren: Zie, mijn heer heeft geen kennis met mij, wat er
in het huis is; en al wat hij heeft, dat heeft hij in mijn hand gegeven.

<span id="an_39:9">39:9</span> Niemand is groter in dit huis dan ik, en
hij heeft voor mij niets onthouden, dan u, daarin dat gij zijn huisvrouw
zijt; hoe zoude ik dan dit een zo groot kwaad doen, en zondigen tegen
God!

<span id="an_39:10">39:10</span> En het geschiedde, als zij Jozef dag op
dag aansprak, en hij naar haar niet hoorde, om bij haar te liggen, en
bij haar te zijn;

<span id="an_39:11">39:11</span> Zo gebeurde het op zulk een dag, dat
hij in het huis kwam, om zijn werk te doen; en niemand van de lieden des
huizes was daar binnenshuis.

<span id="an_39:12">39:12</span> En zij greep hem bij zijn kleed,
zeggende: Lig bij mij! En hij liet zijn kleed in haar hand, en vluchtte,
en ging uit naar buiten.

<span id="an_39:13">39:13</span> En het geschiedde, als zij zag, dat hij
zijn kleed in haar hand gelaten had, en naar buiten gevlucht was;

<span id="an_39:14">39:14</span> Zo riep zij de lieden van haar huis, en
sprak tot hen, zeggende: Ziet, hij heeft ons den Hebreeuwsen man
ingebracht, om met ons te spotten; hij is tot mij gekomen, om bij mij te
liggen, en ik heb geroepen met luider stem;

<span id="an_39:15">39:15</span> En het geschiedde, als hij hoorde, dat
ik mijn stem verhief, en riep, zo verliet hij zijn kleed bij mij, en
vluchtte, en ging uit naar buiten.

<span id="an_39:16">39:16</span> En zij legde zijn kleed bij zich,
totdat zijn heer in zijn huis kwam.

<span id="an_39:17">39:17</span> Toen sprak zij tot hem naar diezelfde
woorden, zeggende: De Hebreeuwse knecht, dien gij ons hebt ingebracht,
is tot mij gekomen, om met mij te spotten.

<span id="an_39:18">39:18</span> En het is geschied, als ik mijn stem
verhief, en riep, dat hij zijn kleed bij mij liet, en vluchtte naar
buiten.

<span id="an_39:19">39:19</span> En het geschiedde, als zijn heer de
woorden zijner huisvrouw hoorde, die zij tot hem sprak, zeggende: Naar
deze zelfde woorden heeft mij uw knecht gedaan, zo ontstak zijn toorn.

<span id="an_39:20">39:20</span> En Jozefs heer nam hem, en leverde hem
in het gevangenhuis, ter plaatse, waar des konings gevangenen gevangen
waren; alzo was hij daar in het gevangenhuis.

<span id="an_39:21">39:21</span> Doch de HEERE was met Jozef, en wende
Zijn goedertierenheid tot hem; en gaf hem genade in de ogen van den
overste van het gevangenhuis.

<span id="an_39:22">39:22</span> En de overste van het gevangenhuis gaf
al de gevangenen, die in het gevangenhuis waren, in Jozefs hand; en al
wat zij daar deden, deed hij.

<span id="an_39:23">39:23</span> De overste van het gevangenhuis zag
gans op geen ding, dat in zijn hand was, overmits dat de HEERE met hem
was; en wat hij deed, dat deed de HEERE wel gedijen.

<span id="an_40:1">40:1</span> En het geschiedde na deze dingen, dat de
schenker des konings van Egypte en de bakker, zondigden tegen hun heer,
tegen den koning van Egypte.

<span id="an_40:2">40:2</span> Zodat Farao zeer toornig werd op zijn
twee hovelingen, op den overste der schenkers, en op den overste der
bakkers.

<span id="an_40:3">40:3</span> En hij leverde hen in bewaring, ten huize
van den overste der trawanten, in het gevangenhuis, ter plaatse, waar
Jozef gevangen was.

<span id="an_40:4">40:4</span> En de overste der trawanten bestelde
Jozef bij hen, dat hij hen diende; en zij waren sommige dagen in
bewaring.

<span id="an_40:5">40:5</span> Zij droomden nu beiden een droom, elk
zijn droom, in een nacht, elk naar de uitlegging zijns drooms, de
schenker en de bakker, die des konings van Egypte waren, die gevangen
waren in het gevangenhuis.

<span id="an_40:6">40:6</span> En Jozef kwam des morgens tot hen, en hij
zag hen aan, en ziet, zij waren ontsteld.

<span id="an_40:7">40:7</span> Toen vraagde hij de hovelingen van Farao,
die bij hem waren in hechtenis van het huis zijns heren, zeggende:
Waarom zijn uw aangezichten heden kwalijk gesteld?

<span id="an_40:8">40:8</span> En zij zeiden tot hem: Wij hebben een
droom gedroomd, en er is niemand, die hem uitlegge. En Jozef zeide tot
hen: Zijn de uitleggingen niet van God? Vertelt ze mij toch.

<span id="an_40:9">40:9</span> Toen vertelde de overste der schenkers
Jozef zijn droom, en zeide tot hem: In mijn droom, zie, zo was een
wijnstok voor mijn aangezicht;

<span id="an_40:10">40:10</span> En aan den wijnstok waren drie ranken;
en hij was als bottende, zijn bloeisel ging op, zijn trossen brachten
rijpe druiven voort.

<span id="an_40:11">40:11</span> En Farao's beker was in mijn hand; en
ik nam die druiven, en drukte ze uit in Farao's beker, en ik gaf den
beker op Farao's hand.

<span id="an_40:12">40:12</span> Toen zeide Jozef tot hem: Dit is zijn
uitlegging: de drie ranken zijn drie dagen.

<span id="an_40:13">40:13</span> Binnen nog drie dagen zal Farao uw
hoofd verheffen, en zal u in uw staat herstellen; en gij zult Farao's
beker in zijn hand geven, naar de vorige wijze, toen gij zijn schenker
waart.

<span id="an_40:14">40:14</span> Doch gedenk mijner bij uzelven, wanneer
het u wel gaan zal, en doe toch weldadigheid aan mij, en doe van mij
melding bij Farao, en maak, dat ik uit dit huis kome.

<span id="an_40:15">40:15</span> Want ik ben diefelijk ontstolen uit het
land der Hebreen; en ook heb ik hier niets gedaan, dat zij mij in dezen
kuil gezet hebben.

<span id="an_40:16">40:16</span> Toen de overste der bakkers zag, dat
hij een goede uitlegging gedaan had, zo zeide hij tot Jozef: Ik was ook
in mijn droom, en zie, drie getraliede korven waren op mijn hoofd.

<span id="an_40:17">40:17</span> En in den opperste korf was van alle
spijze van Farao, die bakkerswerk is; en het gevogelte at dezelve uit de
korf, van boven mijn hoofd.

<span id="an_40:18">40:18</span> Toen antwoordde Jozef, en zeide: Dit is
zijn uitlegging: de drie korven zijn drie dagen.

<span id="an_40:19">40:19</span> Binnen nog drie dagen zal Farao uw
hoofd verheffen van boven u, en hij zal u aan een hout hangen, en het
gevogelte zal uw vlees van boven u eten.

<span id="an_40:20">40:20</span> En het geschiedde op den derden dag,
den dag van Farao's geboorte, dat hij voor al zijn knechten een maaltijd
maakte; en hij verhief het hoofd van den overste der schenkers, en het
hoofd van den overste der bakkers, in het midden zijner knechten.

<span id="an_40:21">40:21</span> En hij deed den overste der schenkers
wederkeren tot zijn schenkambt, zodat hij den beker op Farao's hand gaf.

<span id="an_40:22">40:22</span> Maar den overste der bakkers hing hij
op; gelijk Jozef hun uitgelegd had.

<span id="an_40:23">40:23</span> Doch de overste der schenkers gedacht
aan Jozef niet, maar vergat hem.

<span id="an_41:1">41:1</span> En het geschiedde ten einde van twee
volle jaren, dat Farao droomde, en ziet, hij stond aan de rivier.

<span id="an_41:2">41:2</span> En ziet, uit de rivier kwamen op zeven
koeien, schoon van aanzien, en vet van vlees, en zij weidden in het
gras.

<span id="an_41:3">41:3</span> En ziet, zeven andere koeien kwamen na
die op uit de rivier, lelijk van aanzien, en dun van vlees; en zij
stonden bij de andere koeien aan den oever der rivier.

<span id="an_41:4">41:4</span> En die koeien, lelijk van aanzien, en dun
van vlees, aten op die zeven koeien, schoon van aanzien en vet. Toen
ontwaakte Farao.

<span id="an_41:5">41:5</span> Daarna sliep hij en droomde andermaal; en
ziet, zeven aren rezen op, in een halm, vet en goed.

<span id="an_41:6">41:6</span> En ziet, zeven dunne en van den
oostenwind verzengde aren schoten na dezelve uit.

<span id="an_41:7">41:7</span> En de dunne aren verslonden de zeven
vette en volle aren. Toen ontwaakte Farao, en ziet, het was een droom.

<span id="an_41:8">41:8</span> En het geschiedde in den morgenstond, dat
zijn geest verslagen was, en hij zond heen, en riep al de tovenaars van
Egypte, en al de wijzen, die daarin waren; en Farao vertelde hun zijn
droom; maar er was niemand, die ze aan Farao uitlegde.

<span id="an_41:9">41:9</span> Toen sprak de overste der schenkers tot
Farao, zeggende: Ik gedenk heden aan mijn zonden.

<span id="an_41:10">41:10</span> Farao was zeer vertoornd op zijn
dienaars, en leverde mij in bewaring ten huize van den overste der
trawanten, mij en den overste der bakkers.

<span id="an_41:11">41:11</span> En in een nacht droomden wij een droom,
ik en hij; wij droomden elk naar de uitlegging zijns drooms.

<span id="an_41:12">41:12</span> En aldaar was bij ons een Hebreeuws
jongeling, een knecht van den overste der trawanten; en wij vertelden ze
hem, en hij legde ons onze dromen uit; een ieder legde hij ze uit, naar
zijn droom.

<span id="an_41:13">41:13</span> En gelijk hij ons uitlegde, alzo is het
geschied; mij heeft hij hersteld in mijn staat, en hem gehangen.

<span id="an_41:14">41:14</span> Toen zond Farao en riep Jozef en zij
deden hem haastelijk uit den kuil komen; en men schoor hem, en men
veranderde zijn klederen; en hij kwam tot Farao.

<span id="an_41:15">41:15</span> En Farao sprak tot Jozef: Ik heb een
droom gedroomd, en er is niemand, die hem uitlegge; maar ik heb van u
horen zeggen, als gij een droom hoort, dat gij hem uitlegt.

<span id="an_41:16">41:16</span> En Jozef antwoordde Farao, zeggende:
Het is buiten mij! God zal Farao's welstand aanzeggen.

<span id="an_41:17">41:17</span> Toen sprak Farao tot Jozef: Zie, in
mijn droom stond ik aan den oever der rivier;

<span id="an_41:18">41:18</span> En zie, uit de rivier kwamen op zeven
koeien, vet van vlees en schoon van gedaante, en zij weidden in het
gras.

<span id="an_41:19">41:19</span> En zie, zeven andere koeien kwamen op
na deze, mager en zeer lelijk van gedaante, rank van vlees; ik heb
dergelijke van lelijkheid niet gezien in het ganse Egypteland.

<span id="an_41:20">41:20</span> En die ranke en lelijke koeien aten die
eerste zeven vette koeien op;

<span id="an_41:21">41:21</span> Dewelke in haar buik inkwamen; maar men
merkte niet, dat ze in haar buik ingekomen waren; want haar aanzien was
lelijk, gelijk als in het begin. Toen ontwaakte ik.

<span id="an_41:22">41:22</span> Daarna zag ik in mijn droom, en zie
zeven aren rezen op in een halm, vol en goed.

<span id="an_41:23">41:23</span> En zie, zeven dorre, dunne en van den
oostenwind verzengde aren, schoten na dezelve uit;

<span id="an_41:24">41:24</span> En de zeven dunne aren verslonden die
zeven goede aren. En ik heb het den tovenaars gezegd; maar er was
niemand, die het mij verklaarde.

<span id="an_41:25">41:25</span> Toen zeide Jozef tot Farao: De droom
van Farao is een; hetgeen God is doende, heeft Hij Farao te kennen
gegeven.

<span id="an_41:26">41:26</span> Die zeven schone koeien zijn zeven
jaren; die zeven schone aren zijn ook zeven jaren; de droom is een.

<span id="an_41:27">41:27</span> En die zeven ranke en lelijke koeien,
die na gene opkwamen, zijn zeven jaren; en die zeven ranke van den
oostenwind verzengde aren zullen zeven jaren des hongers wezen.

<span id="an_41:28">41:28</span> Dit is het woord, hetwelk ik tot Farao
gesproken heb: hetgeen God is doende, heeft Hij Farao vertoond.

<span id="an_41:29">41:29</span> Zie, de zeven aankomende jaren, zal er
grote overvloed in het ganse land van Egypte zijn.

<span id="an_41:30">41:30</span> Maar na dezelve zullen er opstaan zeven
jaren des hongers; dan zal in het land van Egypte al die overvloed
vergeten worden; en de honger zal het land verteren.

<span id="an_41:31">41:31</span> Ook zal de overvloed in het land niet
gemerkt worden, vanwege dienzelven honger, die daarna wezen zal; want
hij zal zeer zwaar zijn.

<span id="an_41:32">41:32</span> En aangaande, dat die droom aan Farao
ten tweeden maal is herhaald, is, omdat de zaak van God vastbesloten is,
en dat God haast, om dezelve te doen.

<span id="an_41:33">41:33</span> Zo zie nu Farao naar een verstandigen
en wijzen man, en zette hem over het land van Egypte.

<span id="an_41:34">41:34</span> Farao doe zo, en bestelle opzieners
over het land; en neme het vijfde deel des lands van Egypte in de zeven
jaren des overvloeds.

<span id="an_41:35">41:35</span> En dat zij alle spijze van deze
aankomende goede jaren verzamelen, en koren opleggen, onder de hand van
Farao, tot spijze in de steden, en bewaren het.

<span id="an_41:36">41:36</span> Zo zal de spijze zijn tot voorraad voor
het land, voor zeven jaren des hongers, die in Egypteland wezen zullen;
opdat het land van honger niet verga.

<span id="an_41:37">41:37</span> En dit woord was goed in de ogen van
Farao, en in de ogen van al zijn knechten.

<span id="an_41:38">41:38</span> Zo zeide Farao tot zijn knechten:
Zouden wij wel een man vinden als deze, in welken Gods Geest is?

<span id="an_41:39">41:39</span> Daarna zeide Farao tot Jozef: Naardien
dat God u dit alles heeft verkondigd, zo is er niemand zo verstandig en
wijs, als gij.

<span id="an_41:40">41:40</span> Gij zult over mijn huis zijn, en op uw
bevel zal al mijn volk de hand kussen; alleen dezen troon zal ik groter
zijn dan gij.

<span id="an_41:41">41:41</span> Voorts sprak Farao tot Jozef: Zie, ik
heb u over gans Egypteland gesteld.

<span id="an_41:42">41:42</span> En Farao nam zijn ring van zijn hand
af, en deed hem aan Jozefs hand, en liet hem fijne linnen klederen
aantrekken, en legde hem een gouden keten aan zijn hals;

<span id="an_41:43">41:43</span> En hij deed hem rijden op den tweeden
wagen, dien hij had; en zij riepen voor zijn aangezicht: Knielt! Alzo
stelde hij hem over gans Egypteland.

<span id="an_41:44">41:44</span> En Farao zeide tot Jozef: Ik ben Farao!
doch zonder u zal niemand zijn hand of zijn voet opheffen in gans
Egypteland.

<span id="an_41:45">41:45</span> En Farao noemde Jozefs naam Zafnath
Paaneah, en gaf hem Asnath, de dochter van Potifera, overste van On, tot
een vrouw; en Jozef toog uit door het land van Egypte.

<span id="an_41:46">41:46</span> Jozef nu was dertig jaren oud, als hij
stond voor het aangezicht van Farao, koning van Egypte; en Jozef ging
uit van Farao's aangezicht, en hij toog door gans Egypteland.

<span id="an_41:47">41:47</span> En het land bracht voort, in de zeven
jaren des overvloeds, bij handvollen.

<span id="an_41:48">41:48</span> En hij vergaderde alle spijze der zeven
jaren, die in Egypteland was, en deed de spijze in de steden; de spijze
van het veld van elke stad, hetwelk rondom haar was, deed hij
daarbinnen.

<span id="an_41:49">41:49</span> Alzo bracht Jozef zeer veel koren
bijeen, als het zand der zee, totdat men ophield te tellen: want daarvan
was geen getal.

<span id="an_41:50">41:50</span> En Jozef werden twee zonen geboren, eer
er een jaar des hongers aankwam, die Asnath, de dochter van Potifera,
overste van On, hem baarde.

<span id="an_41:51">41:51</span> En Jozef noemde den naam des
eerstgeborenen Manasse; want, zeide hij, God heeft mij doen vergeten al
mijn moeite, en het ganse huis mijns vaders.

<span id="an_41:52">41:52</span> En den naam des tweeden noemde hij
Efraim; want, zeide hij, God heeft mij doen wassen in het land mijner
verdrukking.

<span id="an_41:53">41:53</span> Toen eindigden de zeven jaren des
overvloeds, die in Egypte geweest was.

<span id="an_41:54">41:54</span> En de zeven jaren des hongers begonnen
aan te komen, gelijk als Jozef gezegd had. En er was honger in al de
landen; maar in gans Egypteland was brood.

<span id="an_41:55">41:55</span> Als nu gans Egypteland hongerde, riep
het volk tot Farao om brood; en Farao zeide tot alle Egyptenaren: Gaat
tot Jozef, doet wat hij u zegt.

<span id="an_41:56">41:56</span> Als dan honger over het ganse land was,
zo opende Jozef alles, waarin iets was, en verkocht aan de Egyptenaren;
want de honger was sterk in Egypteland.

<span id="an_41:57">41:57</span> En alle landen kwamen in Egypte tot
Jozef, om te kopen; want de honger was sterk in alle landen.

<span id="an_42:1">42:1</span> Toen Jakob zag, dat er koren in Egypte
was, zo zeide Jakob tot zijn zonen: Waarom ziet gij op elkander?

<span id="an_42:2">42:2</span> Voorts zeide hij: Ziet, ik heb gehoord,
dat er koren in Egypte is; trekt daarhenen af, en koopt ons koren van
daar, opdat wij leven en niet sterven.

<span id="an_42:3">42:3</span> Toen togen Jozefs tien broederen af, om
koren uit Egypte te kopen.

<span id="an_42:4">42:4</span> Doch Benjamin, Jozefs broeder, zond Jakob
niet met zijn broederen; want hij zeide: Opdat hem niet misschien het
verderf ontmoete!

<span id="an_42:5">42:5</span> Alzo kwamen Israels zonen om te kopen
onder degenen, die daar kwamen; want de honger was in het land Kanaan.

<span id="an_42:6">42:6</span> Jozef nu was regent over dat land; hij
verkocht aan al het volk des lands; en Jozefs broederen kwamen, en bogen
zich voor hem, met de aangezichten ter aarde.

<span id="an_42:7">42:7</span> Als Jozef zijn broederen zag, zo kende
hij hen; maar hij hield zich vreemd jegens hen, en sprak hard met hen,
en zeide tot hen: Van waar komt gij? En zij zeiden: Uit het land Kanaan;
om spijze te kopen.

<span id="an_42:8">42:8</span> Jozef dan kende zijn broederen; maar zij
kenden hem niet.

<span id="an_42:9">42:9</span> Toen gedacht Jozef aan de dromen, die hij
van hen gedroomd had; en hij zeide tot hen: Gij zijt verspieders, gij
zijt gekomen om te bezichtigen, waar het land bloot is.

<span id="an_42:10">42:10</span> En zij zeiden tot hem: Neen, mijn heer!
maar uw knechten zijn gekomen, om spijze te kopen.

<span id="an_42:11">42:11</span> Wij allen zijn eens mans zonen; wij
zijn vroom; uw knechten zijn geen verspieders.

<span id="an_42:12">42:12</span> En hij zeide tot hen: Neen, maar gij
zijt gekomen, om te bezichtigen, waar het land bloot is.

<span id="an_42:13">42:13</span> En zij zeiden: Wij, uw knechten, waren
twaalf gebroeders, eens mans zonen, in het land Kanaan; en zie, de
kleinste is heden bij onzen vader; doch de een is niet meer.

<span id="an_42:14">42:14</span> Toen zeide Jozef tot hen: Dat is het,
wat ik tot u gesproken heb, zeggende: Gij zijt verspieders!

<span id="an_42:15">42:15</span> Hierin zult gij beproefd worden: zo
waarlijk als Farao leeft! indien gij van hier zult uitgaan, tenzij dan,
wanneer uw kleinste broeder herwaarts zal gekomen zijn!

<span id="an_42:16">42:16</span> Zendt een uit u, die uw broeder hale;
maar weest gijlieden gevangen, en uw woorden zullen beproefd worden, of
de waarheid bij u zij; en indien niet, zo waarlijk als Farao leeft, zo
zijt gij verspieders!

<span id="an_42:17">42:17</span> En hij zette hen samen drie dagen in
bewaring.

<span id="an_42:18">42:18</span> En ten derden dage zeide Jozef tot hen:
Doet dit, zo zult gij leven; ik vrees God.

<span id="an_42:19">42:19</span> Zo gij vroom zijt, zo zij een uwer
broederen gebonden in het huis uwer bewaring; en gaat gij heen, brengt
het koren voor den honger uwer huizen.

<span id="an_42:20">42:20</span> En brengt uw kleinsten broeder tot mij,
zo zullen uw woorden waargemaakt worden; en gij zult niet sterven. En
zij deden alzo.

<span id="an_42:21">42:21</span> Toen zeiden zij de een tot den ander:
Voorwaar, wij zijn schuldig aan onzen broeder, wiens benauwdheid der
ziele wij zagen, toen hij ons om genade bad; maar wij hoorden niet!
daarom komt deze benauwdheid over ons.

<span id="an_42:22">42:22</span> En Ruben antwoordde hun, zeggende: Heb
ik het tot u niet gezegd, toen ik zeide: Zondigt niet aan dezen
jongeling! maar gij hoordet niet; en ook zijn bloed, ziet, het wordt
gezocht!

<span id="an_42:23">42:23</span> En zij wisten niet, dat het Jozef
hoorde; want daar was een taalman tussen hen.

<span id="an_42:24">42:24</span> Toen wendde hij zich om, van hen af, en
weende; daarna keerde hij weder tot hen, en sprak tot hen, en nam Simeon
van hen, en bond hem voor hun ogen.

<span id="an_42:25">42:25</span> En Jozef gebood, dat men hun zakken met
koren vullen zou, en dat men hun geld wederkeerde, een iegelijk in zijn
zak, en dat men hun teerkost gave tot den weg; en men deed hun alzo.

<span id="an_42:26">42:26</span> En zij laadden hun koren op hun ezels,
en togen van daar.

<span id="an_42:27">42:27</span> Toen een zijn zak opendeed, om zijn
ezel voeder te geven in de herberg, zo zag hij zijn geld; want ziet, het
was in den mond van zijn zak.

<span id="an_42:28">42:28</span> En hij zeide tot zijn broederen: Mijn
geld is wedergekeerd; daartoe ook, ziet, het is in mijn zak! Toen
ontging hun het hart, en zij verschrikten, de een tot den ander
zeggende: Wat is dit, dat ons God gedaan heeft?

<span id="an_42:29">42:29</span> En zij kwamen in het land Kanaan, tot
Jakob, hun vader; en zij gaven hem te kennen al hun wedervaren,
zeggende:

<span id="an_42:30">42:30</span> Die man, de heer van dat land, heeft
hard met ons gesproken; en hij heeft ons gehouden voor verspieders des
lands.

<span id="an_42:31">42:31</span> Maar wij zeiden tot hem: Wij zijn
vroom; wij zijn geen verspieders.

<span id="an_42:32">42:32</span> Wij waren twaalf gebroeders, zonen van
onzen vader; de een is niet meer, en de kleinste is heden bij onzen
vader in het land Kanaan.

<span id="an_42:33">42:33</span> En die man, de heer van dat land, zeide
tot ons: Hieraan zal ik bekennen, dat gijlieden vroom zijt; laat een
uwer broederen bij mij, en neemt voor den honger uwer huizen, en trekt
heen.

<span id="an_42:34">42:34</span> En brengt uw kleinsten broeder tot mij;
zo zal ik weten, dat gij geen verspieders zijt, maar dat gij vroom zijt;
uw broeder zal ik u wedergeven, en gij zult in dit land handelen.

<span id="an_42:35">42:35</span> En het geschiedde, als zij hun zakken
ledigden, ziet, zo had een iegelijk den bundel zijns gelds in zijn zak;
en zij zagen de bundelen huns gelds, zij en hun vader, en zij waren
bevreesd.

<span id="an_42:36">42:36</span> Toen zeide Jakob, hun vader, tot hen:
Gij berooft mij van kinderen! Jozef is er niet, en Simeon is er niet; nu
zult gij Benjamin wegnemen! al deze dingen zijn tegen mij!

<span id="an_42:37">42:37</span> Toen sprak Ruben tot zijn vader,
zeggende: Dood twee mijner zonen, zo ik hem tot u niet wederbreng; geef
hem in mijn hand, en ik zal hem weder tot u brengen!

<span id="an_42:38">42:38</span> Maar hij zeide: Mijn zoon zal met
ulieden niet aftrekken; want zijn broeder is dood, en hij is alleen
overgebleven; zo hem een verderf ontmoette op den weg, dien gij zult
gaan, zo zoudt gij mijn grauwe haren met droefenis ten grave doen
nederdalen.

<span id="an_43:1">43:1</span> De honger nu werd zwaar in dat land;

<span id="an_43:2">43:2</span> Zo geschiedde het, als zij den leeftocht,
dien zij uit Egypte gebracht hadden, opgegeten hadden, dat hun vader tot
hen zeide: Keert wederom, koopt ons een weinig spijze.

<span id="an_43:3">43:3</span> Toen sprak Juda tot hem, zeggende: Die
man heeft ons op het hoogste betuigd, zeggende: Gij zult mijn aangezicht
niet zien, tenzij dat uw broeder met u is.

<span id="an_43:4">43:4</span> Indien gij onzen broeder met ons zendt,
wij zullen aftrekken, en u spijze kopen;

<span id="an_43:5">43:5</span> Maar indien gij hem niet zendt, wij
zullen niet aftrekken; want die man heeft tot ons gezegd: Gij zult mijn
aangezicht niet zien, tenzij dat uw broeder met u is.

<span id="an_43:6">43:6</span> En Israel zeide: Waarom hebt gij zo
kwalijk aan mij gedaan, dat gij dien man te kennen gaaft, of gij nog een
broeder hadt?

<span id="an_43:7">43:7</span> En zij zeiden: Die man vraagde zeer nauw
naar ons, en naar onze maagschap, zeggende: Leeft uw vader nog; hebt gij
nog een broeder? Zo gaven wij het hem te kennen, volgens diezelfde
woorden; hebben wij juist geweten, dat hij zeggen zou: Brengt uw broeder
af?

<span id="an_43:8">43:8</span> Toen zeide Juda tot Israel, zijn vader:
Zend den jongeling met mij, zo zullen wij ons opmaken en reizen, opdat
wij leven en niet sterven, noch wij, noch gij, noch onze kinderkens.

<span id="an_43:9">43:9</span> Ik zal borg voor hem zijn; van mijn hand
zult gij hem eisen; indien ik hem tot u niet breng en hem voor uw
aangezicht stel, zo zal ik alle dagen tegen u gezondigd hebben!

<span id="an_43:10">43:10</span> Want hadden wij niet gezuimd, voorwaar,
wij waren alreeds tweemaal wedergekomen.

<span id="an_43:11">43:11</span> Toen zeide Israel, hun vader, tot hen:
Is het nu alzo, zo doet dit; neemt van het loffelijkste dezes lands in
uwe vaten, en brengt dien man een geschenk henen af: een weinig balsem,
en een weinig honig, specerijen en mirre, terpentijnnoten en amandelen.

<span id="an_43:12">43:12</span> En neemt dubbel geld in uw hand; en
brengt het geld, hetwelk in den mond uwer zakken wedergekeerd is, weder
in uw hand; misschien is het een feil.

<span id="an_43:13">43:13</span> Neemt ook uw broeder mede, en maakt u
op, keert weder tot dien man.

<span id="an_43:14">43:14</span> En God, de Almachtige, geve u
barmhartigheid voor het aangezicht van dien man, dat hij uw anderen
broeder en Benjamin met u late gaan! En mij aangaande, als ik van
kinderen beroofd ben, zo ben ik beroofd!

<span id="an_43:15">43:15</span> En die mannen namen dat geschenk, en
namen dubbel geld in hun hand, en Benjamin; en zij maakten zich op, en
togen af naar Egypte, en zij stonden voor Jozefs aangezicht.

<span id="an_43:16">43:16</span> Als Jozef Benjamin met hen zag, zo
zeide hij tot dengene, die over zijn huis was: Breng deze mannen naar
het huis toe, en slacht slachtvee, en maak het gereed; want deze mannen
zullen te middag met mij eten.

<span id="an_43:17">43:17</span> De man nu deed, gelijk Jozef gezegd
had; en de man bracht deze mannen in het huis van Jozef.

<span id="an_43:18">43:18</span> Toen vreesden deze mannen, omdat zij in
het huis van Jozef gebracht werden, en zeiden: Ter oorzake van het geld,
dat in het begin in onze zakken wedergekeerd is, worden wij ingebracht,
opdat hij ons overrompele en ons overvalle, en ons tot slaven neme, met
onze ezelen.

<span id="an_43:19">43:19</span> Daarom naderden zij tot dien man, die
over het huis van Jozef was, en zij spraken tot hem aan de deur van het
huis.

<span id="an_43:20">43:20</span> En zij zeiden: Och, mijn heer! wij
waren in het begin gewisselijk afgekomen, om spijze te kopen.

<span id="an_43:21">43:21</span> Het is nu geschied, als wij in de
herberg gekomen waren, en wij onze zakken opendeden, zie, zo was ieders
mans geld in den mond van zijn zak, ons geld in zijn gewicht; en wij
hebben hetzelve wedergebracht in onze hand.

<span id="an_43:22">43:22</span> Wij hebben ook ander geld in onze hand
afgebracht, om spijze te kopen; wij weten niet, wie ons geld in onze
zakken gelegd heeft.

<span id="an_43:23">43:23</span> En hij zeide: Vrede zij ulieden, vreest
niet! Uw God en de God uws vaders heeft u een schat in uw zakken
gegeven; uw geld is tot mij gekomen. En hij bracht Simeon tot hen uit.

<span id="an_43:24">43:24</span> Daarna bracht de man deze mannen in het
huis van Jozef, en hij gaf water; en zij wiesen hun voeten; hij gaf ook
aan hun ezelen voeder.

<span id="an_43:25">43:25</span> En zij bereidden het geschenk, totdat
Jozef kwam op den middag; want zij hadden gehoord, dat zij aldaar brood
eten zouden.

<span id="an_43:26">43:26</span> Als nu Jozef te huis gekomen was, zo
brachten zij hem het geschenk, hetwelk in hun hand was, in het huis, en
zij bogen zich voor hem ter aarde.

<span id="an_43:27">43:27</span> En hij vraagde hun naar hun welstand,
en zeide: Is het wel met uw vader, den oude, waarvan gij zeidet? Leeft
hij nog?

<span id="an_43:28">43:28</span> En zij zeiden: Het is wel met uw
knecht, onzen vader, hij leeft nog; en zij neigden het hoofd en bogen
zich neder.

<span id="an_43:29">43:29</span> En hij hief zijn ogen op, en zag
Benjamin, zijn broeder, den zoon zijner moeder, en zeide: Is dit uw
kleinste broeder, waarvan gij tot mij zeidet? Daarna zeide hij: Mijn
zoon! God zij u genadig!

<span id="an_43:30">43:30</span> En Jozef haastte zich; want zijn
ingewand ontstak jegens zijn broeder, en hij zocht te wenen; en hij ging
in een kamer, en weende aldaar.

<span id="an_43:31">43:31</span> Daarna wies hij zijn aangezicht en kwam
uit; en hij bedwong zichzelven, en zeide: Zet brood op.

<span id="an_43:32">43:32</span> En zij richtten voor hem aan in het
bijzonder, en voor hen in het bijzonder; en voor de Egyptenaren, die met
hem aten, in het bijzonder; want de Egyptenaars mogen geen brood eten
met de Hebreen, dewijl zulks den Egyptenaren een gruwel is.

<span id="an_43:33">43:33</span> En zij aten voor zijn aangezicht, de
eerstgeborene naar zijn eerstgeboorte, en de jongere naar zijn jonkheid;
dies verwonderden zich de mannen onder elkander.

<span id="an_43:34">43:34</span> En hij langde hun van de gerechten, die
voor hem waren; maar Benjamins gerecht was vijfmaal groter, dan de
gerechten van hen allen. En zij dronken, en zij werden dronken met hem.

<span id="an_44:1">44:1</span> En hij gebood dengene, die over zijn huis
was, zeggende: Vul de zakken dezer mannen met spijze, naar dat zij
zullen kunnen dragen, en leg ieders mans geld in den mond van zijn zak;

<span id="an_44:2">44:2</span> En mijn beker, den zilveren beker, zult
gij leggen in den mond van den zak des kleinsten, met het geld van zijn
koren. En hij deed naar Jozefs woord, hetwelk hij gesproken had.

<span id="an_44:3">44:3</span> Des morgens, als het licht werd, zo liet
men deze mannen trekken, hen en hun ezelen.

<span id="an_44:4">44:4</span> Zij zijn ter stad uitgegaan; zij waren
niet verre gekomen, als Jozef tot dengene, die over zijn huis was,
zeide: Maak u op, en jaag die mannen achterna; en als gij hen zult
achterhaald hebben, zo zult gij tot hen zeggen: Waarom hebt gij kwaad
voor goed vergolden?

<span id="an_44:5">44:5</span> Is het deze niet, waaruit mijn heer
drinkt? en waarbij hij iets zekerlijk waarnemen zal? Gij hebt kwalijk
gedaan, wat gij gedaan hebt.

<span id="an_44:6">44:6</span> En hij achterhaalde hen, en sprak tot hen
diezelfde woorden.

<span id="an_44:7">44:7</span> En zij zeiden tot hem: Waarom spreekt
mijn heer zulke woorden? Het zij verre van uw knechten, dat zij zodanig
ding doen zouden.

<span id="an_44:8">44:8</span> Zie, het geld, dat wij in den mond onzer
zakken vonden, hebben wij tot u uit het land Kanaan wedergebracht; hoe
zouden wij dan uit het huis uws heren zilver of goud stelen?

<span id="an_44:9">44:9</span> Bij wien van uw knechten hij gevonden zal
worden, dat hij sterve; en ook zullen wij mijn heer tot slaven zijn!

<span id="an_44:10">44:10</span> En hij zeide: Dit zij nu ook alzo, naar
uw woorden! Bij wien hij gevonden wordt, die zij mijn slaaf; maar
gijlieden zult onschuldig zijn.

<span id="an_44:11">44:11</span> En zij haastten, en iegelijk zette zijn
zak af op de aarde, en iegelijk opende zijn zak.

<span id="an_44:12">44:12</span> En hij doorzocht, beginnende met den
grootste, en voleindigende met den kleinste; en die beker werd gevonden
in den zak van Benjamin.

<span id="an_44:13">44:13</span> Toen scheurden zij hun klederen; en
ieder man laadde zijn ezel op, en zij keerden weder naar de stad.

<span id="an_44:14">44:14</span> En Juda kwam met zijn broederen in het
huis van Jozef; want hij was nog zelf aldaar; en zij vielen voor zijn
aangezicht neder ter aarde.

<span id="an_44:15">44:15</span> En Jozef zeide tot hen: Wat daad is
dit, die gij gedaan hebt? Weet gij niet, dat zulk een man als ik dat
zekerlijk waarnemen zoude?

<span id="an_44:16">44:16</span> Toen zeide Juda: Wat zullen wij tot
mijn heer zeggen, wat zullen wij spreken, en wat zullen wij ons
rechtvaardigen? God heeft de ongerechtigheid uwer knechten gevonden;
zie, wij zijn mijns heren slaven, zo wij, als hij, in wiens hand de
beker gevonden is.

<span id="an_44:17">44:17</span> Maar hij zeide: Het zij verre van mij
zulks te doen! de man, in wiens hand de beker gevonden is, die zal mijn
slaaf zijn; doch trekt gijlieden op in vrede tot uw vader.

<span id="an_44:18">44:18</span> Toen naderde Juda tot hem, en zeide:
Och, mijn heer! laat toch uw knecht een woord spreken voor mijns heren
oren, en laat uw toorn tegen uw knecht niet ontsteken; want gij zijt
even gelijk Farao!

<span id="an_44:19">44:19</span> Mijn heer vraagde zijn knechten,
zeggende: Hebt gijlieden een vader, of broeder?

<span id="an_44:20">44:20</span> Zo zeiden wij tot mijn heer: Wij hebben
een ouden vader, en een jongeling des ouderdoms, den kleinsten, wiens
broeder dood is, en hij is alleen van zijn moeder overgebleven, en zijn
vader heeft hem lief.

<span id="an_44:21">44:21</span> Toen zeidet gij tot uw knechten: Brengt
hem af tot mij, dat ik mijn oog op hem sla.

<span id="an_44:22">44:22</span> En wij zeiden tot mijn heer: Die
jongeling zal zijn vader niet kunnen verlaten; indien hij zijn vader
verlaat, zo zal hij sterven.

<span id="an_44:23">44:23</span> Toen zeidet gij tot uw knechten: Indien
uw kleinste broeder met u niet afkomt, zo zult gij mijn aangezicht niet
meer zien.

<span id="an_44:24">44:24</span> En het is geschied, als wij tot uw
knecht, mijn vader, opgetrokken zijn, en wij hem de woorden mijns heren
verhaald hebben;

<span id="an_44:25">44:25</span> En dat onze vader gezegd heeft: Keert
weder. koopt ons een weinig spijze;

<span id="an_44:26">44:26</span> Zo hebben wij gezegd: Wij zullen niet
mogen aftrekken; indien onze kleinste broeder bij ons is, zo zullen wij
aftrekken; want wij zullen het aangezicht van dien man niet mogen zien,
zo deze onze kleinste broeder niet bij ons is.

<span id="an_44:27">44:27</span> Toen zeide uw knecht, mijn vader, tot
ons: Gijlieden weet, dat mijn huisvrouw er mij twee gebaard heeft.

<span id="an_44:28">44:28</span> En de een is van mij uitgegaan, en ik
heb gezegd: Voorwaar, hij is gewisselijk verscheurd geworden! en ik heb
hem niet gezien tot nu toe.

<span id="an_44:29">44:29</span> Indien gij nu deze ook van mijn
aangezicht wegneemt, en hem een verderf ontmoette, zo zoudt gij mijn
grauwe haren met jammer ten grave doen nederdalen!

<span id="an_44:30">44:30</span> Nu dan, als ik tot uw knecht, mijn
vader, kome, en de jongeling is niet bij ons (alzo zijn ziel aan de ziel
van deze gebonden is),

<span id="an_44:31">44:31</span> Zo zal het geschieden, als hij ziet,
dat de jongeling er niet is, dat hij sterven zal; en uw knechten zullen
de grauwe haren van uw knecht, onzen vader, met droefenis ten grave doen
nederdalen.

<span id="an_44:32">44:32</span> Want uw knecht is voor dezen jongeling
borg bij mijn vader, zeggende: Zo ik hem tot u niet wederbreng, zo zal
ik tegen mijn vader alle dagen gezondigd hebben!

<span id="an_44:33">44:33</span> Nu dan, laat toch uw knecht voor dezen
jongeling slaaf van mijn heer blijven, en laat den jongeling met zijn
broederen optrekken!

<span id="an_44:34">44:34</span> Want hoe zoude ik optrekken tot mijn
vader, indien de jongeling niet met mij was, opdat ik den jammer niet
zie, welke mijn vader overkomen zou.

<span id="an_45:1">45:1</span> Toen kon zich Jozef niet bedwingen voor
allen, die bij hem stonden, en hij riep: Doet alle man van mij uitgaan!
En er stond niemand bij hem, als Jozef zich aan zijn broederen bekend
maakte.

<span id="an_45:2">45:2</span> En hij verhief zijn stem met wenen, zodat
het de Egyptenaren hoorden, en dat het Farao's huis hoorde.

<span id="an_45:3">45:3</span> En Jozef zeide tot zijn broederen: Ik ben
Jozef! leeft mijn vader nog? En zijn broeders konden hem niet
antwoorden; want zij waren verschrikt voor zijn aangezicht.

<span id="an_45:4">45:4</span> En Jozef zeide tot zijn broederen: Nadert
toch tot mij! En zij naderden. Toen zeide hij: Ik ben Jozef, uw broeder,
dien gij naar Egypte verkocht hebt.

<span id="an_45:5">45:5</span> Maar nu, weest niet bekommerd, en de
toorn ontsteke niet in uw ogen, omdat gij mij hierheen verkocht hebt;
want God heeft mij voor uw aangezicht gezonden, tot behoudenis des
levens.

<span id="an_45:6">45:6</span> Want het zijn nu twee jaren des hongers
in het midden des lands; en er zijn nog vijf jaren, in welke geen
ploeging noch oogst zijn zal.

<span id="an_45:7">45:7</span> Doch God heeft mij voor uw aangezicht
henen gezonden, om u een overblijfsel te stellen op de aarde, en om u
bij het leven te behouden, door een grote verlossing.

<span id="an_45:8">45:8</span> Nu dan, gij hebt mij herwaarts niet
gezonden, maar God Zelf, Die mij tot Farao's vader gesteld heeft, en tot
een heer over zijn ganse huis, en regeerder in het ganse land van
Egypte.

<span id="an_45:9">45:9</span> Haast u en trekt op tot mijn vader, en
zegt het hem: Alzo zegt uw zoon Jozef: God heeft mij tot een heer over
gans Egypteland gesteld; kom af tot mij, en vertoef niet.

<span id="an_45:10">45:10</span> En gij zult in het land Gosen wonen, en
nabij mij wezen, gij en uw zonen, en de zonen uwer zonen, en uw schapen,
en uw runderen, en al wat gij hebt.

<span id="an_45:11">45:11</span> En ik zal u aldaar onderhouden; want er
zullen nog vijf jaren des hongers zijn, opdat gij niet verarmt, gij en
uw huis, en alles wat gij hebt!

<span id="an_45:12">45:12</span> En ziet, uw ogen zien het, en de ogen
van mijn broeder Benjamin, dat mijn mond tot u spreekt.

<span id="an_45:13">45:13</span> En boodschapt mijn vader al mijn
heerlijkheid in Egypte, en alles wat gij gezien hebt; en haast u, en
brengt mijn vader herwaarts af.

<span id="an_45:14">45:14</span> En hij viel aan den hals van Benjamin,
zijn broeder, en weende; en Benjamin weende aan zijn hals.

<span id="an_45:15">45:15</span> En hij kuste al zijn broederen, en hij
weende over hen; en daarna spraken zijn broeders met hem.

<span id="an_45:16">45:16</span> Als dit gerucht in het huis van Farao
gehoord werd, dat men zeide: Jozefs broeders zijn gekomen! was het goed
in de ogen van Farao, en in de ogen van zijn knechten.

<span id="an_45:17">45:17</span> En Farao zeide tot Jozef: Zeg tot uw
broederen: Doet dit, laadt uw beesten, en trekt heen, gaat naar het land
Kanaan;

<span id="an_45:18">45:18</span> En neemt uw vader en uw huisgezinnen,
en komt tot mij, en ik zal u het beste van Egypteland geven, en gij zult
het vette dezes lands eten.

<span id="an_45:19">45:19</span> Gij zijt toch gelast: doet dit, neemt u
uit Egypteland wagenen voor uw kinderkens, en voor uw vrouwen, en voert
uw vader, en komt.

<span id="an_45:20">45:20</span> En uw oog verschone uw huisraad niet;
want het beste van gans Egypteland, dat zal het uwe zijn.

<span id="an_45:21">45:21</span> En de zonen van Israel deden alzo. Zo
gaf Jozef hun wagenen, naar Farao's bevel; ook gaf hij hun teerkost op
den weg.

<span id="an_45:22">45:22</span> Hij gaf hun allen, iedereen,
wisselklederen; maar Benjamin gaf hij driehonderd zilverlingen, en vijf
wisselklederen.

<span id="an_45:23">45:23</span> En zijn vader desgelijks zond hij tien
ezelen, dragende van het beste van Egypte, en tien ezelinnen, dragende
koren, en brood, en spijze voor zijn vader op den weg.

<span id="an_45:24">45:24</span> En hij zond zijn broeders heen; en zij
vertrokken; en hij zeide tot hen: Verstoort u niet op den weg.

<span id="an_45:25">45:25</span> En zij trokken op uit Egypte, en zij
kwamen in het land Kanaan tot hun vader Jakob.

<span id="an_45:26">45:26</span> Toen boodschapten zij hem, zeggende:
Jozef leeft nog, ja, ook is hij regeerder in gans Egypteland! Toen
bezweek zijn hart, want hij geloofde hen niet.

<span id="an_45:27">45:27</span> Maar als zij tot hem gesproken hadden
al de woorden van Jozef, die hij tot hen gesproken had, en dat hij de
wagenen zag, die Jozef gezonden had om hem te voeren, zo werd de geest
van Jakob hun vader, levendig.

<span id="an_45:28">45:28</span> En Israel zeide: Het is genoeg! mijn
zoon Jozef leeft nog! ik zal gaan, en hem zien, eer ik sterve!

<span id="an_46:1">46:1</span> En Israel verreisde met al wat hij had,
en hij kwam te Ber-seba, en hij offerde offeranden aan den God van zijn
vader Izak.

<span id="an_46:2">46:2</span> En God sprak tot Israel in gezichten des
nachts, en zeide: Jakob, Jakob! En hij zeide: Zie, hier ben ik!

<span id="an_46:3">46:3</span> En Hij zeide: Ik ben die God, uws vaders
God; vrees niet van af te trekken naar Egypte; want Ik zal u aldaar tot
een groot volk zetten.

<span id="an_46:4">46:4</span> Ik zal met u aftrekken naar Egypte en Ik
zal u doen weder optrekken, mede optrekkende; en Jozef zal zijn hand op
uw ogen leggen.

<span id="an_46:5">46:5</span> Toen maakte zich Jakob op van Ber-seba;
en de zonen van Israel voerden Jakob hun vader, en hun kinderen, en hun
vrouwen, op de wagenen, die Farao gezonden had, om hem te voeren.

<span id="an_46:6">46:6</span> En zij namen hun vee, en hun have, die
zij in het land Kanaan geworven hadden, en zij kwamen in Egypte, Jakob
en al zijn zaad met hem;

<span id="an_46:7">46:7</span> Zijn zonen, en de zonen zijner zonen met
hem; zijn dochteren, en zijner zonen dochteren, en al zijn zaad bracht
hij met zich in Egypte.

<span id="an_46:8">46:8</span> En dit zijn de namen der zonen van
Israel, die in Egypte kwamen: Jakob en zijn zonen. De eerstgeborene van
Jakob: Ruben.

<span id="an_46:9">46:9</span> En de zonen van Ruben: Hanoch, en Pallu,
en Hezron, en Karmi.

<span id="an_46:10">46:10</span> En de zonen van Simeon: Jemuel, en
Jamin, en Ohad, en Jachin, en Zoar, en Saul, de zoon ener Kanaanietische
vrouw.

<span id="an_46:11">46:11</span> En de zonen van Levi: Gerson, Kehath en
Merari.

<span id="an_46:12">46:12</span> En de zonen van Juda: Er, en Onan, en
Sela, en Perez, en Zerah. Doch Er en Onan waren gestorven in het land
van Kanaan; en de zonen van Perez waren Hezron en Hamul.

<span id="an_46:13">46:13</span> En de zonen van Issaschar: Tola, en
Puwa, en Job, en Simron.

<span id="an_46:14">46:14</span> En de zonen van Zebulon: Sered, en
Elon, en Jahleel.

<span id="an_46:15">46:15</span> Dit zijn de zonen van Lea, die zij
Jakob gebaard heeft in Paddan-Aram, met Dina zijn dochter; al de zielen
zijner zonen en zijner dochteren waren drie en dertig.

<span id="an_46:16">46:16</span> En de zonen van Gad: Zifjon en Haggi,
Schuni en Ezbon, Eri en Arodi, en Areli.

<span id="an_46:17">46:17</span> En de zonen van Aser: Jimna, en Jisva,
en Jisvi, en Berija, en Sera, hun zuster; en de zonen van Berija: Heber
en Malchiel.

<span id="an_46:18">46:18</span> Dit zijn de zonen van Zilpa, die Laban
aan zijn dochter Lea gegeven had; en zij baarde Jakob deze zestien
zielen.

<span id="an_46:19">46:19</span> De zonen van Rachel, Jakobs huisvrouw:
Jozef en Benjamin.

<span id="an_46:20">46:20</span> En Jozef werden geboren in Egypteland,
Manasse en Efraim, die hem Asnath, de dochter van Potifera, den overste
te On, baarde.

<span id="an_46:21">46:21</span> En de zonen van Benjamin: Bela, Becher
en Asbel, Gera en Naaman, Echi en Ros, Muppim en Huppim, en Ard.

<span id="an_46:22">46:22</span> Dit zijn de zonen van Rachel, die Jakob
geboren zijn, al te zamen veertien zielen.

<span id="an_46:23">46:23</span> En de zonen van Dan: Chusim.

<span id="an_46:24">46:24</span> En de zonen van Nafthali: Jahzeel, en
Guni, en Jezer, en Sillem.

<span id="an_46:25">46:25</span> Dit zijn de zonen van Bilha, die Laban
aan zijn dochter Rachel gegeven had; en zij baarde dezelve Jakob, zij
waren allen zeven zielen.

<span id="an_46:26">46:26</span> Al de zielen, die met Jakob in Egypte
kwamen, uit zijn heup gesproten, uitgenomen de vrouwen van de zonen van
Jakob, waren allen zes en zestig zielen.

<span id="an_46:27">46:27</span> En de zonen van Jozef, die hem in
Egypte geboren zijn, waren twee zielen. Al de zielen van het huis van
Jakob, die in Egypte kwamen, waren zeventig.

<span id="an_46:28">46:28</span> En hij zond Juda voor zijn aangezicht
heen tot Jozef, om voor zijn aangezicht aanwijzing te doen naar Gosen;
en zij kwamen in het land Gosen.

<span id="an_46:29">46:29</span> Toen spande Jozef zijn wagen aan, en
toog op, zijn vader Israel tegemoet naar Gosen; en als hij zich aan hem
vertoonde, zo viel hij hem aan zijn hals, en weende lang aan zijn hals.

<span id="an_46:30">46:30</span> En Israel zeide tot Jozef: Dat ik nu
sterve, nadat ik uw aangezicht gezien heb, dat gij nog leeft!

<span id="an_46:31">46:31</span> Daarna zeide Jozef tot zijn broederen,
en tot zijns vaders huis: Ik zal optrekken en Farao boodschappen, en tot
hem zeggen: Mijn broeders en het huis mijns vaders, die in het land
Kanaan waren, zijn tot mij gekomen.

<span id="an_46:32">46:32</span> En die mannen zijn schaapherders; want
het zijn mannen, die met vee omgaan; en zij hebben hun schapen, en hun
runderen, en al wat zij hebben, medegebracht.

<span id="an_46:33">46:33</span> Wanneer het nu geschieden zal, dat
Farao ulieden zal roepen, en zeggen: Wat is uw hantering?

<span id="an_46:34">46:34</span> Zo zult gij zeggen: Uw knechten zijn
mannen, die van onze jeugd af tot nu toe met vee omgegaan hebben, zo wij
als onze vaders; opdat gij in het land Gosen moogt wonen; want alle
schaapherder is de Egyptenaren een gruwel.

<span id="an_47:1">47:1</span> Toen kwam Jozef en boodschapte Farao, en
zeide: Mijn vader en mijn broeders, en hun schapen, en hun runderen, met
alles wat zij hebben, zijn gekomen uit het land Kanaan, en zie, zij zijn
in het land Gosen.

<span id="an_47:2">47:2</span> En hij nam een deel zijner broederen, te
weten vijf mannen, en hij stelde hen voor Farao's aangezicht.

<span id="an_47:3">47:3</span> Toen zeide Farao tot zijn broederen: Wat
is uw hantering? En zij zeiden tot Farao: Uw knechten zijn
schaapherders, zo wij als onze vaders.

<span id="an_47:4">47:4</span> Voorts zeiden zij tot Farao: Wij zijn
gekomen, om als vreemdelingen in dit land te wonen; want er is geen
weide voor de schapen, die uw knechten hebben, dewijl de honger zwaar is
in het land Kanaan; en nu, laat toch uw knechten in het land Gosen
wonen!

<span id="an_47:5">47:5</span> Toen sprak Farao tot Jozef, zeggende: Uw
vader en uw broeders zijn tot u gekomen;

<span id="an_47:6">47:6</span> Egypteland is voor uw aangezicht; doe uw
vader en uw broeders in het beste van het land wonen; laat hen in het
land Gosen wonen, en zo gij weet, dat er onder hen kloeke mannen zijn,
zo zet hen tot veemeesters over hetgeen ik heb.

<span id="an_47:7">47:7</span> En Jozef bracht zijn vader Jakob mede, en
stelde hem voor Farao's aangezicht; en Jakob zegende Farao.

<span id="an_47:8">47:8</span> En Farao zeide tot Jakob: Hoe vele zijn
de dagen der jaren uws levens!

<span id="an_47:9">47:9</span> En Jakob zeide tot Farao: De dagen der
jaren mijner vreemdelingschappen zijn honderd en dertig jaren; weinig en
kwaad zijn de dagen der jaren mijns levens geweest, en hebben niet
bereikt de dagen van de jaren des levens mijner vaderen, in de dagen
hunner vreemdelingschappen.

<span id="an_47:10">47:10</span> En Jakob zegende Farao, en ging uit van
Farao's aangezicht.

<span id="an_47:11">47:11</span> En Jozef bestelde voor Jakob en zijn
broederen woningen, en hij gaf hun een bezitting in Egypteland, in het
beste van het land, in het land Rameses, gelijk als Farao geboden had.

<span id="an_47:12">47:12</span> En Jozef onderhield zijn vader, en zijn
broeders, en het ganse huis zijns vaders, met brood, tot den mond der
kinderkens toe.

<span id="an_47:13">47:13</span> En er was geen brood in het ganse land;
want de honger was zeer zwaar: zodat het land van Egypte en het land
Kanaan raasden vanwege dien honger.

<span id="an_47:14">47:14</span> Toen verzamelde Jozef al het geld, dat
in Egypteland en in het land Kanaan gevonden werd, voor het koren, dat
zij kochten; en Jozef bracht dat geld in Farao's huis.

<span id="an_47:15">47:15</span> Als nu het geld uit Egypteland en uit
het land Kanaan verdaan was, kwamen al de Egyptenaars tot Jozef,
zeggende: Geef ons brood; want waarom zouden wij in uw tegenwoordigheid
sterven? want het geld ontbreekt;

<span id="an_47:16">47:16</span> En Jozef zeide: Geeft uw vee, zo zal ik
het u geven voor uw vee, indien het geld ontbreekt.

<span id="an_47:17">47:17</span> Toen brachten zij hun vee tot Jozef; en
Jozef gaf hun brood voor paarden en voor het vee der schapen, en voor
het vee der runderen, en voor ezels; en hij voedde hen met brood,
datzelve jaar, voor al hun vee.

<span id="an_47:18">47:18</span> Toen datzelve jaar voleind was, zo
kwamen zij tot hem in het tweede jaar, en zeiden tot hem: Wij zullen het
voor mijn heer niet verbergen, alzo het geld verdaan is, en de bezitting
der beesten gekomen aan mijn heer, zo is er niets anders overgebleven
voor het aangezichts mijns heren, dan ons lichaam en ons land.

<span id="an_47:19">47:19</span> Waarom zullen wij voor uw ogen sterven,
zo wij als ons land? Koop ons en ons land voor brood; zo zullen wij en
ons land Farao dienstbaar zijn; en geef zaad, opdat wij leven en niet
sterven, en het land niet woest worde!

<span id="an_47:20">47:20</span> Alzo kocht Jozef het gehele land van
Egypte voor Farao; want de Egyptenaars verkochten een ieder zijn akker,
dewijl de honger sterk over hen geworden was; zo werd het land Farao's
eigen.

<span id="an_47:21">47:21</span> En aangaande het volk, dat zette hij
over in de steden, van het ene uiterste der palen van Egypte, tot aan
het andere uiterste deszelven.

<span id="an_47:22">47:22</span> Alleen het land der priesteren kocht
hij niet, want de priesters hadden een bescheiden deel van Farao, en zij
aten hun bescheiden deel, hetwelk hun Farao gegeven had; daarom
verkochten zij hun land niet.

<span id="an_47:23">47:23</span> Toen zeide Jozef tot het volk: Ziet, ik
heb heden u en uw land gekocht voor Farao; ziet, daar is zaad voor u,
opdat gij het land bezaait.

<span id="an_47:24">47:24</span> Doch met de inkomsten zal het
geschieden, dat gij aan Farao het vijfde deel zult geven, en de vier
delen zullen voor u zijn, tot zaad des velds, en tot uw spijze en van
degenen, die in uw huizen zijn, en om te eten voor uw kinderkens.

<span id="an_47:25">47:25</span> En zij zeiden: Gij hebt ons leven
behouden; laat ons genade vinden in de ogen mijns heren, en wij zullen
Farao's knechten zijn.

<span id="an_47:26">47:26</span> Jozef dan stelde ditzelve in tot een
wet, tot dezen dag, over het land van Egypte, dat Farao het vijfde deel
zou hebben; behalve dat alleen het land der priesteren van Farao niet
werd.

<span id="an_47:27">47:27</span> Zo woonde Israel in het land van
Egypte, in het land Gosen; en zij stelden zich tot bezitters daarin, en
zij werden vruchtbaar en vermeerderden zeer.

<span id="an_47:28">47:28</span> En Jakob leefde in het land van Egypte
zeventien jaar; zodat de dagen van Jakob, de jaren zijns levens, geweest
zijn honderd zeven en veertig jaren.

<span id="an_47:29">47:29</span> Als nu de dagen van Israel naderden,
dat hij sterven zou, zo riep hij zijn zoon Jozef, en zeide tot hem:
Indien ik nu genade gevonden heb in uw ogen, zo leg toch uw hand onder
mijn heup, en doe weldadigheid en trouw aan mij, en begraaf mij toch
niet in Egypte;

<span id="an_47:30">47:30</span> Maar dat ik bij mijn vaderen ligge;
hierom zult gij mij uit Egypte voeren, en mij in hun graf begraven. En
hij zeide: Ik zal doen naar uw woord!

<span id="an_47:31">47:31</span> En hij zeide: Zweer mij! en hij zwoer
hem. En Israel boog zich ten hoofde van het bed.

<span id="an_48:1">48:1</span> Het geschiedde nu na deze dingen, dat men
Jozef zeide: Zie, uw vader is krank! Toen nam hij zijn twee zonen met
zich, Manasse en Efraim!

<span id="an_48:2">48:2</span> En men boodschapte Jakob, en men zeide:
Zie, uw zoon Jozef komt tot u! Zo versterkte zich Israel, en zat op het
bed.

<span id="an_48:3">48:3</span> Daarna zeide Jakob tot Jozef: God de
Almachtige, is mij verschenen te Luz, in het land Kanaan, en Hij heeft
mij gezegend;

<span id="an_48:4">48:4</span> En Hij heeft tot mij gezegd: Zie, Ik zal
u vruchtbaar maken, en u vermenigvuldigen, en u tot een hoop van volken
stellen; en Ik zal aan uw zaad na u dit land tot een eeuwige bezitting
geven.

<span id="an_48:5">48:5</span> Nu dan, uw twee zonen, die u in
Egypteland geboren waren, eer ik in Egypte tot u gekomen ben, zijn
mijne; Efraim en Manasse zullen mijne zijn, als Ruben en Simeon.

<span id="an_48:6">48:6</span> Maar uw geslacht, dat gij na hen zult
gewinnen, zullen uwe zijn; zij zullen naar hunner broederen naam genoemd
worden in hun erfdeel.

<span id="an_48:7">48:7</span> Toen ik nu van Paddan kwam, zo is Rachel
bij mij gestorven in het land Kanaan, op den weg, als het nog een kleine
streek lands was, om tot Efrath te komen; en ik begroef haar aldaar aan
den weg van Efrath, welke is Bethlehem.

<span id="an_48:8">48:8</span> En Israel zag de zonen van Jozef, en
zeide: Wiens zijn deze?

<span id="an_48:9">48:9</span> En Jozef zeide tot zijn vader: Zij zijn
mijn zonen, die mij God hier gegeven heeft. En hij zeide: Breng hen toch
tot mij, dat ik hen zegene!

<span id="an_48:10">48:10</span> Doch de ogen van Israel waren zwaar van
ouderdom; hij kon niet zien; en hij deed hen naderen tot zich; toen
kuste hij hen, en omhelsde hen.

<span id="an_48:11">48:11</span> En Israel zeide tot Jozef: Ik had niet
gemeend uw aangezicht te zien; maar zie, God heeft mij ook uw zaad doen
zien!

<span id="an_48:12">48:12</span> Toen deed hen Jozef uitgaan van zijn
knieen; en hij boog zich voor zijn aangezicht neder ter aarde.

<span id="an_48:13">48:13</span> En Jozef nam die beiden, Efraim met
zijn rechterhand, tegenover Israels linkerhand, en Manasse met zijn
linkerhand, tegenover Israels rechterhand, en hij deed hen naderen tot
hem.

<span id="an_48:14">48:14</span> Maar Israel strekte zijn rechterhand
uit, en legde die op het hoofd van Efraim, hoewel hij de minste was, en
zijn linkerhand op het hoofd van Manasse; hij bestierde zijn handen
verstandelijk; want Manasse was de eerstgeborene.

<span id="an_48:15">48:15</span> En hij zegende Jozef, en zeide: De God,
voor Wiens aangezicht mijn vaders, Abraham en Izak, gewandeld hebben,
die God, Die mij gevoed heeft, van dat ik was, tot op dezen dag;

<span id="an_48:16">48:16</span> Die Engel, Die mij verlost heeft van
alle kwaad, zegene deze jongeren, en dat in hen mijn naam genoemd worde,
en de naam mijner vaderen, Abraham en Izak, en dat zij vermenigvuldigen
als vissen in menigte, in het midden des lands!

<span id="an_48:17">48:17</span> Toen Jozef zag, dat zijn vader zijn
rechterhand op het hoofd van Efraim legde, zo was het kwaad in zijn
ogen, en hij ondervatte zijns vaders hand, om die van het hoofd van
Efraim op het hoofd van Manasse af te brengen.

<span id="an_48:18">48:18</span> En Jozef zeide tot zijn vader: Niet
alzo, mijn vader! want deze is de eerstgeborene; leg uw rechterhand op
zijn hoofd.

<span id="an_48:19">48:19</span> Maar zijn vader weigerde het, en zeide:
Ik weet het, mijn zoon! ik weet het; hij zal ook tot een volk worden, en
hij zal ook groot worden; maar nochtans zal zijn kleinste broeder groter
worden dan hij, en zijn zaad zal een volle menigte van volkeren worden.

<span id="an_48:20">48:20</span> Alzo zegende hij ze te dien dage,
zeggende: In u zal Israel zegenen, zeggende: God zette u als Efraim en
als Manasse! En hij zette Efraim voor Manasse.

<span id="an_48:21">48:21</span> Daarna zeide Israel tot Jozef: Zie, ik
sterf; maar God zal met ulieden wezen, en Hij zal u wederbrengen in het
land uwer vaderen.

<span id="an_48:22">48:22</span> En ik heb u een stuk lands gegeven
boven uw broederen; hetwelk ik, met mijn zwaard en met mijn boog, uit de
hand der Amorieten genomen heb.

<span id="an_49:1">49:1</span> Daarna riep Jakob zijn zonen, en hij
zeide: Verzamelt u, en ik zal u verkondigen, hetgeen u in de navolgende
dagen wedervaren zal.

<span id="an_49:2">49:2</span> Komt samen en hoort, gij, zonen van
Jakob! en hoort naar Israel, uw vader.

<span id="an_49:3">49:3</span> Ruben! gij zijt mijn eerstgeborene, mijn
kracht, en het begin mijner macht; de voortreffelijkste in hoogheid, en
de voortreffelijkste in sterkte!

<span id="an_49:4">49:4</span> Snelle afloop als der wateren, gij zult
de voortreffelijkste niet zijn! want gij hebt uws vaders leger
beklommen; toen hebt gij het geschonden; hij heeft mijn bed beklommen!

<span id="an_49:5">49:5</span> Simeon en Levi zijn gebroeders! hun
handelingen zijn werktuigen van geweld!

<span id="an_49:6">49:6</span> Mijn ziel kome niet in hun verborgen
raad; mijn eer worde niet verenigd met hun vergadering! want in hun
toorn hebben zij de mannen doodgeslagen, en in hun moedwil hebben zij de
ossen weggerukt.

<span id="an_49:7">49:7</span> Vervloekt zij hun toorn, want hij is
heftig; en hun verbolgenheid, want zij is hard! ik zal hen verdelen
onder Jakob, en zal hen verstrooien onder Israel.

<span id="an_49:8">49:8</span> Juda! gij zijt het, u zullen uw broeders
loven; uw hand zal zijn op den nek uwer vijanden; voor u zullen zich uws
vaders zonen nederbuigen.

<span id="an_49:9">49:9</span> Juda is een leeuwenwelp! gij zijt van de
roof opgeklommen, mijn zoon! Hij kromt zich, hij legt zich neder als een
leeuw, en als een oude leeuw; wie zal hem doen opstaan?

<span id="an_49:10">49:10</span> De schepter zal van Juda niet wijken,
noch de wetgever van tussen zijn voeten, totdat Silo komt, en Denzelven
zullen de volken gehoorzaam zijn.

<span id="an_49:11">49:11</span> Hij bindt zijn jongen ezel aan den
wijnstok, en het veulen zijner ezelin aan den edelste wijnstok; hij wast
zijn kleed in den wijn, en zijn mantel in wijndruivenbloed.

<span id="an_49:12">49:12</span> Hij is roodachtig van ogen door den
wijn, en wit van tanden door de melk.

<span id="an_49:13">49:13</span> Zebulon zal aan de haven der zeeen
wonen, en hij zal aan de haven der schepen wezen; en zijn zijde zal zijn
naar Sidon.

<span id="an_49:14">49:14</span> Issaschar is een sterk gebeende ezel,
nederliggende tussen twee pakken.

<span id="an_49:15">49:15</span> Toen hij de rust zag, dat zij goed was,
en het land, dat het lustig was, zo boog hij zijn schouder om te dragen,
en was dienende onder cijns.

<span id="an_49:16">49:16</span> Dan zal zijn volk richten, als een der
stammen Israels.

<span id="an_49:17">49:17</span> Dan zal een slang zijn aan den weg, een
adderslang nevens het pad, bijtende des paards verzenen, dat zijn rijder
achterover valle.

<span id="an_49:18">49:18</span> Op uw zaligheid wacht ik, HEERE!

<span id="an_49:19">49:19</span> Aangaande Gad, een bende zal hem
aanvallen; maar hij zal haar aanvallen in het einde.

<span id="an_49:20">49:20</span> Van Aser, zijn brood zal vet zijn; en
hij zal koninklijke lekkernijen leveren.

<span id="an_49:21">49:21</span> Nafthali is een losgelaten hinde; hij
geeft schone woorden.

<span id="an_49:22">49:22</span> Jozef is een vruchtbare tak, een
vruchtbare tak aan een fontein; elk der takken loopt over den muur.

<span id="an_49:23">49:23</span> De schutters hebben hem wel bitterheid
aangedaan, en beschoten, en hem gehaat;

<span id="an_49:24">49:24</span> Maar zijn boog is in stijvigheid
gebleven, en de armen zijner handen zijn gesterkt geworden, door de
handen van de Machtige Jakobs; daarvan is hij een herder, een steen
Israels;

<span id="an_49:25">49:25</span> Van uws vaders God, Die u zal helpen,
en van den Almachtige, Die u zal zegenen, met zegeningen des hemels van
boven, met zegeningen des afgronds, die daaronder ligt, met zegeningen
der borsten en der baarmoeder!

<span id="an_49:26">49:26</span> De zegeningen uws vaders gaan te boven
de zegeningen mijner voorvaderen, tot aan het einde van de eeuwige
heuvelen; die zullen zijn op het hoofd van Jozef, en op den hoofdschedel
des afgezonderden zijner broederen!

<span id="an_49:27">49:27</span> Benjamin zal als een wolf verscheuren;
des morgens zal hij roof eten, en des avonds zal hij buit uitdelen.

<span id="an_49:28">49:28</span> Al deze stammen van Israel zijn twaalf;
en dit is het, wat hun vader tot hen sprak, als hij hen zegende; hij
zegende hen, een iegelijk naar zijn bijzonderen zegen.

<span id="an_49:29">49:29</span> Daarna gebood hij hun, en zeide tot
hen: Ik word verzameld tot mijn volk: begraaft mij bij mijn vaders, in
de spelonk, die is in den akker van Efron, den Hethiet;

<span id="an_49:30">49:30</span> In de spelonk, welke is op den akker
van Machpela, die tegenover Mamre is, in het land Kanaan, die Abraham
met dien akker gekocht heeft van Efron, den Hethiet, tot een
erfbegrafenis.

<span id="an_49:31">49:31</span> Aldaar hebben zij Abraham begraven, en
Sara, zijn huisvrouw; daar hebben zij Izak begraven, en Rebekka, zijn
huisvrouw; en daar heb ik Lea begraven.

<span id="an_49:32">49:32</span> De akker, en de spelonk, die daarin is,
is gekocht van de zonen Heths.

<span id="an_49:33">49:33</span> Als Jakob voleind had aan zijn zonen
bevelen te geven, zo legde hij zijn voeten samen op het bed, en hij gaf
den geest, en hij werd verzameld tot zijn volken.

<span id="an_50:1">50:1</span> Toen viel Jozef op zijns vaders
aangezicht, en hij weende over hem, en kuste hem.

<span id="an_50:2">50:2</span> En Jozef gebood zijn knechten, den
medicijnmeesters, dat zij zijn vader balsemen zouden; en de
medicijnmeesters balsemden Israel.

<span id="an_50:3">50:3</span> En veertig dagen werden aan hem vervuld;
want alzo werden vervuld de dagen dergenen, die gebalsemd werden; en de
Egyptenaars beweenden hem zeventig dagen.

<span id="an_50:4">50:4</span> Als nu de dagen zijns bewenens over
waren, zo sprak Jozef tot het huis van Farao, zeggende: Indien ik nu
genade gevonden heb in uw ogen, spreekt toch voor de oren van Farao,
zeggende:

<span id="an_50:5">50:5</span> Mijn vader heeft mij doen zweren,
zeggende: Zie, ik sterf; in mijn graf, dat ik mij in het land Kanaan
gegraven heb, daar zult gij mij begraven! Nu dan, laat mij toch
optrekken, dat ik mijn vader begrave, dan zal ik wederkomen.

<span id="an_50:6">50:6</span> En Farao zeide: Trek op en begraaf uw
vader, gelijk als hij u heeft doen zweren.

<span id="an_50:7">50:7</span> En Jozef toog op, om zijn vader te
begraven; en met hem togen op alle Farao's knechten, de oudsten van zijn
huis, en al de oudsten des lands van Egypte;

<span id="an_50:8">50:8</span> Daartoe het ganse huis van Jozef, en zijn
broeders, en het huis zijns vaders; alleen hun kleine kinderen, en hun
schapen, en hun runderen lieten zij in het land Gosen.

<span id="an_50:9">50:9</span> En met hem togen op, zo wagenen als
ruiteren; en het was een zeer zwaar heir.

<span id="an_50:10">50:10</span> Toen zij nu aan het plein van het
doornbos kwamen, dat aan gene zijde van de Jordaan is, hielden zij daar
een grote en zeer zware rouwklage; en hij maakte zijn vader een rouw van
zeven dagen.

<span id="an_50:11">50:11</span> Als de inwoners des lands, de
Kanaanieten, dien rouw zagen op het plein van het doornbos, zo zeiden
zij: Dit is een zware rouw der Egyptenaren; daarom noemde men haar naam
Abel-Mizraim, die aan het veer van de Jordaan is.

<span id="an_50:12">50:12</span> En zijn zonen deden hem, gelijk als hij
hun geboden had;

<span id="an_50:13">50:13</span> Want zijn zonen voerden hem in het land
Kanaan, en begroeven hem in de spelonk des akkers van Machpela, welke
Abraham met den akker gekocht had tot een erfbegrafenis van Efron, den
Hethiet, tegenover Mamre.

<span id="an_50:14">50:14</span> Daarna keerde Jozef weder in Egypte,
hij en zijn broeders, en allen, die met hem opgetogen waren, om zijn
vader te begraven, nadat hij zijn vader begraven had.

<span id="an_50:15">50:15</span> Toen Jozefs broeders zagen, dat hun
vader dood was, zo zeiden zij: Misschien zal ons Jozef haten, en hij zal
ons gewisselijk vergelden al het kwaad, dat wij hem aangedaan hebben.

<span id="an_50:16">50:16</span> Daarom ontboden zij aan Jozef,
zeggende: Uw vader heeft bevolen voor zijn dood, zeggende:

<span id="an_50:17">50:17</span> Zo zult gij tot Jozef zeggen: Ei,
vergeef toch de overtreding uwer broederen, en hun zonde; want zij
hebben u kwaad aangedaan; maar nu vergeef toch de overtreding der
dienaren van den God uws vaders! En Jozef weende, als zij tot hem
spraken.

<span id="an_50:18">50:18</span> Daarna kwamen ook zijn broeders, en
vielen voor hem neder, en zeiden: Zie, wij zijn u tot knechten!

<span id="an_50:19">50:19</span> En Jozef zeide tot hen: Vreest niet;
want ben ik in de plaats van God?

<span id="an_50:20">50:20</span> Gijlieden wel, gij hebt kwaad tegen mij
gedacht; doch God heeft dat ten goede gedacht; opdat Hij deed, gelijk
het te dezen dage is, om een groot volk in het leven te behouden.

<span id="an_50:21">50:21</span> Nu dan, vreest niet! Ik zal u en uw
kleine kinderen onderhouden. Zo troostte hij hen, en sprak naar hun
hart.

<span id="an_50:22">50:22</span> Jozef dan woonde in Egypte, hij en het
huis zijns vaders; en Jozef leefde honderd en tien jaren.

<span id="an_50:23">50:23</span> En Jozef zag van Efraim kinderen, van
het derde gelid; ook werden de zonen van Machir, den zoon van Manasse,
op Jozefs knieen geboren.

<span id="an_50:24">50:24</span> En Jozef zeide tot zijn broederen: Ik
sterf; maar God zal u gewisselijk bezoeken, en Hij zal u doen optrekken
uit dit land, in het land, hetwelk hij aan Abraham, Izak en Jakob
gezworen heeft.

<span id="an_50:25">50:25</span> En Jozef deed de zonen van Israel
zweren, zeggende: God zal u gewisselijk bezoeken, zo zult gij mijn
beenderen van hier opvoeren!

<span id="an_50:26">50:26</span> En Jozef stierf, honderd en tien jaren
oud zijnde; en zij balsemden hem, en men legde hem in een kist in
Egypte.

------------------------------------------------------------------------

[Next: Exodus](exo)
