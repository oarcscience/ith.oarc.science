[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Dutch Bible: 1 Peter

<span id="an_1:1">1:1</span> Petrus, een apostel van Jezus Christus, aan
de vreemdelingen, verstrooid in Pontus, Galatie, Kappadocie, Azie en
Bithynie,

<span id="an_1:2">1:2</span> Den uitverkorenen naar de voorkennis van
God den Vader, in de heiligmaking des Geestes, tot gehoorzaamheid en
besprenging des bloeds van Jezus Christus; genade en vrede zij u
vermenigvuldigd.

<span id="an_1:3">1:3</span> Geloofd zij de God en Vader van onzen Heere
Jezus Christus, Die naar Zijn grote barmhartigheid ons heeft
wedergeboren, tot een levende hoop, door de opstanding van Jezus
Christus uit de doden.

<span id="an_1:4">1:4</span> Tot een onverderfelijke, en
onbevlekkelijke, en onverwelkelijke erfenis, die in de hemelen bewaard
is voor u,

<span id="an_1:5">1:5</span> Die in de kracht Gods bewaard wordt door
het geloof tot de zaligheid, die bereid is, om geopenbaard te worden in
den laatsten tijd.

<span id="an_1:6">1:6</span> In welke gij u verheugt, nu een weinig
tijds (zo het nodig is) bedroefd zijnde door menigerlei verzoekingen;

<span id="an_1:7">1:7</span> Opdat de beproeving uws geloofs, die veel
kostelijker is dan van het goud, hetwelk vergaat en door het vuur
beproefd wordt, bevonden worde te zijn tot lof, en eer, en heerlijkheid,
in de openbaring van Jezus Christus;

<span id="an_1:8">1:8</span> Denwelken gij niet gezien hebt, en nochtans
liefhebt, in Denwelken gij nu, hoewel Hem niet ziende, maar gelovende, u
verheugt met een onuitsprekelijke en heerlijke vreugde;

<span id="an_1:9">1:9</span> Verkrijgende het einde uws geloofs,
namelijk de zaligheid der zielen.

<span id="an_1:10">1:10</span> Van welke zaligheid ondervraagd en
onderzocht hebben de profeten, die geprofeteerd hebben van de genade,
aan u geschied;

<span id="an_1:11">1:11</span> Onderzoekende, op welke of hoedanigen
tijd de Geest van Christus, Die in hen was, beduidde en te voren
getuigde, het lijden, dat op Christus komen zou, en de heerlijkheid
daarna volgende.

<span id="an_1:12">1:12</span> Denwelken geopenbaard is, dat zij niet
zichzelven, maar ons bedienden deze dingen, die u nu aangediend zijn bij
degenen, die u het Evangelie verkondigd hebben door den Heilige Geest,
Die van den hemel gezonden is; in welke dingen de engelen begerig zijn
in te zien.

<span id="an_1:13">1:13</span> Daarom opschortende de lenden uws
verstands, en nuchteren zijnde, hoopt volkomenlijk op de genade, die u
toegebracht wordt in de openbaring van Jezus Christus.

<span id="an_1:14">1:14</span> Als gehoorzame kinderen, wordt niet
gelijkvormig aan de begeerlijkheden, die te voren in uw onwetendheid
waren;

<span id="an_1:15">1:15</span> Maar gelijk Hij, Die u geroepen heeft,
heilig is, zo wordt ook gijzelven heilig in al uw wandel;

<span id="an_1:16">1:16</span> Daarom dat er geschreven is: Zijt heilig,
want Ik ben heilig.

<span id="an_1:17">1:17</span> En indien gij tot een Vader aanroept
Dengene, Die zonder aanneming des persoons oordeelt naar eens iegelijks
werk, zo wandelt in vreze den tijd uwer inwoning;

<span id="an_1:18">1:18</span> Wetende dat gij niet door vergankelijke
dingen, zilver of goud, verlost zijt uit uw ijdele wandeling, die u van
de vaderen overgeleverd is;

<span id="an_1:19">1:19</span> Maar door het dierbaar bloed van
Christus, als van een onbestraffelijk en onbevlekt Lam;

<span id="an_1:20">1:20</span> Dewelke wel voorgekend is geweest voor de
grondlegging der wereld, maar geopenbaard is in deze laatste tijden om
uwentwil,

<span id="an_1:21">1:21</span> Die door Hem gelooft in God, Welke Hem
opgewekt heeft uit de doden, en Hem heerlijkheid gegeven heeft, opdat uw
geloof en hoop op God zijn zou.

<span id="an_1:22">1:22</span> Hebbende dan uw zielen gereinigd in de
gehoorzaamheid der waarheid, door den Geest, tot ongeveinsde
broederlijke liefde, zo hebt elkander vuriglijk lief uit een rein hart;

<span id="an_1:23">1:23</span> Gij, die wedergeboren zijt, niet uit
vergankelijk, maar uit onvergankelijk zaad, door het levende en eeuwig
blijvende Woord van God.

<span id="an_1:24">1:24</span> Want alle vlees is als gras, en alle
heerlijkheid des mensen is als een bloem van het gras. Het gras is
verdord, en zijn bloem is afgevallen;

<span id="an_1:25">1:25</span> Maar het Woord des Heeren blijft in der
eeuwigheid; en dit is het Woord, dat onder u verkondigd is.

<span id="an_2:1">2:1</span> Zo legt dan af alle kwaadheid, en alle
bedrog, en geveinsdheid, en nijdigheid, en alle achterklappingen;

<span id="an_2:2">2:2</span> En, als nieuwgeborene kinderkens, zijt zeer
begerig naar de redelijke onvervalste melk, opdat gij door dezelve moogt
opwassen;

<span id="an_2:3">2:3</span> Indien gij anders gesmaakt hebt, dat de
Heere goedertieren is.

<span id="an_2:4">2:4</span> Tot Welken komende, als tot een levenden
Steen, van de mensen wel verworpen, maar bij God uitverkoren en
dierbaar;

<span id="an_2:5">2:5</span> Zo wordt gij ook zelven, als levende
stenen, gebouwd tot een geestelijk huis, tot een heilig priesterdom, om
geestelijke offeranden op te offeren, die Gode aangenaam zijn door Jezus
Christus.

<span id="an_2:6">2:6</span> Daarom is ook vervat in de Schrift: Ziet,
Ik leg in Sion een uitersten Hoeksteen, Die uitverkoren en dierbaar is;
en: Die in Hem gelooft, zal niet beschaamd worden.

<span id="an_2:7">2:7</span> U dan, die gelooft, is Hij dierbaar; maar
den ongehoorzamen wordt gezegd: De Steen, Dien de bouwlieden verworpen
hebben, Deze is geworden tot een hoofd des hoeks, en een steen des
aanstoots, en een rots der ergernis;

<span id="an_2:8">2:8</span> Dengenen namelijk, die zich aan het Woord
stoten, ongehoorzaam zijnde, waartoe zij ook gezet zijn.

<span id="an_2:9">2:9</span> Maar gij zijt een uitverkoren geslacht, een
koninklijk priesterdom, een heilig volk, een verkregen volk; opdat gij
zoudt verkondigen de deugden Desgenen, Die u uit de duisternis geroepen
heeft tot Zijn wonderbaar licht;

<span id="an_2:10">2:10</span> Gij, die eertijds geen volk waart, maar
nu Gods volk zijt; die eertijds niet ontfermd waart, maar nu ontfermd
zijt geworden.

<span id="an_2:11">2:11</span> Geliefden, ik vermaan u als inwoners en
vreemdelingen, dat gij u onthoudt van de vleselijke begeerlijkheden,
welke krijg voeren tegen de ziel;

<span id="an_2:12">2:12</span> En houdt uw wandel eerlijk onder de
heidenen; opdat in hetgeen zij kwalijk van u spreken, als van
kwaaddoeners, zij uit de goede werken, die zij in u zien, God
verheerlijken mogen in den dag der bezoeking.

<span id="an_2:13">2:13</span> Zijt dan alle menselijke ordening
onderdanig, om des Heeren wil; hetzij den koning, als de opperste macht
hebbende;

<span id="an_2:14">2:14</span> Hetzij den stadhouderen, als die van hem
gezonden worden, tot straf wel der kwaaddoeners, maar tot prijs
dergenen, die goed doen.

<span id="an_2:15">2:15</span> Want alzo is het de wil van God, dat gij,
weldoende, den mond stopt aan de onwetendheid der dwaze mensen;

<span id="an_2:16">2:16</span> Als vrijen, en niet de vrijheid hebbende
als een deksel der boosheid, maar als dienstknechten van God.

<span id="an_2:17">2:17</span> Eert een iegelijk; hebt de broederschap
lief; vreest God; eert den koning.

<span id="an_2:18">2:18</span> Gij huisknechten, zijt met alle vreze
onderdanig den heren, niet alleen den goeden en bescheidenen, maar ook
den harden.

<span id="an_2:19">2:19</span> Want dat is genade, indien iemand om het
geweten voor God zwarigheid verdraagt, lijdende ten onrechte.

<span id="an_2:20">2:20</span> Want wat lof is het, indien gij
verdraagt, als gij zondigt, en daarover geslagen wordt? Maar indien gij
verdraagt, als gij weldoet, en daarover lijdt, dat is genade bij God.

<span id="an_2:21">2:21</span> Want hiertoe zijt gij geroepen, dewijl
ook Christus voor ons geleden heeft, ons een voorbeeld nalatende, opdat
gij Zijn voetstappen zoudt navolgen;

<span id="an_2:22">2:22</span> Die geen zonde gedaan heeft, en er is
geen bedrog in Zijn mond gevonden;

<span id="an_2:23">2:23</span> Die, als Hij gescholden werd, niet
wederschold, en als Hij leed, niet dreigde; maar gaf het over aan Dien,
Die rechtvaardiglijk oordeelt;

<span id="an_2:24">2:24</span> Die Zelf onze zonden in Zijn lichaam
gedragen heeft op het hout; opdat wij, der zonden afgestorven zijnde,
der gerechtigheid leven zouden; door Wiens striemen gij genezen zijt.

<span id="an_2:25">2:25</span> Want gij waart als dwalende schapen; maar
gij zijt nu bekeerd tot den Herder en Opziener uwer zielen.

<span id="an_3:1">3:1</span> Desgelijks gij vrouwen, zijt uw eigenen
mannen onderdanig; opdat ook, zo enigen den Woorde ongehoorzaam zijn,
zij door den wandel der vrouwen zonder Woord mogen gewonnen worden;

<span id="an_3:2">3:2</span> Als zij zullen ingezien hebben uw kuisen
wandel in vreze.

<span id="an_3:3">3:3</span> Welker versiersel zij, niet hetgeen
uiterlijk is, bestaande in het vlechten des haars, en omhangen van goud,
of van klederen aan te trekken;

<span id="an_3:4">3:4</span> Maar de verborgen mens des harten, in het
onverderfelijk versiersel van een zachtmoedigen en stillen geest, die
kostelijk is voor God.

<span id="an_3:5">3:5</span> Want alzo versierden zichzelven eertijds
ook de heilige vrouwen, die op God hoopten, en waren haar eigen mannen
onderdanig;

<span id="an_3:6">3:6</span> Gelijk Sara aan Abraham gehoorzaam is
geweest, hem noemende heer, welker dochters gij geworden zijt, als gij
weldoet, en niet vreest voor enige verschrikking.

<span id="an_3:7">3:7</span> Gij mannen, insgelijks, woont bij haar met
verstand, aan het vrouwelijke vat, als het zwakste, eer gevende, als die
ook medeerfgenamen der genade des levens met haar zijt; opdat uw gebeden
niet verhinderd worden.

<span id="an_3:8">3:8</span> En eindelijk, zijt allen eensgezind,
medelijdend, de broeders liefhebbende, met innerlijke barmhartigheid
bewogen, vriendelijk;

<span id="an_3:9">3:9</span> Vergeldt niet kwaad voor kwaad, of schelden
voor schelden, maar zegent daarentegen; wetende, dat gij daartoe
geroepen zijt, opdat gij zegening zoudt beerven.

<span id="an_3:10">3:10</span> Want wie het leven wil liefhebben, en
goede dagen zien, die stille zijn tong van het kwaad, en zijn lippen,
dat zij geen bedrog spreken;

<span id="an_3:11">3:11</span> Die wijke af van het kwade, en doe het
goede; die zoeke vrede en jage denzelven na.

<span id="an_3:12">3:12</span> Want de ogen des Heeren zijn over de
rechtvaardigen, en Zijn oren tot hun gebed; maar het aangezicht des
Heeren is tegen degenen, die kwaad doen.

<span id="an_3:13">3:13</span> En wie is het, die u kwaad doen zal,
indien gij navolgers zijt van het goede?

<span id="an_3:14">3:14</span> Maar indien gij ook lijdt om der
gerechtigheid wil, zo zijt gij zalig; en vreest niet uit vreze van hen,
en wordt niet ontroerd;

<span id="an_3:15">3:15</span> Maar heiligt God, den Heere, in uw
harten; en zijt altijd bereid tot verantwoording aan een iegelijk, die u
rekenschap afeist van de hoop, die in u is, met zachtmoedigheid en
vreze.

<span id="an_3:16">3:16</span> En hebt een goed geweten, opdat in
hetgeen zij kwalijk van u spreken, als van kwaaddoeners, zij beschaamd
mogen worden, die uw goeden wandel in Christus lasteren.

<span id="an_3:17">3:17</span> Want het is beter, dat gij, weldoende,
(indien het de wil van God wil) lijdt, dan kwaad doende.

<span id="an_3:18">3:18</span> Want Christus heeft ook eens voor de
zonden geleden, Hij rechtvaardig voor de onrechtvaardigen, opdat Hij ons
tot God zou brengen; Die wel is gedood in het vlees, maar levend gemaakt
door den Geest;

<span id="an_3:19">3:19</span> In Denwelken Hij ook, henengegaan zijnde,
den geesten, die in de gevangenis zijn, gepredikt heeft,

<span id="an_3:20">3:20</span> Die eertijds ongehoorzaam waren, wanneer
de lankmoedigheid Gods eenmaal verwachtte, in de dagen van Noach, als de
ark toebereid werd; waarin weinige (dat is acht) zielen behouden werden
door het water.

<span id="an_3:21">3:21</span> Waarvan het tegenbeeld, de doop, ons nu
ook behoudt, niet die een aflegging is der vuiligheid des lichaams, maar
die een vraag is van een goed geweten tot God, door de opstanding van
Jezus Christus;

<span id="an_3:22">3:22</span> Welke is aan de rechter hand Gods,
opgevaren ten hemel, de engelen, en machten, en krachten Hem onderdanig
gemaakt zijnde.

<span id="an_4:1">4:1</span> Dewijl dan Christus voor ons in het vlees
geleden heeft, zo wapent gij u ook met dezelfde gedachte, namelijk dat
wie in het vlees geleden heeft, die heeft opgehouden van de zonde;

<span id="an_4:2">4:2</span> Om nu niet meer naar de begeerlijkheden der
mensen, maar naar den wil van God, den tijd, die overig is in het vlees,
te leven.

<span id="an_4:3">4:3</span> Want het is ons genoeg, dat wij den
voorgaande tijd des levens der heidenen wil volbracht hebben, en
gewandeld hebben in ontuchtigheden, begeerlijkheden, wijnzuiperijen,
brasserijen, drinkerijen en gruwelijke afgoderijen;

<span id="an_4:4">4:4</span> Waarin zij zich vreemd houden, als gij niet
medeloopt tot dezelfde uitgieting der overdadigheid, en u lasteren;

<span id="an_4:5">4:5</span> Dewelke zullen rekenschap geven Dengene,
Die bereid staat om te oordelen de levenden en de doden.

<span id="an_4:6">4:6</span> Want daartoe is ook den doden het Evangelie
verkondigd geworden, opdat zij wel zouden geoordeeld worden naar den
mens in het vlees, maar leven zouden naar God in den geest.

<span id="an_4:7">4:7</span> En het einde aller dingen is nabij; zijt
dan nuchteren, en waakt in de gebeden.

<span id="an_4:8">4:8</span> Maar vooral hebt vurige liefde tot
elkander; want de liefde zal menigte van zonden bedekken.

<span id="an_4:9">4:9</span> Zijt herbergzaam jegens elkander, zonder
murmureren.

<span id="an_4:10">4:10</span> Een iegelijk, gelijk hij gave ontvangen
heeft, alzo bediene hij dezelve aan de anderen, als goede uitdelers der
menigerlei genade Gods.

<span id="an_4:11">4:11</span> Indien iemand spreekt, die spreke als de
woorden Gods; indien iemand dient, die diene als uit kracht, die God
verleent; opdat God in allen geprezen worde door Jezus Christus, Welken
toekomt de heerlijkheid en de kracht, in alle eeuwigheid. Amen.

<span id="an_4:12">4:12</span> Geliefden, houdt u niet vreemd over de
hitte der verdrukking onder u, die u geschiedt tot verzoeking, alsof u
iets vreemds overkwame;

<span id="an_4:13">4:13</span> Maar gelijk gij gemeenschap hebt aan het
lijden van Christus, alzo verblijdt u; opdat gij ook in de openbaring
Zijner heerlijkheid u moogt verblijden en verheugen.

<span id="an_4:14">4:14</span> Indien gij gesmaad wordt om den Naam van
Christus, zo zijt gij zalig; want de Geest der heerlijkheid, en de Geest
van God rust op u. Wat hen aangaat, Hij wordt wel gelasterd, maar wat u
aangaat, Hij wordt verheerlijkt.

<span id="an_4:15">4:15</span> Doch dat niemand van u lijde als een
doodslager, of dief, of kwaaddoener, of als een, die zich met eens
anders doen bemoeit;

<span id="an_4:16">4:16</span> Maar indien iemand lijdt als een
Christen, die schame zich niet, maar verheerlijke God in dezen dele.

<span id="an_4:17">4:17</span> Want het is de tijd, dat het oordeel
beginne van het huis Gods; en indien het eerst van ons begint, welk zal
het einde zijn dergenen, die het Evangelie van God ongehoorzaam zijn?

<span id="an_4:18">4:18</span> En indien de rechtvaardige nauwelijks
zalig wordt, waar zal de goddeloze en zondaar verschijnen?

<span id="an_4:19">4:19</span> Zo dan ook die lijden naar den wil van
God, dat zij hun zielen Hem, als den getrouwen Schepper, bevelen met
weldoen.

<span id="an_5:1">5:1</span> De ouderlingen, die onder u zijn, vermaan
ik, die een medeouderling, en getuige des lijdens van Christus ben, en
deelachtig der heerlijkheid, die geopenbaard zal worden:

<span id="an_5:2">5:2</span> Weidt de kudde Gods, die onder u is,
hebbende opzicht daarover, niet uit bedwang, maar gewilliglijk; noch om
vuil gewin, maar met een volvaardig gemoed;

<span id="an_5:3">5:3</span> Noch als heerschappij voerende over het
erfdeel des Heeren maar als voorbeelden der kudde geworden zijnde.

<span id="an_5:4">5:4</span> En als de overste Herder verschenen zal
zijn, zo zult gij de onverwelkelijke kroon der heerlijkheid behalen.

<span id="an_5:5">5:5</span> Desgelijks gij jongen, zijt den ouden
onderdanig; en zijt allen elkander onderdanig; zijt met de ootmoedigheid
bekleed; want God wederstaat de hovaardigen, maar de nederigen geeft Hij
genade.

<span id="an_5:6">5:6</span> Vernedert u dan onder de krachtige hand
Gods, opdat Hij u verhoge te Zijner tijd.

<span id="an_5:7">5:7</span> Werpt al uw bekommernis op Hem, want Hij
zorgt voor u.

<span id="an_5:8">5:8</span> Zijt nuchteren, en waakt; want uw
tegenpartij, de duivel, gaat om als een briesende leeuw, zoekende, wien
hij zou mogen verslinden;

<span id="an_5:9">5:9</span> Denwelken wederstaat, vast zijnde in het
geloof, wetende, dat hetzelfde lijden aan uw broederschap, die in de
wereld is, volbracht wordt.

<span id="an_5:10">5:10</span> De God nu aller genade, Die ons geroepen
heeft tot Zijn eeuwige heerlijkheid in Christus Jezus, nadat wij een
weinig tijds zullen geleden hebben, Dezelve volmake, bevestige,
versterke, en fondere ulieden.

<span id="an_5:11">5:11</span> Hem zij de heerlijkheid en de kracht in
alle eeuwigheid. Amen.

<span id="an_5:12">5:12</span> Door Silvanus, die u een getrouw broeder
is, zo ik acht, heb ik met weinige woorden geschreven, vermanende en
betuigende, dat deze is de waarachtige genade Gods, in welke gij staat.

<span id="an_5:13">5:13</span> U groet de medeuitverkorene Gemeente, die
in Babylon is, en Markus, mijn zoon.

<span id="an_5:14">5:14</span> Groet elkander met een kus der liefde.
Vrede zij u allen, die in Christus Jezus zijt. Amen.

------------------------------------------------------------------------

[Next: 2 Peter](pe2.md)
