[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hab)  [Next](hag.md) 

------------------------------------------------------------------------

### Dutch Bible: Zephaniah

<span id="an_1:1">1:1</span> Het woord des HEEREN, hetwelk geschied is
tot Zefanja, den zoon van Cuschi, den zoon van Gedalja, den zoon van
Amarja, den zoon van Hizkia; in de dagen van Josia, den zoon van Amon,
den koning van Juda.

<span id="an_1:2">1:2</span> Ik zal ganselijk alles wegrapen uit dit
land, spreekt de HEERE.

<span id="an_1:3">1:3</span> Ik zal wegrapen mensen en beesten; Ik zal
wegrapen de vogelen des hemels, en de vissen der zee, en de ergernissen
met de goddelozen; ja, Ik zal de mensen uit dit land uitroeien, spreekt
de HEERE.

<span id="an_1:4">1:4</span> En Ik zal Mijn hand uitstrekken tegen Juda,
en tegen alle inwoners van Jeruzalem; en Ik zal uit deze plaats
uitroeien het overblijfsel van Baal, en den naam der Chemarim met de
priesters;

<span id="an_1:5">1:5</span> En die zich nederbuigen op de daken voor
het heir des hemels, en die zich nederbuigende zweren bij den HEERE, en
zweren bij Malcham;

<span id="an_1:6">1:6</span> En die terugkeren van achter den HEERE; en
die den HEERE niet zoeken, en vragen naar Hem niet.

<span id="an_1:7">1:7</span> Zwijgt voor het aangezicht des Heeren
HEEREN; want de dag des HEEREN is nabij; want de HEERE heeft een
slachtoffer bereid, Hij heeft Zijn genoden geheiligd.

<span id="an_1:8">1:8</span> En het zal geschieden in den dag van het
slachtoffer des HEEREN, dat Ik bezoeking zal doen over de vorsten, en
over de kinderen des konings, en over allen, die zich kleden met vreemde
kleding.

<span id="an_1:9">1:9</span> Ook zal Ik ten zelven dage bezoeking doen
over al wie over den dorpel springt; die het huis hunner heren vullen
met geweld en bedrog.

<span id="an_1:10">1:10</span> En er zal te dien dage, spreekt de HEERE,
een stem des gekrijts zijn van de Vispoort af, en een gehuil van het
tweede gedeelte, en een grote breuk van de heuvelen af.

<span id="an_1:11">1:11</span> Huilt, gij inwoners der laagte! Want al
het volk van koophandel is uitgehouwen, al de gelddragers zijn
uitgeroeid.

<span id="an_1:12">1:12</span> En het zal geschieden te dien tijde, Ik
zal Jeruzalem met lantaarnen doorzoeken; en Ik zal bezoeking doen over
de mannen, die stijf geworden zijn op hun droesem, die in hun hart
zeggen: De HEERE doet geen goed, en Hij doet geen kwaad.

<span id="an_1:13">1:13</span> Daarom zal hun vermogen ten roof worden,
en hun huizen tot verwoesting; zij bouwen wel huizen, maar zij zullen ze
niet bewonen; en zij planten wijngaarden, maar zij zullen derzelver wijn
niet drinken.

<span id="an_1:14">1:14</span> De grote dag des HEEREN is nabij; hij is
nabij, en zeer haastende; de stem van den dag des HEEREN; de held zal
aldaar bitterlijk schreeuwen.

<span id="an_1:15">1:15</span> Die dag zal een dag der verbolgenheid
zijn; een dag der benauwdheid en des angstes, een dag der woestheid en
verwoesting, een dag der duisternis en der donkerheid, een dag der wolk
en der dikke donkerheid;

<span id="an_1:16">1:16</span> Een dag der bazuin en des geklanks tegen
de vaste steden en tegen de hoge hoeken.

<span id="an_1:17">1:17</span> En Ik zal de mensen bang maken, dat zij
zullen gaan als de blinden; want zij hebben tegen den HEERE gezondigd;
en hun bloed zal vergoten worden als stof, en hun vlees zal worden als
drek.

<span id="an_1:18">1:18</span> Noch hun zilver, noch hun goud zal hen
kunnen redden ten dage der verbolgenheid des HEEREN; maar door het vuur
Zijns ijvers zal dit ganse land verteerd worden; want Hij zal een
voleinding maken, gewisselijk, een haastige, met al de inwoners dezes
lands.

<span id="an_2:1">2:1</span> Doorzoek u zelf nauw, ja, doorzoek nauw,
gij volk, dat met geen lust bevangen wordt!

<span id="an_2:2">2:2</span> Eer het besluit bare (gelijk kaf gaat de
dag voorbij), terwijl de hittigheid van des HEEREN toorn over ulieden
nog niet komt; terwijl de dag van den toorn des HEEREN over ulieden nog
niet komt.

<span id="an_2:3">2:3</span> Zoekt den HEERE, alle gij zachtmoedigen des
lands, die Zijn recht werken! Zoekt gerechtigheid, zoekt
zachtmoedigheid, misschien zult gij verborgen worden in den dag van den
toorn des HEEREN.

<span id="an_2:4">2:4</span> Want Gaza zal verlaten wezen, en Askelon
zal ter verwoesting wezen; Asdod zal men in den middag verdrijven, en
Ekron zal uitgeworteld worden.

<span id="an_2:5">2:5</span> Wee den inwonenden van de landstreek der
zee, den volken der Cheretim! Het woord des HEEREN zal tegen ulieden
zijn, gij Kanaan, der Filistijnen land! en Ik zal u verdoen, dat er geen
inwoner zal zijn.

<span id="an_2:6">2:6</span> En de landstreek der zee zal wezen tot
hutten, uitgegraven putten der herders, en betuiningen der kudden.

<span id="an_2:7">2:7</span> En de landstreek zal wezen voor het
overblijfsel van het huis van Juda, dat zij daarin weiden; des avonds
zullen zij in de huizen van Askelon legeren, als de HEERE, hunlieder
God, hen zal bezocht, en hun gevangenis zal gewend hebben.

<span id="an_2:8">2:8</span> Ik heb de beschimping van Moab gehoord, en
de scheldwoorden der kinderen Ammons, waarmede zij Mijn volk beschimpt
hebben, en hebben zich groot gemaakt tegen deszelfs landpale.

<span id="an_2:9">2:9</span> Daarom, zo waarachtig als Ik leef, spreekt
de HEERE der heirscharen, de God Israels: Moab zal zekerlijk zijn als
Sodom, en de kinderen Ammons als Gomorra, een netelheide, en een
zoutgroeve, en een verwoesting tot in eeuwigheid! De overigen Mijns
volks zullen ze beroven, en het overige Mijns volks zal ze erfelijk
bezitten.

<span id="an_2:10">2:10</span> Dat zullen zij hebben in plaats van hun
hoogmoed; want zij hebben beschimpt, en hebben zich groot gemaakt tegen
het volk van den HEERE der heirscharen.

<span id="an_2:11">2:11</span> Vreselijk zal de HEERE tegen hen wezen,
want Hij zal al de goden der aarde doen uitteren; en een iegelijk uit
zijn plaats zal Hem aanbidden, al de eilanden der heidenen.

<span id="an_2:12">2:12</span> Ook gij, Moren! zult de verslagenen van
Mijn zwaard zijn.

<span id="an_2:13">2:13</span> Hij zal ook Zijn hand uitstrekken tegen
het Noorden, en Hij zal Assur verdoen; en Hij zal Nineve stellen tot een
verwoesting, droog als een woestijn.

<span id="an_2:14">2:14</span> En in het midden van haar zullen den
kudden legeren, al het gedierte der volken; ook de roerdomp, ook de
nachtuil zullen op haar granaatappelen vernachten; een stem zal in het
venster zingen, verwoesting zal in den dorpel zijn, als Hij haar
cederwerk zal ontbloot hebben.

<span id="an_2:15">2:15</span> Dit is die stad, die opspringt van
vreugde, die zeker woont, die in haar hart zegt: Ik ben het, en buiten
mij is geen meer; hoe is zij geworden tot woestheid, een rustplaats van
het gedierte! Een ieder, die daardoor trekt, zal ze aanfluiten, hij zal
zijn hand bewegen.

<span id="an_3:1">3:1</span> Wee der ijselijke, en der bevlekte, der
verdrukkende stad!

<span id="an_3:2">3:2</span> Zij hoort naar de stem niet; zij neemt de
tucht niet aan; zij vertrouwt niet op den HEERE; tot haar God nadert zij
niet.

<span id="an_3:3">3:3</span> Haar vorsten zijn brullende leeuwen in het
midden van haar; haar rechters zijn avondwolven, die de beenderen niet
breken tot aan den morgen.

<span id="an_3:4">3:4</span> Haar profeten zijn lichtvaardig, gans
trouweloze mannen; haar priesters verontreinigen het heilige, zij doen
der wet geweld aan.

<span id="an_3:5">3:5</span> De rechtvaardige HEERE is in het midden van
haar, Hij doet geen onrecht; allen morgen geeft Hij Zijn recht in het
licht, er ontbreekt niet; doch de verkeerde weet van geen schaamte.

<span id="an_3:6">3:6</span> Ik heb de heidenen uitgeroeid, hun hoeken
zijn verwoest, Ik heb hun straten eenzaam gemaakt, dat niemand daardoor
gaat; hun steden zijn verstoord, zodat er niemand is, dat er geen
inwoner is.

<span id="an_3:7">3:7</span> Ik zeide: Immers zult gij Mij vrezen, gij
zult de tucht aannemen, opdat haar woning niet uitgeroeid zou worden; al
wat Ik haar bezocht hebbe, waarlijk, zij hebben zich vroeg opgemaakt,
zij hebben al hun handelingen verdorven.

<span id="an_3:8">3:8</span> Daarom verwacht Mij, spreekt de HEERE, ten
dage als Ik Mij opmake tot den roof; want Mijn oordeel is, de heidenen
te verzamelen, de koninkrijken te vergaderen, om over hen Mijn
gramschap, de ganse hittigheid Mijns toorns uit te storten, want dit
ganse land zal door het vuur van Mijn ijver verteerd worden.

<span id="an_3:9">3:9</span> Gewisselijk, dan zal Ik tot de volken een
reine spraak wenden; opdat zij allen den Naam des HEEREN aanroepen,
opdat zij Hem dienen met een eenparigen schouder.

<span id="an_3:10">3:10</span> Van de zijden der rivieren der Moren
zullen Mijn ernstige aanbidders, met de dochter Mijner verstrooiden,
Mijn offeranden brengen.

<span id="an_3:11">3:11</span> Te dien dage zult gij niet beschaamd
wezen vanwege al uw handelingen, waarmede gij tegen Mij overtreden hebt;
want alsdan zal Ik uit het midden van u wegnemen, die van vreugde
opspringen over uw hovaardij, en gij zult u voortaan niet meer verheffen
om Mijns heiligen bergs wil.

<span id="an_3:12">3:12</span> Maar Ik zal in het midden van u doen
overblijven een ellendig en arm volk; die zullen op den Naam des HEEREN
betrouwen.

<span id="an_3:13">3:13</span> De overgeblevenen van Israel zullen geen
onrecht doen, noch leugen spreken, en in hun mond zal geen bedriegelijke
tong gevonden worden; maar zij zullen weiden en nederliggen, en niemand
zal hen verschrikken.

<span id="an_3:14">3:14</span> Zing vrolijk, gij dochter Sions, juich,
Israel; wees blijde, en spring op van vreugde van ganser harte, gij
dochter Jeruzalems!

<span id="an_3:15">3:15</span> De HEERE heeft uw oordelen weggenomen,
Hij heeft uw vijand weggevaagd; de Koning Israels, de HEERE, is in het
midden van u, gij zult geen kwaad meer zien.

<span id="an_3:16">3:16</span> Te dien dage zal tot Jeruzalem gezegd
worden: Vrees niet, o Sion! laat uw handen niet slap worden.

<span id="an_3:17">3:17</span> De HEERE uw God, is in het midden van u,
een Held, Die verlossen zal; Hij zal over u vrolijk zijn met blijdschap,
Hij zal zwijgen in Zijn liefde, Hij zal Zich over u verheugen met
gejuich.

<span id="an_3:18">3:18</span> De bedroefden, om der bijeenkomst wil,
zal Ik verzamelen, zij zijn uit u; de schimping is een last op haar.

<span id="an_3:19">3:19</span> Ziet, Ik zal te dien tijde al uw
verdrukkers verdoen; en Ik zal de hinkenden behoeden, en de
uitgestotenen verzamelen; en Ik zal ze stellen tot een lof, en tot een
naam, in het ganse land, waar zij beschaamd zijn geweest.

<span id="an_3:20">3:20</span> Te dier tijd zal Ik ulieden herwaarts
brengen, ten tijde namelijk, als Ik u verzamelen zal; zekerlijk Ik zal
ulieden zetten tot een naam en tot een lof, onder alle volken der aarde,
als Ik uw gevangenissen voor uw ogen wenden zal, zegt de HEERE.

------------------------------------------------------------------------

[Next: Haggai](hag.md)
