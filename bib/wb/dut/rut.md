[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jdg)  [Next](sa1.md) 

------------------------------------------------------------------------

### Dutch Bible: Ruth

<span id="an_1:1">1:1</span> In de dagen, als de richters richtten, zo
geschiedde het, dat er honger in het land was; daarom toog een man van
Bethlehem-Juda, om als vreemdeling te verkeren in de velden Moabs, hij,
en zijn huisvrouw, en zijn twee zonen.

<span id="an_1:2">1:2</span> De naam nu dezes mans was Elimelech, en de
naam zijner huisvrouw Naomi, en de naam zijner twee zonen Machlon en
Chiljon, Efrathers, van Bethlehem-Juda; en zij kwamen in de velden
Moabs, en bleven aldaar.

<span id="an_1:3">1:3</span> En Elimelech, de man van Naomi, stierf;
maar zij werd overgelaten met haar twee zonen.

<span id="an_1:4">1:4</span> Die namen zich Moabietische vrouwen; de
naam der ene was Orpa, en de naam der andere Ruth; en zij bleven aldaar
omtrent tien jaren.

<span id="an_1:5">1:5</span> En die twee, Machlon en Chiljon, stierven
ook; alzo werd deze vrouw overgelaten na haar twee zonen en na haar man.

<span id="an_1:6">1:6</span> Toen maakte zij zich op met haar
schoondochters, en keerde weder uit de velden van Moab; want zij had
gehoord in het land van Moab, dat de HEERE Zijn volk bezocht had,
gevende hun brood.

<span id="an_1:7">1:7</span> Daarom ging zij uit van de plaats, waar zij
geweest was en haar twee schoondochters met haar. Als zij nu gingen op
den weg, om weder te keren naar het land van Juda,

<span id="an_1:8">1:8</span> Zo zeide Naomi tot haar twee
schoondochters: Gaat heen, keert weder, een iegelijk tot het huis van
haar moeder; de HEERE doe bij u weldadigheid, gelijk als gij gedaan hebt
bij de doden, en bij mij.

<span id="an_1:9">1:9</span> De HEERE geve u, dat gij ruste vindt, een
iegelijk in het huis van haar man! En als zij haar kuste, hieven zij
haar stem op en weenden;

<span id="an_1:10">1:10</span> En zij zeiden tot haar: Wij zullen
zekerlijk met u wederkeren tot uw volk.

<span id="an_1:11">1:11</span> Maar Naomi zeide: Keert weder, mijn
dochters! Waarom zoudt gij met mij gaan? Heb ik nog zonen in mijn
lichaam, dat zij u tot mannen zouden zijn?

<span id="an_1:12">1:12</span> Keert weder, mijn dochters! Gaat heen;
want ik ben te oud om een man te hebben. Wanneer ik al zeide: Ik heb
hoop, of ik ook in dezen nacht een man had, ja, ook zonen baarde;

<span id="an_1:13">1:13</span> Zoudt gij daarnaar wachten, totdat zij
zouden groot geworden zijn; zoudt gij daarnaar opgehouden worden, om
geen man te nemen? Niet, mijn dochters! Want het is mij veel bitterder
dan u; maar de hand des HEEREN is tegen mij uitgegaan.

<span id="an_1:14">1:14</span> Toen hieven zij haar stem op, en weenden
wederom; en Orpa kuste haar schoonmoeder, maar Ruth kleefde haar aan.

<span id="an_1:15">1:15</span> Daarom zeide zij: Zie, uw zwagerin is
wedergekeerd tot haar volk en tot haar goden; keer gij ook weder, uw
zwagerin na.

<span id="an_1:16">1:16</span> Maar Ruth zeide: Val mij niet tegen, dat
ik u zou verlaten, om van achter u weder te keren; want waar gij zult
heengaan, zal ik ook heengaan, en waar gij zult vernachten, zal ik
vernachten; uw volk is mijn volk, en uw God mijn God.

<span id="an_1:17">1:17</span> Waar gij zult sterven, zal ik sterven, en
aldaar zal ik begraven worden; alzo doe mij de HEERE en alzo doe Hij
daartoe, zo niet de dood alleen zal scheiding maken tussen mij en tussen
u!

<span id="an_1:18">1:18</span> Als zij nu zag, dat zij vastelijk
voorgenomen had met haar te gaan, zo hield zij op tot haar te spreken.

<span id="an_1:19">1:19</span> Alzo gingen die beiden, totdat zij te
Bethlehem inkwamen; en het geschiedde, als zij te Bethlehem inkwamen,
dat de ganse stad over haar beroerd werd, en zij zeiden: Is dit Naomi?

<span id="an_1:20">1:20</span> Maar zij zeide tot henlieden: Noemt mij
niet Naomi, noemt mij Mara; want de Almachtige heeft mij grote
bitterheid aangedaan.

<span id="an_1:21">1:21</span> Vol toog ik weg, maar ledig heeft mij de
HEERE doen wederkeren; waarom zoudt gij mij Naomi noemen, daar de HEERE
tegen mij getuigt, en de Almachtige mij kwaad aangedaan heeft?

<span id="an_1:22">1:22</span> Alzo kwam Naomi weder, en Ruth, de
Moabietische, haar schoondochter, met haar, die uit de velden Moabs
wederkwam; en zij kwamen te Bethlehem in het begin van de gersteoogst.

<span id="an_2:1">2:1</span> Naomi nu had een bloedvriend van haar man,
een man, geweldig van vermogen, van het geslacht van Elimelech; en zijn
naam was Boaz.

<span id="an_2:2">2:2</span> En Ruth, de Moabietische, zeide tot Naomi:
Laat mij toch in het veld gaan, en van de aren oplezen, achter dien, in
wiens ogen ik genade zal vinden. En zij zeide tot haar: Ga heen, mijn
dochter!

<span id="an_2:3">2:3</span> Zo ging zij heen, en kwam en las op in het
veld, achter de maaiers; en haar viel bij geval voor, een deel van het
veld van Boaz, die van het geslacht van Elimelech was.

<span id="an_2:4">2:4</span> En ziet, Boaz kwam van Bethlehem, en zeide
tot de maaiers: De HEERE zij met ulieden! En zij zeiden tot hem: De
HEERE zegene u!

<span id="an_2:5">2:5</span> Daarna zeide Boaz tot zijn jongen, die over
de maaiers gezet was: Wiens is deze jonge vrouw?

<span id="an_2:6">2:6</span> En de jongen, die over de maaiers gezet
was, antwoordde en zeide: Deze is de Moabietische jonge vrouw, die met
Naomi wedergekomen is uit de velden Moabs;

<span id="an_2:7">2:7</span> En zij heeft gezegd: Laat mij toch oplezen
en aren bij de garven verzamelen, achter de maaiers; zo is zij gekomen
en heeft gestaan van des morgens af tot nu toe; nu is haar te huis
blijven weinig.

<span id="an_2:8">2:8</span> Toen zeide Boaz tot Ruth: Hoort gij niet,
mijn dochter? Ga niet, om in een ander veld op te lezen; ook zult gij
van hier niet weggaan, maar hier zult gij u houden bij mijn maagden.

<span id="an_2:9">2:9</span> Uw ogen zullen zijn op dit veld, dat zij
maaien zullen, en gij zult achter haarlieden gaan; heb ik den jongens
niet geboden, dat men u niet aanroere? Als u dorst, zo ga tot de vaten,
en drink van hetgeen de jongens zullen geschept hebben.

<span id="an_2:10">2:10</span> Toen viel zij op haar aangezicht, en boog
zich ter aarde, en zij zeide tot hem: Waarom heb ik genade gevonden in
uw ogen, dat gij mij kent, daar ik een vreemde ben?

<span id="an_2:11">2:11</span> En Boaz antwoordde en zeide tot haar: Het
is mij wel aangezegd alles, wat gij bij uw schoonmoeder gedaan hebt, na
de dood uws mans, en hebt uw vader en uw moeder, en het land uwer
geboorte verlaten, en zijt heengegaan tot een volk, dat gij van te voren
niet kendet.

<span id="an_2:12">2:12</span> De HEERE vergelde u uw daad en uw loon
zij volkomen, van den HEERE, den God Israels, onder wiens vleugelen gij
gekomen zijt om toevlucht te nemen!

<span id="an_2:13">2:13</span> En zij zeide: Laat mij genade vinden in
uw ogen, mijn heer, dewijl gij mij getroost hebt, en dewijl gij naar het
hart uwer dienstmaagd gesproken hebt, hoewel ik niet ben, gelijk een
uwer dienstmaagden.

<span id="an_2:14">2:14</span> Als het nu etenstijd was, zeide Boaz tot
haar: Kom hier bij, en eet van het brood, en doop uw bete in den azijn.
Zo zat zij neder aan de zijde van de maaiers, en hij langde haar geroost
koren, en zij at, en werd verzadigd, en hield over.

<span id="an_2:15">2:15</span> Als zij nu opstond, om op te lezen, zo
gebood Boaz zijn jongens, zeggende: Laat haar ook tussen de garven
oplezen, en beschaamt haar niet.

<span id="an_2:16">2:16</span> Ja, laat ook allengskens van de
handvollen voor haar wat vallen, en laat het liggen, dat zij het opleze,
en bestraft haar niet.

<span id="an_2:17">2:17</span> Alzo las zij op in dat veld, tot aan den
avond; en zij sloeg uit, wat zij opgelezen had, en het was omtrent een
efa gerst.

<span id="an_2:18">2:18</span> En zij nam het op, en kwam in de stad; en
haar schoonmoeder zag, wat zij opgelezen had; ook bracht zij voort, en
gaf haar, wat zij van haar verzadiging overgehouden had.

<span id="an_2:19">2:19</span> Toen zeide haar schoonmoeder tot haar:
Waar hebt gij heden opgelezen, en waar hebt gij gewrocht? Gezegend zij,
die u gekend heeft! En zij verhaalde haar schoonmoeder, bij wien zij
gewrocht had, en zeide: De naam des mans, bij welken ik heden gewrocht
heb, is Boaz.

<span id="an_2:20">2:20</span> Toen zeide Naomi tot haar schoondochter:
Gezegend zij den HEERE, Die Zijn weldadigheid niet heeft nagelaten aan
de levenden en aan de doden! Voorts zeide Naomi tot haar: Die man is ons
nabestaande; hij is een van onze lossers.

<span id="an_2:21">2:21</span> En Ruth, de Moabietische, zeide: Ook,
omdat hij tot mij gezegd heeft: Gij zult u houden bij de jongens, die ik
heb, totdat zij den gansen oogst, die ik heb, zullen hebben voleindigd.

<span id="an_2:22">2:22</span> En Naomi zeide tot haar schoondochter
Ruth: Het is goed, mijn dochter, dat gij met zijn maagden uitgaat, opdat
zij u niet tegenvallen in een ander veld.

<span id="an_2:23">2:23</span> Alzo hield zij zich bij de maagden van
Boaz, om op te lezen, totdat de gersteoogst en tarweoogst voleindigd
waren; en zij bleef bij haar schoonmoeder.

<span id="an_3:1">3:1</span> En Naomi, haar schoonmoeder, zeide tot
haar: Mijn dochter! zoude ik u geen rust zoeken, dat het u welga?

<span id="an_3:2">3:2</span> Nu dan, is niet Boaz, met wiens maagden gij
geweest zijt, van onze bloedvriendschap? Zie, hij zal dezen nacht gerst
op den dorsvloer wannen.

<span id="an_3:3">3:3</span> Zo baad u, en zalf u, en doe uw klederen
aan, en ga af naar den dorsvloer; maar maak u den man niet bekend,
totdat hij geeindigd zal hebben te eten en te drinken.

<span id="an_3:4">3:4</span> En het zal geschieden, als hij nederligt,
dat gij de plaats zult merken, waar hij zal nedergelegen zijn; ga dan
in, en sla zijn voetdeksel op, en leg u; zo zal hij u te kennen geven,
wat gij doen zult.

<span id="an_3:5">3:5</span> En zij zeide tot haar: Al wat gij tot mij
zegt, zal ik doen.

<span id="an_3:6">3:6</span> Alzo ging zij af naar den dorsvloer, en
deed naar alles, wat haar schoonmoeder haar geboden had.

<span id="an_3:7">3:7</span> Als nu Boaz gegeten en gedronken had, en
zijn hart vrolijk was, zo kwam hij om neder te liggen aan het uiterste
van een koren hoop. Daarna kwam zij stilletjes in, en sloeg zijn
voetdeksel op, en legde zich.

<span id="an_3:8">3:8</span> En het geschiedde te middernacht, dat die
man verschrikte, en om zich greep; en ziet, een vrouw lag aan zijn
voetdeksel.

<span id="an_3:9">3:9</span> En hij zeide: Wie zijt gij? En zij zeide:
Ik ben Ruth, uw dienstmaagd, breid dan uw vleugel uit over uw
dienstmaagd, want gij zijt de losser.

<span id="an_3:10">3:10</span> En hij zeide: Gezegend zijt gij den
HEERE, mijn dochter! Gij hebt deze uw laatste weldadigheid beter gemaakt
dan de eerste, dewijl gij geen jonge gezellen zijt nagegaan, hetzij arm
of rijk.

<span id="an_3:11">3:11</span> En nu, mijn dochter, vrees niet; al wat
gij gezegd hebt, zal ik u doen; want de ganse stad mijns volks weet, dat
gij een deugdelijke vrouw zijt.

<span id="an_3:12">3:12</span> Nu dan, wel is waar, dat ik een losser
ben; maar er is nog een losser, nader dan ik.

<span id="an_3:13">3:13</span> Blijf dezen nacht over; voorts in den
morgen zal het geschieden, indien hij u lost, goed, laat hem lossen;
maar indien het hem niet lust u te lossen, zo zal ik u lossen, zo
waarachtig als de HEERE leeft; leg u neder tot den morgen toe.

<span id="an_3:14">3:14</span> Alzo lag zij neder aan zijn voetdeksel
tot den morgen toe; en zij stond op, eer dat de een den ander kennen
kon; want hij zeide: Het worde niet bekend, dat een vrouw op den
dorsvloer gekomen is.

<span id="an_3:15">3:15</span> Voorts zeide hij: Lang den sluier, die op
u is, en houd dien; en zij hield hem; en hij mat zes maten gerst, en
legde ze op haar; daarna ging hij in de stad.

<span id="an_3:16">3:16</span> Zij nu kwam tot haar schoonmoeder,
dewelke zeide: Wie zijt gij, mijn dochter? En zij verhaalde haar alles,
wat die man haar gedaan had.

<span id="an_3:17">3:17</span> Ook zeide zij: Deze zes maten gerst heeft
hij mij gegeven; want hij zeide tot mij: Kom niet ledig tot uw
schoonmoeder.

<span id="an_3:18">3:18</span> Toen zeide zij: Zit stil, mijn dochter,
totdat gij weet, hoe de zaak zal vallen; want die man zal niet rusten,
tenzij dat hij heden deze zaak voleind hebbe.

<span id="an_4:1">4:1</span> En Boaz ging op in de poort, en zette zich
aldaar en ziet, de losser, van welken Boaz gesproken had, ging voorbij;
zo zeide hij: Wijk herwaarts, zet u hier, gij, zulk een! En hij week
derwaarts, en zette zich.

<span id="an_4:2">4:2</span> En hij nam tien mannen van de oudsten der
stad, en zeide: Zet u hier; en zij zetten zich.

<span id="an_4:3">4:3</span> Toen zeide hij tot dien losser: Het stuk
lands, dat van onzen broeder Elimelech was, heeft Naomi, die uit der
Moabieten land wedergekomen is, verkocht;

<span id="an_4:4">4:4</span> En ik heb gezegd: Ik zal het voor uw oor
openbaren, zeggende: Aanvaard het in tegenwoordigheid der inwoners, en
in tegenwoordigheid der oudsten mijns volks; zo gij het zult lossen, los
het; en zo men het ook niet zou lossen, verklaar het mij, dat ik het
wete; want er is niemand, behalve gij, die het losse, en ik na u. Toen
zeide hij: Ik zal het lossen.

<span id="an_4:5">4:5</span> Maar Boaz zeide: Ten dage, als gij het land
aanvaardt van de hand van Naomi, zo zult gij het ook aanvaarden van
Ruth, de Moabietische, de huisvrouw des verstorvenen, om den naam des
verstorvenen te verwekken over zijn erfdeel.

<span id="an_4:6">4:6</span> Toen zeide die losser: Ik zal het voor mij
niet kunnen lossen, opdat ik mijn erfdeel niet misschien verderve; los
gij mijn lossing voor u; want ik zal niet kunnen lossen.

<span id="an_4:7">4:7</span> Nu was dit van ouds een gewoonheid in
Israel, bij de lossing en bij de verwisseling, om de ganse zaak te
bevestigen, zo trok de man zijn schoen uit en gaf die aan zijn naaste;
en dit was tot een getuigenis in Israel.

<span id="an_4:8">4:8</span> Zo zeide de losser tot Boaz: Aanvaard gij
het voor u; en hij trok zijn schoen uit.

<span id="an_4:9">4:9</span> Toen zeide Boaz tot de oudsten en al het
volk: Gijlieden zijt heden getuigen, dat ik aanvaard heb alles, wat van
Elimelech geweest is, en alles, wat van Chiljon en Machlon geweest is,
van de hand van Naomi.

<span id="an_4:10">4:10</span> Daartoe aanvaard ik mij ook Ruth, de
Moabietische, de huisvrouw van Machlon, tot een vrouw, om den naam des
verstorvenen over zijn erfdeel te verwekken, opdat de naam des
verstorvenen niet worde uitgeroeid van zijn broederen, en van de poort
zijner plaats; gijlieden zijt heden getuigen.

<span id="an_4:11">4:11</span> En al het volk, dat in de poort was,
mitsgaders de oudsten zeiden: Wij zijn getuigen; de HEERE make deze
vrouw, die in uw huis komt, als Rachel en als Lea, die beiden het huis
van Israel gebouwd hebben; en handel kloekelijk in Efratha, en maak uw
naam vermaard in Bethlehem!

<span id="an_4:12">4:12</span> En uw huis zij, als het huis van Perez
(die Thamar aan Juda baarde), van het zaad, dat de HEERE u geven zal uit
deze jonge vrouw.

<span id="an_4:13">4:13</span> Alzo nam Boaz Ruth, en zij werd hem ter
vrouwe, en hij ging tot haar in; en de HEERE gaf haar, dat zij zwanger
werd en een zoon baarde.

<span id="an_4:14">4:14</span> Toen zeiden de vrouwen tot Naomi: Geloofd
zij de HEERE, Die niet heeft nagelaten u heden een losser te geven; en
zijn naam worde vermaard in Israel!

<span id="an_4:15">4:15</span> Die zal u zijn tot een verkwikker der
ziel, en om uw ouderdom te onderhouden; want uw schoondochter, die u
liefheeft, heeft hem gebaard, dewelke u beter is dan zeven zonen.

<span id="an_4:16">4:16</span> En Naomi nam dat kind, en zette het op
haar schoot, en werd zijn voedster.

<span id="an_4:17">4:17</span> En de naburinnen gaven hem een naam,
zeggende: Aan Naomi is een zoon geboren; en zij noemden zijn naam Obed;
deze is de vader van Isai, Davids vader.

<span id="an_4:18">4:18</span> Dit nu zijn de geboorten van Perez: Perez
gewon Hezron;

<span id="an_4:19">4:19</span> En Hezron gewon Ram; en Ram gewon
Amminadab;

<span id="an_4:20">4:20</span> En Amminadab gewon Nahesson; en Nahesson
gewon Salma;

<span id="an_4:21">4:21</span> En Salmon gewon Boaz, en Boaz gewon Obed;

<span id="an_4:22">4:22</span> En Obed gewon Isai; en Isai gewon David.

------------------------------------------------------------------------

[Next: 1 Samuel](sa1.md)
