[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](sol)  [Next](jer.md) 

------------------------------------------------------------------------

### Dutch Bible: Isaiah

<span id="an_1:1">1:1</span> Het gezicht van Jesaja, den zoon van Amoz,
hetwelk hij zag over Juda en Jeruzalem, in de dagen van Uzzia, Jotham,
Achaz en Hizkia, de koningen van Juda.

<span id="an_1:2">1:2</span> Hoort, gij hemelen! en neem ter ore, gij
aarde! want de HEERE spreekt: Ik heb kinderen groot gemaakt en verhoogd;
maar zij hebben tegen Mij overtreden.

<span id="an_1:3">1:3</span> Een os kent zijn bezitter, en een ezel de
krib zijns heren; maar Israel heeft geen kennis, Mijn volk verstaat
niet.

<span id="an_1:4">1:4</span> Wee het zondige volk, het volk van zware
ongerechtigheid, het zaad der boosdoeners, de verdervende kinderen! Zij
hebben den HEERE verlaten, zij hebben den Heilige Israels gelasterd, zij
hebben zich vervreemd, wijkende achterwaarts.

<span id="an_1:5">1:5</span> Waartoe zoudt gij meer geslagen worden? Gij
zoudt des afvals des te meer maken; het ganse hoofd is krank, en het
ganse hart is mat.

<span id="an_1:6">1:6</span> Van de voetzool af tot het hoofd toe is er
niets geheels aan hetzelve; maar wonden, en striemen, en etterbuilen,
die niet uitgedrukt noch verbonden zijn, en geen derzelve is met olie
verzacht.

<span id="an_1:7">1:7</span> Uw aardrijk is een verwoesting, uw steden
zijn met het vuur verbrand; uw land verteren de vreemden in uw
tegenwoordigheid, en een verwoesting is er, als een omkering door de
vreemden.

<span id="an_1:8">1:8</span> En de dochter van Sion is overgebleven als
een hutje in den wijngaard, als een nachthutje in den komkommerhof als
een belegerde stad.

<span id="an_1:9">1:9</span> Zo niet de HEERE der heirscharen ons nog
een weinig overblijfsel had gelaten, als Sodom zouden wij geworden zijn;
wij zouden Gomorra gelijk zijn geworden.

<span id="an_1:10">1:10</span> Hoort des HEEREN woord, gij oversten van
Sodom! neemt ter ore de wet onzes Gods, gij volk van Gomorra!

<span id="an_1:11">1:11</span> Waartoe zal Mij zijn de veelheid uwer
slachtoffers? zegt de HEERE; Ik ben zat van de brandoffers der rammen,
en het smeer der vette beesten, en heb geen lust aan het bloed der
varren, noch der lammeren, noch der bokken.

<span id="an_1:12">1:12</span> Wanneer gijlieden voor Mijn aangezicht
komt te verschijnen, wie heeft zulks van uw hand geeist, dat gij Mijn
voorhoven betreden zoudt?

<span id="an_1:13">1:13</span> Brengt niet meer vergeefs offer, het
reukwerk is Mij een gruwel; de nieuwe maanden, en sabbatten, en het
bijeenroepen der vergaderingen vermag Ik niet, het is ongerechtigheid,
zelfs de verbodsdagen.

<span id="an_1:14">1:14</span> Uw nieuwe maanden en uw gezette
hoogtijden haat Mijn ziel, zij zijn Mij tot een last; Ik ben moede
geworden, die te dragen.

<span id="an_1:15">1:15</span> En als gijlieden uw handen uitbreidt,
verberg Ik Mijn ogen voor u; ook wanneer gij het gebed vermenigvuldigt,
hoor Ik niet; want uw handen zijn vol bloed.

<span id="an_1:16">1:16</span> Wast u, reinigt u, doet de boosheid uwer
handelingen van voor Mijn ogen weg, laat af van kwaad te doen.

<span id="an_1:17">1:17</span> Leert goed doen, zoekt het recht, helpt
den verdrukte, doet den wees recht, handelt de twistzaak der weduwe.

<span id="an_1:18">1:18</span> Komt dan, en laat ons samen rechten, zegt
de HEERE; al waren uw zonden als scharlaken, zij zullen wit worden als
sneeuw, al waren zij rood als karmozijn, zij zullen worden als witte
wol.

<span id="an_1:19">1:19</span> Indien gijlieden willig zijt en hoort, zo
zult gij het goede dezes lands eten.

<span id="an_1:20">1:20</span> Maar indien gij weigert, en wederspannig
zijt, zo zult gij van het zwaard gegeten worden; want de mond des HEEREN
heeft het gesproken.

<span id="an_1:21">1:21</span> Hoe is de getrouwe stad tot een hoer
geworden! Zij was vol recht, gerechtigheid herbergde daarin, maar nu
doodslagers.

<span id="an_1:22">1:22</span> Uw zilver is geworden tot schuim; uw wijn
is vermengd met water.

<span id="an_1:23">1:23</span> Uw vorsten zijn afvalligen, en
metgezellen der dieven, een ieder van hen heeft de geschenken lief, en
zij jagen de vergeldingen na; den wezen doen zij geen recht, en de
twistzaak der weduwen komt voor hen niet.

<span id="an_1:24">1:24</span> Daarom spreekt de Heere, HEERE der
heirscharen, de Machtige Israels: O wee! Ik zal Mij troosten van Mijn
wederpartijders. Ik zal Mij wreken van Mijn vijanden.

<span id="an_1:25">1:25</span> En Ik zal Mijn hand tegen u keren, en Ik
zal uw schuim op het allerreinste afzuiveren, en Ik zal al uw tin
wegnemen.

<span id="an_1:26">1:26</span> En Ik zal u uw rechters wedergeven, als
in het eerste, en uw raadslieden als in den beginne; daarna zult gij een
stad der gerechtigheid, een getrouwe stad, genoemd worden.

<span id="an_1:27">1:27</span> Sion zal door recht verlost worden, en
haar wederkerenden door gerechtigheid.

<span id="an_1:28">1:28</span> Maar er zal verbreking zijn der
overtreders, en der zondaars te zamen; en die den HEERE verlaten, zullen
omkomen.

<span id="an_1:29">1:29</span> Want zij zullen beschaamd worden om der
eiken wil, die gijlieden begeerd hebt, en gij zult schaamrood worden, om
der hoven wil, die gij verkoren hebt.

<span id="an_1:30">1:30</span> Want gij zult zijn als een eik, welks
bladeren afvallen, en als een hof, die geen water heeft.

<span id="an_1:31">1:31</span> En de sterke zal wezen tot grof vlas, en
zijn werkmeester tot een vonk, en zij zullen beiden te zamen branden, en
er zal geen uitblusser wezen.

<span id="an_2:1">2:1</span> Het woord, dat Jesaja, de zoon van Amoz,
gezien heeft over Juda en Jeruzalem.

<span id="an_2:2">2:2</span> En het zal geschieden in het laatste der
dagen, dat de berg van het huis des HEEREN zal vastgesteld zijn op den
top der bergen, en dat hij zal verheven worden boven de heuvelen, en tot
denzelven zullen alle heidenen toevloeien.

<span id="an_2:3">2:3</span> En vele volken zullen heengaan en zeggen:
Komt, laat ons opgaan tot den berg des HEEREN, tot het huis van den God
Jakobs, opdat Hij ons lere van Zijn wegen, en dat wij wandelen in Zijn
paden; want uit Sion zal de wet uitgaan, en des HEEREN woord uit
Jeruzalem.

<span id="an_2:4">2:4</span> En Hij zal rechten onder de heidenen, en
bestraffen vele volken; en zij zullen hun zwaarden slaan tot spaden, en
hun spiesen tot sikkelen; het ene volk zal tegen het andere volk geen
zwaard opheffen, en zij zullen geen oorlog meer leren.

<span id="an_2:5">2:5</span> Komt, gij huis van Jakob, en laat ons
wandelen in het licht des HEEREN.

<span id="an_2:6">2:6</span> Maar Gij hebt Uw volk, het huis van Jakob,
verlaten, want zij zijn vervuld met goddeloosheid, meer dan het oosten,
en zij zijn guichelaars gelijk de Filistijnen, en aan de kinderen der
vreemden tonen zij hun behagen.

<span id="an_2:7">2:7</span> En hun land is vervuld met zilver en goud,
en hunner schatten is geen einde; hun land is ook vervuld met paarden,
en hunner wagenen is geen einde.

<span id="an_2:8">2:8</span> Ook is hun land vervuld met afgoden; voor
het werk hunner handen buigen zij zich neder, voor hetgeen hun vingeren
gemaakt hebben.

<span id="an_2:9">2:9</span> Daar bukt zich de gemene man, en de
aanzienlijke man vernedert zich; daarom zult Gij het hun niet vergeven.

<span id="an_2:10">2:10</span> Ga in den rotssteen, en verberg u in het
stof, vanwege den schrik des HEEREN, en om de heerlijkheid Zijner
majesteit.

<span id="an_2:11">2:11</span> De hoge ogen de mensen zullen vernederd
worden, en de hoogheid der mannen zal nedergebogen worden; en de HEERE
alleen zal in dien dag verheven zijn.

<span id="an_2:12">2:12</span> Want de dag des HEEREN der heirscharen
zal zijn tegen allen hovaardige en hoge, en tegen allen verhevene, opdat
hij vernederd worde;

<span id="an_2:13">2:13</span> En tegen alle hoge en verhevene cederen
van Libanon, en tegen alle eiken van Basan;

<span id="an_2:14">2:14</span> En tegen alle hoge bergen, en tegen alle
verhevene heuvelen;

<span id="an_2:15">2:15</span> En tegen allen hogen toren, en tegen
allen vasten muur;

<span id="an_2:16">2:16</span> En tegen alle schepen van Tarsis, en
tegen alle gewenste schilderijen.

<span id="an_2:17">2:17</span> En de hoogheid der mensen zal gebogen, en
de hoogheid der mannen zal vernederd worden; en de HEERE alleen zal in
die dag verheven zijn.

<span id="an_2:18">2:18</span> En elkeen der afgoden zal ganselijk
vergaan.

<span id="an_2:19">2:19</span> Dan zullen zij in de spelonken der
rotsstenen gaan, en in de holen der aarde, vanwege den schrik des
HEEREN, en vanwege de heerlijkheid Zijner majesteit, wanneer Hij Zich
opmaken zal, om de aarde te verschrikken.

<span id="an_2:20">2:20</span> In dien dag zal de mens zijn zilveren
afgoden, en zijn gouden afgoden, welke zij zich gemaakt hadden, om zich
daarvoor neder te buigen, wegwerpen voor de mollen en de vledermuizen;

<span id="an_2:21">2:21</span> Gaande in de reten der rotsen en in de
kloven der steenrotsen, vanwege den schrik des HEEREN, en vanwege de
heerlijkheid Zijner majesteit, wanneer Hij Zich opmaken zal, om de aarde
geweldiglijk te verschrikken.

<span id="an_2:22">2:22</span> Laat gijlieden dan af van den mens, wiens
adem in zijn neus is, want waarin is hij te achten?

<span id="an_3:1">3:1</span> Want ziet, de Heere, HEERE der heirscharen,
zal van Jeruzalem en van Juda wegnemen den stok en den staf, allen stok
des broods, en allen stok des waters;

<span id="an_3:2">3:2</span> Den held en den krijgsman, den rechter en
den profeet, en den waarzegger, en den oude;

<span id="an_3:3">3:3</span> Den overste van vijftig, en den
aanzienlijke, en den raadsman, en den wijze onder de werkmeesters, en
dien, die kloek ter tale is.

<span id="an_3:4">3:4</span> En Ik zal jongelingen stellen tot hun
vorsten, en kinderen zullen over hen heersen;

<span id="an_3:5">3:5</span> En het volk zal gedrongen worden, de een
zal zijn tegen den ander, en een iegelijk tegen zijn naaste; de
jongeling zal stout zijn tegen den oude, de verachte tegen den eerlijke.

<span id="an_3:6">3:6</span> Wanneer iemand zijn broeder uit het huis
zijns vaders zal aangrijpen, zeggende: Gij hebt een kleed, wees ons ten
overste, laat toch dezen aanstoot onder uw hand wezen;

<span id="an_3:7">3:7</span> Zo zal hij in dien dag zijn hand opheffen,
zeggende: Ik kan geen heelmeester wezen; er is ook geen brood en geen
kleed in mijn huis; zet mij niet tot een overste des volks.

<span id="an_3:8">3:8</span> Want Jeruzalem heeft aangestoten, en Juda
is gevallen, dewijl hun tong en handelingen tegen den HEERE zijn, om de
ogen Zijner heerlijkheid te verbitteren.

<span id="an_3:9">3:9</span> Het gelaat huns aangezichts getuigt tegen
hen, en hun zonden spreken zij vrij uit, gelijk Sodom; zij verbergen ze
niet. Wee hunlieder ziel; want zij doen zichzelven kwaad.

<span id="an_3:10">3:10</span> Zegt den rechtvaardige, dat het hem wel
gaan zal; dat zij de vrucht hunner werken zullen eten.

<span id="an_3:11">3:11</span> Wee den goddeloze, het zal hem kwalijk
gaan, want de vergelding zijner handen zal hem geschieden.

<span id="an_3:12">3:12</span> De drijvers Mijns volks zijn kinderen, en
vrouwen heersen over hetzelve. O Mijn volk! die u leiden, verleiden u,
en den weg uwer paden slokken zij in.

<span id="an_3:13">3:13</span> De HEERE stelt Zich om te pleiten, en Hij
staat, om de volken te richten.

<span id="an_3:14">3:14</span> De HEERE komt ten gerichte tegen de
oudsten Zijns volks en deszelfs vorsten, want gijlieden hebt dezen
wijngaard verteerd; de roof des ellendigen is in uwe huizen.

<span id="an_3:15">3:15</span> Wat is ulieden, dat gij Mijn volk
verbrijzelt, en de aangezichten der ellendigen vermaalt? spreekt de
Heere, HEERE der heirscharen.

<span id="an_3:16">3:16</span> Verder zegt de HEERE: Daarom dat de
dochteren van Sion zich verheffen, en gaan met uitgestrekten hals, en
lonken met de ogen, al gaande en trippelende daarhenen treden, en alsof
haar voeten gebonden waren.

<span id="an_3:17">3:17</span> Zo zal de HEERE den schedel der dochteren
van Sion schurftig maken, en de HEERE zal haar schaamte ontbloten.

<span id="an_3:18">3:18</span> Ten zelfden dage zal de HEERE wegnemen
het sieraad der kousebanden, en de netjes, en de maantjes.

<span id="an_3:19">3:19</span> De reukdoosjes, en de kleine ketentjes,
en de glinsterende kledingen,

<span id="an_3:20">3:20</span> De hoofdkroning, en de armversierselen,
en de bindselen, en de reukballetjes, en de oorringen,

<span id="an_3:21">3:21</span> De ringen en de voorhoofdsierselen,

<span id="an_3:22">3:22</span> De wisselklederen, en de manteltjes, en
de hoedjes, en de buidels,

<span id="an_3:23">3:23</span> De spiegels, en de fijn-linnen deksels,
en de hulledoeken, en de sluiers.

<span id="an_3:24">3:24</span> En het zal geschieden, dat er voor
specerij stank zal zijn, en lossigheid voor een gordel, en kaalheid in
plaats van haarvlechten, en omgording eens zaks in plaats van een wijden
rok, en verbranding in plaats van schoonheid.

<span id="an_3:25">3:25</span> Uw mannen zullen door het zwaard vallen,
en uw helden in den strijd.

<span id="an_3:26">3:26</span> En haar poorten zullen treuren, en leed
dragen, en zij zal, ledig gemaakt zijnde, op de aarde zitten.

<span id="an_4:1">4:1</span> En te dien dage zullen zeven vrouwen een
man aangrijpen, zeggende: Ons brood zullen wij eten, en met onze
klederen zullen wij bekleed zijn, laat ons alleenlijk naar uw naam
genoemd worden, neem onze smaadheid weg.

<span id="an_4:2">4:2</span> Te dien dage zal des HEEREN SPRUIT zijn tot
sieraad en tot heerlijkheid, en de vrucht der aarde tot
voortreffelijkheid en tot versiering dengenen, die het ontkomen zullen
in Israel.

<span id="an_4:3">4:3</span> En het zal geschieden, dat de overgeblevene
in Sion, en de overgelatene in Jeruzalem zal heilig geheten worden, een
iegelijk, die geschreven is ten leven te Jeruzalem;

<span id="an_4:4">4:4</span> Als de Heere zal afgewassen hebben den drek
der dochteren van Sion, en de bloedschulden van Jeruzalem zal verdreven
hebben uit derzelver midden, door den Geest des oordeels, en door den
Geest der uitbranding.

<span id="an_4:5">4:5</span> En de HEERE zal over alle woning van den
berg Sions, en over haar vergaderingen, scheppen een wolk des daags, en
een rook, en den glans eens vlammenden vuurs des nachts; want over alles
wat heerlijk is, zal een beschutting wezen.

<span id="an_4:6">4:6</span> En daar zal een hut zijn tot een schaduw
des daags tegen de hitte, en tot een toevlucht, en tot een verberging
tegen den vloed en tegen den regen.

<span id="an_5:1">5:1</span> Nu zal ik mijn Beminde een lied mijns
Liefsten zingen van Zijn wijngaard; Mijn Beminde heeft een wijngaard op
een vetten heuvel.

<span id="an_5:2">5:2</span> En Hij heeft dien omtuind, en van stenen
gezuiverd, en Hij heeft hem beplant met edele wijnstokken; en Hij heeft
in deszelfs midden een toren gebouwd, en ook een wijnbak daarin
uitgehouwen; en Hij heeft verwacht, dat hij goede druiven zou
voortbrengen, maar hij heeft stinkende druiven voortgebracht.

<span id="an_5:3">5:3</span> Nu dan, gij inwoners van Jeruzalem, en gij
mannen van Juda, oordeelt toch tussen Mij en tussen Mijn wijngaard.

<span id="an_5:4">5:4</span> Wat is er meer te doen aan Mijn wijngaard,
hetwelk Ik aan hem niet gedaan heb? Waarom heb Ik verwacht, dat hij
goede druiven voortbrengen zou, en hij heeft stinkende druiven
voortgebracht?

<span id="an_5:5">5:5</span> Nu dan, Ik zal ulieden nu bekend maken, wat
Ik Mijn wijngaard doen zal; Ik zal zijn tuin wegnemen, opdat hij zij tot
afweiding; zijn muur zal Ik verscheuren, opdat hij zij tot vertreding.

<span id="an_5:6">5:6</span> En Ik zal hem tot woestheid maken; hij zal
niet besnoeid, noch omgehakt worden, maar distelen en doornen zullen
daarin opgaan; en Ik zal den wolken gebieden, dat zij geen regen daarop
regenen.

<span id="an_5:7">5:7</span> Want de wijngaard van den HEERE der
heirscharen is het huis van Israel, en de mannen van Juda zijn een plant
Zijner verlustigingen; en Hij heeft gewacht naar recht, maar ziet, het
is schurftheid, naar gerechtigheid, maar ziet, het is geschreeuw.

<span id="an_5:8">5:8</span> Wee dengenen, die huis aan huis trekken,
akker aan akker brengen, totdat er geen plaats meer zij, en dat
gijlieden alleen inwoners gemaakt wordt in het midden des lands!

<span id="an_5:9">5:9</span> Voor mijn oren heeft de HEERE der
heirscharen gesproken: Zo niet vele huizen tot verwoesting zullen
worden, de grote en de treffelijke zonder inwoner!

<span id="an_5:10">5:10</span> Ja, tien bunderen wijngaards zullen een
enig bath geven, en een homer zaads zal een efa geven.

<span id="an_5:11">5:11</span> Wee dengenen, die, zich vroeg opmakende
in den morgenstond, sterken drank najagen, en vertoeven tot in de
schemering, totdat de wijn hen heeft verhit!

<span id="an_5:12">5:12</span> En harpen en luiten, trommelen en pijpen,
en wijn zijn in hun maaltijden; maar zij aanschouwen het werk des HEEREN
niet, en zij zien niet op het maaksel Zijner handen.

<span id="an_5:13">5:13</span> Daarom zal mijn volk gevankelijk
weggevoerd worden, omdat het geen wetenschap heeft; en deszelfs
heerlijken zullen honger lijden, en hun menigte zal verdorren van dorst.

<span id="an_5:14">5:14</span> Daarom zal het graf zichzelf wijd
opensperren, en zijn mond opendoen, zonder maat; opdat nederdale haar
heerlijkheid, en haar menigte, met haar gedruis, en die in haar van
vreugde opspringt.

<span id="an_5:15">5:15</span> Dan zal de gemene man nedergebogen
worden, en de aanzienlijke man zal vernederd worden, en de ogen der
hovaardigen zullen vernederd worden.

<span id="an_5:16">5:16</span> Doch de HEERE der heirscharen zal
verhoogd worden door het recht; en God, die Heilige, zal geheiligd
worden door gerechtigheid.

<span id="an_5:17">5:17</span> En de lammeren zullen weiden naar hun
wijze, en de vreemdelingen zullen de woeste plaatsen der vetten eten.

<span id="an_5:18">5:18</span> Wee dengenen, die de ongerechtigheid
trekken met koorden der ijdelheid, en de zonde als met dikke wagenzelen!

<span id="an_5:19">5:19</span> Die daar zeggen: Dat Hij haaste, dat Hij
Zijn werk bespoedige, opdat wij het zien; en laat naderen en komen den
raadslag des Heiligen van Israel, dat wij het vernemen!

<span id="an_5:20">5:20</span> Wee dengenen, die het kwade goed heten,
en het goede kwaad; die duisternis tot licht stellen, en het licht tot
duisternis; die het bittere tot zoet stellen, en het zoete tot
bitterheid!

<span id="an_5:21">5:21</span> Wee dengenen, die in hun ogen wijs, en
bij zichzelven verstandig zijn!

<span id="an_5:22">5:22</span> Wee dengenen, die helden zijn om wijn te
drinken, en die kloeke mannen zijn om sterken drank te mengen!

<span id="an_5:23">5:23</span> Die den goddeloze rechtvaardigen om een
geschenk, en de gerechtigheid der rechtvaardigen van dezelven afwenden.

<span id="an_5:24">5:24</span> Daarom, gelijk de tong des vuurs den
stoppel verteert, en het kaf door de vlam verdaan wordt, alzo zal hun
wortel als een uittering wezen; en hun bloem zal als stof opvaren; omdat
zij verwerpen de wet des HEEREN der heirscharen, en de rede des Heiligen
van Israel versmaden.

<span id="an_5:25">5:25</span> Daarom is de toorn des HEEREN ontstoken
tegen Zijn volk, en Hij heeft tegen hetzelve Zijn hand uitgestrekt, en
Hij heeft het geslagen, zodat de bergen hebben gebeefd, en hun dode
lichamen zijn geworden als drek in het midden der straten. Om dit alles
keert zich Zijn toorn niet af, maar Zijn hand is nog uitgestrekt.

<span id="an_5:26">5:26</span> Want Hij zal een banier opwerpen onder de
heidenen van verre, en Hij zal hen herwaarts sissen van het einde der
aarde; en ziet, haastelijk, snellijk zullen zij aankomen.

<span id="an_5:27">5:27</span> Geen moede, en geen struikelende zal
onder hen wezen; niemand zal sluimeren noch slapen, noch de gordel
zijner lendenen ontbonden worden, noch de schoenriem zijner schoenen
afgescheurd worden.

<span id="an_5:28">5:28</span> Welker pijlen scherp zullen zijn, en al
hun bogen gespannen; hunner paarden hoeven zullen als een rots geacht
zijn, en hun raderen als een wervelwind.

<span id="an_5:29">5:29</span> Hun gebrul zal zijn als van een ouden
leeuw, en zij zullen brullen als de jonge leeuwen, en zij zullen
briesen, en den roof aangrijpen en wegvoeren; en er zal geen verlosser
zijn.

<span id="an_5:30">5:30</span> En zij zullen tegen hetzelve te dien dage
bruisen, als het bruisen der zee. Dan zal men de aarde aanzien, maar
ziet, er zal duisternis en benauwdheid zijn, en het licht zal
verduisterd worden in hun verwoestingen.

<span id="an_6:1">6:1</span> In het jaar, toen de koning Uzzia stierf,
zo zag ik den Heere, zittende op een hogen en verheven troon, en Zijn
zomen vervullende den tempel.

<span id="an_6:2">6:2</span> De serafs stonden boven Hem; een iegelijk
had zes vleugelen; met twee bedekte ieder zijn aangezicht, en met twee
bedekte hij zijn voeten, en met twee vloog hij.

<span id="an_6:3">6:3</span> En de een riep tot den ander, en zeide:
Heilig, heilig, heilig is de HEERE der heirscharen! De ganse aarde is
van Zijn heerlijkheid vol!

<span id="an_6:4">6:4</span> Zodat de posten der dorpels zich bewogen
van de stem des roependen; en het huis werd vervuld met rook.

<span id="an_6:5">6:5</span> Toen zeide ik: Wee mij, want ik verga!
dewijl ik een man van onreine lippen ben, en ik woon in het midden eens
volks, dat onrein van lippen is; want mijn ogen hebben den Koning, den
HEERE der heirscharen gezien.

<span id="an_6:6">6:6</span> Maar een van de serafs vloog tot mij, en
had een gloeiende kool in zijn hand, die hij met de tang van het altaar
genomen had.

<span id="an_6:7">6:7</span> En hij roerde mijn mond daarmede aan, en
zeide: Zie, deze heeft uw lippen aangeroerd; alzo is uw misdaad van u
geweken, en uw zonde is verzoend.

<span id="an_6:8">6:8</span> Daarna hoorde ik de stem des Heeren,
dewelke zeide: Wien zal Ik zenden, en wie zal voor Ons henengaan? Toen
zeide ik: Zie, hier ben ik, zend mij henen.

<span id="an_6:9">6:9</span> Toen zeide Hij: Ga henen, en zeg tot dit
volk: Horende hoort, maar verstaat niet, en ziende ziet, maar merkt
niet.

<span id="an_6:10">6:10</span> Maak het hart dezes volks vet, en maak
hun oren zwaar, en sluit hun ogen, opdat het niet zie met zijn ogen,
noch met zijn oren hore, noch met zijn hart versta, noch zich bekere, en
Hij het geneze.

<span id="an_6:11">6:11</span> Toen zeide ik: Hoe lang, Heere? En Hij
zeide: Totdat de steden verwoest worden, zodat er geen inwoner zij, en
de huizen, dat er geen mens zij, en dat het land met verwoesting
verstrooid worde.

<span id="an_6:12">6:12</span> Want de HEERE zal die mensen verre
wegdoen, en de verlating zal groot wezen in het binnenste des lands.

<span id="an_6:13">6:13</span> Doch nog een tiende deel zal daarin zijn,
en het zal wederkeren, en zijn om af te weiden; maar gelijk de eik, en
gelijk de haageik, in dewelke na de afwerping der bladeren nog steunsel
is, alzo zal het heilige zaad het steunsel daarvan zijn.

<span id="an_7:1">7:1</span> Het geschiedde nu in de dagen van Achaz,
den zoon van Jotham, den zoon van Uzzia, den koning van Juda, dat Rezin,
de koning van Syrie, en Pekah, de zoon van Remalia, de koning van
Israel, optoog naar Jeruzalem, ten oorlog tegen haar; maar hij vermocht
met strijden niet tegen haar.

<span id="an_7:2">7:2</span> Als men den huize Davids boodschapte,
zeggende: De Syriers rusten op Efraim, zo bewoog zich zijn hart en het
hart zijns volks, gelijk de bomen des wouds bewogen worden van den wind.

<span id="an_7:3">7:3</span> En de HEERE zeide tot Jesaja: Ga nu uit,
Achaz tegemoet, gij en uw zoon, Schear-Jaschub, aan het einde van den
watergang des oppersten vijvers, aan den hogen weg van het veld des
vollers;

<span id="an_7:4">7:4</span> En zeg tot hem: Wacht u, en zijt gerust,
vrees niet, en uw hart worde niet week, vanwege die twee staarten dezer
rokende vuurbranden; vanwege de ontsteking des toorns van Rezin en der
Syriers, en van den zoon van Remalia;

<span id="an_7:5">7:5</span> Omdat de Syrier kwaad tegen u beraadslaagd
heeft, met Efraim en den zoon van Remalia, zeggende:

<span id="an_7:6">7:6</span> Laat ons optrekken tegen Juda, en het
verdriet aandoen, en het onder ons delen, en den zoon van Tabeal koning
maken in het midden van hen.

<span id="an_7:7">7:7</span> Alzo zegt de Heere HEERE: Het zal niet
bestaan, en het zal niet geschieden.

<span id="an_7:8">7:8</span> Maar Damaskus zal het hoofd van Syrie zijn,
en Rezin het hoofd van Damaskus; en in nog vijf en zestig jaren zal
Efraim verbroken worden, dat het geen volk zij.

<span id="an_7:9">7:9</span> Ondertussen zal Samaria Efraims hoofd zijn,
en de zoon van Remalia het hoofd van Samaria. Indien gijlieden niet
gelooft, zekerlijk, gij zult niet bevestigd worden.

<span id="an_7:10">7:10</span> En de HEERE voer voort te spreken tot
Achaz, zeggende:

<span id="an_7:11">7:11</span> Eis u een teken van den HEERE, uw God;
eis beneden in de diepte, of eis boven uit de hoogte.

<span id="an_7:12">7:12</span> Doch Achaz zeide: Ik zal het niet eisen,
en ik zal den HEERE niet verzoeken.

<span id="an_7:13">7:13</span> Toen zeide hij: Hoort gijlieden nu, gij,
huis van David! is het ulieden te weinig, dat gij de mensen moede maakt,
dat gij ook mijn God moede maakt?

<span id="an_7:14">7:14</span> Daarom zal de Heere Zelf ulieden een
teken geven; ziet, een maagd zal zwanger worden, en zij zal een Zoon
baren, en Zijn naam IMMANUEL heten.

<span id="an_7:15">7:15</span> Boter en honig zal Hij eten, totdat Hij
wete te verwerpen het kwade, en te verkiezen het goede.

<span id="an_7:16">7:16</span> Zekerlijk, eer dit Knechtje weet te
verwerpen het kwade, en te verkiezen het goede, zal dat land, waarover
gij verdrietig zijt, verlaten zijn van zijn twee koningen.

<span id="an_7:17">7:17</span> Doch de HEERE zal over u, en over uw
volk, en over uws vaders huis, dagen doen komen, hoedanige niet gekomen
zijn van dien dag af, dat Efraim van Juda is afgeweken, door den koning
van Assyrie.

<span id="an_7:18">7:18</span> Want het zal te dien dage geschieden, dat
de HEERE zal toesissen de vliegen, die aan het einde der rivieren van
Egypte zijn, en de bijen die in het land van Assur zijn.

<span id="an_7:19">7:19</span> En zij zullen komen, en zij allen zullen
rusten in de woeste dalen, en in de kloven der steenrotsen, en in al de
doornhagen, en in alle geprezene plaatsen.

<span id="an_7:20">7:20</span> Te dien dage zal de Heere door een
gehuurd scheermes, hetwelk aan gene zijde der rivier is, door den koning
van Assyrie, afscheren het hoofd, en het haar der voeten; ja, het zal
ook den baard gans wegnemen.

<span id="an_7:21">7:21</span> En het zal geschieden te dien dage, dat
iemand een koetje in het leven zal behouden hebben, en twee schapen;

<span id="an_7:22">7:22</span> En het zal geschieden, dat hij vanwege de
veelheid der melk, die zij geven zullen, boter zal eten; ja, een ieder,
die overgebleven zal zijn in het midden des lands, die zal boter en
honig eten.

<span id="an_7:23">7:23</span> Ook zal het te dienzelfden dage
geschieden, dat iedere plaats, alwaar duizend wijnstokken geweest zijn,
van duizend zilverlingen, tot doornen en distelen zal zijn;

<span id="an_7:24">7:24</span> Dat men met pijlen en met den boog aldaar
zal moeten gaan; want het ganse land zal doornen en distelen zijn.

<span id="an_7:25">7:25</span> Ook al de bergen, die men met houwelen
pleegt om te hakken, daar zal men niet komen uit vrees der doornen en
der distelen; maar die zullen wezen tot inzending van den os, en tot
vertreding van het kleinvee.

<span id="an_8:1">8:1</span> Verder zeide de HEERE tot mij: Neem u een
grote rol, en schrijf daarop met eens mensen griffel: Haastende tot den
roof, is hij spoedig tot den buit!

<span id="an_8:2">8:2</span> Toen nam ik mij getrouwe getuigen, Uria,
den priester, en Zacharia, den zoon van Jeberechja.

<span id="an_8:3">8:3</span> En ik was tot de profetesse genaderd, die
werd zwanger, en baarde een zoon; en de HEERE zeide tot mij: Noem zijn
naam MAHER-SCHALAL, CHAZ-BAZ.

<span id="an_8:4">8:4</span> Want eer dat knechtje zal kunnen roepen:
Mijn vader! of, mijn moeder! zal men den rijkdom van Damaskus, en den
buit van Samaria dragen voor het aangezicht van den koning van Assur.

<span id="an_8:5">8:5</span> En de HEERE sprak nog verder tot mij,
zeggende:

<span id="an_8:6">8:6</span> Dewijl dit volk veracht de wateren van
Siloa, die zachtjes gaan, en er vreugde is bij Rezin en den zoon van
Remalia;

<span id="an_8:7">8:7</span> Daarom ziet, zo zal de Heere over hen doen
opkomen die sterke en geweldige wateren der rivier, den koning van
Assyrie en al zijn heerlijkheid; en hij zal opkomen over al zijn
stromen, en gaan over al zijn oevers;

<span id="an_8:8">8:8</span> En hij zal doortrekken in Juda, hij zal het
overstromen, en er doorgaan, hij zal tot aan den hals reiken; en de
uitstrekkingen zijner vleugelen zullen vervullen de breedte uws lands, o
Immanuel!

<span id="an_8:9">8:9</span> Vergezelt u te zamen, gij volken! doch
wordt verbroken; en neemt ter ore, allen gij, die in verre landen zijt,
omgordt u, doch wordt verbroken; omgordt u, doch wordt verbroken!

<span id="an_8:10">8:10</span> Beraadslaagt een raad, doch hij zal
vernietigd worden; spreekt een woord, doch het zal niet bestaan; want
God is met ons!

<span id="an_8:11">8:11</span> Want alzo heeft de HEERE tot mij gezegd,
met een sterke hand, en Hij onderwees mij van niet te wandelen op den
weg dezes volks, zeggende:

<span id="an_8:12">8:12</span> Gijlieden zult niet zeggen: Een
verbintenis, van alles, waar dit volk van zegt: Het is een verbintenis;
en vreest gijlieden hun vreze niet, en verschrikt niet.

<span id="an_8:13">8:13</span> Den HEERE der heirscharen, Dien zult
gijlieden heiligen, en Hij zij uw vreze, en Hij zij uw verschrikking.

<span id="an_8:14">8:14</span> Dan zal Hij ulieden tot een Heiligdom
zijn; maar tot een steen des aanstoots en tot een rotssteen der
struikeling den twee huizen van Israel, tot een strik en tot een net den
inwoners te Jeruzalem.

<span id="an_8:15">8:15</span> En velen onder hen zullen struikelen, en
vallen, en verbroken worden, en zullen verstrikt en gevangen worden.

<span id="an_8:16">8:16</span> Bind de getuigenis toe; verzegel de wet
onder mijn leerlingen.

<span id="an_8:17">8:17</span> Daarom zal ik den Heere verbeiden, Die
Zijn aangezicht verbergt voor het huis van Jakob, en ik zal Hem
verwachten.

<span id="an_8:18">8:18</span> Ziet, ik en de kinderen, die mij de HEERE
gegeven heeft, zijn tot tekenen en tot wonderen in Israel, van den HEERE
der heirscharen, Die op den berg Sion woont.

<span id="an_8:19">8:19</span> Wanneer zij dan tot ulieden zeggen
zullen: Vraagt waarzeggers en duivelskunstenaars, die daar piepen, en
binnensmonds mompelen; zo zegt: Zal niet een volk zijn God vragen? zal
men voor de levenden de doden vragen?

<span id="an_8:20">8:20</span> Tot de wet en tot de getuigenis! zo zij
niet spreken naar dit woord, het zal zijn, dat zij geen dageraad zullen
hebben.

<span id="an_8:21">8:21</span> En een ieder van hen zal daar doorgaan,
hard gedrukt en hongerig; en het zal geschieden, wanneer hem hongert, en
hij zeer toornig zal zijn, dan zal hij vloeken op zijn koning en op zijn
God, als hij opwaarts zal zien;

<span id="an_8:22">8:22</span> Als hij de aarde aanschouwen zal, ziet,
er zal benauwdheid en duisternis zijn; hij zal verduisterd zijn door
angst, en voortgedreven door donkerheid. \[ (Isaiah 8:23) Maar het land,
dat beangstigd was, zal niet gans verduisterd worden; gelijk als Hij het
in den eersten tijd verachtelijk gemaakt heeft, naar het land van
Zebulon aan, en naar het land van Nafthali aan, alzo heeft Hij het in
het laatste heerlijk gemaakt, naar den weg zeewaarts aan gelegen over de
Jordaan, aan Galilea der heidenen. \]

<span id="an_9:1">9:1</span> Het volk, dat in duisternis wandelt, zal
een groot licht zien; degenen, die wonen in het land van de schaduw des
doods, over dezelve zal een licht schijnen.

<span id="an_9:2">9:2</span> Gij hebt dit volk vermenigvuldigd, maar Gij
hebt de blijdschap niet groot gemaakt; zij zullen nochtans blijde wezen
voor Uw aangezicht, gelijk men zich verblijdt in den oogst, gelijk men
verheugd is, wanneer men de buit uitdeelt.

<span id="an_9:3">9:3</span> Want het juk van hun last, en den stok
hunner schouders, en den staf desgenen, die hen dreef, hebt Gij
verbroken, gelijk ten dage der Midianieten;

<span id="an_9:4">9:4</span> Toen de ganse strijd dergenen, die streden,
met gedruis geschiedde, en de klederen in het bloed gewenteld en
verbrand werden, tot een voedsel des vuurs.

<span id="an_9:5">9:5</span> Want een Kind is ons geboren, een Zoon is
ons gegeven, en de heerschappij is op Zijn schouder; en men noemt Zijn
naam Wonderlijk, Raad, Sterke God, Vader der eeuwigheid, Vredevorst;

<span id="an_9:6">9:6</span> Der grootheid dezer heerschappij en des
vredes zal geen einde zijn op den troon van David en in zijn koninkrijk,
om dat te bevestigen, en dat te sterken met gericht en met
gerechtigheid, van nu aan tot in eeuwigheid toe. De ijver des HEEREN der
heirscharen zal zulks doen.

<span id="an_9:7">9:7</span> De Heere heeft een woord gezonden in Jakob,
en het is gevallen in Israel.

<span id="an_9:8">9:8</span> En al dit volk zal het gewaar worden,
Efraim en de inwoner van Samaria; in hoogmoed en grootsheid des harten,
zeggende:

<span id="an_9:9">9:9</span> De tichelstenen zijn gevallen, maar met
uitgehouwen stenen zullen wij wederom bouwen; de wilde vijgebomen zijn
afgehouwen, maar wij zullen ze in cederen veranderen;

<span id="an_9:10">9:10</span> Want de HEERE zal Rezins tegenpartijders
tegen hem verheffen, en Hij zal zijn vijanden samen vermengen:

<span id="an_9:11">9:11</span> De Syriers van voren, en de Filistijnen
van achteren, dat zij Israel opeten met vollen mond. Om dit alles keert
Zijn toorn zich niet af, maar Zijn hand is nog uitgestrekt.

<span id="an_9:12">9:12</span> Want dit volk keert zich niet tot Dien,
Die het slaat, en den HEERE der heirscharen zoeken zij niet.

<span id="an_9:13">9:13</span> Daarom zal de HEERE afhouwen uit Israel
den kop en den staart, den tak en de bieze, op een dag.

<span id="an_9:14">9:14</span> (De oude en aanzienlijke, die is de kop;
maar de profeet, die valsheid leert, die is de staart.)

<span id="an_9:15">9:15</span> Want de leiders dezes volks zijn
verleiders, en die van hen geleid worden, worden ingeslokt.

<span id="an_9:16">9:16</span> Daarom zal zich de Heere niet verblijden
over hun jongelingen, en hunner wezen en hunner weduwen zal Hij zich
niet ontfermen, want zij zijn allen te zamen huichelaars en boosdoeners,
en alle mond spreekt dwaasheid. Om dit alles keert Zijn toorn zich niet
af, maar Zijn hand is nog uitgestrekt.

<span id="an_9:17">9:17</span> Want de goddeloosheid brandt als vuur,
doornen en distelen zal zij verteren, en zal aansteken de verwarde
struiken des wouds, die zich verheven hebben als de verheffing des
rooks.

<span id="an_9:18">9:18</span> Vanwege de verbolgenheid des HEEREN der
heirscharen, zal het land verduisterd worden; en het volk zal zijn als
een voedsel des vuurs: de een zal den ander niet verschonen.

<span id="an_9:19">9:19</span> Zo hij ter rechterhand snijdt, zal hij
toch hongeren, en zo hij ter linkerhand eet, zal hij toch niet verzadigd
worden; een iegelijk zal het vlees zijns arms eten;

<span id="an_9:20">9:20</span> Manasse Efraim, en Efraim Manasse, en zij
zullen te zamen tegen Juda zijn. Om dit alles keert Zijn toorn zich niet
af, maar Zijn hand is nog uitgestrekt.

<span id="an_9:21">9:21</span> 

<span id="an_10:1">10:1</span> Wee dengenen, die ongerechte inzettingen
inzetten, en den schrijvers, die moeite voorschrijven;

<span id="an_10:2">10:2</span> Om de armen van het recht af te wenden,
en om het recht der ellendigen Mijns volks te roven, opdat de weduwen
hun buit worden, en opdat zij de wezen mogen plunderen!

<span id="an_10:3">10:3</span> Maar wat zult gijlieden doen ten dage der
bezoeking, en der verwoesting, die van verre komen zal? Tot wien zult
gij vlieden om hulp, en waar zult gij uw heerlijkheid laten?

<span id="an_10:4">10:4</span> Dat elkeen zich niet zou buigen onder de
gevangenen, en vallen onder de gedoden? Om dit alles keert Zijn toorn
zich niet af, maar Zijn hand is nog uitgestrekt.

<span id="an_10:5">10:5</span> Wee den Assyrier, die de roede Mijns
toorns is, en Mijn grimmigheid is een stok in hun hand!

<span id="an_10:6">10:6</span> Ik zal hem zenden tegen een huichelachtig
volk, en Ik zal hem bevel geven tegen het volk Mijner verbolgenheid;
opdat hij den roof rove, en plundere de plundering, en stelle het ter
vertreding, gelijk het slijk der straten.

<span id="an_10:7">10:7</span> Hoewel hij het zo niet meent, en zijn
hart alzo niet denkt, maar hij zal in zijn hart hebben te verdelgen, en
uit te roeien niet weinige volken.

<span id="an_10:8">10:8</span> Want hij zegt: Zijn niet mijn vorsten al
te zamen koningen?

<span id="an_10:9">10:9</span> Is niet Kalno gelijk Karchemis? Is Hamath
niet gelijk Arfad? Is niet Samaria gelijk Damaskus?

<span id="an_10:10">10:10</span> Gelijk als mijn hand gevonden heeft de
koninkrijken der afgoden, ofschoon hun gesneden beelden beter zijn, dan
die van Jeruzalem, en dan die van Samaria;

<span id="an_10:11">10:11</span> Gelijk als ik gedaan heb aan Samaria en
aan haar afgoden, zou ik alzo niet kunnen doen aan Jeruzalem en aan haar
afgoden?

<span id="an_10:12">10:12</span> Want het zal geschieden, als de HEERE
een einde zal gemaakt hebben van al Zijn werk op den berg Sion en te
Jeruzalem, dan zal Ik te huis zoeken de vrucht van de grootsheid des
harten van den koning van Assyrie, en de pracht van de hoogheid zijner
ogen.

<span id="an_10:13">10:13</span> Omdat hij gezegd heeft: Door de kracht
mijner hand heb ik het gedaan, en door mijn wijsheid, want ik ben
verstandig; en ik heb de landpalen der volken weggenomen, en heb hun
voorraad geroofd, en heb als een geweldige de inwoners doen nederdalen;

<span id="an_10:14">10:14</span> En mijn hand heeft gevonden het
vermogen der volken, als een nest, en ik heb het ganse aardrijk
samengeraapt, gelijk men de eieren die verlaten zijn, samenraapt; en er
is niemand geweest, die een vleugel verroerde, of den bek opendeed, of
piepte.

<span id="an_10:15">10:15</span> Zal een bijl zich beroemen tegen dien,
die daarmede houwt? Zal een zaag pochen tegen dien, die ze trekt? Alsof
een staf bewoog degenen, die hem opheffen? Als men een stok opheft, is
het geen hout?

<span id="an_10:16">10:16</span> Daarom zal de Heere HEERE der
heirscharen onder zijn vetten een magerheid zenden; en onder zijn
heerlijkheid zal Hij een brand doen branden, als den brand des vuurs.

<span id="an_10:17">10:17</span> Want het Licht van Israel zal tot een
vuur zijn, en zijn Heilige tot een vlam, welke in brand steken en
verteren zal zijn doornen en zijn distelen, op een dag.

<span id="an_10:18">10:18</span> Ook zal Hij verteren de heerlijkheid
zijns wouds en zijns vruchtbaren velds; van de ziel af, tot het vlees
toe; en hij zal zijn, gelijk als wanneer een vaandrager versmelt.

<span id="an_10:19">10:19</span> En de overgebleven bomen zijns wouds
zullen weinig in getal zijn, ja, een jongen zou ze opschrijven.

<span id="an_10:20">10:20</span> En het zal geschieden te dien dage, dat
het overblijfsel van Israel, en de ontkomenen van het huis Jakobs niet
meer steunen zullen op dien, die ze geslagen heeft; maar zij zullen
steunen op den HEERE, den Heilige Israels, oprechtelijk.

<span id="an_10:21">10:21</span> Het overblijfsel zal wederkeren, het
overblijfsel van Jakob, tot den sterken God!

<span id="an_10:22">10:22</span> Want ofschoon uw volk, o Israel! is
gelijk het zand der zee, zo zal toch maar het overblijfsel daarvan
wederkeren; de verdelging is vastelijk besloten, overvloeiende met
gerechtigheid.

<span id="an_10:23">10:23</span> Want een verdelging, die vastelijk
besloten is, zal de Heere HEERE der heirscharen doen in het midden dezes
gansen lands.

<span id="an_10:24">10:24</span> Daarom zegt de Heere HEERE der
heirscharen alzo: Vreest niet, gij Mijn volk, dat te Sion woont! voor
Assur, als hij u met de roede zal slaan, en hij zijn staf tegen u zal
opheffen, naar de wijze der Egyptenaren;

<span id="an_10:25">10:25</span> Want nog een klein weinig, zo zal
volbracht worden de gramschap, en Mijn toorn tot hun vernieling.

<span id="an_10:26">10:26</span> Want de HEERE der heirscharen zal tegen
hem een gesel verwekken, gelijk de slachting van Midian was aan de rots
van Oreb; en gelijk Zijn staf over de zee was, denwelken Hij verheffen
zal, naar de wijze der Egyptenaren.

<span id="an_10:27">10:27</span> En het zal geschieden ten zelfden dage,
dat zijn last zal afwijken van uw schouder, en zijn juk van uw hals; en
het juk zal verdorven worden, om des Gezalfden wil.

<span id="an_10:28">10:28</span> Hij komt te Ajath, hij trekt door
Migron; te Michmas legt hij zijn gereedschap af.

<span id="an_10:29">10:29</span> Zij trekken door den doorgang, te Geba
houden zij hun vernachting; Rama beeft, Gibea Sauls vlucht.

<span id="an_10:30">10:30</span> Roep luide met uw stem, gij dochter van
Gallim! laat ze horen tot Lais toe, o ellendige Anathoth!

<span id="an_10:31">10:31</span> Madmena vliedt weg, de inwoners van
Gebim vluchten met hopen.

<span id="an_10:32">10:32</span> Nog een dag blijft hij te Nob; hij zal
zijn hand bewegen tegen den berg der dochter van Sion, den heuvel van
Jeruzalem.

<span id="an_10:33">10:33</span> Doch ziet, de Heere HEERE der
heirscharen zal met geweld de takken afkappen, en die hoog van gestalte
zijn, zullen nedergehouwen worden; en de verhevenen zullen vernederd
worden.

<span id="an_10:34">10:34</span> En Hij zal met ijzer de verwarde
struiken des wouds omhouwen; en de Libanon zal vallen door den
Heerlijke.

<span id="an_11:1">11:1</span> Want er zal een Rijsje voortkomen uit den
afgehouwen tronk van Isai, en een Scheut uit zijn wortelen zal Vrucht
voortbrengen.

<span id="an_11:2">11:2</span> En op Hem zal de Geest des HEEREN rusten,
de Geest der wijsheid en des verstands, de Geest des raads en der
sterkte, de Geest der kennis en der vreze des HEEREN.

<span id="an_11:3">11:3</span> En Zijn rieken zal zijn in de vreze des
HEEREN; en Hij zal naar het gezicht Zijner ogen niet richten; Hij zal
ook naar het gehoor Zijner oren niet bestraffen.

<span id="an_11:4">11:4</span> Maar Hij zal de armen met gerechtigheid
richten, en de zachtmoedigen des lands met rechtmatigheid bestraffen;
doch Hij zal de aarde slaan met de roede Zijns monds, en met den adem
Zijner lippen zal Hij den goddeloze doden.

<span id="an_11:5">11:5</span> Want gerechtigheid zal de gordel Zijner
lendenen zijn; ook zal de waarheid de gordel Zijner lendenen zijn.

<span id="an_11:6">11:6</span> En de wolf zal met het lam verkeren, en
de luipaard bij den geitenbok nederliggen; en het kalf, en de jonge
leeuw, en het mestvee te zamen, en een klein jongske zal ze drijven.

<span id="an_11:7">11:7</span> De koe en de berin zullen te zamen
weiden, haar jongen zullen te zamen nederliggen, en de leeuw zal stro
eten, gelijk de os.

<span id="an_11:8">11:8</span> En een zoogkind zal zich vermaken over
het hol van een adder; en een gespeend kind zal zijn hand uitsteken in
de kuil van den basilisk.

<span id="an_11:9">11:9</span> Men zal nergens leed doen noch verderven
op den gansen berg Mijner heiligheid; want de aarde zal vol van kennis
des HEEREN zijn, gelijk de wateren den bodem der zee bedekken.

<span id="an_11:10">11:10</span> Want het zal geschieden ten zelven
dage, dat de heidenen naar den Wortel van Isai, Die staan zal tot een
banier der volken, zullen vragen, en Zijn rust zal heerlijk zijn.

<span id="an_11:11">11:11</span> Want het zal geschieden te dien dage,
dat de Heere ten anderen male Zijn hand aanleggen zal om weder te
verwerven het overblijfsel Zijns volks, hetwelk overgebleven zal zijn
van Assyrie, en van Egypte, en van Pathros, en van Morenland, en van
Elam, en van Sinear, en van Hamath, en van de eilanden der zee.

<span id="an_11:12">11:12</span> En Hij zal een banier oprichten onder
de heidenen, en Hij zal de verdrevenen van Israel verzamelen, en de
verstrooiden uit Juda vergaderen, van de vier einden des aardrijks.

<span id="an_11:13">11:13</span> En de nijd van Efraim zal wegwijken, en
de tegenpartijders van Juda zullen uitgeroeid worden; Efraim zal Juda
niet benijden, en Juda zal Efraim niet benauwen.

<span id="an_11:14">11:14</span> Maar zij zullen den Filistijnen op den
schouder vliegen tegen het westen, en zij zullen te zamen die van het
oosten beroven; aan Edom en Moab zullen zij hun handen slaan, en de
kinderen Ammons zullen hun gehoorzaam zijn.

<span id="an_11:15">11:15</span> Ook zal de HEERE den inham der zee van
Egypte verbannen, en Hij zal Zijn hand bewegen tegen de rivier, door de
sterkte Zijns winds; en Hij zal dezelve slaan in de zeven stromen, en
Hij zal maken, dat men met schoenen daardoor zal gaan.

<span id="an_11:16">11:16</span> En er zal een gebaande weg zijn voor
het overblijfsel Zijns volks, dat overgebleven zal zijn van Assur,
gelijk als Israel geschiedde ten dage, toen het uit Egypteland optoog.

<span id="an_12:1">12:1</span> En te dienzelfden dage zult gij zeggen:
Ik dank U, HEERE! dat Gij toornig op mij geweest zijt, maar Uw toorn is
afgekeerd, en Gij troost mij.

<span id="an_12:2">12:2</span> Ziet, God is mijn Heil, ik zal vertrouwen
en niet vrezen; want de Heere HEERE is mijn Sterkte en mijn Psalm, en
Hij is mij tot Heil geworden.

<span id="an_12:3">12:3</span> En gijlieden zult water scheppen met
vreugde uit de fonteinen des heils;

<span id="an_12:4">12:4</span> En zult te dienzelfden dage zeggen: Dankt
den HEERE, roept Zijn Naam aan, maakt Zijn daden bekend onder de volken!
vermeldt, dat Zijn Naam verhoogd is.

<span id="an_12:5">12:5</span> Psalmzingt den HEERE, want Hij heeft
heerlijk dingen gedaan; zulks zij bekend op den gansen aardbodem.

<span id="an_12:6">12:6</span> Juich en zing vrolijk, gij inwoneres van
Sion! want de Heilige Israels is groot in het midden van u.

<span id="an_13:1">13:1</span> De last van Babel, dien Jesaja, de zoon
van Amoz, gezien heeft.

<span id="an_13:2">13:2</span> Heft op een banier, op een hogen berg;
verheft een stem tot hen; beweegt de hand omhoog, dat zij intrekken door
de deuren der prinsen.

<span id="an_13:3">13:3</span> Ik heb aan Mijn geheiligden bevel
gegeven; ook heb Ik tot Mijn toorn geroepen Mijn helden, de vrolijken
Mijner hoogheid.

<span id="an_13:4">13:4</span> Er is een ruisende stem op de bergen,
gelijk eens groten volks; een stem van gedruis der koninkrijken, der
verzamelde heidenen; de HEERE der heirscharen monstert het krijgsheir.

<span id="an_13:5">13:5</span> Zij komen uit verren lande, van het einde
des hemels; de HEERE en de instrumenten Zijner gramschap, om dat ganse
land te verderven.

<span id="an_13:6">13:6</span> Huilt gijlieden, want de dag des HEEREN
is nabij; hij komt als een verwoesting van den Almachtige.

<span id="an_13:7">13:7</span> Daarom zullen alle handen slap worden, en
aller mensen hart zal versmelten;

<span id="an_13:8">13:8</span> En zij zullen verschrikt worden, smarten
en weeen zullen hen aangrijpen, zij zullen bang zijn als een barende
vrouw; een iegelijk zal over zijn naaste verbaasd zijn; hun aangezichten
zullen vlammende aangezichten zijn.

<span id="an_13:9">13:9</span> Ziet, de dag des HEEREN komt, gruwelijk,
met verbolgenheid en hittigen toorn, om het land te stellen tot
verwoesting, en deszelfs zondaars daaruit te verdelgen.

<span id="an_13:10">13:10</span> Want de sterren des hemels en zijn
gesternten zullen haar licht niet laten lichten; de zon zal verduisterd
worden, wanneer zij zal opgaan, en de maan zal haar licht niet laten
schijnen.

<span id="an_13:11">13:11</span> Want Ik zal over de wereld de boosheid
bezoeken, en over de goddelozen hun ongerechtigheid; en Ik zal den
hoogmoed der stouten doen ophouden, en de hovaardij der tirannen zal Ik
vernederen.

<span id="an_13:12">13:12</span> Ik zal maken, dat een man dierbaarder
zal zijn dan dicht goud, en een mens dan fijn goud van Ofir.

<span id="an_13:13">13:13</span> Daarom zal Ik den hemel beroeren, en de
aarde zal bewogen worden van haar plaats, vanwege de verbolgenheid des
HEEREN der heirscharen, en vanwege den dag Zijns hittigen toorns.

<span id="an_13:14">13:14</span> En een iegelijk zal zijn als een
verjaagde ree, en als een schaap, dat niemand vergadert; een iegelijk
zal naar zijn volk omzien, en een iegelijk zal naar zijn land vluchten.

<span id="an_13:15">13:15</span> Al wie gevonden wordt, zal doorstoken
worden, en al wie daarbij gevoegd is, zal door het zwaard vallen.

<span id="an_13:16">13:16</span> Ook zullen hun kinderkens voor hun ogen
verpletterd worden; hun huizen zullen geplunderd, en hun vrouwen
geschonden worden.

<span id="an_13:17">13:17</span> Ziet, Ik zal de Meden tegen hen
verwekken, die het zilver niet zullen achten, en aan het goud zullen zij
geen lust hebben.

<span id="an_13:18">13:18</span> Maar hun bogen zullen de jongelingen
verpletteren, en zij zullen zich niet ontfermen over de vrucht des
buiks; hun oog zal de kinderen niet verschonen.

<span id="an_13:19">13:19</span> Alzo zal Babel, het sieraad der
koninkrijken, de heerlijkheid, de hovaardigheid der Chaldeen, zijn
gelijk als God Sodom en Gomorra omgekeerd heeft.

<span id="an_13:20">13:20</span> Daar zal geen woonplaats zijn in der
eeuwigheid, en zij zal niet bewoond worden van geslacht tot geslacht; en
de Arabier zal daar geen tent spannen, en de herders zullen er niet
legeren.

<span id="an_13:21">13:21</span> Maar daar zullen nederliggen de wilde
dieren der woestijnen, en hun huizen zullen vervuld worden met
schrikkelijke gedierten, en daar zullen de jonge struisen wonen, en de
duivelen zullen er huppelen.

<span id="an_13:22">13:22</span> En wilde dieren der eilanden zullen in
zijn verlaten plaatsen elkander toeroepen, mitsgaders de draken in de
wellustige paleizen; hun tijd toch is nabij om te komen, en hun dagen
zullen niet vertogen worden.

<span id="an_14:1">14:1</span> Want de HEERE zal Zich over Jakob
ontfermen, en Hij zal Israel nog verkiezen, en Hij zal hen in hun land
zetten; en de vreemdeling zal zich tot hen vervoegen, en zij zullen het
huis van Jakob aanhangen.

<span id="an_14:2">14:2</span> En de volken zullen hen aannemen, en in
hun plaats brengen; en het huis Israels zal hen erfelijk bezitten in het
land des HEEREN tot knechten en tot maagden; en zij zullen gevangen
houden degenen, die hen gevangen hielden, en zij zullen heersen over hun
drijvers.

<span id="an_14:3">14:3</span> En het zal geschieden ten dage, wanneer u
de HEERE rust geven zal van uw smart, en van uw beroering, en van de
harde dienstbaarheid, waarin men u heeft doen dienen;

<span id="an_14:4">14:4</span> Dan zult gij deze spreuk opnemen tegen
den koning van Babel, en zeggen: Hoe houdt de drijver op? Hoe houdt de
goudene op?

<span id="an_14:5">14:5</span> De HEERE heeft den stok der goddelozen
gebroken, den scepter der heersers.

<span id="an_14:6">14:6</span> Die de volken plaagde in verbolgenheid
met een plaag zonder ophouden, die in toorn over de heidenen heerste,
die wordt vervolgd, zonder dat het iemand afweren kan.

<span id="an_14:7">14:7</span> De ganse aarde rust, zij is stil; zij
maken groot geschal met gejuich.

<span id="an_14:8">14:8</span> Ook verheugen zich de dennen over u, en
de cederen van Libanon, zeggende: Sinds dat gij daar nederligt, komt
niemand tegen ons op, die ons afhouwe.

<span id="an_14:9">14:9</span> De hel van onderen was beroerd om
uwentwil, om u tegemoet te gaan, als gij kwaamt; zij wekt om uwentwil de
doden op, al de bokken der aarde; zij doet al de koningen der heidenen
van hun tronen opstaan.

<span id="an_14:10">14:10</span> Die altegader zullen antwoorden, en tot
u zeggen: Gij zijt ook krank geworden, gelijk wij, gij zijt ons gelijk
geworden.

<span id="an_14:11">14:11</span> Uw hovaardij is in de hel nedergestort,
met het geklank uwer luiten; de maden zullen onder u gestrooid worden,
en de wormen zullen u bedekken.

<span id="an_14:12">14:12</span> Hoe zijt gij uit den hemel gevallen, o
morgenster, gij zoon des dageraads! hoe zijt gij ter aarde
nedergehouwen, gij, die de heidenen krenktet!

<span id="an_14:13">14:13</span> En zeidet in uw hart: Ik zal ten hemel
opklimmen, ik zal mijn troon boven de sterren Gods verhogen; en ik zal
mij zetten op den berg der samenkomst aan de zijden van het noorden.

<span id="an_14:14">14:14</span> Ik zal boven de hoogten der wolken
klimmen, ik zal den Allerhoogste gelijk worden.

<span id="an_14:15">14:15</span> Ja, in de hel zult gij nedergestoten
worden, aan de zijden van den kuil!

<span id="an_14:16">14:16</span> Die u zien zullen, zullen u
aanschouwen, zij zullen op u letten, en zeggen: Is dat die man, die de
aarde beroerde, die de koninkrijken deed beven?

<span id="an_14:17">14:17</span> Die de wereld als een woestijn stelde,
en derzelver steden verstoorde, die zijn gevangenen niet liet los gaan
naar huis toe?

<span id="an_14:18">14:18</span> Al de koningen der heidenen, zij allen
liggen neder met eer, een iegelijk in zijn huis;

<span id="an_14:19">14:19</span> Maar gij zijt verworpen van uw graf,
als een gruwelijke scheut, als een kleed der gedoden, die met het zwaard
doorstoken zijn; als die nederdalen in een steenkuil, als een vertreden
dood lichaam.

<span id="an_14:20">14:20</span> Gij zult bij dezelve niet gevoegd
worden in de begrafenis; want gij hebt uw land verdorven, en uw volk
gedood; het zaad der boosdoeners zal in der eeuwigheid niet genoemd
worden.

<span id="an_14:21">14:21</span> Maakt de slachting voor zijn kinderen
gereed, om hunner vaderen ongerechtigheid wil; dat zij niet opstaan, en
de aarde erven, en de wereld vervullen met steden;

<span id="an_14:22">14:22</span> Want Ik zal tegen hen opstaan, spreekt
de HEERE der heirscharen, en Ik zal van Babel uitroeien den naam en het
overblijfsel, en den zoon en den zoonszoon, spreekt de HEERE.

<span id="an_14:23">14:23</span> En Ik zal hen stellen tot een erve der
nachtuilen, en tot waterpoelen; en Ik zal hen met een bezem des verderfs
uitvagen, spreekt de HEERE der heirscharen.

<span id="an_14:24">14:24</span> De HEERE der heirscharen heeft
gezworen, zeggende: Indien niet, gelijk Ik gedacht heb, het alzo
geschiede, en gelijk Ik beraadslaagd heb, het bestaan zal!

<span id="an_14:25">14:25</span> Dat Ik Assur in Mijn land zal
verbreken, en hem op Mijn bergen vertreden; opdat zijn juk van hen
afwijke, en zijn last van hun schouder wijke.

<span id="an_14:26">14:26</span> Dit is de raadslag, die beraadslaagd is
over dat ganse land; en dit is de hand, die uitgestrekt is over alle
volken.

<span id="an_14:27">14:27</span> Want de HEERE der heirscharen heeft het
in Zijn raad besloten, wie zal het dan breken? en Zijn hand is
uitgestrekt, wie zal ze dan keren?

<span id="an_14:28">14:28</span> In het jaar, toen de koning Achaz
stierf, geschiedde deze last.

<span id="an_14:29">14:29</span> Verheug u niet, gij gans Palestina! dat
de roede die u sloeg, gebroken is; want uit de wortel der slang zal een
basilisk voortkomen, en haar vrucht zal een vurige vliegende draak zijn.

<span id="an_14:30">14:30</span> En de eerstgeborenen der armen zullen
weiden, en de nooddruftigen zullen zeker nederliggen; uw wortel
daarentegen zal Ik door den honger doden, en uw overblijfsel zal hij
ombrengen.

<span id="an_14:31">14:31</span> Huil, gij poort, schreeuw, gij stad!
gij zijt gesmolten, gij gans Palestina! want van het noorden komt een
rook, en er is geen eenzame in zijn samenkomsten.

<span id="an_14:32">14:32</span> Wat zal men dan antwoorden den boden
des volks? Dat de HEERE Sion gegrond heeft, opdat de bedrukten Zijns
volks een toevlucht daarin hebben zouden.

<span id="an_15:1">15:1</span> De last van Moab. Zekerlijk, in den nacht
is Ar-Moabs verwoest, zij is uitgeroeid; zekerlijk, in den nacht is
Kir-Moabs verwoest, zij is uitgeroeid!

<span id="an_15:2">15:2</span> Hij gaat op naar Baith en Dibon, en naar
Bamoth, om te wenen; over Nebo en over Medeba zal Moab huilen; op al hun
hoofden is kaalheid, aller baard is afgesneden.

<span id="an_15:3">15:3</span> Op hun wijken hebben zij zakken
aangegord; op hun daken en op hun straten huilen zij altemaal, afgaande
met geween.

<span id="an_15:4">15:4</span> Zo Hesbon als Eleale schreeuwt, hun stem
wordt gehoord tot Jahaz toe; daarom maken de toegerusten van Moab een
geschrei, eens iegelijks ziel in hem is kwalijk gesteld.

<span id="an_15:5">15:5</span> Mijn hart schreeuwt over Moab, haar
grendelen zijn naar Zoar toe, de driejarige vaars; want hij gaat op met
geween naar den opgang van Luhith, want op den weg naar Horonaim
verwekken zij een jammergeschrei.

<span id="an_15:6">15:6</span> Want de wateren van Nimrim zullen enkel
verwoesting wezen; want het gras is verdord, het tedere gras is vergaan,
er is geen groente.

<span id="an_15:7">15:7</span> Daarom zullen zij den overvloed, dien zij
vergaderd hebben, en hetgeen zij weggelegd hebben, aan de beek der
wilgen voeren.

<span id="an_15:8">15:8</span> Want dat geschreeuw zal omgaan door de
landpale van Moab, haar gehuil tot Eglaim toe, ja, tot Beer-Elim toe zal
haar gehuil zijn.

<span id="an_15:9">15:9</span> Want de wateren van Dimon zijn vol
bloeds, want Ik zal Dimon nog meer toeschikken: te weten leeuwen over de
ontkomenen van Moab, mitsgaders over het overblijfsel des lands.

<span id="an_16:1">16:1</span> Zendt de lammeren van den heerser des
lands van Sela af, naar de woestijn henen, tot den berg der dochter van
Sion.

<span id="an_16:2">16:2</span> Anderszins zal het geschieden, dat de
dochteren van Moab aan de veren van Arnon zullen zijn, als een zwervende
vogel, uit het nest gedreven zijnde.

<span id="an_16:3">16:3</span> Brengt een raad aan, houdt gericht, maakt
uw schaduw op het midden van den middag, gelijk van den nacht; verbergt
de verdrevenen, en meldt den omzwervende niet.

<span id="an_16:4">16:4</span> Laat mijn verdrevenen onder u verkeren, o
Moab! wees gij hun een schuilplaats voor het aangezicht des
verstoorders; want de onderdrukker heeft een einde, de verstoring is te
niet geworden, de vertreders zijn van de aarde verdaan.

<span id="an_16:5">16:5</span> Want er zal een troon bevestigd worden in
goedertierenheid, en op denzelven zal bestendig een zitten in de tent
van David, een, die oordeelt en het recht zoekt, en vaardig is ter
gerechtigheid.

<span id="an_16:6">16:6</span> Wij hebben gehoord de hovaardij van Moab,
hij is zeer hovaardig; zijn hoogmoed, en zijn hovaardij, en zijn
verbolgenheid, zijn alzo zijn grendelen niet.

<span id="an_16:7">16:7</span> Daarom zal Moab over Moab huilen,
altemaal zullen zij huilen; over de fondamenten van Kir-Hareseth zult
gijlieden zuchten, gewisselijk, zij zijn gebroken.

<span id="an_16:8">16:8</span> Want de velden van Hesbon zijn verflauwd,
ook de wijnstok van Sibma, de heren der heidenen hebben zijn uitgelezen
planten verpletterd; zij reiken tot Jaezer toe, zij dwalen door de
woestijn; hun scheuten zijn uitgespreid, zij zijn gegaan over zee.

<span id="an_16:9">16:9</span> Daarom beween ik, in de wening over
Jaezer, den wijnstok van Sibma, ik maak u doornat met mijn tranen, o
Hesbon en Eleale! want het vreugdegeschrei over uw zomervruchten en over
uw oogst is gevallen;

<span id="an_16:10">16:10</span> Alzo dat de blijdschap en vrolijkheid
weggenomen is van het vruchtbare veld, en in de wijngaarden wordt niet
gezongen, noch enig gejuich gemaakt; de druiven treder treedt geen wijn
uit in de wijnbakken, ik heb het vreugdegeschrei doen ophouden.

<span id="an_16:11">16:11</span> Daarom rommelt mijn ingewand over Moab,
als een harp, en mijn binnenste over Kir-heres.

<span id="an_16:12">16:12</span> En het zal geschieden, als men zien
zal, dat Moab vermoeid is geworden op de hoogten, dan zal hij in zijn
heiligdom gaan om te aanbidden, maar hij zal niet vermogen.

<span id="an_16:13">16:13</span> Dit is het woord, dat de HEERE tegen
Moab gesproken heeft, van toen af.

<span id="an_16:14">16:14</span> Maar nu spreekt de HEERE, zeggende:
Binnen drie jaren (als de jaren eens huurlings), dan zal de eer van Moab
verachtzaam gemaakt worden, met al die grote menigte; en het
overblijfsel zal klein, weinig, onmachtig wezen.

<span id="an_17:1">17:1</span> De last van Damaskus. Ziet, Damaskus zal
weggenomen worden, dat zij geen stad meer zij, maar zij zal een
vervallen steenhoop zijn.

<span id="an_17:2">17:2</span> De steden van Aroer zullen verlaten
worden; voor de kudden zullen zij wezen, die zullen daar nederliggen, en
niemand zal ze verschrikken.

<span id="an_17:3">17:3</span> En de vesting zal ophouden van Efraim, en
het koninkrijk van Damaskus, en het overblijfsel der Syriers; zij zullen
zijn gelijk de heerlijkheid der kinderen Israels, spreekt de HEERE der
heirscharen.

<span id="an_17:4">17:4</span> En het zal geschieden te dien dage, dat
de heerlijkheid van Jakob verdund zal worden, en dat de vettigheid van
zijn vlees mager worden zal.

<span id="an_17:5">17:5</span> Want hij zal zijn, gelijk wanneer een
maaier het staande koren verzamelt, en zijn arm aren afmaait; ja, hij
zal zijn, gelijk wanneer iemand aren leest in het dal Refraim.

<span id="an_17:6">17:6</span> Doch een nalezing zal daarin overig
blijven, gelijk in de afschudding eens olijfbooms, twee of drie bezien
in den top der opperste twijg, en vier of vijf aan zijn vruchtbare
takken, spreekt de HEERE, de God Israels.

<span id="an_17:7">17:7</span> Te dien dage zal de mens zien naar Dien,
Die hem gemaakt heeft, en zijn ogen zullen op den Heilige Israels zien.

<span id="an_17:8">17:8</span> En hij zal niet aanschouwen de altaren,
het werk zijner handen, ook hetgeen zijn vingeren gemaakt hebben, zal
hij niet aanzien, noch de bossen, noch de zonnebeelden.

<span id="an_17:9">17:9</span> Te dien dage zullen zijn sterke steden
zijn, als een verlaten struik, en opperste tak, welke zij verlaten
hebben, om der kinderen Israels wil, hoewel daar verwoesting zal wezen.

<span id="an_17:10">17:10</span> Want gij hebt den God uws heils
vergeten, en niet gedacht aan den Rotssteen uwer sterkte; daarom zult
gij wel liefelijke planten planten, en gij zult hem met uitlandse ranken
bezetten;

<span id="an_17:11">17:11</span> Ten dage, als gij ze zult geplant
hebben, zult gij die doen wassen, en in den morgenstond zult gij uw zaad
doen bloeien; doch het zal maar een hoop van het gemaaide zijn, in den
dag der krankheid en der pijnlijke smart.

<span id="an_17:12">17:12</span> Wee der veelheid der grote volken, die
daar bruisen, gelijk de zeeen bruisen; en wee het geruis der natien, die
daar ruisen, gelijk de geweldige wateren ruisen!

<span id="an_17:13">17:13</span> De natien zullen wel ruisen, gelijk
grote wateren ruisen; doch Hij zal hem schelden, zo zal hij verre
wegvlieden, ja, hij zal gejaagd worden, als het kaf der bergen van den
wind, en gelijk een kloot van den wervelwind.

<span id="an_17:14">17:14</span> Ten tijde des avonds, ziet, zo is er
verschrikking, eer het morgen is, is hij er niet meer. Dit is het deel
dergenen, die ons beroven, en het lot dergenen, die ons plunderen.

<span id="an_18:1">18:1</span> Wee het land, dat schaduwachtig is aan de
frontieren, dat aan de zijde der rivieren van Morenland is;

<span id="an_18:2">18:2</span> Dat gezanten zendt over de zee, en in
schepen van biezen op de wateren! Gaat henen, gij snelle boden! tot een
volk, dat getrokken is en geplukt, tot een volk, dat vreselijk is van
dat het was en voortaan; een volk van regel en regel, en van vertreding,
welks land de rivieren beroven.

<span id="an_18:3">18:3</span> Allen gij ingezetenen der wereld, en gij
inwoners der aarde! als men de banier zal oprichten op de bergen, zult
gijlieden het zien, en als de bazuin zal blazen, zult gijlieden het
horen.

<span id="an_18:4">18:4</span> Want alzo heeft de HEERE tot mij gezegd:
Ik zal stil zijn, en zien in Mijn woning, als de glinsterende hitte op
den regen, als een wolk des dauws in de hitte des oogstes;

<span id="an_18:5">18:5</span> Want voor den oogst, als de botte
volkomen is, en de onrijpe druif rijp wordt na den bloesem, zo zal Hij
de ranken met snoeimessen afsnijden, en de takken wegdoen, en afkappen.

<span id="an_18:6">18:6</span> Zij zullen te zamen gelaten worden den
roofvogelen der bergen, en den dieren der aarde; en de roofvogelen
zullen op hen overzomeren, en alle dieren der aarde zullen daarop
overwinteren.

<span id="an_18:7">18:7</span> Te dien tijd zal den HEERE der
heirscharen een geschenk gebracht worden van het volk, dat getrokken is
en geplukt, en van het volk, dat vreselijk is van dat het was en
voortaan; een volk van regel en regel, en van vertreding, welks land de
rivieren beroven; tot de plaats van den Naam des HEEREN der heirscharen,
tot den berg Sion.

<span id="an_19:1">19:1</span> De last van Egypte. Ziet, de HEERE rijdt
op een snelle wolk, en Hij zal in Egypte komen; en de afgoden van Egypte
zullen bewogen worden van Zijn aangezicht, en het hart der Egyptenaren
zal smelten in het binnenste van hen.

<span id="an_19:2">19:2</span> Want Ik zal de Egyptenaren tegen de
Egyptenaren verwarren, dat zij zullen strijden een iegelijk tegen zijn
broeder, en een iegelijk tegen zijn naaste, stad tegen stad, koninkrijk
tegen koninkrijk.

<span id="an_19:3">19:3</span> En de geest der Egyptenaren zal
uitgeledigd worden in het binnenste van hen, en hun raad zal Ik
verslinden; dan zullen zij hun afgoden vragen, en den bezweerders, en
den waarzeggers, en den duivelskunstenaars.

<span id="an_19:4">19:4</span> En Ik zal de Egyptenaars besluiten in de
hand van harde heren, en een strenge koning zal over hen heersen,
spreekt de Heere HEERE der heirscharen.

<span id="an_19:5">19:5</span> En zij zullen de wateren uit de zee doen
vergaan, en de rivier zal verzijpen en verdrogen.

<span id="an_19:6">19:6</span> Zij zullen ook de rivieren verre
terugdrijven, zij zullen ze uithozen, en de gedamde stromen opdrogen;
het riet en het schilf zullen verwelken.

<span id="an_19:7">19:7</span> Het papiergewas bij de stromen, aan de
oevers der stromen, en al het gezaaide aan de stromen, zal verdrogen;
het zal weggestoten worden, en niet meer zijn.

<span id="an_19:8">19:8</span> En de vissers zullen treuren, en allen,
die den angel in de stromen werpen, zullen rouw maken; en die het
werpnet uitbreiden op de wateren, zullen kwijnen.

<span id="an_19:9">19:9</span> En de werkers in het fijne vlas zullen
beschaamd worden, ook de wevers van de witte stof.

<span id="an_19:10">19:10</span> En zij zullen met hun fondamenten
verbrijzeld worden, allen, die voor loon lustige staande wateren maken.

<span id="an_19:11">19:11</span> Gewisselijk, de vorsten van Zoan zijn
dwazen, de raad der wijzen, der raadgevers van Farao, is onvernuftig
geworden; hoe kunt gijlieden dan zeggen tot Farao; Ik ben een zoon der
wijzen, een zoon der oude koningen?

<span id="an_19:12">19:12</span> Waar zijn nu uw wijzen? Dat zij u nu te
kennen geven of vernemen, wat de HEERE der heirscharen beraadslaagd
heeft tegen Egypte.

<span id="an_19:13">19:13</span> De vorsten van Zoan zijn zot geworden,
de vorsten van Nof zijn bedrogen; zij zullen ook Egypte doen dwalen, tot
den uitersten hoek zijner stammen.

<span id="an_19:14">19:14</span> De HEERE heeft een zeer verkeerden
geest ingeschonken in het midden van hen, en zij hebben Egypte doen
dwalen in al zijn doen, gelijk een dronkaard zich om en om wentelt in
zijn uitspuwsel.

<span id="an_19:15">19:15</span> En er zal geen werk wezen voor de
Egyptenaren, hetwelk het hoofd of de staart, de tak of de bieze doen
mag.

<span id="an_19:16">19:16</span> Te dien dage zullen de Egyptenaars zijn
als de vrouwen; en zij zullen beven en vrezen vanwege de beweging van de
hand des HEEREN der heirscharen, welke Hij tegen hen bewegen zal.

<span id="an_19:17">19:17</span> En het land van Juda zal den
Egyptenaren tot een schrik zijn; zo wie het vermelden zal, die zal in
zichzelven bevreesd wezen vanwege den raad des HEEREN der heirscharen,
dien Hij tegen hen beraadslaagd heeft.

<span id="an_19:18">19:18</span> Te dien dage zullen er vijf steden in
Egypteland zijn, sprekende de spraak van Kanaan, en zwerende den HEERE
der heirscharen; een zal genoemd zijn een stad der verstoring.

<span id="an_19:19">19:19</span> Te dien dage zal de HEERE een altaar
hebben in het midden van Egypteland, en een opgericht teken aan haar
landpalen voor den HEERE.

<span id="an_19:20">19:20</span> En het zal zijn tot een teken, en tot
een getuigenis den HEERE der heirscharen in Egypteland, want zij zullen
tot den HEERE roepen vanwege de verdrukkers, en Hij zal hun een Heiland
en Meester zenden, Die zal hen verlossen.

<span id="an_19:21">19:21</span> En de HEERE zal den Egyptenaren bekend
worden, en de Egyptenaars zullen den HEERE kennen te dien dage; en zij
zullen Hem dienen met slachtoffer, en spijsoffer, en zij zullen den
HEERE een gelofte beloven en betalen.

<span id="an_19:22">19:22</span> En de HEERE zal de Egyptenaars dapper
slaan, en genezen; en zij zullen zich tot den HEERE bekeren, en Hij zal
Zich van hen verbidden laten, en Hij zal hen genezen.

<span id="an_19:23">19:23</span> Te dien dage zal er een gebaande weg
wezen van Egypte in Assyrie, dat de Assyriers in Egypte, en de
Egyptenaars in Assyrie komen zullen; en de Egyptenaars zullen met de
Assyriers den Heere dienen.

<span id="an_19:24">19:24</span> Te dien dage zal Israel de derde wezen
met de Egyptenaren en met de Assyriers, een zegen in het midden van het
land.

<span id="an_19:25">19:25</span> Want de HEERE der heirscharen zal hen
zegenen, zeggende: Gezegend zij Mijn volk, de Egyptenaars, en de
Assyriers, het werk Mijner handen, en Israel, Mijn erfdeel!

<span id="an_20:1">20:1</span> In het jaar, toen Tartan naar Asdod kwam,
als hem Sargon, de koning van Assyrie gezonden had, toen hij krijg
voerde tegen Asdod, en het innam;

<span id="an_20:2">20:2</span> Ter zelfder tijd sprak de HEERE, door den
dienst van Jesaja, den zoon van Amoz, zeggende: Ga heen, en ontbind den
zak van uw lendenen, en doe uw schoenen van uw voeten. En hij deed alzo,
gaande naakt en barrevoets.

<span id="an_20:3">20:3</span> Toen zeide de HEERE: Gelijk als Mijn
knecht Jesaja naakt en barrevoets wandelt, drie jaren, tot een teken en
wonder over Egypte en over Morenland;

<span id="an_20:4">20:4</span> Alzo zal de koning van Assyrie
voortdrijven de gevangenen der Egyptenaren, en de Moren, die weggevoerd
zullen worden, jongen en ouden, naakt en barrevoets, en met blote
billen, den Egyptenaren tot schaamte.

<span id="an_20:5">20:5</span> En zij zullen verschrikken en beschaamd
zijn van de Moren, op dewelke zij zagen, en van de Egyptenaars, hun
roem.

<span id="an_20:6">20:6</span> En de inwoners van dit eiland zullen te
dien dage zeggen: Ziet, alzo is het gegaan dien, op welken wij zagen,
werwaarts wij henenvloden om hulp, om gered te worden van het aangezicht
des konings van Assyrie; hoe zullen wij dan ontkomen?

<span id="an_21:1">21:1</span> De last der woestijn aan de zee. Gelijk
de wervelwinden in het zuiden henen doorgaan, zal hij uit de woestijn
komen, uit een vreselijk land.

<span id="an_21:2">21:2</span> Een hard gezicht is mij te kennen
gegeven: die trouweloze handelt trouwelooslijk, en die verstoorder
verstoort; trek op, o Elam! beleger ze, o Media! Ik heb al haar zuchting
doen ophouden.

<span id="an_21:3">21:3</span> Daarom zijn mijn lendenen vol van grote
krankheid, bange weeen hebben mij aangegrepen, gelijk de bange weeen van
een, die baart; ik krom mij van horen, ik word ontsteld van het aanzien.

<span id="an_21:4">21:4</span> Mijn hart dwaalt, gruwen verschrikt mij,
de schemering, waar ik naar verlangd heb, stelt Hij mij tot beving.

<span id="an_21:5">21:5</span> Bereid de tafel, zie toe, gij wachter!
eet, drink; maakt u op, gij vorsten, bestrijkt het schild!

<span id="an_21:6">21:6</span> Want aldus heeft de Heere tot mij gezegd:
Ga heen, zet een wachter, laat hem aanzeggen, wat hij ziet.

<span id="an_21:7">21:7</span> En hij zag een wagen, een paar ruiters,
een wagen met ezels, een wagen met kemels; en hij merkte zeer nauw op,
met grote opmerking.

<span id="an_21:8">21:8</span> En hij riep: Een leeuw, Heere! ik sta op
den wachttoren geduriglijk bij dag, en op mijn hoede zet ik mij ganse
nachten.

<span id="an_21:9">21:9</span> En zie nu, daar komt een wagen mannen, en
een paar ruiters! Toen antwoordde hij, en zeide: Babel is gevallen, zij
is gevallen! en al de gesneden beelden harer goden heeft Hij verbroken
tegen de aarde.

<span id="an_21:10">21:10</span> O mijn dorsing, en de tarwe mijns
dorsvloers! wat ik gehoord heb van den HEERE der heirscharen, den God
Israels, dat heb ik ulieden aangezegd.

<span id="an_21:11">21:11</span> De last van Duma. Men roept tot mij uit
Seir: Wachter! wat is er van den nacht? Wachter! wat is er van den
nacht?

<span id="an_21:12">21:12</span> De wachter zeide: De morgenstond is
gekomen, en het is nog nacht; wilt gijlieden vragen, vraagt; keert
weder, komt.

<span id="an_21:13">21:13</span> De last tegen Arabie. In het woud van
Arabie zult gijlieden vernachten, o gij reizende gezelschappen van
Dedanieten!

<span id="an_21:14">21:14</span> Komt den dorstige tegemoet met water;
de inwoners des lands van Thema zijn den vluchtende met zijn brood
bejegend.

<span id="an_21:15">21:15</span> Want zij vluchten voor de zwaarden,
voor het uitgetrokken zwaard, en voor den gespannen boog, en voor de
zwarigheid des krijgs.

<span id="an_21:16">21:16</span> Want alzo heeft de HEERE tot mij
gezegd: Nog binnen een jaar, gelijk de jaren eens dagloners zijn, zo zal
de heerlijkheid van Kedar ten ondergaan.

<span id="an_21:17">21:17</span> En het overgebleven getal der
schutters, de helden der Kedarenen, zullen minder worden, want de HEERE,
de God Israels, heeft het gesproken.

<span id="an_22:1">22:1</span> De last van het dal des gezichts. Wat is
u nu, dat gij altegader op de daken klimt?

<span id="an_22:2">22:2</span> Gij, die vol van groot gedruis waart, gij
woelige stad, gij, vrolijk huppelende stad! Uw verslagenen zijn niet
verslagen met het zwaard, noch gestorven in den strijd.

<span id="an_22:3">22:3</span> Al uw oversten zijn te zamen weggevlucht;
zij zijn van de schutters gebonden, allen, die in u gevonden zijn, zijn
samengebonden, zij zijn van verre gevloden.

<span id="an_22:4">22:4</span> Daarom zeg ik: Wendt het gezicht van mij
af; laat mij bitterlijk wenen; dringt niet aan, om mij te troosten over
de verstoring der dochteren mijns volks.

<span id="an_22:5">22:5</span> Want het is een dag van beroering, en van
vertreding, en van verwarring van den Heere, den HEERE der heirscharen,
in het dal des gezicht, een dag van ontmuring des muurs, en van
geschreeuw naar het gebergte toe.

<span id="an_22:6">22:6</span> Want Elam heeft den pijlkoker genomen, de
man is op den wagen, er zijn ruiters; en Kir ontbloot het schild.

<span id="an_22:7">22:7</span> En het zal geschieden, dat uw uitgelezen
dalen vol wagenen zullen zijn, en dat de ruiters zich gewisselijk zullen
zetten ter poorten aan.

<span id="an_22:8">22:8</span> En hij zal het deksel van Juda ontdekken;
en te dien dage zult gij zien naar de wapenen in het huis des wouds.

<span id="an_22:9">22:9</span> En gijlieden zult bezien de reten der
stad Davids, omdat zij vele zijn; en gij zult de wateren des ondersten
vijvers vergaderen.

<span id="an_22:10">22:10</span> Gij zult ook de huizen van Jeruzalem
tellen; en gij zult huizen afbreken, om de muren te bevestigen.

<span id="an_22:11">22:11</span> Ook zult gij een gracht maken tussen
beide de muren, voor de wateren des ouden vijvers; maar gij zult niet
opwaarts zien op Dien, Die zulks gedaan heeft, noch aanmerken Dien, Die
dat van verre tijden geformeerd heeft.

<span id="an_22:12">22:12</span> En te dien dage zal de Heere, de HEERE
der heirscharen, roepen tot geween, en tot rouwklage, en tot kaalheid,
en tot omgording des zaks.

<span id="an_22:13">22:13</span> Maar ziet, er is vreugde en blijdschap
met runderen te doden, en schapen te kelen, vlees te eten, en wijn te
drinken, en te zeggen: Laat ons eten en drinken, want morgen zullen wij
sterven.

<span id="an_22:14">22:14</span> Maar de HEERE der heirscharen heeft
Zich voor mijn oren geopenbaard, zeggende: Indien ulieden deze
ongerechtigheid verzoend wordt, totdat gij sterft! zegt de Heere, de
HEERE der heirscharen.

<span id="an_22:15">22:15</span> Alzo zegt de Heere, de HEERE der
heirscharen: Ga heen, ga in tot dien schatmeester, tot Sebna, den
hofmeester, en spreek:

<span id="an_22:16">22:16</span> Wat hebt gij hier, of wien hebt gij
hier, dat gij u hier een graf uitgehouwen hebt als die zijn graf in de
hoogte uithouwt, die een woning voor zich op een rotssteen laat
aftekenen?

<span id="an_22:17">22:17</span> Zie, de HEERE zal u wegwerpen met een
mannelijke wegwerping, en Hij zal u ganselijk overdekken.

<span id="an_22:18">22:18</span> Hij zal u gewisselijk voortrollen,
gelijk men een bal rolt, in een land, wijd van begrip; aldaar zult gij
sterven, en aldaar zullen uw heerlijke wagenen zijn, o gij schandvlek
van het huis uws heren!

<span id="an_22:19">22:19</span> En Ik zal u afstoten van uw staat, en
van uw stand zal Hij u verstoren.

<span id="an_22:20">22:20</span> En het zal te dien dage geschieden, dat
Ik Mijn knecht, Eljakim, den zoon van Hilkia, roepen zal.

<span id="an_22:21">22:21</span> En Ik zal hem met uw rok bekleden, en
Ik zal hem met uw gordel sterken, en uw heerschappij zal Ik in zijn hand
geven; en hij zal den inwoneren te Jeruzalem en den huize van Juda tot
een vader zijn.

<span id="an_22:22">22:22</span> En Ik zal den sleutel van het huis van
David op zijn schouder leggen; en hij zal opendoen, en niemand zal
sluiten, en hij zal sluiten, en niemand zal opendoen.

<span id="an_22:23">22:23</span> En Ik zal hem als een nagel inslaan in
een vaste plaats; en hij zal wezen tot een stoel der eer voor het huis
zijns vaders.

<span id="an_22:24">22:24</span> En men zal aan hem hangen alle
heerlijkheid van het huis zijns vaders, der uitspruitelingen en der
afkomelingen, ook alle kleine vaten, van de vaten der bekers af, zelfs
tot al de vaten der flessen.

<span id="an_22:25">22:25</span> Te dien dage, spreekt de HEERE der
heirscharen, zal die nagel, die aan een vaste plaats gestoken was,
weggenomen worden; en hij zal afgehouwen worden, en hij zal vallen, en
de last, die daaraan is, zal afgesneden worden; want de HEERE heeft het
gesproken.

<span id="an_23:1">23:1</span> De last van Tyrus. Huilt, gij schepen van
Tarsis! want zij is verwoest, dat er geen huis meer is, dat niemand er
meer ingaat; uit het land Chittim is het aan hen openbaar geworden.

<span id="an_23:2">23:2</span> Zwijgt, gij inwoners des eilands! gij,
die de kooplieden van Sidon, over zee varende, vervulden,

<span id="an_23:3">23:3</span> En wiens inkomst was het zaad van Sichor
over de grote wateren, de oogst der rivier; en zij was de markt der
heidenen.

<span id="an_23:4">23:4</span> Word beschaamd, o Sidon! want de zee
spreekt, ja, de sterkte der zee, zeggende: Ik heb geen barensnood gehad,
ik heb ook niet gebaard, en ik heb geen jongelingen groot gemaakt, en
geen jonge dochters opgebracht.

<span id="an_23:5">23:5</span> Gelijk als geweest is de tijding van
Egypte, zal men ook in weedom zijn, als men van Tyrus horen zal.

<span id="an_23:6">23:6</span> Vaart over naar Tarsis, huilt, gij
inwoners des eilands!

<span id="an_23:7">23:7</span> Is dit uw vrolijk huppelende stad? welker
oudheid wel van oude dagen af is; maar haar eigen voeten zullen haar
verre wegdragen, om in vreemdelingschap te verkeren.

<span id="an_23:8">23:8</span> Wie heeft dit beraadslaagd over Tyrus,
die kronende stad, welker kooplieden vorsten zijn, welker handelaars de
heerlijkste in het land zijn?

<span id="an_23:9">23:9</span> De HEERE der heirscharen heeft het
beraadslaagd, opdat Hij ontheilige de hovaardij van alle sieraad, om al
de heerlijksten der aarde verachtelijk te maken.

<span id="an_23:10">23:10</span> Ga door naar uw land, als een rivier,
gij dochter van Tarsis! er is geen gordel meer.

<span id="an_23:11">23:11</span> Hij heeft Zijn hand uitgestrekt over de
zee, Hij heeft de koninkrijken beroerd; de HEERE heeft bevel gegeven
tegen Kanaan, om haar sterkten te verdelgen.

<span id="an_23:12">23:12</span> En Hij heeft gezegd: Gij zult niet meer
vrolijk huppelen, o gij verdrukte maagd, gij dochter van Sidon! Naar
Chittim toe, maak u op, vaar over; ook zult gij aldaar geen rust hebben.

<span id="an_23:13">23:13</span> Ziet, het land der Chaldeen; dit volk
was er niet; Assur heeft het gefondeerd voor degenen, die in de
wildernissen woonden; zij richtten hun sterkten op, en bouwden hun
paleizen, maar Hij heeft het tot een vervallen hoop gesteld.

<span id="an_23:14">23:14</span> Huilt, gij schepen van Tarsis! want
ulieder sterkte is verstoord.

<span id="an_23:15">23:15</span> En het zal geschieden te dien dage, dat
Tyrus zal vergeten worden zeventig jaren, gelijk eens konings dagen;
maar ten einde van zeventig jaren zal in Tyrus als een hoerenlied zijn:

<span id="an_23:16">23:16</span> Neem de harp, ga in de stad rondom, gij
vergeten hoer! speel wel, zing veel liederen, opdat uwer gedacht worde!

<span id="an_23:17">23:17</span> Want het zal geschieden ten einde van
zeventig jaren, dat de HEERE Tyrus zal bezoeken, en dat zij wederkeren
zal tot haar hoerenloon, en zij zal hoererij bedrijven met alle
koninkrijken der aarde, die op den aardbodem zijn.

<span id="an_23:18">23:18</span> En haar koophandel en haar hoerenloon
zal den HEERE heilig zijn, het zal niet ten schat vergaderd noch
opgesloten worden; maar haar koophandel zal wezen voor hen, die voor den
HEERE wonen, opdat zij eten tot verzadiging, en dat zij durig deksel
hebben.

<span id="an_24:1">24:1</span> Ziet, de HEERE maakt het land ledig, en
Hij maakt het woest; en Hij keert deszelfs gestaltenis om, en Hij
verstrooit zijn inwoners.

<span id="an_24:2">24:2</span> En gelijk het volk, alzo zal de priester
wezen; gelijk de knecht, alzo zijn heer; gelijk de dienstmaagd, alzo
haar vrouw; gelijk de koper, alzo de verkoper; gelijk de lener, alzo de
ontlener; gelijk de woekeraar, alzo die, van welken hij woeker ontvangt.

<span id="an_24:3">24:3</span> Dat land zal ganselijk ledig gemaakt
worden, en het zal ganselijk beroofd worden; want de HEERE heeft dit
woord gesproken.

<span id="an_24:4">24:4</span> Het land treurt, het verwelkt; het
aardrijk kweelt, het verwelkt; de hoogsten van het volk des lands
kwelen.

<span id="an_24:5">24:5</span> Want het land is bevlekt vanwege zijn
inwoners; want zij overtreden de wetten, zij veranderen de inzettingen,
zij vernietigen het eeuwig verbond.

<span id="an_24:6">24:6</span> Daarom verteert de vloek het land, en die
daarin wonen, zullen verwoest worden; daarom zullen de inwoners des
lands verbrand worden, en er zullen weinig mensen overblijven.

<span id="an_24:7">24:7</span> De most treurt, de wijnstok kweelt, allen
die blijhartig waren, zuchten.

<span id="an_24:8">24:8</span> De vreugde der trommelen rust; het geluid
der vrolijk huppelenden houdt op, de vreugde der harp rust.

<span id="an_24:9">24:9</span> Zij zullen geen wijn drinken met gezang;
de sterke drank zal bitter zijn dengenen, die hem drinken.

<span id="an_24:10">24:10</span> De woeste stad is verbroken, al de
huizen staan gesloten, dat er niemand inkomen kan.

<span id="an_24:11">24:11</span> Er is een klagelijk geroep op de
straten, om des wijns wil; alle blijdschap is verduisterd, de vreugde
des lands is heengevaren.

<span id="an_24:12">24:12</span> Verwoesting is in de stad overgebleven,
en met gekraak wordt de poort in stukken verbroken.

<span id="an_24:13">24:13</span> Want in het binnenste van het land, in
het midden dezer volken, zal het alzo wezen, gelijk de afschudding des
olijfbooms, gelijk de nalezingen, wanneer de wijnoogst geeindigd is.

<span id="an_24:14">24:14</span> Die zullen hun stem opheffen, zij
zullen vrolijk zingen; vanwege de heerlijkheid des HEEREN zullen zij
juichen van de zee af.

<span id="an_24:15">24:15</span> Daarom eert den HEERE in de valleien,
in de eilanden der zee den Naam des HEEREN, des Gods van Israel.

<span id="an_24:16">24:16</span> Van het uiterste einde der aarde horen
wij psalmen, tot verheerlijking des Rechtvaardigen. Doch nu zeg ik: Ik
word mager, ik word mager, wee mij! de trouwelozen handelen
trouwelooslijk, en met trouweloosheid handelen de trouwelozen
trouwelooslijk.

<span id="an_24:17">24:17</span> De vrees, en de kuil, en de strik over
u, o inwoners des lands!

<span id="an_24:18">24:18</span> En het zal geschieden, zo wie voor de
stem der vreze vlieden zal, die zal in den kuil vallen; en die uit den
kuil opklimt, die zal in den strik gevangen worden; want de sluizen in
de hoogte zijn opengedaan, en de fondamenten der aarde zullen beven.

<span id="an_24:19">24:19</span> De aarde zal ganselijk verbroken
worden, de aarde zal ganselijk vaneen gescheurd worden, de aarde zal
ganselijk bewogen worden.

<span id="an_24:20">24:20</span> De aarde zal ganselijk waggelen, gelijk
een dronkaard, en zij zal heen en weder bewogen worden, gelijk een
nachthut; en haar overtreding zal zwaar op haar zijn, en zij zal vallen,
en niet weder opstaan.

<span id="an_24:21">24:21</span> En het zal geschieden te dien dage, dat
de HEERE bezoeking doen zal over de heirscharen des hogen in de hoogte,
en over de koningen des aardbodems op den aardbodem.

<span id="an_24:22">24:22</span> En zij zullen samenvergaderd worden,
gelijk de gevangenen in een put, en zij zullen besloten worden in een
gevangenis, maar na vele dagen weder bezocht worden.

<span id="an_24:23">24:23</span> En de maan zal schaamrood worden, en de
zon zal beschaamd worden, als de HEERE der heirscharen regeren zal op
den berg Sion en te Jeruzalem, en voor zijn oudsten zal heerlijkheid
zijn.

<span id="an_25:1">25:1</span> HEERE! Gij zijt mijn God, U zal ik
verhogen, Uw Naam zal ik loven, want Gij hebt wonder gedaan; Uw
raadslagen van verre zijn waarheid en vastigheid.

<span id="an_25:2">25:2</span> Want Gij hebt van de stad een steenhoop
gemaakt; de vaste stad tot een vervallen hoop; het paleis der
vreemdelingen, dat het geen stad meer zij, in eeuwigheid zal zij niet
herbouwd worden.

<span id="an_25:3">25:3</span> Daarom zal U een machtig volk eren, de
stad der tirannische volken zal U vrezen.

<span id="an_25:4">25:4</span> Want Gij zijt den arme een Sterkte
geweest, een Sterkte den nooddruftige, als hem bange was; een Toevlucht
tegen den vloed, een Schaduw tegen de hitte; want het blazen der
tirannen is als een vloed tegen een wand.

<span id="an_25:5">25:5</span> Gelijk de hitte in een dorre plaats, zult
Gij de onstuimigheid der vreemdelingen nederdrukken; gelijk de hitte
door de schaduw ener dikke wolk, zal het gezang der tirannen vernederd
worden.

<span id="an_25:6">25:6</span> En de HEERE der heirscharen zal op dezen
berg allen volken een vetten maaltijd maken, een maaltijd van reinen
wijn, van vet vol mergs, van reine wijnen, die gezuiverd zijn.

<span id="an_25:7">25:7</span> En Hij zal op dezen berg verslinden het
bewindsel des aangezichts, waarmede alle volken bewonden zijn, en het
deksel, waarmede alle natien bedekt zijn.

<span id="an_25:8">25:8</span> Hij zal den dood verslinden tot
overwinning, en de Heere HEERE zal de tranen van alle aangezichten
afwissen; en Hij zal de smaadheid Zijns volks van de ganse aarde
wegnemen; want de HEERE heeft het gesproken.

<span id="an_25:9">25:9</span> En men zal te dien dage zeggen: Ziet,
Deze is onze God; wij hebben Hem verwacht, en Hij zal ons zalig maken.
Deze is de HEERE, wij hebben Hem verwacht, wij zullen ons verheugen en
verblijden in Zijn zaligheid.

<span id="an_25:10">25:10</span> Want de hand des HEEREN zal op dezen
berg rusten; maar Moab zal onder Hem verdorst worden, gelijk het stro
verdorst wordt tot mest.

<span id="an_25:11">25:11</span> En Hij zal Zijn handen uitbreiden in
het midden van hen, gelijk als een zwemmer die uitbreidt om te zwemmen,
en Hij zal hun hoogmoed vernederen met de lagen hunner handen.

<span id="an_25:12">25:12</span> En Hij zal de hoge vesten uwer muren
buigen, vernederen, ja, Hij zal ze ter aarde tot het stof toe doen
reiken.

<span id="an_26:1">26:1</span> Te dien dage zal dit lied gezongen worden
in het land van Juda; Wij hebben een sterke stad, God stelt heil tot
muren en voorschansen.

<span id="an_26:2">26:2</span> Doet de poorten open, dat het
rechtvaardige volk daarin ga, hetwelk de getrouwigheden bewaart.

<span id="an_26:3">26:3</span> Het is een bevestigd voornemen, Gij zult
allerlei vrede bewaren, want men heeft op U vertrouwd.

<span id="an_26:4">26:4</span> Vertrouwt op den HEERE tot in der
eeuwigheid; want in den Heere HEERE is een eeuwige rotssteen.

<span id="an_26:5">26:5</span> Want Hij buigt de hooggezetenen neder, de
verheven stad; Hij vernedert ze, Hij vernedert ze tot de aarde toe, Hij
doet ze tot aan het stof reiken.

<span id="an_26:6">26:6</span> De voet zal ze vertreden, de voeten des
ellendigen, de treden der armen.

<span id="an_26:7">26:7</span> Het pad des rechtvaardigen is geheel
effen, den gang des rechtvaardigen weegt Gij recht.

<span id="an_26:8">26:8</span> Wij hebben ook in den weg Uwer gerichten,
U, o HEERE! verwacht; tot Uw Naam en tot Uw gedachtenis is de begeerte
onzer ziel.

<span id="an_26:9">26:9</span> Met mijn ziel heb ik U begeerd in den
nacht, ook zal ik met mijn geest, die in het binnenste van mij is, U
vroeg zoeken; want wanneer Uw gerichten op de aarde zijn, zo leren de
inwoners der wereld gerechtigheid.

<span id="an_26:10">26:10</span> Wordt den goddeloze genade bewezen, hij
leert evenwel geen gerechtigheid, hij drijft onrecht in een gans richtig
land, en hij ziet de hoogheid des HEEREN niet aan.

<span id="an_26:11">26:11</span> HEERE! is Uw hand verhoogd, zij zien
het niet; maar zij zullen het zien, en beschaamd worden, vanwege den
ijver over Uw volk, ook zal het vuur Uw wederpartijders verteren.

<span id="an_26:12">26:12</span> HEERE! Gij zult ons vrede bestellen,
want Gij hebt ons ook al onze zaken uitgericht.

<span id="an_26:13">26:13</span> HEERE, onze God! andere heren, behalve
Gij, hebben over ons geheerst; doch door U alleen gedenken wij Uws
Naams.

<span id="an_26:14">26:14</span> Dood zijnde zullen zij niet weder
leven, overleden zijnde zullen zij niet opstaan; daarom hebt Gij hen
bezocht, en hebt hen verdelgd, en Gij hebt al hun gedachtenis doen
vergaan.

<span id="an_26:15">26:15</span> Gij, o HEERE! hadt dit volk
vermeerderd, Gij hadt dit volk vermeerderd; Gij waart verheerlijkt
geworden; maar Gij hebt hen in al de einden des aardrijks verre
weggedaan.

<span id="an_26:16">26:16</span> HEERE! in benauwdheid hebben zij U
bezocht; zij hebben hun stil gebed uitgestort, als Uw tuchtiging over
hen was.

<span id="an_26:17">26:17</span> Gelijk een bevruchte vrouw, als zij
nadert tot het baren, smarten heeft, en schreeuwt in haar weeen, alzo
zijn wij geweest, o HEERE! vanwege Uw aangezicht.

<span id="an_26:18">26:18</span> Wij waren bevrucht, wij hadden de
smarten, maar wij hebben niet dan wind gebaard; wij deden het land geen
behoudenis aan, en de inwoners der wereld vielen niet neder.

<span id="an_26:19">26:19</span> Uw doden zullen leven, ook mijn dood
lichaam, zij zullen opstaan; waakt op en juicht, gij, die in het stof
woont! want uw dauw zal zijn als een dauw der moeskruiden, en het land
zal de overledenen uitwerpen.

<span id="an_26:20">26:20</span> Ga henen, mijn volk! ga in uw binnenste
kamers, en sluit uw deuren na u toe; verberg u als een klein ogenblik,
totdat de gramschap overga.

<span id="an_26:21">26:21</span> Want ziet, de HEERE zal uit Zijn plaats
uitgaan, om de ongerechtigheid van de inwoners der aarde over hen te
bezoeken; en de aarde zal haar bloed ontdekken, en zal haar
doodgeslagenen niet langer bedekt houden.

<span id="an_27:1">27:1</span> Te dien dage zal de HEERE met Zijn hard,
en groot, en sterk zwaard bezoeken den Leviathan, de langwemelende
slang, ja, den Leviathan, de kromme slomme slang; en Hij zal den draak,
die in de zee is, doden.

<span id="an_27:2">27:2</span> Te dien dage zal er een wijngaard van
roden wijn zijn; zingt van denzelven bij beurte.

<span id="an_27:3">27:3</span> Ik, de HEERE, behoede dien, alle ogenblik
zal Ik hem bevochtigen; opdat de vijand hem niet bezoeke, zal Ik hem
bewaren nacht en dag.

<span id="an_27:4">27:4</span> Grimmigheid is bij Mij niet; wie zou Mij
als een doorn en distel in oorlog stellen, dat Ik tegen hem zou
aanvallen, en hem te gelijk verbranden zou?

<span id="an_27:5">27:5</span> Of hij moest Mijn sterkte aangrijpen, hij
zal vrede met Mij maken; vrede zal hij met Mij maken.

<span id="an_27:6">27:6</span> In de toekomende zal Jakob wortelen
schieten, Israel zal bloeien en groeien; en zij zullen de wereld met
inkomsten vervullen.

<span id="an_27:7">27:7</span> Heeft Hij hem geslagen, gelijk Hij dien
geslagen heeft, die hem sloeg? Is hij gedood, gelijk zijn gedoden gedood
zijn geworden?

<span id="an_27:8">27:8</span> Met mate hebt Gij met hem getwist,
wanneer Gij hem wegstiet; als Hij hem wegnam door Zijn harden wind, in
den dag des oostenwinds.

<span id="an_27:9">27:9</span> Daarom zal daardoor de ongerechtigheid
van Jakob verzoend worden, en dit is de ganse vrucht, dat Hij deszelfs
zonde zal wegdoen, wanneer Hij al de stenen des altaar maken zal als
verstrooide kalkstenen, de bossen en de zonnebeelden zullen niet
bestaan.

<span id="an_27:10">27:10</span> Want de vaste stad zal eenzaam, de
woonstede zal verstoten en verlaten worden, gelijk een woestijn; daar
zullen de kalveren weiden, en daar zullen zij nederliggen, en zullen
haar takken verslinden.

<span id="an_27:11">27:11</span> Als haar takken verdord zullen zijn,
zullen zij afgebroken worden, en de vrouwen, komende, zullen ze
aansteken; want het is geen volk van enig verstand; daarom zal Hij, Die
het gemaakt heeft, Zich deszelven niet ontfermen, en Die het geformeerd
heeft, zal aan hetzelve geen genade bewijzen.

<span id="an_27:12">27:12</span> En het zal te dien dage geschieden, dat
de HEERE dorsen zal, van den stroom der rivier af tot aan de rivier van
Egypte; doch gijlieden zult opgelezen worden, een bij een, o gij
kinderen Israels!

<span id="an_27:13">27:13</span> En het zal te dien dage geschieden, dat
er met een grote bazuin geblazen zal worden; dan zullen die komen, die
in het land van Assur verloren zijn, en de heengedrevenen in het land
van Egypte; en zij zullen den HEERE aanbidden op den heiligen berg te
Jeruzalem.

<span id="an_28:1">28:1</span> Wee de hovaardige kroon der dronkenen van
Efraim, welker heerlijk sieraad is een afvallende bloem, die daar is op
het hoofd der zeer vette vallei, der geslagenen van den wijn.

<span id="an_28:2">28:2</span> Ziet, de Heere heeft een sterke en
machtige, er is gelijk een hagelvloed, een poort des verderfs; gelijk
een vloed der sterke wateren; die overvloeien, zal Hij ze ter aarde
nederwerpen met de hand.

<span id="an_28:3">28:3</span> De hovaardige kronen der dronkenen van
Efraim zullen met voeten vertreden worden.

<span id="an_28:4">28:4</span> En de afvallende bloem zijns heerlijken
sieraads, die op het hoofd der zeer vette vallei is, zal zijn gelijk een
vroegrijpe vrucht voor den zomer, welke, wanneer ze iemand ziet, terwijl
zij nog in zijn hand is, slokt hij ze op.

<span id="an_28:5">28:5</span> Te dien dage zal de HEERE der heirscharen
tot een heerlijke Kroon en tot een sierlijken Krans zijn den
overgeblevenen Zijns volks.

<span id="an_28:6">28:6</span> En tot een Geest des oordeels dien, die
ten oordeel zit, en tot een sterkte dengenen, die den strijd afkeren tot
de poort toe.

<span id="an_28:7">28:7</span> En ook dwalen dezen van den wijn, en zij
dolen van den sterken drank; de priester en de profeet dwalen van den
sterken drank; zij zijn verslonden van den wijn, zij dolen van sterken
drank; zij dwalen in het gezicht; zij waggelen in het gericht.

<span id="an_28:8">28:8</span> Want alle tafels zijn vol van uitspuwsel
en van drek, zodat er geen plaats schoon is.

<span id="an_28:9">28:9</span> Wien zou Hij dan de kennis leren, en wien
zou Hij het gehoorde te verstaan geven? Den gespeenden van de melk, den
afgetrokkenen van de borsten?

<span id="an_28:10">28:10</span> Want het is gebod op gebod, gebod op
gebod, regel op regel, regel op regel, hier een weinig, daar een weinig.

<span id="an_28:11">28:11</span> Daarom zal Hij door belachelijke
lippen, en door een andere tong tot dit volk spreken;

<span id="an_28:12">28:12</span> Tot dewelken Hij gezegd heeft: Dit is
de rust, geeft den moeden rust, en dit is de verkwikking; doch zij
hebben niet willen horen.

<span id="an_28:13">28:13</span> Zo zal hun het woord des HEEREN zijn;
gebod op gebod, gebod op gebod, regel op regel, regel op regel, hier een
weinig, daar een weinig; opdat zij heengaan, en achterwaarts vallen, en
verbreken, en verstrikt en gevangen worden.

<span id="an_28:14">28:14</span> Daarom, hoort des HEEREN woord, gij
bespotters, gij heersers over dit volk, dat te Jeruzalem is!

<span id="an_28:15">28:15</span> Omdat gijlieden zegt: Wij hebben een
verbond met den dood gemaakt, en met de hel hebben wij een voorzichtig
verdrag gemaakt; wanneer de overvloeiende gesel doortrekken zal, zal hij
tot ons niet komen; want wij hebben de leugen ons tot een toevlucht
gesteld, en onder de valsheid hebben wij ons verborgen.

<span id="an_28:16">28:16</span> Daarom, alzo zegt de Heere HEERE: Ziet,
Ik leg een grondsteen in Sion, een beproefden steen, een kostelijken
hoeksteen, die wel vast gegrondvest is; wie gelooft, die zal niet
haasten.

<span id="an_28:17">28:17</span> En Ik zal het gericht stellen naar het
richtsnoer, en de gerechtigheid naar het paslood; en de hagel zal de
toevlucht der leugen wegvagen, en de wateren zullen de schuilplaats
overlopen.

<span id="an_28:18">28:18</span> En ulieder verbond met den dood zal te
niet worden, en uw voorzichtig verdrag met de hel zal niet bestaan;
wanneer de overvloeiende gesel doortrekken zal, dan zult gijlieden van
denzelven vertreden worden.

<span id="an_28:19">28:19</span> Van den tijd af, als hij doortrekt, zal
hij ulieden wegnemen, want allen morgen zal hij doortrekken, bij dag en
bij nacht; en het zal geschieden, dat het gerucht te verstaan, enkel
beroering wezen zal.

<span id="an_28:20">28:20</span> Want het bed zal korter zijn, dan dat
men zich daarop uitstrekken kunne; en het deksel zal te smal wezen, als
men zich daaronder voegt.

<span id="an_28:21">28:21</span> Want de HEERE zal Zich opmaken, gelijk
op den berg Perazim, Hij zal beroerd zijn, gelijk in het dal van Gibeon,
om Zijn werk te doen, Zijn werk zal vreemd zijn; en om Zijn daad te
doen, Zijn daad zal vreemd zijn!

<span id="an_28:22">28:22</span> Nu dan, drijft den spot niet, opdat uw
banden niet vaster gemaakt worden; want ik heb van den Heere HEERE der
heirscharen gehoord een verdelging, ja, een, die vast besloten is over
het ganse land.

<span id="an_28:23">28:23</span> Neemt ter ore en hoort mijn stem, merkt
op en hoort mijn rede!

<span id="an_28:24">28:24</span> Ploegt de ploeger den gehelen dag om te
zaaien? Opent en egt hij zijn land den gehelen dag?

<span id="an_28:25">28:25</span> Is het niet alzo? Wanneer hij het
bovenste van hetzelve effen gemaakt heeft, dan strooit hij wikken, en
spreidt komijn, of hij werpt er van de beste tarwe in, of uitgelezen
gerst, of spelt, elk aan zijn plaats.

<span id="an_28:26">28:26</span> En zijn God onderricht hem van de
wijze, Hij leert hem.

<span id="an_28:27">28:27</span> Want men dorst de wikken niet met den
dorswagen, en men laat het wagenrad niet rondom over het komijn gaan;
maar de wikken slaat men uit met een staf, en het komijn met een stok;

<span id="an_28:28">28:28</span> Het brood koren moet verbrijzeld
worden, maar hij dorst het niet geduriglijk dorsende; noch hij breekt
het met het wiel zijn wagens, noch hij verbrijzelt het met zijn paarden.

<span id="an_28:29">28:29</span> Zulks komt ook voort van den HEERE der
heirscharen; Hij is wonderlijk van raad, Hij is groot van daad.

<span id="an_29:1">29:1</span> Wee Ariel, Ariel! de stad, waarin David
gelegerd heeft; doet jaar tot jaar; laat ze feestofferen slachten.

<span id="an_29:2">29:2</span> Evenwel zal Ik Ariel beangstigen, en er
zal treuring en droefheid wezen, en die stad zal Mij gelijk Ariel zijn.

<span id="an_29:3">29:3</span> Want Ik zal een leger in het rond om u
slaan, en Ik zal u belegeren met bolwerken, en Ik zal vestingen tegen u
opwerpen.

<span id="an_29:4">29:4</span> Dan zult gij vernederd worden, gij zult
uit de aarde spreken, en uw spraak zal uit het stof zachtjes voortkomen;
en uw stem zal zijn uit de aarde als van een tovenaar, en uw spraak zal
uit het stof piepen.

<span id="an_29:5">29:5</span> En de menigte uwer vreemde soldaten zal
zijn gelijk dun stof, en de menigte der tirannen als voorbijvliegend
kaf; en het zal in een ogenblik haastelijk geschieden.

<span id="an_29:6">29:6</span> Gij zult van den HEERE der heirscharen
bezocht worden met donder, en met aardbeving, en groot geluid, met
wervelwind, en onweder, en de vlam eens verterenden vuurs.

<span id="an_29:7">29:7</span> En gelijk de droom van een nachtgezicht
is, alzo zal de veelheid aller heidenen zijn, die tegen Ariel strijden
zullen; zelfs allen, die tegen haar en haar vestingen strijden, en haar
beangstigen zullen.

<span id="an_29:8">29:8</span> Het zal alzo zijn, gelijk wanneer een
hongerige droomt, en ziet, hij eet; maar als hij ontwaakt, zo is zijn
ziel ledig; of, gelijk als wanneer een dorstige droomt, en ziet, hij
drinkt; maar als hij ontwaakt, ziet, zo is hij nog mat, en zijn ziel is
begerig; alzo zal de menigte aller heidenen zijn, die tegen den berg
Sion krijgen.

<span id="an_29:9">29:9</span> Zij vertoeven, daarom verwondert u; zij
zijn vrolijk, derhalve roept gijlieden; zij zijn dronken, maar niet van
wijn; zij waggelen, maar niet van sterken drank.

<span id="an_29:10">29:10</span> Want de HEERE heeft over ulieden
uitgegoten een geest des diepen slaaps, en Hij heeft uw ogen
toegesloten; de profeten, en uw hoofden, en de zieners heeft Hij
verblind.

<span id="an_29:11">29:11</span> Daarom is ulieden alle gezicht geworden
als de woorden van een verzegeld boek, hetwelk men geeft aan een, die
lezen kan, zeggende: Lees toch dit; en hij zegt: Ik kan niet, want het
is verzegeld.

<span id="an_29:12">29:12</span> Of men geeft het boek aan een, die niet
lezen kan, zeggende: Lees toch dit; en hij zegt: Ik kan niet lezen.

<span id="an_29:13">29:13</span> Want de Heere heeft gezegd: Daarom dat
dit volk tot Mij nadert met zijn mond, en zij Mij met hun lippen eren,
doch hun hart verre van Mij doen; en hun vreze, waarmede zij Mij vrezen,
mensengeboden zijn, die hun geleerd zijn;

<span id="an_29:14">29:14</span> Daarom, ziet, Ik zal voorts wonderlijk
handelen met dit volk, wonderlijk en wonderbaarlijk; want de wijsheid
zijner wijzen zal vergaan, en het verstand zijner verstandigen zal zich
verbergen.

<span id="an_29:15">29:15</span> Wee dengenen, die zich diep versteken
willen voor den HEERE, hun raad verbergende; en welker werken in
duisterheid geschieden, en zij zeggen: Wie ziet ons, en wie kent ons?

<span id="an_29:16">29:16</span> Ulieder omkeren is, alsof de
pottenbakker geacht werd als leem, dat het maaksel zeide van zijn maker:
Hij heeft mij niet gemaakt; en het geformeerde vat van zijn pottenbakker
zeide: Hij verstaat het niet.

<span id="an_29:17">29:17</span> Is het niet nog om een klein weinig,
dat de Libanon in een vruchtbaar veld zal veranderd worden, en het
vruchtbare veld voor een woud geacht zal worden?

<span id="an_29:18">29:18</span> En te dien dage zullen de doven horen
de woorden des Boeks; en de ogen der blinden, zijnde uit de donkerheid
en uit de duisternis, zullen zien.

<span id="an_29:19">29:19</span> En de zachtmoedigen zullen vreugde op
vreugde hebben in den HEERE; en de behoeftigen onder de mensen zullen
zich in de Heilige Israels verheugen.

<span id="an_29:20">29:20</span> Wanneer de tiran een einde zal hebben,
en dat het met den bespotter uit zal zijn, en dat allen, die tot
ongerechtigheid waken, uitgeroeid zullen zijn;

<span id="an_29:21">29:21</span> Die een mens schuldig maken om een
woord, en leggen dien strikken, die hen bestraft in de poort; en die den
rechtvaardige verdrijven in het woeste.

<span id="an_29:22">29:22</span> Daarom zegt de HEERE, Die Abraham
verlost heeft, tot het huis van Jakob alzo: Jakob zal nu niet meer
beschaamd worden, en nu zal zijn aangezicht niet meer bleek worden;

<span id="an_29:23">29:23</span> Want als hij zijn kinderen, het werk
Mijner handen, zien zal in het midden van hen, zullen zij Mijn Naam
heiligen; en zij zullen den Heilige Jakobs heiligen, en den God van
Israel vrezen.

<span id="an_29:24">29:24</span> En die dwalende van geest zijn, zullen
tot verstand komen, en de murmureerders zullen de lering aannemen.

<span id="an_30:1">30:1</span> Wee den kinderen, die afvallen, spreekt
de HEERE, om een raadslag te maken, maar niet uit Mij, en om zich met
een bedekking te bedekken, maar niet uit Mijn Geest, om zonde tot zonde
te doen;

<span id="an_30:2">30:2</span> Die gaan, om af te trekken in Egypte, en
vragen Mijn mond niet; om zich te sterken met de macht van Farao, en om
hun toevlucht te nemen onder de schaduw van Egypte.

<span id="an_30:3">30:3</span> Want de sterkte van Farao zal ulieden tot
schaamte zijn, en die toevlucht onder de schaduw van Egypte tot schande.

<span id="an_30:4">30:4</span> Wanneer zijn vorsten zullen geweest zijn
tot Zoan, en zijn gezanten zullen gekomen zijn tot nabij Chanes;

<span id="an_30:5">30:5</span> Hij zal hen allen beschaamd maken door
een volk, dat hun geen nut kan doen, noch tot hulp, noch tot voordeel,
maar tot schande en ook tot smaadheid zijn zal.

<span id="an_30:6">30:6</span> De last der beesten, van het zuiden, naar
het land des angstes, en der benauwdheid, van waar de sterke leeuw en de
oude leeuw is, de basilisk en de vurige vliegende draak; hun goederen
zullen zij voeren op den rug der veulens, en hun schatten op de bulten
der kemelen, tot het volk, dat hun geen nut doen zal.

<span id="an_30:7">30:7</span> Want Egypte zal ijdellijk en te vergeefs
helpen; daarom heb Ik hierover geroepen; Stilzitten zal hun sterkte
zijn.

<span id="an_30:8">30:8</span> Nu dan, ga henen, schrijf voor hen op een
tafel, en teken het in een boek, opdat het blijve tot den laatsten dag,
voor altoos, tot in eeuwigheid.

<span id="an_30:9">30:9</span> Want het is een wederspannig volk; het
zijn leugenachtige kinderen; kinderen, die des HEEREN wet niet horen
willen.

<span id="an_30:10">30:10</span> Die daar zeggen tot de zieners: Ziet
niet; en tot de schouwers: Schouwt ons niet, wat recht is; spreekt tot
ons zachte dingen, schouwt ons bedriegerijen.

<span id="an_30:11">30:11</span> Wijkt af van den weg, maakt u van de
baan; laat den Heilige Israels van ons ophouden!

<span id="an_30:12">30:12</span> Daarom, zo zegt de Heilige Israels:
Omdat gijlieden dit woord verwerpt, en vertrouwt op onderdrukking en
verkeerdheid, en steunt daarop:

<span id="an_30:13">30:13</span> Daarom zal ulieden deze misdaad zijn
gelijk een vallende scheur, uitwaarts gebogen in een hogen muur, welks
breuk haastelijk in een ogenblik komen zal.

<span id="an_30:14">30:14</span> Ja, Hij zal ze verbreken, gelijk een
pottenbakkerskruik verbroken wordt; in het brijzelen zal Hij niet
verschonen; alzo dat van haar verbrijzeling niet een scherf zal gevonden
worden, om vuur uit den haard te nemen, of om water te scheppen uit een
gracht.

<span id="an_30:15">30:15</span> Want alzo zegt de Heere HEERE, de
Heilige Israels: Door wederkering en rust zoudt gijlieden behouden
worden, in stilheid en in vertrouwen zou uw sterkte zijn; doch gij hebt
niet gewild.

<span id="an_30:16">30:16</span> En gij zegt: Neen, maar op paarden
zullen wij vlieden; daarom zult gij vlieden! En: Op snelle paarden
zullen wij rijden; daarom zullen uw vervolgers ook snel zijn!

<span id="an_30:17">30:17</span> Een duizend van het schelden van een
enige, van het schelden van vijf zult gij allen vlieden; totdat gij
overgelaten wordt, gelijk een mast op den top van een berg, en als een
banier op een heuvel.

<span id="an_30:18">30:18</span> En daarom zal de HEERE wachten, opdat
Hij u genadig zij, en daarom zal Hij verhoogd worden, opdat Hij Zich
over ulieden ontferme, want de HEERE is een God des gerichts;
welgelukzalig zijn die allen, die Hem verwachten.

<span id="an_30:19">30:19</span> Want het volk zal in Sion wonen, te
Jeruzalem; gij zult ganselijk niet wenen; gewisselijk zal Hij u genadig
zijn op de stem uws geroeps; zo haast Hij die horen zal, zal Hij u
antwoorden.

<span id="an_30:20">30:20</span> De Heere zal ulieden wel brood der
benauwdheid, en wateren der verdrukking geven; maar uw leraars zullen
niet meer als met vleugelen wegvliegen, maar uw ogen zullen uw leraars
zien;

<span id="an_30:21">30:21</span> En uw oren zullen horen het woord
desgenen, die achter u is, zeggende: Dit is de weg, wandelt in
denzelven; als gij zoudt afwijken ter rechterhand of ter linkerhand.

<span id="an_30:22">30:22</span> En gijlieden zult voor onrein houden
het deksel uwer zilveren gesneden beelden, en het overtreksel uwer
gouden gegoten beelden; gij zult ze wegwerpen gelijk een maanstondig
kleed, en tot elk van die zeggen: Henen uit!

<span id="an_30:23">30:23</span> Dan zal Hij uw zaad, waarmede gij het
land bezaaid hebt, regen geven, en brood van des lands inkomen, en
hetzelve zal vet en smoutig zijn; uw vee zal te dien dage in een wijde
landouwe weiden.

<span id="an_30:24">30:24</span> En de ossen, en ezelveulens, die het
land bouwen, zullen zuiver voeder eten, hetwelk verschud is met de
werpschoffel en met de wan.

<span id="an_30:25">30:25</span> En er zullen op allen hogen berg, en op
allen verhevenen heuvel beekjes en watervlieten zijn, in den dag der
grote slachting, wanneer de torens vallen zullen.

<span id="an_30:26">30:26</span> En het licht der maan zal zijn als het
licht der zon, en het licht der zon zal zevenvoudig zijn als het licht
van zeven dagen; ten dage als de HEERE de breuk Zijns volks zal
verbinden, en de wonde, waarmede het geslagen is, genezen.

<span id="an_30:27">30:27</span> Ziet, de Naam des HEEREN komt van
verre, Zijn toorn brandt, en de last is zwaar; Zijn lippen zijn vol
gramschap, en Zijn tong, als een verterend vuur;

<span id="an_30:28">30:28</span> En Zijn adem is als een overlopende
beek, die tot aan den hals toe raakt; om de heidenen te schudden met een
schudding der ijdelheid, en als een misleidende toom in de kinnebakkens
der volken.

<span id="an_30:29">30:29</span> Er zal een lofzang bij ulieden zijn,
gelijk in den nacht, wanneer het feest geheiligd wordt; en blijdschap
des harten, gelijk van een, die met pijpen wandelt, om te komen tot den
berg des HEEREN, tot den Rotssteen van Israel.

<span id="an_30:30">30:30</span> En de HEERE zal Zijn heerlijke stem
doen horen, en de nederlating Zijns arms doen zien, met grimmigheid van
toorn, en een vlam van verterend vuur, stralen, en een vloed, en
hagelstenen.

<span id="an_30:31">30:31</span> Want door de stem des HEEREN zal Assur
te morzel geslagen worden, die met de roede sloeg.

<span id="an_30:32">30:32</span> En alwaar die gegrondveste staf
doorgegaan zal zijn (op welken de HEERE dien zal hebben doen rusten),
daar zal men met trommelen en harpen zijn; want met bewegende
bestrijdingen zal Hij tegen hen strijden.

<span id="an_30:33">30:33</span> Want Tofeth is van gisteren bereid; ja,
hij is ook voor den koning bereid; Hij heeft hem diep en wijd gemaakt,
het vuur en hout van zijn brandstapel is veel; de adem des HEEREN zal
hem aansteken als een zwavelstroom.

<span id="an_31:1">31:1</span> Wee dengenen, die in Egypte om hulp
aftrekken, en steunen op paarden, en vertrouwen op wagenen, omdat er
vele zijn, en op ruiters, omdat die zeer machtig zijn; en zien niet op
den Heilige Israels, en zoeken den HEERE niet.

<span id="an_31:2">31:2</span> Nochtans is Hij ook wijs, en Hij doet het
kwaad komen, en trekt Zijn woorden niet terug; maar Hij zal Zich opmaken
tegen het huis der boosdoeners, en tegen de hulp dergenen, die
ongerechtigheid werken.

<span id="an_31:3">31:3</span> Want de Egyptenaren zijn mensen, en geen
God, en hun paarden zijn vlees, en geen geest; en de HEERE zal Zijn hand
uitstrekken, dat de helper struikelen zal, en die geholpen wordt, zal
nedervallen, en zij zullen al te zamen te niet komen.

<span id="an_31:4">31:4</span> Want alzo heeft de HEERE tot mij gezegd:
Gelijk als een leeuw, en een jonge leeuw over zijn roof brult, wanneer
schoon een volle menigte der herderen samengeroepen wordt tegen hem,
verschrikt hij voor hun stem niet, en vernedert zich niet vanwege hun
veelheid; alzo zal de HEERE der heirscharen nederdalen, om te strijden
voor den berg Sions en voor haar heuvel.

<span id="an_31:5">31:5</span> Gelijk vliegende vogelen, alzo zal de
HEERE der heirscharen Jeruzalem beschutten, beschuttende zal Hij haar
ook verlossen, doorgaande zal Hij haar ook uithelpen.

<span id="an_31:6">31:6</span> Bekeert u tot Hem, van Denwelken de
kinderen Israels diep afgeweken zijn.

<span id="an_31:7">31:7</span> Want te dien dage zullen zij verwerpen,
een ieder zijn zilveren afgoden en zijn gouden afgoden, welke u uw
handen tot zonde gemaakt hadden;

<span id="an_31:8">31:8</span> En Assur zal vallen door het zwaard, niet
eens mans, en het zwaard, niet eens mensen, zal hem verteren; en hij zal
voor het zwaard vlieden, en zijn jongelingen zullen versmelten.

<span id="an_31:9">31:9</span> En hij zal van vreze doorgaan naar zijn
rotssteen, en zijn vorsten zullen voor de banier verschrikken, spreekt
de HEERE, die te Sion vuur, en te Jeruzalem een oven heeft.

<span id="an_32:1">32:1</span> Ziet, een koning zal regeren in
gerechtigheid, en de vorsten zullen heersen naar recht.

<span id="an_32:2">32:2</span> En die man zal zijn als een verberging
tegen den wind, en een schuilplaats tegen den vloed, als waterbeken in
een dorre plaats, als de schaduw van een zwaren rotssteen in een dorstig
land.

<span id="an_32:3">32:3</span> En de ogen dergenen, die zien, zullen
niet terugzien, en de oren dergenen, die horen, zullen opmerken.

<span id="an_32:4">32:4</span> En het hart der onbedachtzamen zal de
wetenschap verstaan, en de tong der stamelenden zal vaardig zijn, om
bescheidenlijk te spreken.

<span id="an_32:5">32:5</span> De dwaas zal niet meer genoemd worden
milddadig, en de gierige zal niet meer mild geheten worden.

<span id="an_32:6">32:6</span> Want een dwaas spreekt dwaasheid, en zijn
hart doet ongerechtigheid, om huichelarij te plegen, en om dwaling te
spreken tegen den HEERE, om de ziel des hongerigen ledig te laten, en
den dorstige drank te doen ontbreken.

<span id="an_32:7">32:7</span> En eens gierigaards ganse gereedschap is
kwaad; hij beraadslaagt schandelijke verdichtselen, om de ellendigen te
bederven met valse redenen, en het recht, als de arme spreekt.

<span id="an_32:8">32:8</span> Maar een milddadige beraadslaagt
milddadigheden, en staat op milddadigheden.

<span id="an_32:9">32:9</span> Staat op, gij geruste vrouwen, hoort mijn
stem; gij dochters, die zo zeker zijt, neemt mijn redenen ter ore.

<span id="an_32:10">32:10</span> Vele dagen over het jaar zult gij
beroerd zijn, gij dochters, die zo zeker zijt, want de wijnoogst zal uit
zijn, er zal geen inzameling komen.

<span id="an_32:11">32:11</span> Beeft, gij geruste vrouwen; weest
beroerd, dochters, die zo zeker zijt; trekt u uit, en ontbloot u, en
gordt zakken om uw lendenen.

<span id="an_32:12">32:12</span> Men zal rouwklagen over de borsten,
over de gewenste akkers, over de vruchtbare wijnstokken.

<span id="an_32:13">32:13</span> Op het land mijns volks zal de doorn en
de distel opgaan; ja, op alle vreugdehuizen, in de vrolijk huppelende
stad.

<span id="an_32:14">32:14</span> Want het paleis zal verlaten zijn, het
gewoel der stad zal ophouden; Ofel en de wachttorens zullen tot
spelonken zijn, tot in der eeuwigheid, een vreugde der woudezelen, een
weide der kudden.

<span id="an_32:15">32:15</span> Totdat over ons uitgegoten worde de
Geest uit de hoogte; dan zal de woestijn tot een vruchtbaar veld worden,
en het vruchtbare veld zal voor een woud geacht worden.

<span id="an_32:16">32:16</span> En het recht zal in de woestijn wonen,
en de gerechtigheid zal op het vruchtbare veld verblijven.

<span id="an_32:17">32:17</span> En het werk der gerechtigheid zal vrede
zijn; en de werking der gerechtigheid zal zijn gerustheid en zekerheid
tot in eeuwigheid.

<span id="an_32:18">32:18</span> En mijn volk zal in een woonplaats des
vredes wonen, en in welverzekerde woningen, en in stille geruste
plaatsen.

<span id="an_32:19">32:19</span> Maar het zal hagelen, waar men afgaat
in het woud, en de stad zal laag worden in de laagte.

<span id="an_32:20">32:20</span> Welgelukzalig zijt gijlieden, die aan
alle wateren zaait; gij, die den voet des osses en des ezels derwaarts
henenzendt!

<span id="an_33:1">33:1</span> Wee u, gij verwoester, die niet verwoest
zijt, en gij, die trouwelooslijk handelt, waar men niet trouwelooslijk
tegen u gehandeld heeft! Als gij het verwoesten zult volbracht hebben,
zult gij verwoest worden; als gij het trouweloos handelen zult voleind
hebben, zal men trouwelooslijk tegen u handelen.

<span id="an_33:2">33:2</span> HEERE, wees ons genadig, wij hebben op U
gewacht; wees hun arm allen morgen, daartoe onze behoudenis ten tijde
der benauwdheid.

<span id="an_33:3">33:3</span> Van het geluid des rumoers zullen de
volken wegvlieden; van Uw verhoging zullen de heidenen verstrooid
worden.

<span id="an_33:4">33:4</span> Dan zal ulieder buit verzameld worden,
gelijk de kevers verzameld worden; men zal daarin ginds en weder
huppelen, gelijk de sprinkhanen ginds en weder huppelen.

<span id="an_33:5">33:5</span> De HEERE is verheven, want Hij woont in
de hoogte; Hij heeft Sion vervuld met gericht en gerechtigheid.

<span id="an_33:6">33:6</span> En het zal geschieden, dat de vastigheid
uwer tijden, de sterkte van uw behoudenissen zal zijn wijsheid en
kennis; de vreze des HEEREN zal zijn schat zijn.

<span id="an_33:7">33:7</span> Ziet, hun allersterksten roepen daar
buiten; de boden des vredes wenen bitterlijk.

<span id="an_33:8">33:8</span> De gebaande wegen zijn verwoest, die door
de paden gaat, houdt op; hij vernietigt het verbond, hij veracht de
steden, hij acht geen mens.

<span id="an_33:9">33:9</span> Het land treurt, het kweelt; de Libanon
schaamt zich, hij verwelkt; Saron is geworden als een woestijn; zo Basan
als Karmel zijn geschud.

<span id="an_33:10">33:10</span> Nu zal Ik opstaan, zegt de HEERE, nu
zal Ik verhoogd worden, nu zal Ik verheven worden.

<span id="an_33:11">33:11</span> Gijlieden gaat met stro zwanger, gij
zult stoppelen baren; uw geest zal u als vuur verslinden.

<span id="an_33:12">33:12</span> En de volken zullen zijn als de
verbrandingen des kalks; als afgehouwen doornen zullen zij met het vuur
verbrand worden.

<span id="an_33:13">33:13</span> Hoort gijlieden, die verre zijt, wat Ik
gedaan heb; en gijlieden, die nabij zijt, bekent Mijn macht!

<span id="an_33:14">33:14</span> De zondaren te Sion zijn verschrikt;
beving heeft de huichelaren aangegrepen; zij zeggen: Wie is er onder
ons, die bij een verterend vuur wonen kan? Wie is er onder ons, die bij
een eeuwigen gloed wonen kan?

<span id="an_33:15">33:15</span> Die in gerechtigheden wandelt, en die
billijkheden spreekt; die het gewin der onderdrukkingen verwerpt; die
zijn handen uitschudt, dat zij geen geschenken behouden; die zijn oor
stopt, dat hij geen bloedschulden hore, en zijn ogen toesluit; dat hij
het kwade niet aanzie;

<span id="an_33:16">33:16</span> Die zal in de hoogten wonen, de
sterkten der steenrotsen zullen zijn hoog vertrek zijn; zijn brood wordt
hem gegeven, zijn wateren zijn gewis.

<span id="an_33:17">33:17</span> Uw ogen zullen den Koning zien in Zijn
schoonheid; zij zullen een ver gelegen land zien.

<span id="an_33:18">33:18</span> Uw hart zal de verschrikking
overdenken, zeggende: Waar is de schrijver? Waar is de betaalsheer? Waar
is hij, die de torens telt?

<span id="an_33:19">33:19</span> Gij zult niet meer dat stuurse volk
zien, het volk, dat zo diep van spraak is, dat men het niet horen kan,
van belachelijke tong, hetwelk men niet verstaan kan.

<span id="an_33:20">33:20</span> Schouwt Sion aan, de stad onzer
bijeenkomsten; uw ogen zullen Jeruzalem zien, een geruste woonplaats,
een tent, die niet ter neder geworpen zal worden, welker pinnen in der
eeuwigheid niet zullen uitgetogen worden, en van welker zelen geen
verscheurd worden.

<span id="an_33:21">33:21</span> Maar de HEERE zal aldaar bij ons
heerlijk zijn, het zal zijn een plaats van rivieren, van wijde stromen;
geen roeischuit zal daar doorvaren, en geen treffelijk schip zal daar
overvaren.

<span id="an_33:22">33:22</span> Want de HEERE is onze Rechter, de HEERE
is onze Wetgever, de HEERE is onze Koning. Hij zal ons behouden.

<span id="an_33:23">33:23</span> Uw touwen zijn slap geworden, zij
zullen hun mastboom niet kunnen recht stijf houden, zij zullen het zeil
niet uitspannen; dan zal de roof van een overvloedigen buit uitgedeeld
worden, zelfs zullen de lammen den roof roven.

<span id="an_33:24">33:24</span> En geen inwoner zal zeggen: Ik ben
ziek, want het volk, dat daarin woont, zal vergeving van ongerechtigheid
hebben.

<span id="an_34:1">34:1</span> Nadert, gij heidenen, om te horen, en gij
volken, luistert toe; de aarde hore, en haar volheid, de wereld en al
wat daaruit voortkomt.

<span id="an_34:2">34:2</span> Want de verbolgenheid des HEEREN is over
al de heidenen, en grimmigheid over al hun heir; Hij heeft hen
verbannen, Hij heeft ze ter slachting overgegeven.

<span id="an_34:3">34:3</span> En hun verslagenen zullen weggeworpen
worden, en van hun dode lichamen zal hun stank opgaan; en de bergen
zullen smelten van hun bloed.

<span id="an_34:4">34:4</span> En al het heir der hemelen zal uitteren,
en de hemelen zullen toegerold worden, gelijk een boek, en al hun heir
zal afvallen, gelijk een blad van den wijnstok afvalt, en gelijk een
vijg afvalt van den vijgeboom.

<span id="an_34:5">34:5</span> Want Mijn zwaard is dronken geworden in
den hemel; ziet, het zal ten oordeel nederdalen op Edom, en op het volk,
hetwelk Ik verbannen heb.

<span id="an_34:6">34:6</span> Het zwaard des HEEREN is vol van bloed,
het is vet geworden van smeer, van het bloed der lammeren en der bokken,
van het smeer der nieren van de rammen; want de HEERE heeft een
slachtoffer te Bozra, en een grote slachting in het land der Edomieten.

<span id="an_34:7">34:7</span> En de eenhoornen zullen met hen afgaan,
en de varren met de stieren; en hun land zal doordronken zijn van het
bloed, en hun stof zal van het smeer vet gemaakt worden.

<span id="an_34:8">34:8</span> Want het zal zijn de dag der wraak des
HEEREN, een jaar der vergeldingen, om Sions twistzaak.

<span id="an_34:9">34:9</span> En hun beken zullen in pek verkeerd
worden, en hun stof in zwavel; ja, hun aarde zal tot brandend pek
worden.

<span id="an_34:10">34:10</span> Het zal des nachts of des daags niet
uitgeblust worden, tot in der eeuwigheid zal zijn rook opgaan; van
geslacht tot geslacht zal het woest zijn, tot in eeuwigheid der
eeuwigheden zal niemand daar doorgaan.

<span id="an_34:11">34:11</span> Maar de roerdomp en de nachtuil zullen
het erfelijk bezitten, en de schuifuit, en de raaf zal daarin wonen;
want Hij zal een richtsnoer der woestigheid over hen trekken, en een
richtlood der ledigheid.

<span id="an_34:12">34:12</span> Hun edelen (doch zij zijn er niet)
zullen zij tot het koninkrijk roepen, maar al hun vorsten zullen niets
zijn.

<span id="an_34:13">34:13</span> En in hun paleizen zullen doornen
opgaan, netelen en distelen in hun vestingen; en het zal een woning der
draken zijn, een zaal voor de jongen der struisen.

<span id="an_34:14">34:14</span> En de wilde dieren der woestijnen
zullen de wilde dieren der eilanden daar ontmoeten, en de duivel zal
zijn metgezel toeroepen; ook zal het nachtgedierte zich aldaar
nederzetten, en het zal een rustplaats voor zich vinden.

<span id="an_34:15">34:15</span> Daar zal de wilde meerle nestelen en
leggen, en haar jongen uitbikken, en onder haar schaduw vergaderen; ook
zullen aldaar de gieren met elkaar verzameld worden.

<span id="an_34:16">34:16</span> Zoekt in het boek des HEEREN, en leest;
niet een van dezen zal er feilen, het een noch het ander zal men missen;
want mijn mond zelf heeft het geboden, en Zijn Geest Zelf zal ze
samenbrengen.

<span id="an_34:17">34:17</span> Want Hij Zelf heeft voor hen het lot
geworpen, en Zijn hand heeft het hun uitgedeeld met het richtsnoer; tot
in der eeuwigheid zullen zij dat erfelijk bezitten, van geslacht tot
geslacht zullen zij daarin wonen.

<span id="an_35:1">35:1</span> De woestijn en de dorre plaatsen zullen
hierover vrolijk zijn, en de wildernis zal zich verheugen, en zal
bloeien als een roos.

<span id="an_35:2">35:2</span> Zij zal lustig bloeien, en zich
verheugen, ja, met verheuging, en juichen; de heerlijkheid van Libanon
is haar gegeven, het sieraard van Karmel en Saron; zij zullen zien de
heerlijkheid des HEEREN, het sieraad onzes Gods.

<span id="an_35:3">35:3</span> Versterkt de slappe handen, en stelt de
struikelende knieen vast.

<span id="an_35:4">35:4</span> Zegt den onbedachtzamen van harte: Weest
sterk, en vreest niet; ziet, ulieder God zal ter wrake komen met de
vergelding Gods. Hij zal komen en ulieden verlossen.

<span id="an_35:5">35:5</span> Alsdan zullen der blinden ogen opengedaan
worden, en der doven oren zullen geopend worden.

<span id="an_35:6">35:6</span> Alsdan zal de kreupele springen als een
hert, en de tong des stommen zal juichen; want in de woestijn zullen
wateren uitbarsten, en beken in de wildernis.

<span id="an_35:7">35:7</span> En het dorre land zal tot staand water
worden, en het dorstige land tot springaders der wateren; in de woningen
der draken, waar zij gelegen hebben, zal gras met riet en biezen zijn.

<span id="an_35:8">35:8</span> En aldaar zal een verheven baan en een
weg zijn, welke de heilige weg zal genaamd worden; de onreine zal er
niet doorgaan, maar hij zal voor deze zijn; die dezen weg wandelt, zelfs
de dwazen zullen niet dwalen.

<span id="an_35:9">35:9</span> Er zal geen leeuw zijn, en geen
verscheurend gedierte zal daarop komen, noch aldaar gevonden worden;
maar de verlosten zullen daarop wandelen.

<span id="an_35:10">35:10</span> En de vrijgekochten des HEEREN zullen
wederkeren, en tot Sion komen met gejuich, en eeuwige blijdschap zal op
hun hoofd wezen; vrolijkheid en blijdschap zullen zij verkrijgen, maar
droefenis en zuchting zullen wegvlieden.

<span id="an_36:1">36:1</span> En het geschiedde in het veertiende jaar
van den koning Hizkia, dat Sanherib, de koning van Assyrie, optoog tegen
alle vaste steden van Juda, en nam ze in.

<span id="an_36:2">36:2</span> En de koning van Assyrie zond Rabsake van
Lachis naar Jeruzalem tot den koning Hizkia, met een zwaar heir; en hij
stond aan den watergang des oppersten vijvers, aan den hogen weg van het
veld des vollers.

<span id="an_36:3">36:3</span> Toen ging tot hem uit Eljakim, de zoon
van Hilkia, de hofmeester, en Sebna, de schrijver, en Joah, de zoon van
Asaf, de kanselier.

<span id="an_36:4">36:4</span> En Rabsake zeide tot hen: Zegt nu tot
Hizkia: Zo zegt de grote koning, de koning van Assyrie: Wat vertrouwen
is dit, waarmede gij vertrouwt;

<span id="an_36:5">36:5</span> Ik mocht zeggen (doch het is een woord
der lippen): Er is raad en macht tot den oorlog; op wien vertrouwt gij
nu, dat gij tegen mij rebelleert?

<span id="an_36:6">36:6</span> Zie, gij vertrouwt op dien gebrokenen
rietstaf, op Egypte; op denwelken zo iemand leunt, zo zal hij in zijn
hand gaan en die doorboren; alzo is Farao, de koning van Egypte, al
dengenen, die op hem vertrouwen.

<span id="an_36:7">36:7</span> Maar zo gij tot mij zegt: Wij vertrouwen
op den HEERE, onzen God; is Hij Die niet, Wiens hoogten en Wiens altaren
Hizkia weggenomen heeft, en Die tot Juda en tot Jeruzalem gezegd heeft:
Voor dit altaar zult gij u nederbuigen?

<span id="an_36:8">36:8</span> Nu dan, wed toch met mijn heer, den
koning van Assyrie; en ik zal u twee duizend paarden geven, zo gij voor
u de ruiters daarop zult kunnen geven.

<span id="an_36:9">36:9</span> Hoe zoudt gij dan het aangezicht van een
enigen vorst, van de geringste knechten mijns heren, afkeren? Maar gij
vertrouwt op Egypte, om de wagenen en om de ruiteren.

<span id="an_36:10">36:10</span> En nu ben ik zonder den HEERE opgetogen
tegen dit land, om dat te verderven. De HEERE heeft tot mij gezegd: Trek
op tegen dat land, en verderf het.

<span id="an_36:11">36:11</span> Toen zeide Eljakim, en Sebna, en Joah
tot Rabsake: Spreek toch tot uw knechten in het Syrisch, want wij
verstaan het wel; en spreek niet met ons in het Joods, voor de oren des
volks, dat op den muur is.

<span id="an_36:12">36:12</span> Maar Rabsake zeide: Heeft mijn heer mij
tot uw heer en tot u gezonden, om deze woorden te spreken? Is het niet
tot de mannen, die op den muur zitten, dat zij met ulieden hun drek
eten, en hun water drinken zullen?

<span id="an_36:13">36:13</span> Alzo stond Rabsake, en riep met luider
stem in het Joods, en zeide: Hoort de woorden des groten konings, des
konings van Assyrie!

<span id="an_36:14">36:14</span> Alzo zegt de koning: Dat Hizkia u niet
bedriege, want hij zal u niet kunnen redden.

<span id="an_36:15">36:15</span> Daartoe, dat Hizkia u niet doe
vertrouwen op den HEERE, zeggende: De HEERE zal ons zekerlijk redden;
deze stad zal niet in de hand des konings van Assyrie gegeven worden.

<span id="an_36:16">36:16</span> Hoort naar Hizkia niet; want alzo zegt
de koning van Assyrie: Handelt met mij door een geschenk, en komt tot
mij uit, en eet, een ieder van zijn wijnstok, en een ieder van zijn
vijgeboom, en drinkt een ieder het water zijns bornputs;

<span id="an_36:17">36:17</span> Totdat ik kom en u haal in een land,
als ulieder land is, een land van koren en van most, een land van brood
en van wijngaarden.

<span id="an_36:18">36:18</span> Dat Hizkia ulieden niet verleide,
zeggende: De HEERE zal ons redden; hebben de goden der volken, een ieder
zijn land, gered uit de hand des konings van Assyrie?

<span id="an_36:19">36:19</span> Waar zijn de goden van Hamath en Arpad?
Waar zijn de goden van Sefarvaim? Hebben zij ook Samaria van mijn hand
gered?

<span id="an_36:20">36:20</span> Welke zijn ze onder al de goden dezer
landen, die hun land uit mijn hand gered hebben, dat de HEERE Jeruzalem
uit mijn hand zou redden?

<span id="an_36:21">36:21</span> Doch zij zwegen stil, en antwoordden
hem niet een woord; want het gebod des konings was, zeggende: Gij zult
hem niet antwoorden.

<span id="an_36:22">36:22</span> Toen kwam Eljakim, de zoon van Hilkia,
de hofmeester, en Sebna, de schrijver, en Joah, de zoon van Asaf, de
kanselier, tot Hizkia met gescheurde klederen; en zij gaven hem de
woorden van Rabsake te kennen.

<span id="an_37:1">37:1</span> En het geschiedde, als de koning Hizkia
dat hoorde, zo scheurde hij zijn klederen, en bedekte zich met een zak,
en ging in het huis des HEEREN.

<span id="an_37:2">37:2</span> Daarna zond hij Eljakim, den hofmeester,
en Sebna, den schrijver, en de oudsten der priesteren, met zakken
bedekt, tot Jesaja, den profeet, den zoon van Amoz;

<span id="an_37:3">37:3</span> En zij zeiden tot hem: Alzo zegt Hizkia:
Deze dag is een dag der benauwdheid, en der schelding, en der lastering;
want de kinderen zijn gekomen tot aan de geboorte, en er is geen kracht
om te baren.

<span id="an_37:4">37:4</span> Misschien zal de HEERE, uw God, horen de
woorden van Rabsake, denwelken zijn heer, de koning van Assyrie,
gezonden heeft, om den levenden God te honen, en te schelden met
woorden, die de HEERE, uw God, gehoord heeft; hef dan een gebed op voor
het overblijfsel, dat gevonden wordt.

<span id="an_37:5">37:5</span> En de knechten van den koning Hizkia
kwamen tot Jesaja.

<span id="an_37:6">37:6</span> En Jesaja zeide tot hen: Zo zult
gijlieden tot uw heer zeggen: Zo zegt de HEERE: Vrees niet voor de
woorden, die gij gehoord hebt, waarmede Mij de dienaars des konings van
Assyrie gelasterd hebben.

<span id="an_37:7">37:7</span> Zie, Ik zal een geest in hem geven, dat
hij een gerucht horen zal, en weder in zijn land keren; en Ik zal hem
door het zwaard in zijn land vellen.

<span id="an_37:8">37:8</span> Zo kwam Rabsake weder, en hij vond den
koning van Assyrie strijdende tegen Libna; want hij had gehoord, dat hij
van Lachis vertrokken was.

<span id="an_37:9">37:9</span> Als hij nu hoorde van Tirhaka, den koning
van Cusch, zeggen: Hij is uitgetogen, om tegen u te strijden; toen hij
zulks hoorde, zo zond hij weder boden tot Hizkia, zeggende:

<span id="an_37:10">37:10</span> Zo zult gijlieden spreken tot Hizkia,
den koning van Juda, zeggende: Laat u uw God niet bedriegen, op Welken
gij vertrouwt, zeggende: Jeruzalem zal in de hand des konings van
Assyrie niet gegeven worden.

<span id="an_37:11">37:11</span> Zie, gij hebt gehoord, wat de koningen
van Assyrie aan alle landen gedaan hebben, die verbannende; en zoudt gij
gered worden?

<span id="an_37:12">37:12</span> Hebben de goden der volken die mijn
vaders verdorven hebben, dezelven gered, als Gozan, en Haran, en Rezef,
en de kinderen van Eden, die in Telasser waren?

<span id="an_37:13">37:13</span> Waar is de koning van Hamath, en de
koning van Arpad, en de koning der stad Sefarvaim, Hena en Ivva?

<span id="an_37:14">37:14</span> Als nu Hizkia de brieven uit der boden
hand ontvangen, en die gelezen had, ging hij op in het huis des HEEREN;
en Hizkia breidde die uit voor het aangezicht des HEEREN.

<span id="an_37:15">37:15</span> En Hizkia bad tot den HEERE, zeggende:

<span id="an_37:16">37:16</span> O HEERE der heirscharen, Gij, God van
Israel, Die tussen de cherubim woont! Gij Zelf, Gij alleen zijt de God
van alle koninkrijken der aarde; Gij hebt den hemel en de aarde gemaakt!

<span id="an_37:17">37:17</span> O HEERE! neig Uw oor en hoor, HEERE!
doe Uw ogen open, en zie; en hoor al de woorden van Sanherib, die
gezonden heeft om den levenden God te honen.

<span id="an_37:18">37:18</span> Waarlijk, HEERE! hebben de koningen van
Assyrie al de landen, mitsgaders derzelver landerijen verwoest;

<span id="an_37:19">37:19</span> En hebben hun goden in het vuur
geworpen; want zij waren geen goden, maar het werk van mensenhanden,
hout en steen; daarom hebben zij die verdorven.

<span id="an_37:20">37:20</span> Nu dan, HEERE, onze God, verlos ons uit
zijn hand, zo zullen alle koninkrijken der aarde weten, dat Gij alleen
de HEERE zijt.

<span id="an_37:21">37:21</span> Toen zond Jesaja, de zoon van Amoz, tot
Hizkia, om te zeggen: Alzo zegt de HEERE, de God Israels: Dat gij tot
Mij gebeden hebt tegen Sanherib, den koning van Assyrie, heb Ik gehoord.

<span id="an_37:22">37:22</span> Dit is het woord, dat de HEERE over hem
gesproken heeft: De jonkvrouw, de dochter van Sion, veracht u, zij
bespot u, de dochter van Jeruzalem schudt het hoofd achter u.

<span id="an_37:23">37:23</span> Wien hebt gij gehoond, en gij
gelasterd, en tegen Wien hebt gij de stem verheven, en uw ogen omhoog
opgeheven? Tegen den Heilige Israels!

<span id="an_37:24">37:24</span> Door middel uwer dienstknechten hebt
gij den HEERE gehoond, en gezegd: Ik heb met de menigte mijner wagenen
beklommen de hoogte der bergen, de zijden van Libanon; en ik zal zijn
hoge cederbomen en zijn uitgelezen dennebomen afhouwen; en zal komen tot
zijn uiterste hoogte, in het woud zijns schonen velds.

<span id="an_37:25">37:25</span> Ik heb gegraven en de wateren
gedronken; en ik heb met mijn voetzolen alle rivieren der belegerde
plaatsen verdroogd.

<span id="an_37:26">37:26</span> Hebt gij niet gehoord, dat Ik zulks
lang te voren gedaan heb, en dat van de oude dagen af geformeerd heb? Nu
heb Ik dat doen komen, dat gij zoudt zijn, om de vaste steden te
verstoren tot woeste hopen.

<span id="an_37:27">37:27</span> Daarom waren haar inwoners handeloos,
zij waren verslagen en beschaamd; zij waren als het gras des velds en de
groene grasscheutjes, als het hooi der daken, en het brandkoren, eer het
overeind staat.

<span id="an_37:28">37:28</span> Maar Ik weet uw zitten, en uw uitgaan,
en uw inkomen, en uw woeden tegen Mij.

<span id="an_37:29">37:29</span> Om uw woeden tegen Mij, en dat uw
woeling voor Mijn oren opgekomen is, zo zal Ik Mijn haak in uw neus
leggen, en Mijn gebit in uw lippen, en Ik zal u doen wederkeren door
dien weg, door denwelken gij gekomen zijt.

<span id="an_37:30">37:30</span> En dat zij u een teken, dat men in dit
jaar, wat van zelf gewassen is, eten zal, en in het tweede jaar, wat
daarvan weder uitspruit; maar zaait in het derde jaar, en maait, en
plant wijngaarden, en eet hun vruchten.

<span id="an_37:31">37:31</span> Want het ontkomene, dat overgebleven is
van het huis van Juda, zal wederom nederwaarts wortelen, en het zal
opwaarts vrucht dragen.

<span id="an_37:32">37:32</span> Want van Jeruzalem zal het overblijfsel
uitgaan, en het ontkomene van den berg Sion; de ijver des HEEREN der
heirscharen zal dit doen.

<span id="an_37:33">37:33</span> Daarom, zo zegt de HEERE van den koning
van Assyrie: Hij zal in deze stad niet komen, noch daar een pijl
inschieten; ook zal hij met geen schild daarvoor komen, en zal geen wal
daartegen opwerpen.

<span id="an_37:34">37:34</span> Door den weg, dien hij gekomen is, door
dien zal hij wederkeren; maar in deze stad zal hij niet komen, zegt de
HEERE.

<span id="an_37:35">37:35</span> Want Ik zal deze stad beschermen, om
die te verlossen, om Mijnentwil, en om Davids, Mijns knechts wil.

<span id="an_37:36">37:36</span> Toen voer de engel des HEEREN uit, en
sloeg in het leger van Assyrie honderd vijf en tachtig duizend. En toen
zij zich des morgens vroeg opmaakten, ziet, die allen waren dode
lichamen.

<span id="an_37:37">37:37</span> Zo vertrok Sanherib, de koning van
Assyrie, en toog henen, en keerde weder; en hij bleef te Nineve.

<span id="an_37:38">37:38</span> Het geschiedde nu, als hij in het huis
van Nisroch, zijn god, zich nederboog, dat Adramelech en Sarezer, zijn
zonen, hem met het zwaard versloegen; doch zij ontkwamen in het land van
Ararat; en Esar-Haddon, zijn zoon, werd koning in zijn plaats.

<span id="an_38:1">38:1</span> In die dagen werd Hizkia krank tot
stervens toe; en de profeet Jesaja, de zoon van Amoz, kwam tot hem, en
zeide tot hem: Alzo zegt de HEERE: Geef bevel aan uw huis; want gij zult
sterven, en niet leven.

<span id="an_38:2">38:2</span> Toen keerde Hizkia zijn aangezicht om
naar den wand, en hij bad tot den HEERE.

<span id="an_38:3">38:3</span> En hij zeide: Och HEERE, gedenk toch, dat
ik voor Uw aangezicht in waarheid en met een volkomen hart gewandeld, en
wat goed in Uw ogen is, gedaan heb. En Hizkia weende gans zeer.

<span id="an_38:4">38:4</span> Toen geschiedde het woord des HEEREN tot
Jesaja, zeggende:

<span id="an_38:5">38:5</span> Ga henen, en zeg tot Hizkia: Zo zegt de
HEERE, de God van uw vader David: Ik heb uw gebed gehoord, Ik heb uw
tranen gezien; zie, Ik zal vijftien jaren tot uw dagen toedoen;

<span id="an_38:6">38:6</span> En Ik zal u uit de hand des konings van
Assyrie verlossen, mitsgaders deze stad; en Ik zal deze stad beschermen.

<span id="an_38:7">38:7</span> En dit zal u een teken zijn van den
HEERE, dat de HEERE het woord, dat Hij gesproken heeft, doen zal:

<span id="an_38:8">38:8</span> Zie, Ik zal de schaduw der graden, die
met de zon in de graden van Achaz' zonnewijzer nederwaarts gegaan is,
tien graden achterwaarts doen keren. Dies is de zon tien graden
teruggekeerd, in de graden, die zij nederwaarts gegaan was.

<span id="an_38:9">38:9</span> Dit is het schrift van Hizkia, koning van
Juda, toen hij ziek geweest en van zijn ziekte genezen was.

<span id="an_38:10">38:10</span> Ik zeide: Vanwege de afsnijding mijner
dagen, zal ik tot de poorten des grafs heengaan, ik word beroofd van het
overige mijner jaren.

<span id="an_38:11">38:11</span> Ik zeide: Ik zal den HEERE niet meer
zien, den HEERE, in het land der levenden; ik zal de mensen niet meer
aanschouwen met de inwoners der wereld.

<span id="an_38:12">38:12</span> Mijn levenstijd is weggetogen, en van
mij weggevoerd gelijk eens herders hut; ik heb mijn leven afgesneden,
gelijk een wever zijn web; Hij zal mij afsnijden, als van den drom; van
den dag tot den nacht zult Gij mij ten einde gebracht hebben.

<span id="an_38:13">38:13</span> Ik stelde mij voor tot den morgenstond
toe; gelijk een leeuw, alzo zal Hij al mijn beenderen breken; van den
dag tot den nacht, zult Gij mij ten einde gebracht hebben.

<span id="an_38:14">38:14</span> Gelijk een kraan of zwaluw, alzo piepte
ik; ik kirde als een duif; mijn ogen verhieven zich omhoog; o HEERE! ik
word onderdrukt, wees Gij mijn Borg.

<span id="an_38:15">38:15</span> Wat zal ik spreken? Gelijk Hij het mij
heeft toegezegd, alzo heeft Hij het gedaan; ik zal nu al zoetjes
voorttreden al mijn jaren, vanwege de bitterheid mijner ziel.

<span id="an_38:16">38:16</span> Heere, bij deze dingen leeft men, en in
dit alles is het leven van mijn geest; want Gij hebt mij gezond gemaakt
en mij genezen.

<span id="an_38:17">38:17</span> Zie, in vrede is mij de bitterheid
bitter geweest; maar Gij hebt mijn ziel liefelijk omhelsd, dat zij in de
groeve der vertering niet kwame; want Gij hebt al mijn zonden achter Uw
rug geworpen.

<span id="an_38:18">38:18</span> Want het graf zal U niet loven, de dood
zal U niet prijzen; die in den kuil nederdalen, zullen op Uw waarheid
niet hopen.

<span id="an_38:19">38:19</span> De levende, de levende, die zal U
loven, gelijk ik heden doe; de vader zal den kinderen Uw waarheid bekend
maken.

<span id="an_38:20">38:20</span> De HEERE was gereed om mij te
verlossen; daarom zullen wij op mijn snarenspel spelen; al de dagen
onzes levens, in het huis des HEEREN.

<span id="an_38:21">38:21</span> Jesaja nu had gezegd: Laat men nemen
een klomp vijgen, en tot een pleister op het gezwel maken, en hij zal
genezen.

<span id="an_38:22">38:22</span> En Hizkia had gezegd: Welk zal het
teken zijn, dat ik ten huize des HEEREN zal opgaan?

<span id="an_39:1">39:1</span> Te dien tijd zond Merodach Baladan, de
zoon van Baladan, de koning van Babel, brieven en een geschenk aan
Hizkia; want hij had gehoord dat hij krank geweest en weder sterk
geworden was.

<span id="an_39:2">39:2</span> En Hizkia verblijdde zich over hen, en
hij toonde hun zijn schathuis, het zilver, en het goud, en de
specerijen, en de beste olie, en zijn ganse wapenhuis, en al wat
gevonden werd in zijn schatten; er was geen ding in zijn huis, noch in
zijn ganse heerschappij, dat Hizkia hun niet toonde.

<span id="an_39:3">39:3</span> Toen kwam de profeet Jesaja tot den
koning Hizkia, en zeide tot hem: Wat hebben die mannen gezegd, en van
waar zijn zij tot u gekomen? En Hizkia zeide: Zij zijn uit verren lande
tot mij gekomen, uit Babel.

<span id="an_39:4">39:4</span> En hij zeide: Wat hebben zij gezien in uw
huis? En Hizkia zeide: Zij hebben alles gezien, wat in mijn huis is;
geen ding is er in mijn schatten, dat ik hun niet getoond heb.

<span id="an_39:5">39:5</span> Toen zeide Jesaja tot Hizkia: Hoor het
woord des HEEREN der heirscharen.

<span id="an_39:6">39:6</span> Zie, de dagen komen, dat al wat in uw
huis is, en wat uw vaders opgelegd hebben tot een schat tot op dezen
dag, naar Babel weggevoerd zal worden; er zal niets overgelaten worden,
zegt de HEERE.

<span id="an_39:7">39:7</span> Daartoe zullen zij van uw zonen, die uit
u zullen voortkomen, die gij gewinnen zult, nemen, dat zij hovelingen
zijn in het paleis des konings van Babel.

<span id="an_39:8">39:8</span> Maar Hizkia zeide tot Jesaja: Het woord
des HEEREN, dat gij gesproken hebt, is goed. Ook zeide hij: Doch het zij
vrede en waarheid in mijn dagen!

<span id="an_40:1">40:1</span> Troost, troost Mijn volk, zal ulieder God
zeggen.

<span id="an_40:2">40:2</span> Spreekt naar het hart van Jeruzalem, en
roept haar toe, dat haar strijd vervuld is, dat haar ongerechtigheid
verzoend is, dat zij van de hand des HEEREN dubbel ontvangen heeft voor
al haar zonden.

<span id="an_40:3">40:3</span> Een stem des roependen in de woestijn:
Bereidt den weg des HEEREN, maakt recht in de wildernis een baan voor
onzen God!

<span id="an_40:4">40:4</span> Alle dalen zullen verhoogd worden, en
alle bergen en heuvelen zullen vernederd worden; en wat krom is, dat zal
recht, en wat hobbelachtig is, dat zal tot een vallei gemaakt worden.

<span id="an_40:5">40:5</span> En de heerlijkheid des HEEREN zal
geopenbaard worden; en alle vlees te gelijk zal zien, dat het de mond
des HEEREN gesproken heeft.

<span id="an_40:6">40:6</span> Een stem zegt: Roept! En hij zegt: Wat
zal ik roepen? Alle vlees is gras, en al zijn goedertierenheid als een
bloem des velds.

<span id="an_40:7">40:7</span> Het gras verdort, de bloem valt af, als
de Geest des HEEREN daarin blaast; voorwaar, het volk is gras.

<span id="an_40:8">40:8</span> Het gras verdort, de bloem valt af; maar
het Woord onzes Gods bestaat in der eeuwigheid.

<span id="an_40:9">40:9</span> O Sion, gij verkondigster van goede
boodschap, klim op een hogen berg; o Jeruzalem, gij verkondigster van
goede boodschap, hef uw stem op met macht, hef ze op, vrees niet, zeg
den steden van Juda: Zie hier is uw God!

<span id="an_40:10">40:10</span> Ziet, de Heere HEERE zal komen tegen
den sterke, en Zijn arm zal heersen; ziet, Zijn loon is bij Hem, en Zijn
arbeidsloon is voor Zijn aangezicht.

<span id="an_40:11">40:11</span> Hij zal Zijn kudde weiden gelijk een
herder; Hij zal de lammeren in Zijn armen vergaderen, en in Zijn schoot
dragen; de zogenden zal Hij zachtjes leiden.

<span id="an_40:12">40:12</span> Wie heeft de wateren met Zijn vuist
gemeten, en van de hemelen met de span de maat genomen, en heeft met een
drieling het stof der aarde begrepen, en de bergen gewogen in een waag,
en de heuvelen in een weegschaal?

<span id="an_40:13">40:13</span> Wie heeft den Geest des HEEREN
bestierd, en wie heeft Hem als Zijn raadsman onderwezen?

<span id="an_40:14">40:14</span> Met wien heeft Hij raad gehouden, die
Hem verstand zou geven, en Hem zou leren van het pad des rechts, en Hem
wetenschap zou leren, en Hem zou bekend maken den weg des veelvoudigen
verstands?

<span id="an_40:15">40:15</span> Ziet, de volken zijn geacht als een
druppel van een emmer, en als een stofje van de weegschaal; ziet, Hij
werpt de eilanden henen als dun stof!

<span id="an_40:16">40:16</span> En de Libanon is niet genoegzaam om te
branden, en zijn gedierte is niet genoegzaam ten brandoffer.

<span id="an_40:17">40:17</span> Alle volken zijn als niets voor Hem; en
zij worden bij Hem geacht minder dan niet, en ijdelheid.

<span id="an_40:18">40:18</span> Bij wien dan zult gij God vergelijken,
of wat gelijkenis zult gij op Hem toepassen?

<span id="an_40:19">40:19</span> De werkmeester giet een beeld, en de
goudsmid overtrekt het met goud, en giet er zilveren ketenen toe.

<span id="an_40:20">40:20</span> Die verarmd is, dat hij niet te offeren
heeft, die kiest een hout uit, dat niet verrotte; hij zoekt zich een
wijzen werkmeester, om een beeld te bereiden, dat niet wankele.

<span id="an_40:21">40:21</span> Weet gijlieden niet? Hoort gij niet? Is
het u van den beginne aan niet bekend gemaakt! Hebt gij op de
grondvesten der aarde niet gelet?

<span id="an_40:22">40:22</span> Hij is het, Die daar zit boven den
kloot der aarde, en derzelver inwoners zijn als sprinkhanen; Hij is het,
Die de hemelen uitspant als een dunnen doek, en breidt ze uit als een
tent, om te bewonen;

<span id="an_40:23">40:23</span> Die de vorsten te niet maakt; de
richters der aarde maakt Hij tot ijdelheid.

<span id="an_40:24">40:24</span> Ja, zij worden niet geplant, ja, zij
worden niet gezaaid, ja, hun afgehouwen stam wortelt niet in de aarde;
ook als Hij op hen blazen zal, zo zullen zij verdorren, en een stormwind
zal hen als een stoppel wegnemen.

<span id="an_40:25">40:25</span> Bij wien dan zult gijlieden Mij
vergelijken, dien Ik gelijk zij? zegt de Heilige.

<span id="an_40:26">40:26</span> Heft uw ogen op omhoog, en ziet, Wie
deze dingen geschapen heeft; Die in getal hun heir voortbrengt; Die ze
alle bij name roept, vanwege de grootheid Zijner krachten, en omdat Hij
sterk van vermogen is; er wordt er niet een gemist.

<span id="an_40:27">40:27</span> Waarom zegt gij dan, o Jakob! en
spreekt, o Israel! mijn weg is voor den HEERE verborgen, en mijn recht
gaat van mijn God voorbij?

<span id="an_40:28">40:28</span> Weet gij het niet? Hebt gij niet
gehoord, dat de eeuwige God, de HEERE, de Schepper van de einden der
aarde, noch moede noch mat wordt? Er is geen doorgronding van Zijn
verstand.

<span id="an_40:29">40:29</span> Hij geeft den moeden kracht, en Hij
vermenigvuldigt de sterkte dien, die geen krachten heeft.

<span id="an_40:30">40:30</span> De jongen zullen moede en mat worden,
en de jongelingen zullen gewisselijk vallen;

<span id="an_40:31">40:31</span> Maar dien den HEERE verwachten, zullen
de kracht vernieuwen; zij zullen opvaren met vleugelen, gelijk de
arenden; zij zullen lopen, en niet moede worden; zij zullen wandelen, en
niet mat worden.

<span id="an_41:1">41:1</span> Zwijgt voor Mij, gij eilanden! en laat de
volken de kracht vernieuwen; laat ze toetreden, laat ze dan spreken;
laat ons samen ten gerichte naderen.

<span id="an_41:2">41:2</span> Wie heeft van den opgang dien
rechtvaardige verwekt? heeft hem geroepen op zijn voet? de heidenen voor
zijn aangezicht gegeven, en gemaakt, dat hij over koningen heerste?
heeft ze zijn zwaard gegeven als stof, zijn boog als een voortgedreven
stoppel?

<span id="an_41:3">41:3</span> Dat hij ze najaagde en doortrok met
vrede, door een pad, hetwelk hij met zijn voeten niet gegaan had?

<span id="an_41:4">41:4</span> Wie heeft dit gewrocht en gedaan,
roepende de geslachten van den beginne? Ik, de HEERE, Die de Eerste ben,
en met den Laatste ben Ik Dezelfde.

<span id="an_41:5">41:5</span> De eilanden zagen het, en zij vreesden;
de einden der aarde beefden; zij naderden en kwamen toe;

<span id="an_41:6">41:6</span> De een hielp den ander, en zeide tot zijn
metgezel: Wees sterk!

<span id="an_41:7">41:7</span> En de werkmeester versterkte den
goudsmid; die met den hamer glad maakt, dien, die op het aambeeld slaat,
zeggende van het soldeersel: Het is goed; daarna maakt hij het vast met
nagelen, dat het niet wankele.

<span id="an_41:8">41:8</span> Maar gij, Israel, Mijn knecht! gij Jakob,
dien Ik verkoren heb! het zaad van Abraham, Mijn liefhebber!

<span id="an_41:9">41:9</span> Gij, welken Ik gegrepen heb van de einden
der aarde, en uit haar bijzonderste geroepen heb; en zeide tot u: Gij
zijt Mijn knecht; u heb Ik uitverkoren, en heb u niet verworpen.

<span id="an_41:10">41:10</span> Vrees niet, want Ik ben met u; zijt
niet verbaasd, want Ik ben uw God; Ik sterk u, ook help Ik u, ook
ondersteun Ik u met de rechterhand Mijner gerechtigheid.

<span id="an_41:11">41:11</span> Ziet, zij zullen beschaamd en te
schande worden, allen, die tegen u ontstoken zijn; zij zullen worden als
niet, en die lieden, die met u twisten, zullen vergaan.

<span id="an_41:12">41:12</span> Gij zult hen zoeken, maar zult hen niet
vinden; de lieden, die met u kijven, zullen worden als niet, en die
lieden, die met u oorlogen, als een nietig ding.

<span id="an_41:13">41:13</span> Want Ik, de HEERE, uw God, grijp uw
rechterhand aan, Die tot u zeg: Vrees niet, Ik help u.

<span id="an_41:14">41:14</span> Vrees niet, gij wormpje Jakobs, gij
volkje Israels! Ik help u, spreekt de HEERE, en uw Verlosser is de
Heilige Israels!

<span id="an_41:15">41:15</span> Ziet, Ik heb u tot een scherpe nieuwe
dorsslede gesteld, die scherpe pinnen heeft; gij zult bergen dorsen en
vermalen, en heuvelen zult gij stellen gelijk kaf.

<span id="an_41:16">41:16</span> Gij zult ze wannen, en de wind zal ze
wegnemen, en de stormwind zal ze verstrooien; maar gij zult u verheugen
in den HEERE; in den Heilige Israels zult gij u roemen.

<span id="an_41:17">41:17</span> De ellendigen en nooddruftigen zoeken
water, maar er is geen, hun tong versmacht van dorst; Ik, de HEERE zal
hen verhoren, Ik, de God Israels, zal hen niet verlaten.

<span id="an_41:18">41:18</span> Ik zal rivieren op de hoge plaatsen
openen, en fonteinen in het midden der valleien; Ik zal de woestijn tot
een waterpoel zetten, en het dorre land tot watertochten.

<span id="an_41:19">41:19</span> Ik zal in de woestijn den cederboom,
den sittimboom, en den mirteboom, en den olieachtigen boom zetten; Ik
zal in de wildernis stellen den denneboom, den beuk, en den busboom te
gelijk;

<span id="an_41:20">41:20</span> Opdat zij zien, en bekennen, en
overleggen, en te gelijk verstaan, dat de hand des HEEREN zulks gedaan,
en dat de Heilige Israels zulks geschapen heeft.

<span id="an_41:21">41:21</span> Brengt ulieder twistzaak voor, zegt de
HEERE; brengt uw vaste bewijsredenen bij, zegt de Koning van Jakob.

<span id="an_41:22">41:22</span> Laat hen voortbrengen en ons
verkondigen de dingen, die gebeuren zullen; verkondigt de vorige dingen,
welke die geweest zijn, opdat wij het ter harte nemen, en het einde
daarvan weten; of doet ons de toekomende dingen horen.

<span id="an_41:23">41:23</span> Verkondigt dingen, die hierna komen
zullen, opdat wij weten, dat gij goden zijt; ja, doet goed, en doet
kwaad, dat wij verbaasd staan, en te zamen toezien.

<span id="an_41:24">41:24</span> Ziet, gijlieden zijt minder dan niet,
en ulieder werk is erger dan een adder; hij is een gruwel, die ulieden
verkiest.

<span id="an_41:25">41:25</span> Ik verwek een van het noorden, en hij
zal opkomen van den opgang der zon; hij zal Mijn Naam aanroepen; en hij
zal komen over de overheden als over leem, en gelijk een pottenbakker
het slijk treedt.

<span id="an_41:26">41:26</span> Wie heeft wat verkondigd van den
beginne aan, dat wij het weten mogen, of van te voren, dat wij zeggen
mogen: Hij is rechtvaardig; maar er is niemand, die het verkondigt, ook
niemand, die wat horen doet, ook niemand, die ulieder woorden hoort.

<span id="an_41:27">41:27</span> Ik, de Eerste zeg tot Sion: Zie, zie ze
daar! en tot Jeruzalem; Ik zal een blijden boodschapper geven.

<span id="an_41:28">41:28</span> Want Ik zag toe, maar er was niemand,
zelfs onder dezen, maar er was geen raadgever, dat Ik hen zou vragen, en
zij Mij antwoord geven zouden.

<span id="an_41:29">41:29</span> Ziet, zij zijn altemaal ijdelheid, hun
werken zijn een nietig ding, hun gegoten beelden zijn wind, en een ijdel
ding.

<span id="an_42:1">42:1</span> Ziet, Mijn Knecht, Dien Ik ondersteun,
Mijn Uitverkorene, in Denwelken Mijn ziel een welbehagen heeft! Ik heb
Mijn geest op Hem gegeven; Hij zal het recht den heidenen voortbrengen.

<span id="an_42:2">42:2</span> Hij zal niet schreeuwen, noch Zijn stem
verheffen, noch Zijn stem op de straat horen laten.

<span id="an_42:3">42:3</span> Het gekrookte riet zal Hij niet
verbreken, en de rokende vlaswiek zal Hij niet uitblussen; met waarheid
zal Hij het recht voortbrengen.

<span id="an_42:4">42:4</span> Hij zal niet verdonkerd worden, en Hij
zal niet verbroken worden, totdat Hij het recht op aarde zal hebben
besteld; en de eilanden zullen naar Zijn leer wachten.

<span id="an_42:5">42:5</span> Alzo zegt God, de HEERE, Die de hemelen
geschapen, en dezelve uitgebreid heeft, Die de aarde uitgespannen heeft,
en wat daaruit voortkomt; Die den volke, dat daarop is, den adem geeft,
en den geest dengenen, die daarop wandelen:

<span id="an_42:6">42:6</span> Ik, de HEERE, heb u geroepen in
gerechtigheid, en Ik zal u bij uw hand grijpen; en Ik zal u behoeden, en
Ik zal u geven tot een Verbond des volks, tot een Licht der heidenen.

<span id="an_42:7">42:7</span> Om te openen de blinde ogen, om de
gebondenen uit te voeren uit de gevangenis, en uit het gevangenhuis, die
in duisternis zitten.

<span id="an_42:8">42:8</span> Ik ben de HEERE, dat is Mijn Naam; en
Mijn eer zal Ik geen anderen geven, noch Mijn lof den gesneden beelden.

<span id="an_42:9">42:9</span> Ziet, de voorgaande dingen zijn gekomen,
en nieuwe dingen verkondig Ik; eer dat zij uitspruiten, doe Ik ulieden
die horen.

<span id="an_42:10">42:10</span> Zingt den HEERE een nieuw lied, Zijn
lof van het einde der aarde; gij, die ter zee vaart, en al wat daarin
is, gij eilanden en hun inwoners.

<span id="an_42:11">42:11</span> Laat de woestijn en haar steden de stem
verheffen, met de dorpen, die Kedar bewoont; laat hen juichen, die in de
rotsstenen wonen, en van den top der bergen af schreeuwen.

<span id="an_42:12">42:12</span> Laat ze den HEERE de eer geven, en Zijn
lof in de eilanden verkondigen.

<span id="an_42:13">42:13</span> De HEERE zal uittrekken als een held;
Hij zal den ijver opwekken als een krijgsman; Hij zal juichen, ja, Hij
zal een groot getier maken; Hij zal Zijn vijanden overweldigen.

<span id="an_42:14">42:14</span> Ik heb van ouds gezwegen, Ik heb Mij
stil gehouden en Mij ingehouden; Ik zal uitschreeuwen, als een, die
baart, Ik zal ze verwoesten, en te zamen opslokken.

<span id="an_42:15">42:15</span> Ik zal bergen en heuvelen woest maken,
en al hun gras zal Ik doen verdorren; en Ik zal de rivieren tot eilanden
maken, en de poelen uitdrogen.

<span id="an_42:16">42:16</span> En Ik zal de blinden leiden door den
weg, dien zij niet geweten hebben, Ik zal ze doen treden door de paden,
die zij niet geweten hebben; Ik zal de duisternis voor hun aangezicht
ten licht maken, en het kromme tot recht; deze dingen zal Ik hun doen,
en Ik zal hen niet verlaten.

<span id="an_42:17">42:17</span> Maar die zich op gesneden beelden
verlaten, die tot de gegoten beelden zeggen: Gij zijt onze goden; die
zullen achterwaarts keren, en met schaamte beschaamd worden.

<span id="an_42:18">42:18</span> Hoort, gij doven! en schouwt aan, gij
blinden! om te zien.

<span id="an_42:19">42:19</span> Wie is er blind als Mijn knecht, en
doof, gelijk Mijn bode, dien Ik zende? Wie is blind, gelijk de
volmaakte, en blind, gelijk de knecht des HEEREN?

<span id="an_42:20">42:20</span> Gij ziet wel veel dingen, maar gij
bewaart ze niet; of schoon hij de oren opendoet, zo hoort hij toch niet.

<span id="an_42:21">42:21</span> De HEERE had lust aan hem, om Zijner
gerechtigheid wil; Hij maakte hem groot door de wet, en Hij maakte hem
heerlijk.

<span id="an_42:22">42:22</span> Maar nu is het een beroofd en
geplunderd volk; zij zijn allen verstrikt in de holen, en verstoken in
de gevangenhuizen; zij zijn tot een roof geworden, en er is niemand, die
ze redt; tot een plundering, en niemand zegt: Geeft ze weder.

<span id="an_42:23">42:23</span> Wie onder ulieden neemt zulks ter oren?
Wie merkt op en hoort, wat hierna zijn zal?

<span id="an_42:24">42:24</span> Wie heeft Jakob tot een plundering
overgegeven, en Israel den rovers? Is het niet de HEERE, Hij, tegen Wien
wij gezondigd hebben? Want zij wilden niet wandelen in Zijn wegen, en
zij hoorden niet naar Zijn wet.

<span id="an_42:25">42:25</span> Daarom heeft Hij over hen uitgestort de
grimmigheid Zijns toorns en de macht des oorlogs; en Hij heeft ze rondom
in vlam gezet, doch zij merken het niet; en Hij heeft ze in brand
gestoken, doch zij nemen het niet ter harte.

<span id="an_43:1">43:1</span> Maar nu, alzo zegt de HEERE, uw Schepper,
o Jakob! en uw Formeerder, o Israel! vrees niet, want Ik heb u verlost;
Ik heb u bij uw naam geroepen, gij zijt Mijn.

<span id="an_43:2">43:2</span> Wanneer gij zult gaan door het water, Ik
zal bij u zijn, en door de rivieren, zij zullen u niet overstromen;
wanneer gij door het vuur zult gaan, zult gij niet verbranden, en de
vlam zal u niet aansteken.

<span id="an_43:3">43:3</span> Want Ik ben de HEERE, uw God, de Heilige
Israels, uw Heiland; Ik heb Egypte, Morenland en Seba gegeven tot uw
losgeld in uw plaats.

<span id="an_43:4">43:4</span> Van toen af, dat gij kostelijk zijt
geweest in Mijn ogen, zijt gij verheerlijkt geweest, en Ik heb u
liefgehad; daarom heb Ik mensen in uw plaats gegeven, en volken in
plaats van uw ziel.

<span id="an_43:5">43:5</span> Vrees niet, want Ik ben met u; Ik zal uw
zaad van den opgang brengen, en Ik zal u verzamelen van den ondergang.

<span id="an_43:6">43:6</span> Ik zal zeggen tot het noorden: Geef; en
tot het zuiden: Houd niet terug; breng Mijn zonen van verre, en Mijn
dochters van het einde der aarde;

<span id="an_43:7">43:7</span> Een ieder, die naar Mijn Naam genoemd is,
en dien Ik geschapen heb tot Mijn eer, dien Ik geformeerd heb, dien Ik
ook gemaakt heb.

<span id="an_43:8">43:8</span> Breng voort het blinde volk, hetwelk ogen
heeft, en de doven, die oren hebben.

<span id="an_43:9">43:9</span> Laat al de heidenen samen vergaderd
worden, en laat de volken verzameld worden; wie onder hen zal dit
verkondigen? Of laat hen ons doen horen de vorige dingen, laat hen hun
getuigen voortbrengen, opdat zij gerechtvaardigd worden, en men het hore
en zegge: Het is de waarheid.

<span id="an_43:10">43:10</span> Gijlieden zijt Mijn getuigen, spreekt
de HEERE, en Mijn knecht, dien Ik uitverkoren heb; opdat gij het weet,
en Mij gelooft, en verstaat, dat Ik Dezelve ben, dat voor Mij geen God
geformeerd is, en na Mij geen zijn zal.

<span id="an_43:11">43:11</span> Ik, Ik ben de HEERE, en er is geen
Heiland behalve Mij.

<span id="an_43:12">43:12</span> Ik heb verkondigd, en Ik heb verlost,
en Ik heb het doen horen, en geen vreemd god was onder ulieden; en gij
zijt Mijn getuigen, spreekt de HEERE, dat Ik God ben.

<span id="an_43:13">43:13</span> Ook eer de dag was, ben Ik, en er is
niemand, die uit Mijn hand redden kan; Ik zal werken, en wie zal het
keren?

<span id="an_43:14">43:14</span> Alzo zegt de HEERE, uw Verlosser, de
Heilige Israels: Om ulieder wil heb Ik naar Babel gezonden, en heb hen
allen vluchtig doen nederdalen, te weten de Chaldeen, in de schepen, op
welke zij juichten.

<span id="an_43:15">43:15</span> Ik ben de HEERE, uw Heilige; de
Schepper van Israel, ulieder Koning.

<span id="an_43:16">43:16</span> Alzo zegt de HEERE, Die in de zee een
weg, en in de sterke wateren een pad maakte;

<span id="an_43:17">43:17</span> Die wagenen en paarden, heir en macht
voortbracht; te zamen zijn zij nedergelegen, zij zullen niet weder
opstaan, zij zijn uitgeblust, gelijk een vlaswiek zijn zij uitgegaan.

<span id="an_43:18">43:18</span> Gedenkt der vorige dingen niet, en
overlegt de oude dingen niet.

<span id="an_43:19">43:19</span> Ziet, Ik zal wat nieuws maken, nu zal
het uitspruiten, zult gijlieden dat niet weten? Ja, Ik zal in de
woestijn een weg leggen, en rivieren in de wildernis.

<span id="an_43:20">43:20</span> Het gedierte des velds zal Mij eren, de
draken en de jonge struisen; want Ik zal in de woestijn wateren geven,
en rivieren in de wildernis, om Mijn volk, Mijn uitverkorenen drinken te
geven.

<span id="an_43:21">43:21</span> Dit volk heb Ik Mij geformeerd, zij
zullen Mijn lof vertellen.

<span id="an_43:22">43:22</span> Doch gij hebt Mij niet aangeroepen, o
Jakob! als gij u tegen Mij vermoeid hebt, o Israel!

<span id="an_43:23">43:23</span> Mij hebt gij niet gebracht het kleine
vee uwer brandofferen, en met uw slachtofferen hebt gij Mij niet geeerd;
Ik heb u Mij niet doen dienen met spijsoffer, en Ik heb u niet vermoeid
met wierook.

<span id="an_43:24">43:24</span> Mij hebt gij geen kalmus voor geld
gekocht, en met het vette uwer slachtoffers hebt gij Mij niet gedrenkt;
maar gij hebt Mij arbeid gemaakt, met uw zonden, gij hebt Mij vermoeid
met uw ongerechtigheden.

<span id="an_43:25">43:25</span> Ik, Ik ben het, Die uw overtredingen
uitdelg, om Mijnentwil, en Ik gedenk uwer zonden niet.

<span id="an_43:26">43:26</span> Maakt Mij indachtig, laat ons te zamen
richten, vertelt gij uw redenen, opdat gij moogt gerechtvaardigd worden.

<span id="an_43:27">43:27</span> Uw eerste vader heeft gezondigd, en uw
uitleggers hebben tegen Mij overtreden.

<span id="an_43:28">43:28</span> Daarom zal Ik de oversten des
heiligdoms ontheiligen, en Jakob ten ban overgeven, en Israel tot
beschimpingen.

<span id="an_44:1">44:1</span> Maar hoor nu Mijn knecht Jakob, en
Israel, dien Ik verkoren heb!

<span id="an_44:2">44:2</span> Zo zegt de HEERE, uw Maker, en uw
Formeerder van den buik af, Die u helpt: Vrees niet, o Jakob, Mijn
knecht, en gij, Jeschurun, dien Ik uitverkoren heb!

<span id="an_44:3">44:3</span> Want Ik zal water gieten op de dorstigen,
en stromen op het droge; Ik zal Mijn Geest op uw zaad gieten, en Mijn
zegen op uw nakomelingen.

<span id="an_44:4">44:4</span> En zij zullen uitspruiten tussen in het
gras, als de wilgen aan de waterbeken.

<span id="an_44:5">44:5</span> Deze zal zeggen: Ik ben des HEEREN; en
die zal zich noemen met den naam van Jakob; en gene zal met zijn hand
schrijven: Ik ben des HEEREN, en zich toenoemen met den naam van Israel.

<span id="an_44:6">44:6</span> Zo zegt de HEERE, de Koning van Israel,
en zijn Verlosser, de HEERE der heirscharen: Ik ben de Eerste, en Ik ben
de Laatste, en behalve Mij is er geen God.

<span id="an_44:7">44:7</span> En wie zal, gelijk als Ik, roepen en het
verkondigen, en het ordentelijk voor Mij stellen, sedert dat Ik een
eeuwig volk gesteld heb? en laat ze de toekomstige dingen, en die komen
zullen, hun verkondigen.

<span id="an_44:8">44:8</span> Verschrikt niet, en vreest niet; heb Ik
het u van toen af niet doen horen en verkondigd? Want gijlieden zijt
Mijn getuigen: is er ook een God behalve Mij? Immers, er is geen andere
rotssteen: Ik ken er geen?

<span id="an_44:9">44:9</span> De formeerders van gesneden beelden zijn
al te zamen ijdelheid, en hun gewenste dingen doen geen nut; ja, zij
zelven zijn hun getuigen; zij zien niet, en zij weten niet, daarom
zullen zij beschaamd worden.

<span id="an_44:10">44:10</span> Wie formeert een god, en giet een
beeld, dat geen nut doet?

<span id="an_44:11">44:11</span> Ziet, al hun medegenoten zullen
beschaamd worden, want de werkmeesters zijn uit de mensen; dat zij zich
altemaal vergaderen, dat zij opstaan, zij zullen verschrikken, zij
zullen te zamen beschaamd worden.

<span id="an_44:12">44:12</span> De ijzersmid maakt een bijl, en werkt
in den gloed, en formeert het met hamers, en werkt het met zijn sterken
arm; ook lijdt hij honger, totdat hij krachteloos wordt, hij drinkt geen
water, totdat hij amechtig wordt.

<span id="an_44:13">44:13</span> De timmerman trekt het richtsnoer uit,
hij tekent het af met den draad, hij maakt het effen met de schaven, en
tekent het met den passer, en maakt het naar de beeltenis eens mans,
naar de schoonheid van een mens, dat het in het huis blijve.

<span id="an_44:14">44:14</span> Als hij zich cederen afhouwt, zo neemt
hij een cypressenboom of een eik, en hij versterkt zich onder de bomen
des wouds; hij plant een olmboom, en de regen maakt dien groot.

<span id="an_44:15">44:15</span> Dan is het voor den mens om te
verbranden, dan neemt hij daarvan, en warmt er zich bij; ook ontsteekt
hij het, en bakt er brood bij; daarenboven maakt hij er een god van, en
buigt zich daarvoor, hij maakt er een gesneden beeld van, en knielt er
voor neder.

<span id="an_44:16">44:16</span> Zijn helft brandt hij in het vuur, bij
de andere helft daarvan eet hij vlees; hij braadt een gebraad, en hij
wordt verzadigd; ook warmt hij zichzelven, en hij zegt: Hei! ik ben warm
geworden, ik heb het vuur gezien!

<span id="an_44:17">44:17</span> Het overige nu daarvan maakt hij tot
een god, tot zijn gesneden beeld; hij knielt er voor neder, en buigt
zich, en bidt het aan, en zegt: Red mij, want gij zijt mijn god!

<span id="an_44:18">44:18</span> Zij weten niet, en verstaan niet, want
het heeft hun ogen bestreken, dat zij niet zien, en hun harten, dat zij
niet verstaan.

<span id="an_44:19">44:19</span> En niemand van hen brengt het in zijn
hart, en er is noch kennis noch verstand, dat hij zeggen zou: De helft
daarvan heb ik verbrand in het vuur, ja, ook op de kolen daarvan heb ik
brood gebakken, ik heb vlees daarbij gebraden, en heb het gegeten; en
zou ik het overblijfsel daarvan tot een gruwel maken, zou ik
nederknielen voor hetgeen van een boom gekomen is?

<span id="an_44:20">44:20</span> Hij voedt zich met as, het bedrogen
hart heeft hem ter zijde afgeleid; zodat hij zijn ziel niet redden kan,
noch zeggen: Is er niet een leugen in mijn rechterhand?

<span id="an_44:21">44:21</span> Gedenk aan deze dingen, o Jakob, en
Israel! Want gij zijt Mijn knecht, Ik heb u geformeerd; gij zijt Mijn
knecht, Israel, gij zult van Mij niet vergeten worden.

<span id="an_44:22">44:22</span> Ik delg uw overtredingen uit als een
nevel, en uw zonden als een wolk; keer weder tot Mij, want Ik heb u
verlost.

<span id="an_44:23">44:23</span> Zingt met vreugde, gij hemelen! want de
HEERE heeft het gedaan; juicht, gij benedenste delen der aarde! gij
bergen! maakt een groot gedreun met vreugdegezang, gij bossen, en alle
geboomte daarin! Want de HEERE heeft Jakob verlost, en Zich heerlijk
gemaakt in Israel.

<span id="an_44:24">44:24</span> Alzo zegt de HEERE, uw Verlosser, en
die u geformeerd heeft van den buik af: Ik ben de HEERE, Die alles doet,
Die den hemel uitbreidt, Ik alleen, en Die de aarde uitspant door
Mijzelven;

<span id="an_44:25">44:25</span> Die de tekenen der leugendichters
vernietigt, en de waarzeggers dol maakt; Die de wijzen achterwaarts doet
keren, en Die hun wetenschap verdwaast;

<span id="an_44:26">44:26</span> Die het woord Zijns knechts bevestigt,
en den raad Zijner boden volbrengt; Die tot Jeruzalem zegt: Gij zult
bewoond worden; en tot de steden van Juda: Gij zult herbouwd worden, en
Ik zal haar verwoeste plaatsen oprichten.

<span id="an_44:27">44:27</span> Die tot de diepte zegt: Verdroog, en uw
rivieren zal Ik verdrogen.

<span id="an_44:28">44:28</span> Die van Cores zegt: Hij is Mijn herder,
en hij zal al Mijn welgevallen volbrengen; zeggende ook tot Jeruzalem:
Word gebouwd; en tot den tempel: Word gegrond.

<span id="an_45:1">45:1</span> Alzo zegt de HEERE tot Zijn gezalfde, tot
Cores, wiens rechterhand Ik vat, om de volken voor zijn aangezicht neder
te werpen; en Ik zal de lendenen der koningen ontbinden, om voor zijn
aangezicht de deuren te openen, en de poorten zullen niet gesloten
worden:

<span id="an_45:2">45:2</span> Ik zal voor uw aangezicht gaan, en Ik zal
de kromme wegen recht maken; de koperen deuren zal Ik verbreken, en de
ijzeren grendelen zal Ik in stukken slaan.

<span id="an_45:3">45:3</span> En Ik zal u geven de schatten, die in de
duisternissen zijn, en de verborgene rijkdommen; opdat gij moogt weten,
dat Ik de HEERE ben, Die u bij uw naam roept, de God van Israel;

<span id="an_45:4">45:4</span> Om Jakobs, Mijns knechts wil, en Israels,
Mijns uitverkorenen; ja, Ik riep u bij uw naam, Ik noemde u toe, hoewel
gij Mij niet kendet.

<span id="an_45:5">45:5</span> Ik ben de HEERE, en niemand meer, buiten
Mij is er geen God; Ik zal u gorden, hoewel gij Mij niet kent.

<span id="an_45:6">45:6</span> Opdat men wete, van den opgang der zon en
van den ondergang, dat er buiten Mij niets is, Ik ben de HEERE, en
niemand meer.

<span id="an_45:7">45:7</span> Ik formeer het licht, en schep de
duisternis; Ik maak den vrede en schep het kwaad, Ik, de HEERE, doe al
deze dingen.

<span id="an_45:8">45:8</span> Drupt, gij hemelen! van boven af, en dat
de wolken vloeien van gerechtigheid; en de aarde opene zich, en dat
allerlei heil uitwasse, en gerechtigheid te zamen uitspruiten; Ik, de
HEERE, heb ze geschapen.

<span id="an_45:9">45:9</span> Wee dien, die met zijn Formeerder twist,
gelijk een potscherf met aarden potscherven! Zal ook het leem tot zijn
formeerder zeggen: Wat maakt gij? of zal uw werk zeggen: Hij heeft geen
handen?

<span id="an_45:10">45:10</span> Wee dien, die tot den vader zegt: Wat
genereert gij? en tot de vrouw: Wat baart gij?

<span id="an_45:11">45:11</span> Alzo zegt de HEERE, de Heilige Israels,
en deszelfs Formeerder: Zij hebben Mij van toekomende dingen gevraagd;
van Mijn kinderen, zoudt gij Mij van het werk Mijner handen bevel geven?

<span id="an_45:12">45:12</span> Ik heb de aarde gemaakt, en Ik heb den
mens daarop geschapen; Ik ben het! Mijn handen hebben de hemelen
uitgebreid, en Ik heb al hun heir bevel gegeven.

<span id="an_45:13">45:13</span> Ik heb hem verwekt in gerechtigheid, en
al zijn wegen zal Ik recht maken; hij zal Mijn stad bouwen, en hij zal
Mijn gevangenen loslaten, niet voor prijs, noch voor geschenk, zegt de
HEERE der heirscharen.

<span id="an_45:14">45:14</span> Alzo zegt de HEERE: De arbeid der
Egyptenaren en de koophandel der Moren en der Sabeers, der mannen van
grote lengte, zullen tot u overkomen, en zij zullen de uwe zijn, zij
zullen u navolgen, in boeien zullen zij overkomen; en zij zullen zich
voor u buigen, zij zullen u smeken, zeggende: Gewisselijk, God is in u,
en er is anders geen God meer.

<span id="an_45:15">45:15</span> Voorwaar, Gij zijt een God, Die Zich
verborgen houdt, de God Israels, de Heiland.

<span id="an_45:16">45:16</span> Zij zullen beschaamd en ook tot schande
worden, zij allen; te zamen zullen zij met schande heengaan, die de
afgoden maken.

<span id="an_45:17">45:17</span> Maar Israel wordt verlost door den
HEERE, met een eeuwige verlossing; gijlieden zult niet beschaamd noch
tot schande worden, tot in alle eeuwigheden.

<span id="an_45:18">45:18</span> Want alzo zegt de HEERE, Die de hemelen
geschapen heeft, Die God, Die de aarde geformeerd, en Die ze gemaakt
heeft; Hij heeft ze bevestigd, Hij heeft ze niet geschapen, dat zij
ledig zijn zou, maar heeft ze geformeerd, opdat men daarin wonen zou: Ik
ben de HEERE, en niemand meer.

<span id="an_45:19">45:19</span> Ik heb niet in het verborgene
gesproken, in een donkere plaats der aarde; Ik heb tot het zaad van
Jakob niet gezegd: Zoekt Mij te vergeefs; Ik ben de HEERE, Die
gerechtigheid spreekt, Die rechtmatige dingen verkondigt.

<span id="an_45:20">45:20</span> Verzamelt u, en komt, treedt hier toe
samen, gijlieden, die van de heidenen ontkomen zijt! Zij weten niets,
die hun houten gesneden beelden dragen, en een god aanbidden, die niet
verlossen kan.

<span id="an_45:21">45:21</span> Verkondigt en treedt hier toe, ja,
beraadslaagt samen: wie heeft dat laten horen van ouds her? Wie heeft
dat van toen af verkondigd? Ben Ik het niet, de HEERE? en er is geen God
meer behalve Mij, een rechtvaardig God, en een Heiland, niemand is er
dan Ik.

<span id="an_45:22">45:22</span> Wendt U naar Mij toe, wordt behouden,
alle gij einden der aarde! want Ik ben God, en niemand meer.

<span id="an_45:23">45:23</span> Ik heb gezworen bij Mijzelven, er is
een woord der gerechtigheid uit Mijn mond gegaan, en het zal niet
wederkeren: dat Mij alle knie zal gebogen worden, alle tong Mij zal
zweren.

<span id="an_45:24">45:24</span> Men zal van Mij zeggen: Gewisselijk, in
den HEERE zijn gerechtigheden en sterkte; tot Hem zal men komen; maar
zij zullen beschaamd worden allen, die tegen Hem ontstoken zijn.

<span id="an_45:25">45:25</span> Maar in den HEERE zullen
gerechtvaardigd worden en zich beroemen, het ganse zaad van Israel.

<span id="an_46:1">46:1</span> Bel is gekromd, Nebo wordt nedergebogen,
hun afgoden zijn geworden voor de dieren en voor de beesten; uw
opgeladen pakken zijn een last voor de vermoeide beesten.

<span id="an_46:2">46:2</span> Samen zijn zij nedergebogen, zij zijn
gekromd, zij hebben den last niet kunnen redden, maar zijzelven zijn in
de gevangenis gegaan.

<span id="an_46:3">46:3</span> Hoor naar Mij, o huis van Jakob, en het
ganse overblijfsel van het huis Israels! die van Mij gedragen zijt van
den buik aan, en opgenomen van de baarmoeder af.

<span id="an_46:4">46:4</span> En tot de ouderdom toe zal Ik Dezelfde
zijn, ja, tot de grijsheid toe zal Ik ulieden dragen; Ik heb het gedaan,
en Ik zal u opnemen, en Ik zal dragen en redden.

<span id="an_46:5">46:5</span> Wien zoudt gijlieden Mij nabeelden, en
evengelijk maken, en Mij vergelijken, dat wij elkander gelijken zouden?

<span id="an_46:6">46:6</span> Zij verkwisten het goud uit de beurs, en
wegen het zilver met de waag; zij huren een goudsmid, en die maakt het
tot een god, zij knielen neder, ook buigen zij zich daarvoor.

<span id="an_46:7">46:7</span> Zij nemen hem op den schouder, zij dragen
hem, en zetten hem aan zijn plaats; daar staat hij, hij wijkt van zijn
stede niet; ja, roept iemand tot hem, zo antwoordt hij niet, hij verlost
hem niet uit zijn benauwdheid.

<span id="an_46:8">46:8</span> Gedenkt hieraan, en houdt u kloekelijk,
brengt het weder in het hart, o gij overtreders!

<span id="an_46:9">46:9</span> Gedenkt der vorige dingen van oude tijden
af, dat Ik God ben, en er is geen God meer, en er is niet gelijk Ik;

<span id="an_46:10">46:10</span> Die van den beginne aan verkondigt het
einde, en van ouds af die dingen, die nog niet geschied zijn; Die zegt:
Mijn raad zal bestaan, en Ik zal al Mijn welbehagen doen.

<span id="an_46:11">46:11</span> Die een roofvogel roept van het oosten,
een man Mijns raads uit verren lande; ja, Ik heb het gesproken, Ik zal
het ook doen opkomen; Ik heb het geformeerd, Ik zal het ook doen.

<span id="an_46:12">46:12</span> Hoort naar Mij, gij stijven van harte,
gij, die verre van de gerechtigheid zijt!

<span id="an_46:13">46:13</span> Ik breng Mijn gerechtigheid nabij, zij
zal niet verre wezen, en Mijn heil zal niet vertoeven; maar Ik zal heil
geven in Sion, aan Israel Mijn heerlijkheid.

<span id="an_47:1">47:1</span> Daal af, en zit in het stof, gij
jonkvrouw, dochter van Babel! zit op de aarde, er is geen troon meer,
gij dochter der Chaldeen! want gij zult niet meer genaamd worden de
tedere, noch de wellustige.

<span id="an_47:2">47:2</span> Neem de molen, en maal meel; ontdek uw
vlechten, ontbloot de enkelen, ontdek de schenkelen, ga door de
rivieren.

<span id="an_47:3">47:3</span> Uw schaamte zal ontdekt worden, ook zal
uw schande gezien worden; Ik zal wraak nemen, en Ik zal op u niet
aanvallen als een mens.

<span id="an_47:4">47:4</span> Onzes Verlossers Naam is HEERE der
heirscharen, de Heilige Israels.

<span id="an_47:5">47:5</span> Zit stilzwijgende, en ga in de
duisternis, gij dochter der Chaldeen! want gij zult niet meer genoemd
worden koningin der koninkrijken.

<span id="an_47:6">47:6</span> Ik was op Mijn volk zeer toornig, Ik
ontheiligde Mijn erve, en Ik gaf hen over in uw hand; doch gij beweest
hun geen barmhartigheden, ja, zelfs over den oude maaktet gij uw juk
zeer zwaar.

<span id="an_47:7">47:7</span> En gij zeidet: Ik zal koningin zijn in
eeuwigheid; tot nog toe hebt gij deze dingen niet in uw hart genomen,
gij hebt aan het einde daarvan niet gedacht.

<span id="an_47:8">47:8</span> Nu dan, hoor dit, gij weelderige! die zo
zeker woont, die in haar hart zegt: Ik ben het, en niemand meer dan ik:
ik zal geen weduwe zitten, noch de beroving van kinderen kennen.

<span id="an_47:9">47:9</span> Doch deze beide dingen zullen u in een
ogenblik overkomen, op een dag, de beroving van kinderen en weduwschap;
volkomenlijk zullen zij u overkomen, vanwege de veelheid uwer toverijen,
vanwege de menigte uwer bezweringen.

<span id="an_47:10">47:10</span> Want gij hebt op uw boosheid vertrouwd;
gij hebt gezegd: Niemand ziet mij; uw wijsheid en uw wetenschap heeft u
afkerig gemaakt; en gij hebt in uw hart gezegd: Ik ben het, en niemand
meer dan ik.

<span id="an_47:11">47:11</span> Daarom zal er over u een kwaad komen,
gij zult den dageraad daarvan niet weten; en een verderf zal er op u
vallen, hetwelk gij niet zult kunnen verzoenen; want er zal snellijk een
onstuimige verwoesting over u komen, dat gij het niet weten zult.

<span id="an_47:12">47:12</span> Sta nu met uw bezweringen, en met de
veelheid uwer toverijen, waarin gij gearbeid hebt van uw jeugd af; of
gij misschien voordeel kondet doen, of gij misschien u kondet sterken.

<span id="an_47:13">47:13</span> Gij zijt moede geworden in de veelheid
uwer raadslagen; laat nu opstaan, die den hemel waarnemen, die in de
sterren kijken, die naar de nieuwe manen voorzeggen; en laat ze u
verlossen van die dingen, die over u komen zullen.

<span id="an_47:14">47:14</span> Ziet, zij zullen zijn als stoppelen,
het vuur zal ze verbranden, zij zullen zichzelven niet kunnen rukken uit
de macht der vlam; het zal geen kool zijn om bij te warmen, geen vuur om
daarvoor neder te zitten.

<span id="an_47:15">47:15</span> Alzo zullen zij u zijn, met dewelke gij
gearbeid hebt, uw handelaars van uw jeugd aan, elk zal zijns weegs
dwalen, niemand zal u verlossen.

<span id="an_48:1">48:1</span> Hoort dit, gij huis van Jakob, die
genoemd wordt met den naam van Israel, en uit de wateren van Juda
voortgekomen zijt! die daar zweert bij den Naam des HEEREN, en vermeldt
den God Israels, maar niet in waarheid, noch in gerechtigheid.

<span id="an_48:2">48:2</span> Ja, van de heilige stad worden zij
genoemd, en zij steunen op den God Israels; HEERE der heirscharen is
Zijn Naam.

<span id="an_48:3">48:3</span> De vorige dingen heb Ik verkondigd van
toen af, en uit Mijn mond zijn zij voortgekomen, en Ik heb ze doen
horen; Ik heb ze snellijk gedaan, en zij zijn gekomen;

<span id="an_48:4">48:4</span> Omdat Ik wist, dat gij hard zijt, en uw
nek een ijzeren zenuw is, en uw voorhoofd koper;

<span id="an_48:5">48:5</span> Daarom heb Ik het u van toen af
verkondigd, eer dat het kwam, heb Ik het u doen horen; opdat gij niet
misschien zoudt zeggen: Mijn afgod heeft die dingen gedaan, of mijn
gesneden beeld, of mijn gegoten beeld heeft ze bevolen.

<span id="an_48:6">48:6</span> Gij hebt het gehoord, aanmerkt dat alles;
zult gijlieden het ook niet verkondigen? Van nu af doe Ik u nieuwe
dingen horen, en verborgen dingen, en die gij niet geweten hebt.

<span id="an_48:7">48:7</span> Nu zijn zij geschapen, en niet van toen
af, en voor dezen dag hebt gij ze ook niet gehoord; opdat gij niet
misschien zeggen zoudt: Ziet, ik heb ze geweten.

<span id="an_48:8">48:8</span> Ook hebt gij ze niet gehoord, ook hebt
gij ze niet geweten, ook van toen af is uw oor niet geopend geweest;
want Ik heb geweten, dat gij gans trouwelooslijk handelen zoudt, en dat
gij van den buik af een overtreder genaamd zijt.

<span id="an_48:9">48:9</span> Om Mijns Naams wil zal Ik Mijn toorn
langer uitstellen, en om Mijns roems wil zal Ik, u ten goede, Mij
bedwingen, opdat Ik u niet afhouwe.

<span id="an_48:10">48:10</span> Ziet, Ik heb u gelouterd, doch niet als
zilver, Ik heb u gekeurd in den smeltkroes der ellende.

<span id="an_48:11">48:11</span> Om Mijnentwil, om Mijnentwil zal Ik het
doen, want hoe zou Hij ontheiligd worden? en Ik zal Mijn eer aan geen
ander geven.

<span id="an_48:12">48:12</span> Hoor naar Mij, o Jakob! en gij Israel,
Mijn geroepene! Ik ben Dezelfde; Ik ben de Eerste, ook ben Ik de
Laatste.

<span id="an_48:13">48:13</span> Ook heeft Mijn hand de aarde gegrond,
en Mijn rechterhand heeft de hemelen met de palm afgemeten; wanneer Ik
ze roep, staan zij daar te zamen.

<span id="an_48:14">48:14</span> Vergadert u, gij allen, en hoort; wie
onder hen heeft deze dingen verkondigd? De HEERE heeft hem lief, Hij zal
Zijn welbehagen tegen Babel doen, en Zijn arm zal tegen de Chaldeen
zijn.

<span id="an_48:15">48:15</span> Ik, Ik heb het gesproken, ook heb Ik
hem geroepen; Ik zal hem doen komen, en hij zal voorspoedig zijn op zijn
weg.

<span id="an_48:16">48:16</span> Nadert gijlieden tot Mij, hoort dit: Ik
heb van den beginne niet in het verborgene gesproken, maar van dien tijd
af, dat het geschied is, ben Ik daar; en nu, de Heere HEERE, en Zijn
Geest heeft Mij gezonden.

<span id="an_48:17">48:17</span> Alzo zegt de HEERE, uw Verlosser, de
Heilige Israels: Ik ben de HEERE, uw God, Die u leert, wat nut is, Die u
leidt op den weg, dien gij gaan moet.

<span id="an_48:18">48:18</span> Och, dat gij naar Mijn geboden
geluisterd hadt! zo zou uw vrede geweest zijn als een rivier, en uw
gerechtigheid als de golven der zee.

<span id="an_48:19">48:19</span> Ook zou uw zaad geweest zijn als het
zand, en die uit uw ingewanden voortkomen als deszelfs steentjes; wiens
naam niet zou worden afgehouwen, noch verdelgd van voor Mijn aangezicht.

<span id="an_48:20">48:20</span> Gaat uit van Babel, vliedt van de
Chaldeen, verkondigt met de stemme des gejuichs, doet zulks horen,
brengt het uit tot aan het einde der aarde, zegt: De HEERE heeft Zijn
knecht Jakob verlost!

<span id="an_48:21">48:21</span> En: Zij hadden geen dorst, toen Hij hen
leidde door de woeste plaatsen; Hij deed hun water uit den rotssteen
vlieten; als Hij den rotssteen kliefde, zo vloeiden de wateren
daarhenen.

<span id="an_48:22">48:22</span> Maar de goddelozen hebben geen vrede,
zegt de HEERE.

<span id="an_49:1">49:1</span> Hoort naar Mij, gij eilanden! en luistert
toe, gij volken van verre! De HEERE heeft Mij geroepen van den buik af,
van Mijner moeders ingewand af heeft Hij Mijn Naam gemeld.

<span id="an_49:2">49:2</span> En Hij heeft Mijn mond gemaakt als een
scherp zwaard, onder de schaduw Zijner hand heeft Hij Mij bedekt; en Hij
heeft Mij tot een zuiveren pijl gesteld, in Zijn pijlkoker heeft Hij Mij
verborgen.

<span id="an_49:3">49:3</span> En Hij heeft tot Mij gezegd: Gij zijt
Mijn Knecht, Israel, door Welken Ik verheerlijkt zal worden.

<span id="an_49:4">49:4</span> Doch Ik zeide: Ik heb te vergeefs
gearbeid, Ik heb Mijn kracht onnuttelijk en ijdelijk toegebracht;
gewisselijk, Mijn recht is bij den HEERE, en Mijn werkloon is bij Mijn
God.

<span id="an_49:5">49:5</span> En nu zegt de HEERE, Die Mij Zich van
moeders buik af tot een Knecht geformeerd heeft, dat Ik Jakob tot Hem
wederbrengen zou; maar Israel zal zich niet verzamelen laten; nochtans
zal Ik verheerlijkt worden in de ogen des HEEREN, en Mijn God zal Mijn
Sterkte zijn.

<span id="an_49:6">49:6</span> Verder zeide Hij: Het is te gering, dat
Gij Mij een Knecht zoudt zijn, om op te richten de stammen van Jakob, en
om weder te brengen de bewaarden in Israel; Ik heb U ook gegeven tot een
Licht der heidenen, om Mijn heil te zijn tot aan het einde der aarde.

<span id="an_49:7">49:7</span> Alzo zegt de HEERE, de Verlosser van
Israel, Zijn Heilige, tot de verachte ziel, tot Dien, aan Welken het
volk een gruwel heeft, tot den Knecht dergenen, die heersen: Koningen
zullen het zien en opstaan, ook vorsten, en zij zullen zich voor U
buigen; om des HEEREN wil, Die getrouw is, om den Heilige Israels, Die U
verkoren heeft.

<span id="an_49:8">49:8</span> Alzo zegt de HEERE: In dien tijd des
welbehagens heb Ik U verhoord, en ten dage des heils heb Ik U geholpen;
en Ik zal U bewaren, en Ik zal U geven tot een verbond des volks, om het
aardrijk op te richten, om de verwoeste erfenissen te doen beerven;

<span id="an_49:9">49:9</span> Om te zeggen tot de gebondenen: Gaat uit;
tot hen, die in duisternis zijn: Komt te voorschijn; zij zullen op de
wegen weiden, en op alle hoge plaatsen zal hun weide wezen.

<span id="an_49:10">49:10</span> Zij zullen niet hongeren, noch dorsten,
en de hitte en de zon zal hen niet steken; want hun Ontfermer zal ze
leiden, en Hij zal hen aan de springaders der wateren zachtjes leiden.

<span id="an_49:11">49:11</span> En Ik zal al Mijn bergen tot een weg
maken, en Mijn banen zullen verhoogd zijn.

<span id="an_49:12">49:12</span> Zie, deze zullen van verre komen; en
zie, die van het noorden en van het westen, en geen uit het land van
Sinim.

<span id="an_49:13">49:13</span> Juicht, gij hemelen! en verheug u, gij
aarde! en gij bergen! maakt gedreun met gejuich; want de HEERE heeft
Zijn volk vertroost, en Hij zal Zich over Zijn ellendigen ontfermen.

<span id="an_49:14">49:14</span> Doch Sion zegt: De HEERE heeft mij
verlaten, en de HEERE heeft mij vergeten.

<span id="an_49:15">49:15</span> Kan ook een vrouw haar zuigeling
vergeten, dat zij zich niet ontferme over den zoon haars buiks? Ofschoon
deze vergate, zo zal Ik toch u niet vergeten.

<span id="an_49:16">49:16</span> Zie, Ik heb u in de beide handpalmen
gegraveerd; uw muren zijn steeds voor Mij.

<span id="an_49:17">49:17</span> Uw zonen zullen zich haasten; maar uw
verstoorders en uw verwoesters zullen van u uitgaan.

<span id="an_49:18">49:18</span> Hef uw ogen op rondom, en zie, alle
deze vergaderen zich, zij komen tot u; Zo waarachtig als Ik leef,
spreekt de HEERE, zekerlijk, gij zult u met alle dezen als met een
sieraad bekleden, en gij zult ze u aanbinden, gelijk een bruid.

<span id="an_49:19">49:19</span> Want in uw woeste en uw eenzame
plaatsen, en uw verstoord land, gewisselijk, nu zult gij benauwd worden
van inwoners; en die u verslonden, zullen zich verre van u maken.

<span id="an_49:20">49:20</span> Nog zullen de kinderen, waarvan gij
beroofd waart, zeggen voor uw oren: De plaats is mij te nauw, wijk van
mij, dat ik wonen moge.

<span id="an_49:21">49:21</span> En gij zult zeggen in uw hart: Wie
heeft mij dezen gegenereerd, aangezien ik van kinderen beroofd en
eenzaam was? Ik was in de gevangenis gegaan, en weggeweken; wie heeft
mij dan deze opgevoed? Ziet, ik was alleen overgelaten, waar waren
dezen?

<span id="an_49:22">49:22</span> Alzo zegt de Heere HEERE: Ziet, Ik zal
Mijn hand opheffen tot de heidenen, en tot de volken zal Ik Mijn banier
opsteken; dan zullen zij uw zonen in de armen brengen, en uw dochters
zullen op den schouders gedragen worden.

<span id="an_49:23">49:23</span> En koningen zullen uw voedsterheren
zijn, hun vorstinnen uw zoogvrouwen; zij zullen zich voor u buigen met
het aangezicht ter aarde, en zij zullen het stof uwer voeten lekken; en
gij zult weten, dat Ik de HEERE ben, dat zij niet beschaamd zullen
worden die Mij verwachten.

<span id="an_49:24">49:24</span> Zou ook een machtige de vangst ontnomen
worden, of zouden de gevangenen eens rechtvaardigen ontkomen?

<span id="an_49:25">49:25</span> Doch alzo zegt de HEERE: Ja, de
gevangenen des machtigen zullen hem ontnomen worden, en de vangst des
tirans zal ontkomen; want met uw twisters zal Ik twisten, en uw kinderen
zal Ik verlossen.

<span id="an_49:26">49:26</span> En Ik zal uw verdrukkers spijzen met
hun eigen vlees, en van hun eigen bloed zullen zij dronken worden, als
van zoeten wijn; en alle vlees zal gewaar worden, dat Ik, de HEERE, uw
Heiland ben, en uw Verlosser, de Machtige Jakobs.

<span id="an_50:1">50:1</span> Alzo zegt de HEERE: Waar is de
scheidbrief van ulieder moeder, waarmede Ik haar weggezonden heb? Of wie
is er van Mijn schuldeisers, aan wien Ik u verkocht heb? Ziet, om uw
ongerechtigheden zijt gij verkocht, en om uw overtredingen is uw moeder
weggezonden.

<span id="an_50:2">50:2</span> Waarom kwam Ik, en er was niemand, waarom
riep Ik, en niemand antwoordde? Is Mijn hand dus gans kort geworden, dat
zij niet verlossen kan, of is er in Mij geen kracht om uit te redden?
Ziet, door Mijn schelding maak Ik de zee droog, Ik stel de rivieren tot
een woestijn, dat haar vis stinkt, omdat er geen water is, en sterft van
dorst.

<span id="an_50:3">50:3</span> Ik bekleed den hemel met zwartheid, en
stel een zak tot zijn deksel.

<span id="an_50:4">50:4</span> De Heere HEERE heeft Mij een tong der
geleerden gegeven, opdat Ik wete met den moede een woord ter rechter
tijd te spreken; Hij wekt allen morgen, Hij wekt Mij het oor, dat Ik
hore, gelijk die geleerd worden.

<span id="an_50:5">50:5</span> De Heere HEERE heeft Mij het oor geopend,
en Ik ben niet wederspannig, Ik wijk niet achterwaarts.

<span id="an_50:6">50:6</span> Ik geef Mijn rug dengenen, die Mij slaan,
en Mijn wangen dengenen, die Mij het haar uitplukken; Mijn aangezicht
verberg Ik niet voor smaadheden en speeksel.

<span id="an_50:7">50:7</span> Want de Heere HEERE helpt Mij, daarom
word Ik niet te schande; daarom heb Ik Mijn aangezicht gesteld als een
keisteen, want Ik weet, dat Ik niet zal beschaamd worden.

<span id="an_50:8">50:8</span> Hij is nabij, Die Mij rechtvaardigt, wie
zal met Mij twisten? Laat ons te zamen staan; wie heeft een rechtzaak
tegen Mij? hij kome herwaarts tot Mij.

<span id="an_50:9">50:9</span> Ziet, de Heere HEERE helpt Mij, wie is
het, die Mij zal verdoemen? Ziet, zij zullen altemaal als een kleed
verouden, die mot zal hen eten.

<span id="an_50:10">50:10</span> Wie is er onder ulieden, die den HEERE
vreest, die naar de stem Zijns Knechts hoort? Als hij in de
duisternissen wandelt, en geen licht heeft, dat hij betrouwe op den Naam
des HEEREN, en steune op zijn God.

<span id="an_50:11">50:11</span> Ziet, gij allen, die een vuur
aansteekt, die u met spranken omgordt! wandelt in de vlam van uw vuur,
en in de spranken, die gij ontstoken hebt. Dat geschiedt u van Mijn
hand, in smart zult gijlieden liggen.

<span id="an_51:1">51:1</span> Hoort naar Mij, gij, die de gerechtigheid
najaagt, gij, die den HEERE zoekt! aanschouwt den rotssteen, waaruit
gijlieden gehouwen zijt, en de holligheid des bornputs, waaruit gij
gegraven zijt.

<span id="an_51:2">51:2</span> Aanschouwt Abraham, ulieder vader, en
Sara, die ulieden gebaard heeft; want Ik riep hem, toen hij nog alleen
was, en Ik zegende hem, en Ik vermenigvuldigde hem.

<span id="an_51:3">51:3</span> Want de HEERE zal Sion troosten, Hij zal
troosten al haar woeste plaatsen, en Hij zal haar woestijn maken als
Eden, en haar wildernis als den hof des HEEREN; vreugde en blijdschap
zal daarin gevonden worden, dankzegging en een stem des gezangs.

<span id="an_51:4">51:4</span> Luistert naar Mij, Mijn volk! en Mijn
lieden, neigt naar Mij het oor! want een wet zal van Mij uitgaan, en Ik
zal Mijn recht doen rusten tot een licht der volken.

<span id="an_51:5">51:5</span> Mijn gerechtigheid is nabij, Mijn heil
trekt uit, en Mijn armen zullen de volken richten; op Mij zullen de
eilanden wachten, en op Mijn arm zullen zij hopen.

<span id="an_51:6">51:6</span> Heft ulieder ogen op naar den hemel, en
aanschouwt de aarde beneden; want de hemel zal als een rook verdwijnen,
en de aarde zal als een kleed verouden, en haar inwoners zullen van
gelijken sterven; maar Mijn heil zal in eeuwigheid zijn, Mijn
gerechtigheid zal niet verbroken worden.

<span id="an_51:7">51:7</span> Hoort naar Mij, gijlieden, die de
gerechtigheid kent, gij volk, in welks hart Mijn wet is! vreest niet de
smaadheid van den mens, en voor hun smaadredenen ontzet u niet.

<span id="an_51:8">51:8</span> Want de mot zal ze opeten als een kleed,
en het schietwormpje zal ze opeten als wol; maar Mijn gerechtigheid zal
in eeuwigheid zijn, en Mijn heil van geslacht tot geslachten.

<span id="an_51:9">51:9</span> Ontwaak, ontwaak, trek sterkte aan, Gij
arm des HEEREN! ontwaak als in de verledene dagen, als in de geslachten
van ouds; zijt Gij het niet, Die Rahab uitgehouwen hebt, Die den
zeedraak verwond hebt?

<span id="an_51:10">51:10</span> Zijt Gij het niet, Die de zee, de
wateren des groten afgronds, droog gemaakt hebt? Die de diepten der zee
gemaakt hebt tot een weg, opdat de verlosten daardoor gingen?

<span id="an_51:11">51:11</span> Alzo zullen de vrijgekochten des HEEREN
wederkeren, en met gejuich tot Sion komen; en eeuwige blijdschap zal op
hun hoofd wezen; vreugde en blijdschap zullen zij aangrijpen, treuring
en zuchting zullen wegvlieden.

<span id="an_51:12">51:12</span> Ik, Ik ben het, Die u troost; wie zijt
gij, dat gij vreest voor den mens, die sterven zal? en voor eens mensen
kind, dat hooi worden zal?

<span id="an_51:13">51:13</span> En vergeet den HEERE, Die u gemaakt
heeft, Die de hemelen heeft uitgebreid, en de aarde gegrond heeft, en
vreest geduriglijk den gansen dag, vanwege de grimmigheid des benauwers,
wanneer hij zich bereidt om te verderven? Waar is dan de grimmigheid des
benauwers?

<span id="an_51:14">51:14</span> De omzwevende gevangene zal haastelijk
los gelaten worden; en hij zal in den kuil niet sterven, en zijn brood
zal hem niet ontbreken.

<span id="an_51:15">51:15</span> Want Ik ben de HEERE, uw God, Die de
zee klieft, dat haar golven bruisen; HEERE der heirscharen is Zijn Naam.

<span id="an_51:16">51:16</span> En Ik leg Mijn woorden in uw mond, en
bedek u onder de schaduw Mijner hand; om den hemel te planten, en om de
aarde te gronden, en om te zeggen tot Sion: Gij zijt Mijn volk.

<span id="an_51:17">51:17</span> Waak op, waak op, sta op, Jeruzalem!
gij, die gedronken hebt van de hand des HEEREN den beker Zijner
grimmigheid; den droesem van den beker der zwijmeling hebt gij
gedronken, ja, uitgezogen.

<span id="an_51:18">51:18</span> Er is niemand van al de kinderen, die
zij gebaard heeft, die haar zachtjes leidt; en niemand van al de
kinderen, die zij opgevoed heeft, die haar bij de hand grijpt.

<span id="an_51:19">51:19</span> Deze twee dingen zijn u wedervaren, wie
heeft medelijden met u? Er is verwoesting, en verbreking, en honger, en
zwaard, door wien zal Ik u troosten?

<span id="an_51:20">51:20</span> Uw kinderen zijn in bezwijming
gevallen, zij liggen vooraan op alle straten, gelijk een wilde os in het
net; zij zijn vol van de grimmigheid des HEEREN, van de schelding uws
Gods.

<span id="an_51:21">51:21</span> Daarom hoort nu dit, gij bedrukten! en
gij dronkenen, maar niet van wijn!

<span id="an_51:22">51:22</span> Alzo zegt uw Heere, de HEERE en uw God,
Die Zijns volks zaak twisten zal: Zie, Ik neem den beker der zwijmeling
van uw hand, den droesem van den beker Mijner grimmigheid; gij zult dien
voortaan niet meer drinken.

<span id="an_51:23">51:23</span> Maar Ik zal hem dien, die u bedroefd
hebben, in de hand zetten, die tot uw ziel zeiden: Buig u neder, dat wij
over u gaan; en gij legdet uw rug neder als aarde, en als een straat
dergenen, die daarover gaan.

<span id="an_52:1">52:1</span> Waak op, waak op, trek uw sterkte aan, o
Sion! trek uw sierlijke klederen aan, o Jeruzalem, gij heilige stad?
want in u zal voortaan geen onbesnedene noch onreine meer komen.

<span id="an_52:2">52:2</span> Schud u uit het stof, maak u op, zit
neder, o Jeruzalem! maak u los van de banden van uw hals, gij gevangene
dochter van Sion!

<span id="an_52:3">52:3</span> Want zo zegt de HEERE; Gijlieden zijt om
niet verkocht, gij zult ook zonder geld gelost worden.

<span id="an_52:4">52:4</span> Want zo zegt de Heere HEERE: In vorige
tijden trok Mijn volk af in Egypte, om als vreemdeling aldaar te
verkeren; en Assur heeft hetzelve om niet onderdrukt.

<span id="an_52:5">52:5</span> En nu, wat heb Ik hier te doen? spreekt
de HEERE, dewijl Mijn volk om niet weggenomen is, en degenen die over
hetzelve heersen, het doen huilen, spreekt de HEERE, en Mijn Naam
geduriglijk den gansen dag gelasterd wordt;

<span id="an_52:6">52:6</span> Daarom zal Mijn volk, daarom zal het Mijn
Naam in dien dag kennen, dat Ik het Zelf ben, Die spreekt: Zie, hier ben
Ik.

<span id="an_52:7">52:7</span> Hoe liefelijk zijn op de bergen de voeten
desgenen, die het goede boodschapt, die den vrede doet horen; desgenen,
die goede boodschap brengt van het goede, die heil doet horen; desgenen,
die tot Sion zegt: Uw God is Koning.

<span id="an_52:8">52:8</span> Er is een stem uwer wachters; zij
verheffen de stem, zij juichen te zamen; want zij zullen oog aan oog
zien, als de HEERE Sion wederbrengen zal.

<span id="an_52:9">52:9</span> Maakt een geschal, juicht te zamen, gij
woeste plaatsen van Jeruzalem! want de HEERE heeft Zijn volk getroost,
Hij heeft Jeruzalem verlost.

<span id="an_52:10">52:10</span> De HEERE heeft Zijn heiligen arm
ontbloot voor de ogen aller heidenen; en al de einden der aarde zullen
zien het heil onzes Gods.

<span id="an_52:11">52:11</span> Vertrekt, vertrekt, gaat uit van daar,
raakt het onreine niet aan; gaat uit het midden van hen, reinigt u, gij,
die de vaten des HEEREN draagt!

<span id="an_52:12">52:12</span> Want gijlieden zult niet met haast
uitgaan, noch met der vlucht henengaan; want de HEERE zal voor ulieder
aangezicht henentrekken, en de God van Israel zal uw achtertocht wezen.

<span id="an_52:13">52:13</span> Ziet, Mijn Knecht zal verstandelijk
handelen; Hij zal verhoogd en verheven, ja, zeer hoog worden.

<span id="an_52:14">52:14</span> Gelijk als velen zich over u ontzet
hebben, alzo verdorven was Zijn gelaat, meer dan van iemand, en Zijn
gedaante, meer dan van andere mensenkinderen;

<span id="an_52:15">52:15</span> Alzo zal Hij vele heidenen besprengen,
ja, de koningen zullen hun mond over Hem toehouden; want denwelken het
niet verkondigd was, die zullen het zien, en welken het niet gehoord
hebben, die zullen het verstaan.

<span id="an_53:1">53:1</span> Wie heeft onze prediking geloofd, en aan
wien is de arm des HEEREN geopenbaard?

<span id="an_53:2">53:2</span> Want Hij is als een rijsje voor Zijn
aangezicht opgeschoten, en als een wortel uit een dorre aarde; Hij had
geen gedaante noch heerlijkheid; als wij Hem aanzagen, zo was er geen
gestalte, dat wij Hem zouden begeerd hebben.

<span id="an_53:3">53:3</span> Hij was veracht, en de onwaardigste onder
de mensen, een Man van smarten, en verzocht in krankheid; en een
iegelijk was als verbergende het aangezicht voor Hem; Hij was veracht,
en wij hebben Hem niet geacht.

<span id="an_53:4">53:4</span> Waarlijk, Hij heeft onze krankheden op
Zich genomen, en onze smarten heeft Hij gedragen; doch wij achtten Hem,
dat Hij geplaagd, van God geslagen en verdrukt was.

<span id="an_53:5">53:5</span> Maar Hij is om onze overtredingen
verwond, om onze ongerechtigheden is Hij verbrijzeld; de straf, die ons
den vrede aanbrengt, was op Hem, en door Zijn striemen is ons genezing
geworden.

<span id="an_53:6">53:6</span> Wij dwaalden allen als schapen, wij
keerden ons een iegelijk naar zijn weg; doch de HEERE heeft onzer aller
ongerechtigheid op Hem doen aanlopen.

<span id="an_53:7">53:7</span> Als dezelve geeist werd, toen werd Hij
verdrukt; doch Hij deed Zijn mond niet open; als een lam werd Hij ter
slachting geleid, en als een schaap, dat stom is voor het aangezicht
zijner scheerders, alzo deed Hij Zijn mond niet open.

<span id="an_53:8">53:8</span> Hij is uit den angst en uit het gericht
weggenomen; en wie zal Zijn leeftijd uitspreken? Want Hij is afgesneden
uit het land der levenden; om de overtreding Mijns volks is de plage op
Hem geweest.

<span id="an_53:9">53:9</span> En men heeft Zijn graf bij de goddelozen
gesteld, en Hij is bij den rijke in Zijn dood geweest, omdat Hij geen
onrecht gedaan heeft, noch bedrog in Zijn mond geweest is.

<span id="an_53:10">53:10</span> Doch het behaagde den HEERE Hem te
verbrijzelen; Hij heeft Hem krank gemaakt; als Zijn ziel Zich tot een
schuldoffer gesteld zal hebben, zo zal Hij zaad zien, Hij zal de dagen
verlengen; en het welbehagen des HEEREN zal door Zijn hand gelukkiglijk
voortgaan.

<span id="an_53:11">53:11</span> Om den arbeid Zijner ziel zal Hij het
zien, en verzadigd worden; door Zijn kennis zal Mijn Knecht, de
Rechtvaardige, velen rechtvaardig maken, want Hij zal hun
ongerechtigheden dragen.

<span id="an_53:12">53:12</span> Daarom zal Ik Hem een deel geven van
velen, en Hij zal de machtigen als een roof delen, omdat Hij Zijn ziel
uitgestort heeft in den dood, en met de overtreders is geteld geweest,
en Hij veler zonden gedragen heeft, en voor de overtreders gebeden
heeft.

<span id="an_54:1">54:1</span> Zing vrolijk, gij onvruchtbare, die niet
gebaard hebt! maak geschal met vrolijk gezang, en juich, die geen
barensnood gehad hebt! want de kinderen der eenzame zijn meer, dan de
kinderen der getrouwde, zegt de HEERE.

<span id="an_54:2">54:2</span> Maak de plaats uwer tenten wijd, en dat
men de gordijnen uwer woningen uitbreide, verhinder het niet; maak uw
koorden lang, en steek uw pinnen vast in.

<span id="an_54:3">54:3</span> Want gij zult uitbreken ter rechterhand
en ter linkerhand; en uw zaad zal de heidenen erven, en zij zullen de
verwoeste steden doen bewonen.

<span id="an_54:4">54:4</span> Vrees niet, want gij zult niet beschaamd
worden, en word niet schaamrood, want gij zult niet te schande worden;
maar gij zult de schaamte uwer jonkheid vergeten, en den smaad uws
weduwschaps zult gij niet meer gedenken.

<span id="an_54:5">54:5</span> Want uw Maker is uw Man, HEERE der
heirscharen is Zijn Naam; en de Heilige Israels is uw Verlosser; Hij zal
de God des gansen aardbodems genaamd worden.

<span id="an_54:6">54:6</span> Want de HEERE heeft u geroepen, als een
verlaten vrouw en bedroefde van geest; nochtans zijt gij de huisvrouw
der jeugd, hoewel gij versmaad zijt geweest, zegt uw God.

<span id="an_54:7">54:7</span> Voor een klein ogenblik heb Ik u
verlaten; maar met grote ontfermingen zal Ik u vergaderen.

<span id="an_54:8">54:8</span> In een kleinen toorn heb Ik Mijn
aangezicht van u een ogenblik verborgen; maar met eeuwige
goedertierenheid zal Ik Mij uwer ontfermen, zegt de HEERE, uw Verlosser.

<span id="an_54:9">54:9</span> Want dat zal Mij zijn als de wateren van
Noach, toen Ik zwoer, dat de wateren van Noach niet meer over de aarde
zouden gaan; alzo heb Ik gezworen, dat Ik niet meer op u toornen, noch u
schelden zal.

<span id="an_54:10">54:10</span> Want bergen zullen wijken, en heuvelen
wankelen; maar Mijn goedertierenheid zal van u niet wijken, en het
verbond Mijns vredes zal niet wankelen, zegt de HEERE, uw Ontfermer.

<span id="an_54:11">54:11</span> Gij verdrukte, door onweder
voortgedrevene, ongetrooste! zie, Ik zal uw stenen gans sierlijk leggen,
en Ik zal u op saffieren grondvesten.

<span id="an_54:12">54:12</span> En uw glasvensters zal Ik kristallijnen
maken, en uw poorten van robijnstenen, en uw ganse landpale van
aangename stenen.

<span id="an_54:13">54:13</span> En al uw kinderen zullen van den HEERE
geleerd zijn, en de vrede uwer kinderen zal groot zijn.

<span id="an_54:14">54:14</span> Gij zult door gerechtigheid bevestigd
worden; wees verre van verdrukking, want gij zult niet vrezen; en verre
van verschrikking, want zij zal tot u niet naken.

<span id="an_54:15">54:15</span> Ziet, zij zullen zich zekerlijk
vergaderen, doch niet uit Mij; wie zich tegen u vergaderen zal, die zal
om uwentwil vallen.

<span id="an_54:16">54:16</span> Zie, Ik heb den smid geschapen, die de
kolen in het vuur opblaast, en die het instrument voortbrengt tot zijn
werk; ook heb Ik den verderver geschapen, om te vernielen.

<span id="an_54:17">54:17</span> Alle instrument, dat tegen u bereid
wordt, zal niet gelukken, en alle tong, die in gericht tegen u opstaat,
zult gij verdoemen; dit is de erve der knechten des HEEREN, en hun
gerechtigheid is uit Mij, spreekt de HEERE.

<span id="an_55:1">55:1</span> O alle gij dorstigen! komt tot de
wateren, en gij, die geen geld hebt, komt, koopt en eet, ja komt, koopt
zonder geld, en zonder prijs, wijn en melk!

<span id="an_55:2">55:2</span> Waarom weegt gijlieden geld uit voor
hetgeen geen brood is, en uw arbeid voor hetgeen niet verzadigen kan?
Hoort aandachtiglijk naar Mij, en eet het goede, en laat uw ziel in
vettigheid zich verlustigen.

<span id="an_55:3">55:3</span> Neigt uw oor, en komt tot Mij, hoort, en
uw ziel zal leven; want Ik zal met u een eeuwig verbond maken, en u
geven de gewisse weldadigheden van David.

<span id="an_55:4">55:4</span> Ziet, Ik heb hem tot een getuige der
volken gegeven, een vorst en gebieder der volken.

<span id="an_55:5">55:5</span> Ziet, gij zult een volk roepen, dat gij
niet kendet, en het volk, dat u niet kende, zal tot u lopen, om des
HEEREN uws Gods wil, en om des Heiligen Israels wil, want Hij heeft u
verheerlijkt.

<span id="an_55:6">55:6</span> Zoekt den HEERE, terwijl Hij te vinden
is; roept Hem aan, terwijl Hij nabij is.

<span id="an_55:7">55:7</span> De goddeloze verlate zijn weg, en de
ongerechtige man zijn gedachten; en hij bekere zich tot den HEERE, zo
zal Hij Zich Zijner ontfermen, en tot onzen God, want Hij vergeeft
menigvuldiglijk.

<span id="an_55:8">55:8</span> Want Mijn gedachten zijn niet ulieder
gedachten, en uw wegen zijn niet Mijn wegen, spreekt de HEERE.

<span id="an_55:9">55:9</span> Want gelijk de hemelen hoger zijn dan de
aarde, alzo zijn Mijn wegen hoger dan uw wegen, en Mijn gedachten dan
ulieder gedachten.

<span id="an_55:10">55:10</span> Want gelijk de regen en de sneeuw van
den hemel nederdaalt, en derwaarts niet wederkeert; maar doorvochtigt de
aarde, en maakt, dat zij voortbrenge en uitspruite, en zaad geve den
zaaier, en brood den eter;

<span id="an_55:11">55:11</span> Alzo zal Mijn woord, dat uit Mijn mond
uitgaat, ook zijn, het zal niet ledig tot Mij wederkeren; maar het zal
doen, hetgeen Mij behaagt, en het zal voorspoedig zijn in hetgeen,
waartoe Ik het zende.

<span id="an_55:12">55:12</span> Want in blijdschap zult gijlieden
uittrekken, en met vrede voortgeleid worden; de bergen en heuvelen
zullen geschal maken met vrolijk gezang voor uw aangezicht, en alle
bomen des velds zullen de handen samenklappen.

<span id="an_55:13">55:13</span> Voor een doorn zal een denneboom
opgaan, voor een distel zal een mirteboom opgaan; en het zal den HEERE
wezen tot een naam, tot een eeuwig teken, dat niet uitgeroeid zal
worden.

<span id="an_56:1">56:1</span> Alzo zegt de HEERE: Bewaart het recht, en
doet gerechtigheid; want Mijn heil is nabij om te komen, en Mijn
gerechtigheid om geopenbaard te worden.

<span id="an_56:2">56:2</span> Welgelukzalig is de mens, die zulks doet,
en des mensen kind, dat daaraan vasthoudt; die den sabbat houdt, zodat
gij dien niet ontheiligt, en die zijn hand bewaart van enig kwaad te
doen.

<span id="an_56:3">56:3</span> En de vreemde, die zich tot den HEERE
gevoegd heeft, spreke niet, zeggende: De HEERE heeft mij gans en al van
Zijn volk gescheiden; en de gesnedene zegge niet: Ziet, ik ben een dorre
boom.

<span id="an_56:4">56:4</span> Want alzo zegt de HEERE van de
gesnedenen, die Mijn sabbatten houden, en verkiezen hetgeen, waartoe Ik
lust heb, en vasthouden aan Mijn verbond;

<span id="an_56:5">56:5</span> Ik zal hen ook in Mijn huis en binnen
Mijn muren een plaats en een naam geven, beter dan der zonen en dan der
dochteren; een eeuwigen naam zal Ik een ieder van hen geven, die niet
uitgeroeid zal worden.

<span id="an_56:6">56:6</span> En de vreemden, die zich tot den HEERE
voegen, om Hem te dienen, en om den Naam des HEEREN lief te hebben, om
Hem tot knechten te zijn; al wie den sabbat houdt, dat hij dien niet
ontheilige, en die aan Mijn verbond vasthouden;

<span id="an_56:7">56:7</span> Die zal Ik ook brengen tot Mijn heiligen
berg, en Ik zal hen verheugen in Mijn bedehuis; hun brandoffers en hun
slachtoffers zullen aangenaam wezen op Mijn altaar; want Mijn huis zal
een bedehuis genoemd worden voor alle volken.

<span id="an_56:8">56:8</span> De Heere HEERE, Die de verdrevenen van
Israel vergadert, spreekt: Ik zal tot hem nog meer vergaderen, nevens
hen, die tot hem vergaderd zijn.

<span id="an_56:9">56:9</span> Al gij gedierten des velds, komt om te
eten, ja, al gij gedierten in het woud!

<span id="an_56:10">56:10</span> Hun wachters zijn allen blind, zij
weten niet; zij allen zijn stomme honden, zij kunnen niet bassen; zij
zijn slaperig, zij liggen neder, zij hebben het sluimeren lief.

<span id="an_56:11">56:11</span> En deze honden zijn sterk van begeerte,
zij kunnen niet verzadigd worden, ja, het zijn herders, die niet
verstaan kunnen; zij allen keren zich naar hun weg, elkeen naar zijn
gewin, elk uit zijn einde.

<span id="an_56:12">56:12</span> Komt herwaarts, zeggen zij: ik zal wijn
halen, en wij zullen sterken drank zuipen; en de dag van morgen zal zijn
als deze, ja, groter, veel treffelijker.

<span id="an_57:1">57:1</span> De rechtvaardige komt om, en er is
niemand, die het ter harte neemt; en de weldadige lieden worden
weggeraapt, zonder dat er iemand op let, dat de rechtvaardige weggeraapt
wordt voor het kwaad.

<span id="an_57:2">57:2</span> Hij zal ingaan in den vrede; zij zullen
rusten op hun slaapsteden, een iegelijk, die in zijn oprechtheid
gewandeld heeft.

<span id="an_57:3">57:3</span> Doch nadert gijlieden hier toe, gij
kinderen der guichelares! gij overspelig zaad, en gij, die hoererij
bedrijft!

<span id="an_57:4">57:4</span> Over wien maakt gij u lustig, over wien
spert gij den mond wijd open en steekt de tong lang uit? Zijt gij niet
kinderen der overtreding, een zaad der valsheid?

<span id="an_57:5">57:5</span> Die hittig zijt in de eikenbossen, onder
allen groenen boom; slachtende de kinderen aan de beken, onder de hoeken
der steenrotsen.

<span id="an_57:6">57:6</span> Aan de gladde stenen der beken is uw
deel, die, die zijn uw lot; ook stort gij denzelven drankoffer uit, gij
offert hun spijsoffer; zou Ik Mij over deze dingen troosten laten?

<span id="an_57:7">57:7</span> Gij stelt uw leger op een hogen en
verhevenen berg; ook klimt gij derwaarts op, om slachtoffer te offeren.

<span id="an_57:8">57:8</span> En achter de deur en posten zet gij uw
gedenkteken; want van Mij wijkende ontdekt gij u, en klimt op; gij maakt
uw leger wijd, en maakt u een verbond met enigen uit dezelve, gij hebt
hun leger lief in elke plaats, die gij ziet.

<span id="an_57:9">57:9</span> En gij trekt met olie tot den koning, en
gij vermenigvuldigt uw welriekende zalven; en gij zendt uw gezanten
verre weg, en vernedert u tot de hel toe.

<span id="an_57:10">57:10</span> Gij zijt vermoeid door uw grote reis,
maar gij zegt niet: Het is buiten hoop; gij hebt het leven uwer hand
gevonden, daarom wordt gij niet ziek.

<span id="an_57:11">57:11</span> Maar voor wien hebt gij geschroomd of
gevreesd? Want gij hebt gelogen, en zijt Mijner niet gedachtig geweest,
gij hebt Mij op uw hart niet gelegd; is het niet, om dat Ik zwijg, en
dat van ouds af, en gij vreest Mij niet?

<span id="an_57:12">57:12</span> Ik zal uw gerechtigheid bekend maken,
en uw werken, dat zij u geen nut doen zullen.

<span id="an_57:13">57:13</span> Wanneer gij roepen zult, zo laat die,
die van u vergaderd zijn, u redden; doch de wind zal hen allen
wegvoeren, de ijdelheid zal hen wegnemen. Maar die op Mij betrouwt, die
zal het aardrijk erven, en Mijn heiligen berg erfelijk bezitten.

<span id="an_57:14">57:14</span> En men zal zeggen: Verhoogt de baan,
verhoogt de baan, bereidt den weg, neemt den aanstoot uit den weg Mijns
volks.

<span id="an_57:15">57:15</span> Want alzo zegt de Hoge en Verhevene,
Die in de eeuwigheid woont, en Wiens Naam heilig is: Ik woon in de
hoogte en in het heilige, en bij dien, die van een verbrijzelden en
nederigen geest is, opdat Ik levend make den geest der nederigen, en
opdat Ik levend make het hart der verbrijzelden.

<span id="an_57:16">57:16</span> Want Ik zal niet eeuwiglijk twisten, en
Ik zal niet geduriglijk verbolgen zijn; want de geest zou van voor Mijn
aangezicht overstelpt worden, en de zielen, die Ik gemaakt heb.

<span id="an_57:17">57:17</span> Ik was verbolgen over de
ongerechtigheid hunner gierigheid, en sloeg hen; Ik verborg Mij, en was
verbolgen; evenwel gingen zij afkerig henen in den weg huns harten.

<span id="an_57:18">57:18</span> Ik zie hun wegen, en Ik zal hen
genezen; en Ik zal hen geleiden, en hun vertroostingen wedergeven,
namelijk aan hun treurigen.

<span id="an_57:19">57:19</span> Ik schep de vrucht der lippen, vrede,
vrede dengenen, die verre zijn, en dengenen, die nabij zijn, zegt de
HEERE, en Ik zal hen genezen.

<span id="an_57:20">57:20</span> Doch de goddelozen zijn als een
voortgedreven zee, want die kan niet rusten, en haar wateren werpen
slijk en modder op.

<span id="an_57:21">57:21</span> De goddelozen, zegt mijn God, hebben
geen vrede.

<span id="an_58:1">58:1</span> Roep uit de keel, houd niet in, verhef uw
stem als een bazuin, en verkondig Mijn volk hun overtreding, en het huis
Jakobs hun zonden.

<span id="an_58:2">58:2</span> Hoewel zij Mij dagelijks zoeken, en een
lust hebben aan de kennis Mijner wegen, als een volk, dat gerechtigheid
doet en het recht zijns Gods niet verlaat, vragen zij Mij naar de
rechten der gerechtigheid; zij hebben een lust tot God te naderen;

<span id="an_58:3">58:3</span> Zeggende: Waarom vasten wij, en Gij ziet
het niet aan, waarom kwellen wij onze ziel, en Gij weet het niet? Ziet,
ten dage, wanneer gijlieden vast, zo vindt gij uw lust, en gij eist
gestrengelijk al uw arbeid.

<span id="an_58:4">58:4</span> Ziet, tot twist en gekijf vast gijlieden,
en om goddelooslijk met de vuist te slaan; vast niet gelijk heden, om uw
stem te doen horen in de hoogte.

<span id="an_58:5">58:5</span> Zou het zulk een vasten zijn, dat Ik
verkiezen zou, dat de mens zijn ziel een dag kwelle, dat hij zijn hoofd
kromme gelijk een bieze, en een zak en as onder zich spreide? Zoudt gij
dat een vasten heten, en een dag den HEERE aangenaam?

<span id="an_58:6">58:6</span> Is niet dit het vasten, dat Ik verkies:
dat gij losmaakt de knopen der goddeloosheid, dat gij ontdoet de banden
des juks, en dat gij vrij loslaat de verpletterden, en alle juk
verscheurt?

<span id="an_58:7">58:7</span> Is het niet, dat gij den hongerige uw
brood mededeelt, en de armen, verdrevenen in huis brengt? Als gij een
naakte ziet, dat gij hem dekt, en dat gij u voor uw vlees niet verbergt?

<span id="an_58:8">58:8</span> Dan zal uw licht voortbreken als de
dageraad, en uw genezing zal snellijk uitspruiten; en uw gerechtigheid
zal voor uw aangezicht heengaan, en de heerlijkheid des HEEREN zal uw
achtertocht wezen.

<span id="an_58:9">58:9</span> Dan zult gij roepen, en de HEERE zal
antwoorden; gij zult schreeuwen, en Hij zal zeggen: Ziet, hier ben Ik.
Zo gij uit het midden van u wegdoet het juk, het uitsteken des vingers,
en het spreken der ongerechtigheid;

<span id="an_58:10">58:10</span> En zo gij uw ziel opent voor den
hongerige, en de bedrukte ziel verzadigt; dan zal uw licht in de
duisternis opgaan, en uw donkerheid zal zijn als de middag.

<span id="an_58:11">58:11</span> En de HEERE zal u geduriglijk leiden,
en Hij zal uw ziel verzadigen in grote droogten, en uw beenderen vaardig
maken; en gij zult zijn als een gewaterde hof, en als een springader der
wateren, welker wateren niet ontbreken.

<span id="an_58:12">58:12</span> En die uit u voortkomen, zullen bouwen
de oude verwoeste plaatsen; de fondamenten, van geslacht tot geslacht
verwoest, zult gij oprichten; en gij zult genaamd worden: Die de bressen
toemuurt, die de paden weder opmaakt, om te bewonen.

<span id="an_58:13">58:13</span> Indien gij uw voet van den sabbat
afkeert, van te doen uw lust op Mijn heiligen dag; en indien gij den
sabbat noemt een verlustiging, opdat de HEERE geheiligd worde, Die te
eren is; en indien gij dien eert, dat gij uw wegen niet doet, en uw
eigen lust niet vindt, noch een woord daarvan spreekt;

<span id="an_58:14">58:14</span> Dan zult gij u verlustigen in den
HEERE, en Ik zal u doen rijden op de hoogten der aarde, en Ik zal u
spijzigen met de erve van uw vader Jakob; want de mond des HEEREN heeft
het gesproken.

<span id="an_59:1">59:1</span> Ziet, de hand des HEEREN is niet verkort,
dat zij niet zou kunnen verlossen; en Zijn oor is niet zwaar geworden,
dat het niet zou kunnen horen.

<span id="an_59:2">59:2</span> Maar uw ongerechtigheden maken een
scheiding tussen ulieden en tussen uw God, en uw zonden verbergen het
aangezicht van ulieden, dat Hij niet hoort.

<span id="an_59:3">59:3</span> Want uw handen zijn met bloed bevlekt; en
uw vingeren met ongerechtigheid; uw lippen spreken valsheid, uw tong
dicht onrecht.

<span id="an_59:4">59:4</span> Er is niemand, die voor de gerechtigheid
roept, en niemand, die voor de waarheid in het gericht zich begeeft; zij
vertrouwen op ijdelheid, en spreken leugen; met moeite zijn zij zwanger,
en zij baren ongerechtigheid.

<span id="an_59:5">59:5</span> Zij broeden basiliskus-eieren uit, en zij
weven spinnewebben; die van hun eieren eet, moet sterven, en als het in
stukken gedrukt wordt, er berst een adder uit.

<span id="an_59:6">59:6</span> Hun webben deugen niet tot klederen, en
zij zullen zichzelven niet kunnen dekken met hun werken; hun werken zijn
werken der ongerechtigheid, en een maaksel des wrevels is in hun handen.

<span id="an_59:7">59:7</span> Hun voeten lopen tot het kwade, en zij
haasten om onschuldig bloed te vergieten; hun gedachten zijn gedachten
der ongerechtigheid, verstoring en verbreking is op hun banen.

<span id="an_59:8">59:8</span> Den weg des vredes kennen zij niet; en er
is geen recht in hun gangen; hun paden maken zij verkeerd voor zich
zelven, al wie daarop gaat, die kent den vrede niet.

<span id="an_59:9">59:9</span> Daarom is het recht verre van ons, en de
gerechtigheid achterhaalt ons niet; wij wachten op het licht, maar ziet,
er is duisternis, op een groten glans, maar wij wandelen in donkerheden.

<span id="an_59:10">59:10</span> Wij tasten naar den wand, gelijk de
blinden, en, gelijk die geen ogen hebben, tasten wij; wij stoten ons op
den middag, als in de schemering, wij zijn in woeste plaatsen gelijk de
doden.

<span id="an_59:11">59:11</span> Wij brommen allen gelijk als de beren,
en wij kirren doorgaans gelijk de duiven; wij wachten naar recht, maar
er is geen, naar heil, maar het is verre van ons.

<span id="an_59:12">59:12</span> Want onze overtredingen zijn vele voor
U, en onze zonden getuigen tegen ons; want onze overtredingen zijn bij
ons, en onze ongerechtigheden kennen wij;

<span id="an_59:13">59:13</span> Het overtreden en het liegen tegen den
HEERE, en het achterwaarts wijken van onzen God; het spreken van
onderdrukking en afval, het ontvangen en het dichten van valse woorden
uit het hart.

<span id="an_59:14">59:14</span> Daarom is het recht achterwaarts
geweken, en de gerechtigheid staat van verre; want de waarheid struikelt
op de straat, en wat recht is, kan er niet ingaan.

<span id="an_59:15">59:15</span> Ja, de waarheid ontbreekt er, en wie
van het boze wijkt, stelt zich tot een roof; en de HEERE zag het, en het
was kwaad in Zijn ogen, dat er geen recht was.

<span id="an_59:16">59:16</span> Dewijl Hij zag, dat er niemand was, zo
ontzette Hij Zich, omdat er geen voorbidder was; daarom bracht Hem Zijn
arm heil aan, en Zijn gerechtigheid ondersteunde Hem.

<span id="an_59:17">59:17</span> Want Hij trok gerechtigheid aan als een
pantser, en den helm des heils zette Hij op Zijn hoofd, en de klederen
der wraak trok Hij aan tot kleding, en Hij deed den ijver aan als een
mantel.

<span id="an_59:18">59:18</span> Even naar de werken, even daarnaar zal
Hij vergelden, grimmigheid aan Zijn wederpartijders, vergelding aan Zijn
vijanden; den eilanden zal Hij het loon vergelden.

<span id="an_59:19">59:19</span> Dan zullen zij den Naam des HEEREN
vrezen van den nedergang, en Zijn heerlijkheid van den opgang der zon;
als de vijand zal komen gelijk een stroom, zal de Geest des HEEREN de
banier tegen hen oprichten.

<span id="an_59:20">59:20</span> En er zal een Verlosser tot Sion komen,
namelijk voor hen, die zich bekeren van de overtreding in Jakob, spreekt
de HEERE.

<span id="an_59:21">59:21</span> Mij aangaande, dit is Mijn Verbond met
hen, zegt de HEERE: Mijn Geest, Die op u is, en Mijn woorden, die Ik in
uw mond gelegd heb, die zullen van uw mond niet wijken, noch van den
mond van uw zaad, noch van den mond van het zaad uws zaads, zegt de
HEERE, van nu aan tot in eeuwigheid toe.

<span id="an_60:1">60:1</span> Maak u op, word verlicht, want uw Licht
komt, en de heerlijkheid des HEEREN gaat over u op.

<span id="an_60:2">60:2</span> Want zie, de duisternis zal de aarde
bedekken, en donkerheid de volken; doch over u zal de HEERE opgaan, en
Zijn heerlijkheid zal over u gezien worden.

<span id="an_60:3">60:3</span> En de heidenen zullen tot uw licht gaan,
en koningen tot den glans, die u is opgegaan.

<span id="an_60:4">60:4</span> Hef uw ogen rondom op, en zie, die allen
zijn vergaderd, zij komen tot u; uw zonen zullen van verre komen, en uw
dochters zullen aan uw zijde gevoedsterd worden.

<span id="an_60:5">60:5</span> Dan zult gij het zien en samenvloeien, en
uw hart zal vervaard zijn en verwijd worden; want de menigte de zee zal
tot u gekeerd worden, het heir der heidenen zal tot u komen.

<span id="an_60:6">60:6</span> Een hoop kemelen zal u bedekken, de
snelle kemelen van Midian en Hefa; zij allen uit Scheba zullen komen;
goud en wierook zullen zij aanbrengen, en zij zullen den overvloedigen
lof des HEEREN boodschappen.

<span id="an_60:7">60:7</span> Al de schapen van Kedar zullen tot u
verzameld worden; de rammen van Nebajoth zullen u dienen; zij zullen met
welgevallen komen op Mijn altaar, en Ik zal het huis Mijner heerlijkheid
heerlijk maken.

<span id="an_60:8">60:8</span> Wie zijn deze, die daar komen gevlogen
als een wolk, en als duiven tot haar vensters?

<span id="an_60:9">60:9</span> Want de eilanden zullen Mij verwachten,
en de schepen van Tarsis vooreerst, om uw kinderen van verre te brengen,
hun zilver en hun goud met hen, tot den Naam des HEEREN uws Gods, en tot
den Heilige Israels, dewijl Hij u heerlijk gemaakt heeft.

<span id="an_60:10">60:10</span> En de vreemden zullen uw muren bouwen,
en hun koningen zullen u dienen; want in Mijn verbolgenheid heb Ik u
geslagen, maar in Mijn welbehagen heb Ik Mij over u ontfermd.

<span id="an_60:11">60:11</span> En uw poorten zullen steeds openstaan,
zij zullen des daags of des nachts niet toegesloten worden; opdat men
tot u inbrenge het heir der heidenen, en hun koningen tot u geleid
worden.

<span id="an_60:12">60:12</span> Want het volk en het koninkrijk, welke
u niet zullen dienen, die zullen vergaan; en die volken zullen gans
verwoest worden.

<span id="an_60:13">60:13</span> De heerlijkheid van Libanon zal tot u
komen, de denneboom, de beukeboom en de busboom te gelijk, om te
versieren de plaats Mijns heiligdoms, en Ik zal de plaats Mijner voeten
heerlijk maken.

<span id="an_60:14">60:14</span> Ook zullen, zich buigende, tot u komen
de kinderen dergenen, die u onderdrukt hebben, en allen, die u gelasterd
hebben zullen zich nederbuigen aan de planten uwer voeten; en zij zullen
u noemen de stad des HEEREN, het Sion van den Heilige Israels.

<span id="an_60:15">60:15</span> In plaats dat gij verlaten en gehaat
zijt geweest, zodat niemand door u henen ging, zo zal Ik u stellen tot
een eeuwige heerlijkheid, tot een vreugde van geslacht tot geslacht.

<span id="an_60:16">60:16</span> En gij zult de melk der heidenen
zuigen, en gij zult de borsten der koningen zuigen; en gij zult weten,
dat Ik de HEERE ben, uw Heiland, en uw Verlosser, de Machtige Jakobs.

<span id="an_60:17">60:17</span> Voor koper zal Ik goud brengen, en voor
ijzer zal Ik zilver brengen, en voor hout koper, en voor stenen ijzer;
en zal uw opzieners vreedzaam maken, en uw drijvers rechtvaardigen.

<span id="an_60:18">60:18</span> Er zal geen geweld meer gehoord worden
in uw land, verstoring noch verbreking in uw landpale; maar uw muren
zult gij Heil heten, en uw poorten Lof.

<span id="an_60:19">60:19</span> De zon zal u niet meer wezen tot een
licht des daags, en tot een glans zal u de maan niet lichten; maar de
HEERE zal u wezen tot een eeuwig Licht, en uw God tot uw Sierlijkheid.

<span id="an_60:20">60:20</span> Uw zon zal niet meer ondergaan, en uw
maan zal haar licht niet intrekken; want de HEERE zal u tot een eeuwig
licht wezen, en de dagen uwer treuring zullen een einde nemen.

<span id="an_60:21">60:21</span> En uw volk zullen allen te zamen
rechtvaardigen zijn, zij zullen in eeuwigheid de aarde erfelijk
bezitten; zij zullen zijn een spruit Mijner plantingen, een werk Mijner
handen, opdat Ik verheerlijkt worde.

<span id="an_60:22">60:22</span> De kleinste zal tot duizend worden, en
de minste tot een machtig volk; Ik, de HEERE, zal zulks te zijner tijd
snellijk doen komen.

<span id="an_61:1">61:1</span> De Geest des Heeren HEEREN is op Mij,
omdat de Heere Mij gezalfd heeft, om een blijde boodschap te brengen den
zachtmoedigen; Hij heeft Mij gezonden om te verbinden de gebrokenen van
harte, om den gevangenen vrijheid uit te roepen, en den gebondenen
opening der gevangenis;

<span id="an_61:2">61:2</span> Om uit te roepen het jaar van het
welbehagen des HEEREN, en den dag der wraak onzes Gods; om alle
treurigen te troosten;

<span id="an_61:3">61:3</span> Om den treurigen Sions te beschikken dat
hun gegeven worde sieraad voor as, vreugdeolie voor treurigheid, het
gewaad des lofs voor een benauwden geest; opdat zij genaamd worden
eikebomen der gerechtigheid, een planting des HEEREN, opdat Hij
verheerlijkt worde.

<span id="an_61:4">61:4</span> En zij zullen de oude verwoeste plaatsen
bouwen, de vorige verstoringen weder oprichten, en de verwoeste steden
vernieuwen, die verstoord waren van geslacht tot geslacht.

<span id="an_61:5">61:5</span> En uitlanders zullen staan, en uw kudden
weiden; en vreemden zullen uw akkerlieden en uw wijngaardeniers zijn.

<span id="an_61:6">61:6</span> Doch gijlieden zult priesters des HEEREN
heten, men zal u dienaren onzes Gods noemen; gij zult het vermogen der
heidenen eten, en in hun heerlijkheid zult gij u roemen.

<span id="an_61:7">61:7</span> Voor uw dubbele schaamte en schande
zullen zij juichen over hun deel; daarom zullen zij in hun land erfelijk
het dubbele bezitten; zij zullen eeuwige vreugde hebben.

<span id="an_61:8">61:8</span> Want Ik, de HEERE, heb het recht lief, Ik
haat den roof in het brandoffer, en Ik zal geven, dat hun werk in der
waarheid zal zijn; en Ik zal een eeuwig verbond met hen maken.

<span id="an_61:9">61:9</span> En hun zaad zal onder de heidenen bekend
worden, en hun nakomelingen in het midden der volken; allen, die hen
zien zullen, zullen hen kennen, dat zij zijn een zaad, dat de HEERE
gezegend heeft.

<span id="an_61:10">61:10</span> Ik ben zeer vrolijk in den HEERE, mijn
ziel verheugt zich in mijn God, want Hij heeft mij bekleed met de
klederen des heils, den mantel der gerechtigheid heeft Hij mij omgedaan;
gelijk een bruidegom zich met priesterlijk sieraad versiert, en als een
bruid zich versiert met haar gereedschap.

<span id="an_61:11">61:11</span> Want gelijk de aarde haar spruit
voortbrengt, en gelijk een hof, hetgeen in hem gezaaid is, doet
uitspruiten; alzo zal de Heere HEERE gerechtigheid en lof doen
uitspruiten voor al de volken.

<span id="an_62:1">62:1</span> Om Sions wil zal ik niet zwijgen, en om
Jeruzalems wil zal ik niet stil zijn; totdat haar gerechtigheid
voortkome als een glans, en haar heil als een fakkel, die brandt.

<span id="an_62:2">62:2</span> En de heidenen zullen uw gerechtigheid
zien, en alle koningen uw heerlijkheid; en gij zult met een nieuwen naam
genoemd worden, welken des HEEREN mond uitdrukkelijk noemen zal.

<span id="an_62:3">62:3</span> En gij zult een sierlijke kroon zijn in
de hand des HEEREN, en een koninklijke hoed in de hand uws Gods.

<span id="an_62:4">62:4</span> Tot u zal niet meer gezegd worden: De
verlatene, en tot uw land zal niet meer gezegd worden: Het verwoeste;
maar gij zult genoemd worden: Mijn lust is aan haar! en uw land: Het
getrouwde; want de HEERE heeft een lust aan u, en uw land zal getrouwd
worden.

<span id="an_62:5">62:5</span> Want gelijk een jongeling een jonkvrouw
trouwt, alzo zullen uw kinderen u trouwen; en gelijk de bruidegom
vrolijk is over de bruid, alzo zal uw God over u vrolijk zijn.

<span id="an_62:6">62:6</span> O Jeruzalem! Ik heb wachters op uw muren
besteld, die geduriglijk al den dag en al den nacht niet zullen zwijgen.
O gij, die des HEEREN doet gedenken, laat geen stilzwijgen bij ulieden
wezen!

<span id="an_62:7">62:7</span> En zwijgt niet stil voor Hem, totdat Hij
bevestige, en totdat Hij Jeruzalem stelle tot een lof op aarde.

<span id="an_62:8">62:8</span> De HEERE heeft gezworen bij Zijn
rechterhand, en bij den arm Zijner sterkte: indien Ik uw koren meer zal
geven tot spijs voor uw vijanden, en indien de vreemden zullen drinken
uw most, waaraan gij gearbeid hebt!

<span id="an_62:9">62:9</span> Maar die het inzamelen zullen, die zullen
het eten, en zij zullen den HEERE prijzen; en die hem vergaderen zullen,
zullen hem drinken in de voorhoven Mijns heiligdoms.

<span id="an_62:10">62:10</span> Gaat door, gaat door, door de poorten,
bereidt den weg des volks; verhoogt, verhoogt een baan, ruimt de stenen
weg, steekt een banier omhoog tot de volken!

<span id="an_62:11">62:11</span> Ziet, de HEERE heeft doen horen, tot
aan het einde der aarde: zegt de dochter van Sion: Zie, uw Heil komt;
zie, Zijn loon is met Hem, en Zijn arbeidsloon is voor Zijn aangezicht.

<span id="an_62:12">62:12</span> En zij zullen hen noemen het heilige
volk, de verlosten des HEEREN; en gij zult genoemd worden de gezochte,
de stad, die niet verlaten is.

<span id="an_63:1">63:1</span> Wie is Deze, Die van Edom komt met
besprenkelde klederen, van Bozra? Deze, Die versierd is in Zijn gewaad?
Die voorttrekt in Zijn grote kracht? Ik ben het, Die in gerechtigheid
spreek, Die machtig ben te verlossen.

<span id="an_63:2">63:2</span> Waarom zijt Gij rood aan Uw gewaad, en Uw
klederen als van een, die in de wijnpers treedt?

<span id="an_63:3">63:3</span> Ik heb de pers alleen getreden, en er was
niemand van de volken met Mij; en Ik heb hen getreden in Mijn toorn, en
heb hen vertrapt in Mijn grimmigheid; en hun kracht is gesprengd op Mijn
klederen, en al Mijn gewaad heb Ik bezoedeld.

<span id="an_63:4">63:4</span> Want de dag der wraak was in Mijn hart,
en het jaar Mijner verlosten was gekomen.

<span id="an_63:5">63:5</span> En Ik zag toe, en er was niemand die
hielp; en Ik ontzette Mij, en er was niemand, die ondersteunde; daarom
heeft Mijn arm Mij heil beschikt, en Mijn grimmigheid heeft Mij
ondersteund,

<span id="an_63:6">63:6</span> En Ik heb de volken vertreden in Mijn
toorn, en Ik heb hen dronken gemaakt in Mijn grimmigheid; en Ik heb hun
kracht ter aarde doen nederdalen.

<span id="an_63:7">63:7</span> Ik zal de goedertierenheden des HEEREN
vermelden, den veelvoudigen lof des HEEREN, naar alles, wat de HEERE ons
heeft bewezen, en de grote goedigheid aan het huis van Israel, die Hij
hun bewezen heeft, naar Zijn barmhartigheden, en naar de veelheid Zijner
goedertierenheden.

<span id="an_63:8">63:8</span> Want Hij zeide: Zij zijn immers Mijn
volk, kinderen, die niet liegen zullen? Alzo is Hij hun geworden tot een
Heiland.

<span id="an_63:9">63:9</span> In al hun benauwdheid was Hij benauwd, en
de Engel Zijns aangezichts heeft hen behouden; door Zijn liefde en door
Zijn genade heeft Hij hen verlost; en Hij nam hen op, en Hij droeg hen
al de dagen van ouds.

<span id="an_63:10">63:10</span> Maar zij zijn wederspannig geworden, en
zij hebben Zijn Heiligen Geest smarten aangedaan; daarom is Hij hun in
een vijand verkeerd, Hij Zelf heeft tegen hen gestreden.

<span id="an_63:11">63:11</span> Nochtans dacht Hij aan de dagen van
ouds, aan Mozes en Zijn volk; maar nu, waar is Hij, Die hen uit de zee
opgebracht heeft, met de herders Zijner kudde? Waar is Hij, Die Zijn
Heiligen Geest in het midden van hen stelde?

<span id="an_63:12">63:12</span> Die den arm Zijner heerlijkheid heeft
doen gaan aan de rechterhand van Mozes; Die de wateren voor hunlieder
aangezichten kliefde opdat Hij Zich een eeuwigen Naam maakte?

<span id="an_63:13">63:13</span> Die hen leidde door de afgronden; als
een paard in de woestijn, struikelden zij niet.

<span id="an_63:14">63:14</span> Gelijk een beest, dat afgaat in de
valleien, heeft hun de Geest des HEEREN rust gegeven. Alzo hebt Gij Uw
volk geleid, opdat Gij U een heerlijken Naam zoudt maken.

<span id="an_63:15">63:15</span> Zie van den hemel af, en aanschouw van
Uw heilige en Uw heerlijke woning; waar zijn Uw ijver en Uw mogendheden,
het gerommel Uws ingewands en Uwer barmhartigheden? Zij houden zich
tegen mij in.

<span id="an_63:16">63:16</span> Gij zijt toch onze Vader, want Abraham
weet van ons niet, en Israel kent ons niet; Gij, o HEERE! zijt onze
Vader, onze Verlosser van ouds af is Uw Naam.

<span id="an_63:17">63:17</span> HEERE! waarom doet Gij ons van Uw wegen
dwalen, waarom verstokt Gij ons hart, dat wij U niet vrezen? Keer weder
om Uwer knechten wil, de stammen Uws erfdeels.

<span id="an_63:18">63:18</span> Uw heilig volk heeft het maar een
weinig tijds bezeten; onze wederpartijders hebben Uw heiligdom
vertreden.

<span id="an_63:19">63:19</span> Wij zijn geworden als die, over welke
Gij van ouds niet hebt geheerst, en die naar Uw Naam niet zijn genoemd.

<span id="an_64:1">64:1</span> Och, dat Gij de hemelen scheurdet, dat
Gij nederkwaamt, dat de bergen van Uw aangezicht vervloten;

<span id="an_64:2">64:2</span> Gelijk een smeltvuur brandt, en het vuur
de wateren doet opbobbelen, om Uw Naam aan Uw wederpartijders bekend te
maken! Laat alzo de heidenen voor Uw aangezicht beven.

<span id="an_64:3">64:3</span> Toen Gij vreselijke dingen deedt, die wij
niet verwachtten; Gij kwaamt neder, van Uw aangezicht vervloten de
bergen.

<span id="an_64:4">64:4</span> Ja, van ouds heeft men het niet gehoord,
noch met oren vernomen, en geen oog heeft het gezien, behalve Gij, o
God! wat Hij doen zal dien, die op Hem wacht.

<span id="an_64:5">64:5</span> Gij ontmoet den vrolijke, en die
gerechtigheid doet dengenen, die Uwer gedenken op Uw wegen; zie, Gij
waart verbolgen, omdat wij gezondigd hebben; in dezelve is de
eeuwigheid, opdat wij behouden wierden.

<span id="an_64:6">64:6</span> Doch wij allen zijn als een onreine, en
al onze gerechtigheden zijn als een wegwerpelijk kleed; en wij allen
vallen af als een blad, en onze misdaden voeren ons henen weg als een
wind.

<span id="an_64:7">64:7</span> En er is niemand, die Uw Naam aanroept,
die zich opwekt, dat hij U aangrijpe; want Gij verbergt Uw aangezicht
voor ons, en Gij doet ons smelten, door middel van onze
ongerechtigheden.

<span id="an_64:8">64:8</span> Doch nu, HEERE! Gij zijt onze Vader; wij
zijn leem, en Gij zijt onze pottenbakker, en wij allen zijn Uwer handen
werk.

<span id="an_64:9">64:9</span> HEERE! wees niet zo zeer verbolgen, en
gedenk niet eeuwiglijk der ongerechtigheid; zie, aanschouw toch, wij
allen zijn Uw volk.

<span id="an_64:10">64:10</span> Uw heilige steden zijn een woestijn
geworden, Sion is een woestijn geworden, Jeruzalem een verwoesting.

<span id="an_64:11">64:11</span> Ons heilig en ons heerlijk huis, waarin
onze vaders U loofden, is met vuur verbrand; en al onze gewenste dingen
zijn tot woestheid geworden.

<span id="an_64:12">64:12</span> HEERE! zoudt Gij U over deze dingen
inhouden, zoudt Gij stilzwijgen, en ons zozeer bedrukken?

<span id="an_65:1">65:1</span> Ik ben gevonden van hen, die naar Mij
niet vraagden; Ik ben gevonden van degenen, die Mij niet zochten; tot
het volk, dat naar Mijn Naam niet genoemd was, heb Ik gezegd: Ziet, hier
ben Ik, ziet, hier ben Ik.

<span id="an_65:2">65:2</span> Ik heb Mijn handen uitgebreid, den gansen
dag tot een wederstrevig volk, die wandelen op een weg, die niet goed
is, naar hun eigen gedachten.

<span id="an_65:3">65:3</span> Een volk, Mij geduriglijk tergende in
Mijn aangezicht, in hoven offerende, en rokende op tichelstenen;

<span id="an_65:4">65:4</span> Zittende bij de graven, zo vernachten zij
bij degenen, die bewaard worden, etende zwijnenvlees, en er is sap van
gruwelijke dingen in hun vaten.

<span id="an_65:5">65:5</span> Die daar zeggen: Houd u tot uzelven, en
naak tot mij niet, want ik ben heiliger dan gij. Dezen zijn een rook in
Mijn neus, een vuur, den gansen dag brandende.

<span id="an_65:6">65:6</span> Ziet, het is voor Mijn aangezicht
geschreven; Ik zal niet zwijgen, maar Ik zal vergelden, ja, in hun
boezem zal Ik vergelden;

<span id="an_65:7">65:7</span> Uw ongerechtigheden, en uwer vaderen
ongerechtigheden tegelijk, zegt de HEERE, die gerookt hebben op de
bergen, en Mij smaadheid aangedaan hebben op de heuvelen; daarom zal Ik
hun vorig werkloon in hun boezem weder toemeten.

<span id="an_65:8">65:8</span> Alzo zegt de HEERE: Gelijk wanneer men
most in een bos druiven vindt, men zegt: Verderf ze niet, want er is een
zegen in; alzo zal Ik het om Mijner knechten wil doen, dat Ik hen niet
allen verderve.

<span id="an_65:9">65:9</span> En Ik zal zaad uit Jakob voortbrengen, en
uit Juda een erfbezitter van Mijn bergen; en Mijn uitverkorenen zullen
het erfelijk bezitten, en Mijn knechten zullen aldaar wonen.

<span id="an_65:10">65:10</span> En Saron zal tot een schaapskooi
worden, en het dal van Achor tot een runderleger, voor Mijn volk, dat
Mij gezocht heeft.

<span id="an_65:11">65:11</span> Maar gij verlaters des HEEREN, gij
vergeters van den berg Mijner heiligheid, gij aanrichters ener tafel
voor die bende, en gij opvullers des dranks voor dat getal!

<span id="an_65:12">65:12</span> Ik zal ulieden ook ten zwaarde tellen,
dat gij allen u ter slachting zult krommen, omdat Ik geroepen heb, maar
gij hebt niet geantwoord, Ik gesproken heb, maar gij hebt niet gehoord,
maar hebt gedaan, dat kwaad was in Mijn ogen, en hebt verkoren hetgeen,
waaraan Ik geen lust heb.

<span id="an_65:13">65:13</span> Daarom zegt de Heere HEERE alzo: Ziet,
Mijn knechten zullen eten, doch gijlieden zult hongeren; ziet, Mijn
knechten zullen drinken, doch gijlieden zult dorsten; ziet, Mijn
knechten zullen blijde zijn, doch gijlieden zult beschaamd zijn.

<span id="an_65:14">65:14</span> Ziet, Mijn knechten zullen juichen van
goeder harte, maar gijlieden zult schreeuwen van weedom des harten, en
van verbreking des geestes zult gij huilen.

<span id="an_65:15">65:15</span> En gijlieden zult uw naam Mijn
uitverkorenen tot een vervloeking laten; en de Heere HEERE zal ulieden
doden, maar Zijn knechten zal Hij met een anderen naam noemen;

<span id="an_65:16">65:16</span> Zodat, wie zich zegenen zal op aarde,
die zal zich zegenen in den God der waarheid; en wie zal zweren op
aarde, die zal zweren bij den God der waarheid, omdat de vorige
benauwdheden zullen vergeten zijn, en omdat zij voor Mijn ogen verborgen
zijn.

<span id="an_65:17">65:17</span> Want ziet, Ik schep nieuwe hemelen en
een nieuwe aarde; en de vorige dingen zullen niet meer gedacht worden,
en zullen in het hart niet opkomen.

<span id="an_65:18">65:18</span> Maar weest gijlieden vrolijk, en
verheugt u tot in der eeuwigheid in hetgeen Ik schep; want ziet, Ik
schep Jeruzalem een verheuging, en haar volk een vrolijkheid.

<span id="an_65:19">65:19</span> En Ik zal Mij verheugen over Jeruzalem,
en vrolijk zijn over Mijn volk; en in haar zal niet meer gehoord worden
de stem der wening, noch de stem des geschreeuws.

<span id="an_65:20">65:20</span> Van daar zal niet meer wezen een
zuigeling van weinig dagen, noch een oud man, die zijn dagen niet zal
vervullen; want een jongeling zal sterven, honderd jaren oud zijnde,
maar een zondaar, honderd jaren oud zijnde, zal vervloekt worden.

<span id="an_65:21">65:21</span> En zij zullen huizen bouwen en bewonen,
en zij zullen wijngaarden planten, en derzelver vrucht eten.

<span id="an_65:22">65:22</span> Zij zullen niet bouwen, dat het een
ander bewone; zij zullen niet planten, dat het een ander ete, want de
dagen Mijns volks zullen zijn als de dagen eens booms, en Mijn
uitverkorenen zullen het werk hunner handen verslijten.

<span id="an_65:23">65:23</span> Zij zullen niet tevergeefs arbeiden,
noch baren ter verstoring; want zij zijn het zaad der gezegenden des
HEEREN, en hun nakomelingen met hen.

<span id="an_65:24">65:24</span> En het zal geschieden, eer zij roepen,
zo zal Ik antwoorden; terwijl zij nog spreken, zo zal Ik horen.

<span id="an_65:25">65:25</span> De wolf en het lam zullen te zamen
weiden, en de leeuw zal stro eten als een rund, en stof zal de spijze
der slang zijn; zij zullen geen kwaad doen noch verderven op Mijn gansen
heiligen berg zegt de HEERE.

<span id="an_66:1">66:1</span> Alzo zegt de HEERE: De hemel is Mijn
troon, en de aarde is de voetbank Mijner voeten; waar zou dat huis zijn,
dat gijlieden Mij zoudt bouwen, en waar is de plaats Mijner rust?

<span id="an_66:2">66:2</span> Want Mijn hand heeft al deze dingen
gemaakt, en al deze dingen zijn geweest, spreekt de HEERE; maar op dezen
zal Ik zien, op den arme en verslagene van geest, en die voor Mijn woord
beeft.

<span id="an_66:3">66:3</span> Wie een os slacht, slaat een man; wie een
lam offert, breekt een hond den hals; wie spijsoffer offert, is als die
zwijnenbloed offert; wie wierook brandt ten gedenkoffer, is als die een
afgod zegent. Dezen verkiezen ook hun wegen, en hun ziel heeft lust aan
hun verfoeiselen.

<span id="an_66:4">66:4</span> Ik zal ook verkiezen het loon hunner
handelingen, en hun vreze zal Ik over hen doen komen, omdat Ik geroepen
heb, en niemand antwoordde, Ik gesproken heb, en zij niet hoorden, maar
deden dat kwaad is in Mijn ogen, en verkoren hetgeen waartoe Ik geen
lust had.

<span id="an_66:5">66:5</span> Hoort des HEEREN woord, gij, die voor
Zijn woord beeft! Uw broeders, die u haten, die u verre afzonderen, om
Mijns Naams wil, zeggen: Dat de HEERE heerlijk worde! Doch Hij zal
verschijnen tot ulieder vreugde, zij daarentegen zullen beschaamd
worden.

<span id="an_66:6">66:6</span> Er zal een stem van een groot rumoer uit
de stad zijn, een stem uit den tempel, de stem des HEEREN, Die Zijn
vijanden de verdiensten vergeldt.

<span id="an_66:7">66:7</span> Eer zij barensnood had, heeft zij
gebaard, eer haar smart overkwam, zo is zij van een knechtje verlost.

<span id="an_66:8">66:8</span> Wie heeft ooit zulks gehoord? Wie heeft
dergelijks gezien? Zou een land kunnen geboren worden op een enigen dag?
Zou een volk kunnen geboren worden op een enige reize? Maar Sion heeft
weeen gekregen, en zij heeft haar zonen gebaard.

<span id="an_66:9">66:9</span> Zou Ik de baarmoeder openbreken, en niet
genereren? zegt de HEERE; zou Ik, Die genereer, voortaan toesluiten?
zegt uw God.

<span id="an_66:10">66:10</span> Verblijdt u met Jeruzalem, en verheugt
u over haar, al haar liefhebbers! Weest vrolijk over haar met vreugde,
gij allen, die over haar zijt treurig geweest!

<span id="an_66:11">66:11</span> Opdat gij moogt zuigen, en verzadigd
worden van de borsten harer vertroostingen; opdat gij moogt uitzuigen,
en u verlusten met den glans harer heerlijkheid.

<span id="an_66:12">66:12</span> Want alzo zegt de HEERE: Ziet, Ik zal
den vrede over haar uitstrekken als een rivier, en de heerlijkheid der
heidenen als een overlopende beek; dan zult gijlieden zuigen; gij zult
op de zijden gedragen worden, en op de knieen zeer vriendelijk
getroeteld worden.

<span id="an_66:13">66:13</span> Als een, dien zijn moeder troost, alzo
zal Ik u troosten; ja, gij zult te Jeruzalem getroost worden.

<span id="an_66:14">66:14</span> En gij zult het zien, en uw hart zal
vrolijk zijn, en uw beenderen zullen groenen als het tedere gras; dan
zal de hand des HEEREN bekend worden aan Zijn knechten, en Hij zal Zijn
vijanden gram worden.

<span id="an_66:15">66:15</span> Want ziet, de HEERE zal met vuur komen,
en Zijn wagenen als een wervelwind; om met grimmigheid Zijn toorn
hiertoe te wenden, en Zijn schelding met vuurvlammen.

<span id="an_66:16">66:16</span> Want met vuur, en met Zijn zwaard zal
de HEERE in het recht treden met alle vlees; en de verslagenen des
HEEREN zullen vermenigvuldigd zijn.

<span id="an_66:17">66:17</span> Die zichzelven heiligen, en zichzelven
reinigen in de hoven, achter een in het midden derzelve, die
zwijnenvlees eten, en verfoeisel, en muizen; te zamen zullen zij
verteerd worden, spreekt de HEERE.

<span id="an_66:18">66:18</span> Hun werken en hun gedachten! Het komt,
dat Ik vergaderen zal alle heidenen en tongen, en zij zullen komen, en
zij zullen Mijn heerlijkheid zien.

<span id="an_66:19">66:19</span> En Ik zal een teken aan hen zetten, en
uit hen, die het ontkomen zullen zijn, zal Ik zenden tot de heidenen
naar Tarsis, Pul, en Lud, de boogschutters, naar Tubal en Javan, tot de
ver gelegen eilanden, die Mijn gerucht niet gehoord, noch Mijn
heerlijkheid gezien hebben; en zij zullen Mijn heerlijkheid onder de
heidenen verkondigen.

<span id="an_66:20">66:20</span> En zij zullen al uw broeders uit alle
heidenen den HEERE ten spijsoffer brengen, op paarden, en op wagenen, en
op rosbaren, en op muildieren, en op snelle lopers, naar Mijn heiligen
berg toe, naar Jeruzalem, zegt de HEERE, gelijk als de kinderen Israels
het spijsoffer in een rein vat brengen ten huize des HEEREN.

<span id="an_66:21">66:21</span> En ook zal Ik uit dezelve enigen tot
priesters en tot Levieten nemen, zegt de HEERE.

<span id="an_66:22">66:22</span> Want gelijk als die nieuwe hemel en die
nieuwe aarde, die Ik maken zal, voor Mijn aangezicht zullen staan,
spreekt de HEERE, alzo zal ook ulieder zaad en ulieder naam staan.

<span id="an_66:23">66:23</span> En het zal geschieden, dat van de ene
nieuwe maan tot de andere, en van den enen sabbat tot den anderen, alle
vlees komen zal om aan te bidden voor Mijn aangezicht, zegt de HEERE.

<span id="an_66:24">66:24</span> En zij zullen henen uitgaan, en zij
zullen de dode lichamen der lieden zien, die tegen Mij overtreden
hebben; want hun worm zal niet sterven, en hun vuur zal niet uitgeblust
worden, en zij zullen allen vlees een afgrijzing wezen.

------------------------------------------------------------------------

[Next: Jeremiah](jer.md)
