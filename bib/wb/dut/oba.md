[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](amo)  [Next](jon.md) 

------------------------------------------------------------------------

### Dutch Bible: Obadiah

<span id="an_1:1">1:1</span> Het gezicht van Obadja. Alzo zegt de Heere
HEERE van Edom: Wij hebben een gerucht gehoord van den HEERE, en er is
een gezant geschikt onder de heidenen: Staat op, en laat ons opstaan
tegen hen ten strijde.

<span id="an_1:2">1:2</span> Ziet, Ik heb u klein gemaakt onder de
heidenen, gij zijt zeer veracht.

<span id="an_1:3">1:3</span> De trotsheid uws harten heeft u bedrogen;
hij, die daar woont in de kloven der steenrotsen, in zijn hoge woning;
die in zijn hart zegt: Wie zou mij ter aarde nederstoten?

<span id="an_1:4">1:4</span> Al verhieft gij u gelijk de arend, en al
steldet gij uw nest tussen de sterren, zo zal Ik u van daar nederstoten,
spreekt de HEERE.

<span id="an_1:5">1:5</span> Zo er dieven, zo er nachtrovers tot u
gekomen waren (hoe zijt gij uitgeroeid!), zouden zij niet gestolen
hebben zoveel hun genoeg ware? Zo er wijnlezers tot u gekomen waren,
zouden zij niet een nalezing hebben overgelaten?

<span id="an_1:6">1:6</span> Hoe zijn Ezau's goederen nagespeurd, zijn
verborgen schatten opgezocht!

<span id="an_1:7">1:7</span> Al uw bondgenoten hebben u tot aan de
landpale uitgeleid; uw vredegenoten hebben u bedrogen, zij hebben u
overmocht; die uw brood eten zullen een gezwel onder u zetten, er is
geen verstand in hem.

<span id="an_1:8">1:8</span> Zal het niet te dien dage zijn, spreekt de
HEERE, dat Ik de wijzen uit Edom, en het verstand uit Ezau's gebergte
zal doen vergaan?

<span id="an_1:9">1:9</span> Ook zullen uw helden, o Theman! versaagd
zijn; opdat een ieder uit Ezau's gebergte door den moord worde
uitgeroeid.

<span id="an_1:10">1:10</span> Om het geweld, begaan aan uw broeder
Jakob, zal schaamte u bedekken; en gij zult uitgeroeid worden in
eeuwigheid.

<span id="an_1:11">1:11</span> Ten dage als gij tegenover stondt, ten
dage als de uitlanders zijn heir gevangen voerden, en de vreemden tot
zijn poorten introkken, en over Jeruzalem het lot wierpen, waart gij ook
als een van hen.

<span id="an_1:12">1:12</span> Toen zoudt gij niet gezien hebben op den
dag uws broeders, den dag zijner vervreemding; noch u verblijd hebben
over de kinderen van Juda, ten dage huns ondergangs; noch uw mond groot
gemaakt hebben, ten dage der benauwdheid;

<span id="an_1:13">1:13</span> Noch ter poorte Mijns volks ingegaan
zijn, ten dage huns verderfs; noch gezien hebben, ook gij, op zijn
kwaad, ten dage zijns verderfs; noch uw handen uitgestrekt hebben aan
zijn heir, ten dage zijns verderfs;

<span id="an_1:14">1:14</span> Noch gestaan hebben op de wegscheiding,
om zijn ontkomenen uit te roeien; noch zijn overgeblevenen overgeleverd
hebben, ten dage der benauwdheid.

<span id="an_1:15">1:15</span> Want de dag des HEEREN is nabij, over al
de heidenen; gelijk als gij gedaan hebt, zal u gedaan worden; uw
vergelding zal op uw hoofd wederkeren.

<span id="an_1:16">1:16</span> Want gelijk gijlieden gedronken hebt op
den berg Mijner heiligheid, zo zullen al de heidenen geduriglijk
drinken; ja, zij zullen drinken en inzwelgen, en zullen zijn alsof zij
er niet geweest waren.

<span id="an_1:17">1:17</span> Maar op den berg Sions zal ontkoming
zijn, en hij zal een heiligheid zijn; en die van het huis Jakobs zullen
hun erfgoederen erfelijk bezitten.

<span id="an_1:18">1:18</span> En Jakobs huis zal een vuur zijn, en
Jozefs huis een vlam, en Ezau's huis tot een stoppel; en zij zullen
tegen hen ontbranden, en zullen ze verteren, zodat Ezau's huis geen
overgeblevene zal hebben; want de HEERE heeft het gesproken.

<span id="an_1:19">1:19</span> En die van het zuiden zullen Ezau's
gebergte, en die van de laagte zullen de Filistijnen erfelijk bezitten;
ja, zij zullen het veld van Efraim en het veld van Samaria erfelijk
bezitten; en Benjamin Gilead.

<span id="an_1:20">1:20</span> En de gevankelijk weggevoerden van dit
heir der kinderen Israels, hetgeen der Kanaanieten was, tot Zarfath toe;
en de gevankelijk weggevoerden van Jeruzalem, hetgeen in Sefarad is, zij
zullen de steden van het zuiden erfelijk bezitten.

<span id="an_1:21">1:21</span> En er zullen heilanden op den berg Sions
opkomen, om Ezau's gebergte te richten; en het koninkrijk zal des HEEREN
zijn.

------------------------------------------------------------------------

[Next: Jonah](jon.md)
