[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Dutch Bible: Colossians

<span id="an_1:1">1:1</span> Paulus, een apostel van Jezus Christus,
door de wil van God, en Timotheus, de broeder,

<span id="an_1:2">1:2</span> Den heiligen en gelovige broederen in
Christus, die te Kolosse zijn: genade zij u en vrede van God, onzen
Vader, en den Heere Jezus Christus.

<span id="an_1:3">1:3</span> Wij danken den God en Vader van onzen Heere
Jezus Christus, altijd voor u biddende;

<span id="an_1:4">1:4</span> Alzo wij van uw geloof in Christus Jezus
gehoord hebben, en van de liefde, die gij hebt tot alle heiligen.

<span id="an_1:5">1:5</span> Om de hoop, die u weggelegd is in de
hemelen, van welke gij te voren gehoord hebt, door het Woord der
waarheid, namelijk des Evangelies;

<span id="an_1:6">1:6</span> Hetwelk tot u gekomen is, gelijk ook in de
gehele wereld, en het brengt vruchten voort, gelijk ook onder u, van
dien dag af dat gij gehoord hebt, en de genade Gods in waarheid bekend
hebt.

<span id="an_1:7">1:7</span> Gelijk gij ook geleerd hebt van Epafras,
onzen geliefden mededienstknecht, dewelke een getrouw dienaar van
Christus is voor u;

<span id="an_1:8">1:8</span> Die ons ook verklaard heeft uw liefde in
den Geest.

<span id="an_1:9">1:9</span> Waarom ook wij, van dien dag af dat wij het
gehoord hebben, niet ophouden voor u te bidden en te begeren, dat gij
moogt vervuld worden met de kennis van Zijn wil, in alle wijsheid en
geestelijk verstand;

<span id="an_1:10">1:10</span> Opdat gij moogt wandelen waardiglijk den
Heere, tot alle behagelijkheid, in alle goede werken vrucht dragende, en
wassende in de kennis van God;

<span id="an_1:11">1:11</span> Met alle kracht bekrachtigd zijnde, naar
de sterkte Zijner heerlijkheid, tot alle lijdzaamheid en lankmoedigheid,
met blijdschap;

<span id="an_1:12">1:12</span> Dankende den Vader, Die ons bekwaam
gemaakt heeft, om deel te hebben in de erve der heiligen in het licht;

<span id="an_1:13">1:13</span> Die ons getrokken heeft uit de macht der
duisternis, en overgezet heeft in het Koninkrijk van den Zoon Zijner
liefde;

<span id="an_1:14">1:14</span> In Denwelke wij de verlossing hebben door
Zijn bloed, namelijk de vergeving der zonden;

<span id="an_1:15">1:15</span> Dewelke het Beeld is des onzienlijken
Gods, de Eerstgeborene aller kreaturen.

<span id="an_1:16">1:16</span> Want door Hem zijn alle dingen geschapen,
die in de hemelen en die op de aarde zijn, die zienlijk en die
onzienlijk zijn, hetzij tronen, hetzij heerschappijen, hetzij overheden,
hetzij machten; alle dingen zijn door Hem en tot Hem geschapen;

<span id="an_1:17">1:17</span> En Hij is voor alle dingen, en alle
dingen bestaan te zamen door Hem;

<span id="an_1:18">1:18</span> En Hij is het Hoofd des lichaams,
namelijk der Gemeente, Hij, Die het Begin is, de Eerstgeborene uit de
doden, opdat Hij in allen de Eerste zou zijn.

<span id="an_1:19">1:19</span> Want het is des Vaders welbehagen
geweest, dat in Hem al de volheid wonen zou;

<span id="an_1:20">1:20</span> En dat Hij, door Hem vrede gemaakt
hebbende door het bloed Zijns kruises, door Hem, zeg ik, alle dingen
verzoenen zou tot Zichzelven, hetzij de dingen, die op de aarde, hetzij
de dingen die in de hemelen zijn.

<span id="an_1:21">1:21</span> En Hij heeft u, die eertijds vervreemd
waart, en vijanden door het verstand in de boze werken, nu ook verzoend,

<span id="an_1:22">1:22</span> In het lichaam Zijns vleses, door den
dood, opdat Hij u zou heilig en onberispelijk en onbeschuldiglijk voor
Zich stellen;

<span id="an_1:23">1:23</span> Indien gij maar blijft in het geloof,
gefondeerd en vast, en niet bewogen wordt van de hope des Evangelies,
dat gij gehoord hebt, hetwelk gepredikt is onder al de kreature, die
onder den hemel is; van hetwelk ik Paulus een dienaar geworden ben;

<span id="an_1:24">1:24</span> Die mij nu verblijd in mijn lijden voor
u, en vervulle in mijn vlees de overblijfselen van de verdrukkingen van
Christus, voor Zijn lichaam, hetwelk is de Gemeente;

<span id="an_1:25">1:25</span> Welker dienaar ik geworden ben, naar de
bedeling van God, die mij gegeven is aan u, om te vervullen het Woord
Gods;

<span id="an_1:26">1:26</span> Namelijk de verborgenheid, die verborgen
is geweest van alle eeuwen en van alle geslachten, maar nu geopenbaard
is aan Zijn heiligen;

<span id="an_1:27">1:27</span> Aan wie God heeft willen bekend maken,
welke zij de rijkdom der heerlijkheid dezer verborgenheid onder de
heidenen, welke is Christus onder u, de Hoop der heerlijkheid;

<span id="an_1:28">1:28</span> Denwelken wij verkondigen, vermanende een
iegelijk mens, en lerende een iegelijk mens in alle wijsheid, opdat wij
zouden een iegelijk mens volmaakt stellen in Christus Jezus;

<span id="an_1:29">1:29</span> Waartoe ik ook arbeide, strijdende naar
Zijn werking, die in mij werkt met kracht.

<span id="an_2:1">2:1</span> Want ik wil, dat gij weet, hoe groten
strijd ik voor u heb, en voor degenen, die te Laodicea zijn, en zo velen
als er mijn aangezicht in het vlees niet hebben gezien;

<span id="an_2:2">2:2</span> Opdat hun harten vertroost mogen worden, en
zij samengevoegd zijn in de liefde, en dat tot allen rijkdom der volle
verzekerdheid des verstands, tot kennis der verborgenheid van God en den
Vader, en van Christus;

<span id="an_2:3">2:3</span> In Denwelken al de schatten der wijsheid en
der kennis verborgen zijn.

<span id="an_2:4">2:4</span> En dit zeg ik, opdat niet iemand u misleide
met beweegredenen, die een schijn hebben.

<span id="an_2:5">2:5</span> Want hoewel ik met het vlees van u ben,
nochtans ben ik met den geest bij u, mij verblijdende en ziende uw
ordening, en de vastigheid van uw geloof in Christus.

<span id="an_2:6">2:6</span> Gelijk gij dan Christus Jezus, den Heere,
hebt aangenomen, wandelt alzo in Hem;

<span id="an_2:7">2:7</span> Geworteld en opgebouwd in Hem, en bevestigd
in het geloof, gelijkerwijs gij geleerd zijt, overvloedig zijnde in
hetzelve, met dankzegging.

<span id="an_2:8">2:8</span> Ziet toe, dat niemand u als een roof
vervoere door de filosofie, en ijdele verleiding, naar de overlevering
der mensen, naar de eerste beginselen der wereld, en niet naar Christus;

<span id="an_2:9">2:9</span> Want in Hem woont al de volheid der Godheid
lichamelijk;

<span id="an_2:10">2:10</span> En gij zijt in Hem volmaakt, Die het
Hoofd is van alle overheid en macht;

<span id="an_2:11">2:11</span> In Welken gij ook besneden zijt met een
besnijdenis, die zonder handen geschiedt, in de uittrekking van het
lichaam der zonden des vleses, door de besnijdenis van Christus;

<span id="an_2:12">2:12</span> Zijnde met Hem begraven in den doop, in
welken gij ook met Hem opgewekt zijt door het geloof der werking Gods,
Die Hem uit de doden opgewekt heeft.

<span id="an_2:13">2:13</span> En Hij heeft u, als gij dood waart in de
misdaden, en in de voorhuid uws vleses, mede levend gemaakt met Hem, al
uw misdaden u vergevende;

<span id="an_2:14">2:14</span> Uitgewist hebbende het handschrift, dat
tegen ons was, in inzettingen bestaande, hetwelk, zeg ik, enigerwijze
ons tegen was, en heeft datzelve uit het midden weggenomen, hetzelve aan
het kruis genageld hebbende;

<span id="an_2:15">2:15</span> En de overheden en de machten uitgetogen
hebbende, heeft Hij die in het openbaar tentoongesteld, en heeft door
hetzelve over hen getriomfeerd.

<span id="an_2:16">2:16</span> Dat u dan niemand oordele in spijs of in
drank, of in het stuk des feest dags, of der nieuwe maan, of der
sabbatten;

<span id="an_2:17">2:17</span> Welke zijn een schaduw der toekomende
dingen, maar het lichaam is van Christus.

<span id="an_2:18">2:18</span> Dat dan niemand u overheerse naar zijn
wil in nederigheid en dienst der engelen, intredende in hetgeen hij niet
gezien heeft, tevergeefs opgeblazen zijnde door het verstand zijns
vleses;

<span id="an_2:19">2:19</span> En het Hoofd niet behoudende, uit hetwelk
het gehele lichaam, door de samenvoegselen en samenbindingen voorzien en
samengevoegd zijnde, opwast met goddelijken wasdom.

<span id="an_2:20">2:20</span> Indien gij dan met Christus de eerste
beginselen der wereld zijt afgestorven, wat wordt gij, gelijk of gij in
de wereld leefdet, met inzettingen belast?

<span id="an_2:21">2:21</span> Namelijk raak niet, en smaak niet, en
roer niet aan.

<span id="an_2:22">2:22</span> Welke dingen alle verderven door het
gebruik, ingevoerd naar de geboden en leringen der mensen;

<span id="an_2:23">2:23</span> Dewelke wel hebben een schijn rede van
wijsheid in eigenwilligen gods dienst en nederigheid, en in het lichaam
niet te sparen, doch zijn niet in enige waarde, maar tot verzadiging van
het vlees.

<span id="an_3:1">3:1</span> Indien gij dan met Christus opgewekt zijt,
zo zoekt de dingen, die boven zijn, waar Christus is, zittende aan de
rechter hand Gods.

<span id="an_3:2">3:2</span> Bedenkt de dingen, die boven zijn, niet die
op de aarde zijn.

<span id="an_3:3">3:3</span> Want gij zijt gestorven, en uw leven is met
Christus verborgen in God.

<span id="an_3:4">3:4</span> Wanneer nu Christus zal geopenbaard zijn,
Die ons leven is, dan zult ook gij met Hem geopenbaard worden in
heerlijkheid.

<span id="an_3:5">3:5</span> Doodt dan uw leden, die op de aarde zijn,
namelijk hoererij, onreinigheid, schandelijke beweging, kwade
begeerlijkheid, en de gierigheid, welke is afgodendienst.

<span id="an_3:6">3:6</span> Om welke de toorn Gods komt over de
kinderen der ongehoorzaamheid;

<span id="an_3:7">3:7</span> In dewelke ook gij eertijds hebt gewandeld,
toen gij in dezelve leefdet.

<span id="an_3:8">3:8</span> Maar nu legt ook gij dit alles af, namelijk
gramschap, toornigheid, kwaadheid, lastering, vuil spreken uit uw mond.

<span id="an_3:9">3:9</span> Liegt niet tegen elkander, dewijl gij
uitgedaan hebt den ouden mens met zijn werken,

<span id="an_3:10">3:10</span> En aangedaan hebt den nieuwen mens, die
vernieuwd wordt tot kennis, naar het evenbeeld Desgenen, Die hem
geschapen heeft;

<span id="an_3:11">3:11</span> Waarin niet is Griek en Jood, besnijdenis
en voorhuid, barbaar en Scyth, dienstknecht en vrije; maar Christus is
alles en in allen.

<span id="an_3:12">3:12</span> Zo doet dan aan, als uitverkorenen Gods,
heiligen en beminden, de innerlijke bewegingen der barmhartigheid,
goedertierenheid, ootmoedigheid, zachtmoedigheid, lankmoedigheid;

<span id="an_3:13">3:13</span> Verdragende elkander, en vergevende de
een den anderen, zo iemand tegen iemand enige klacht heeft; gelijkerwijs
als Christus u vergeven heeft, doet ook gij alzo.

<span id="an_3:14">3:14</span> En boven dit alles doet aan de liefde,
dewelke is de band der volmaaktheid.

<span id="an_3:15">3:15</span> En de vrede Gods heerse in uw harten, tot
welken gij ook geroepen zijt in een lichaam; en weest dankbaar.

<span id="an_3:16">3:16</span> Het woord van Christus wone rijkelijk in
u, in alle wijsheid; leert en vermaant elkander, met psalmen en
lofzangen, en geestelijke liederen, zingende den Heere met aangenaamheid
in uw hart.

<span id="an_3:17">3:17</span> En al wat gij doet met woorden of met
werken, doet het alles in de Naam van de Heere Jezus, dankende God en de
Vader door Hem.

<span id="an_3:18">3:18</span> Gij vrouwen, zijt uw eigen mannen
onderdanig, gelijk het betaamt in den Heere.

<span id="an_3:19">3:19</span> Gij mannen, hebt uw vrouwen lief, en
wordt niet verbitterd tegen haar.

<span id="an_3:20">3:20</span> Gij kinderen, zijt uw ouderen gehoorzaam
in alles, want dat is de Heere welbehagelijk.

<span id="an_3:21">3:21</span> Gij vaders, tergt uw kinderen niet, opdat
zij niet moedeloos worden.

<span id="an_3:22">3:22</span> Gij dienstknechten, zijt in alles
gehoorzaam uw heren naar het vlees, niet met ogendiensten als
mensenbehagers, maar met eenvoudigheid des harten, vrezende God.

<span id="an_3:23">3:23</span> En al wat gij doet, doet dat van harte
als den Heere en niet den mensen;

<span id="an_3:24">3:24</span> Wetende, dat gij van den Heere zult
ontvangen de vergelding der erfenis; want gij dient de Heere Christus.

<span id="an_3:25">3:25</span> Maar die onrecht doet, die zal het
onrecht dragen, dat hij gedaan heeft; en er is geen aanneming des
persoons.

<span id="an_4:1">4:1</span> Gij heren, doet uw dienstknechten recht en
gelijk, wetende, dat ook gij een Heere hebt in de hemelen.

<span id="an_4:2">4:2</span> Houdt sterk aan in het gebed, en waakt in
hetzelve met dankzegging;

<span id="an_4:3">4:3</span> Biddende meteen ook voor ons, dat God ons
de deur des Woords opene, om te spreken de verborgenheid van Christus,
om welke ik ook gebonden ben;

<span id="an_4:4">4:4</span> Opdat ik dezelve moge openbaren, gelijk ik
moet spreken.

<span id="an_4:5">4:5</span> Wandelt met wijsheid bij degenen, die
buiten zijn, den bekwamen tijd uitkopende.

<span id="an_4:6">4:6</span> Uw woord zij te allen tijde in
aangenaamheid, met zout besprengd, opdat gij moogt weten, hoe gij een
iegelijk moet antwoorden.

<span id="an_4:7">4:7</span> Al mijn zaken zal u bekend maken Tychikus,
de geliefde broeder, en getrouwe dienaar, en mededienstknecht in de
Heere;

<span id="an_4:8">4:8</span> Denwelken ik tot hetzelfde einde tot u
gezonden heb, opdat hij uw zaken wete, en uw harten vertrooste;

<span id="an_4:9">4:9</span> Met Onesimus, den getrouwen en geliefden
broeder, dewelke uit de uwen is; zij zullen u alles bekend maken, wat
hier is.

<span id="an_4:10">4:10</span> U groet Aristarchus, mijn medegevangene;
en Markus, de neef van Barnabas, aangaande welken gij bevelen ontvangen
hebt; zo hij tot u komt, ontvangt hem;

<span id="an_4:11">4:11</span> En Jezus, gezegd Justus, welke uit de
besnijdenis zijn; deze alleen zijn mijn medearbeiders in het Koninkrijk
Gods, die mij een vertroosting geweest zijn.

<span id="an_4:12">4:12</span> U groet Epafras, die uit de uwen is, een
dienstknecht van Christus, te allen tijde strijdende voor u in de
gebeden, opdat gij staan moogt volmaakt en volkomen in al den wil van
God.

<span id="an_4:13">4:13</span> Want ik geef hem getuigenis, dat hij
groten ijver heeft over u en degenen, die in Laodicea zijn, en degenen,
die in Hierapolis zijn.

<span id="an_4:14">4:14</span> U groet Lukas, de medicijnmeester, de
geliefde, en Demas.

<span id="an_4:15">4:15</span> Groet de broeders, die in Laodicea zijn,
en Nymfas, en de Gemeente, die in zijn huis is.

<span id="an_4:16">4:16</span> En wanneer deze zendbrief van u zal
gelezen zijn, maakt, dat hij ook in de gemeente der Laodicensen gelezen
worde, en dat ook gij dien leest, die uit Laodicea geschreven is.

<span id="an_4:17">4:17</span> En zegt aan Archippus: Zie op de
bediening, die gij aangenomen hebt in de Heere, dat gij die vervult.

<span id="an_4:18">4:18</span> De groetenis met mijn hand, van Paulus.
Gedenkt mijn banden. De genade zij met u. Amen.

------------------------------------------------------------------------

[Next: 1 Thessalonians](th1)
