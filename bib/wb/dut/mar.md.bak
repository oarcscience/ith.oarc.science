[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](mat)  [Next](luk.md) 

------------------------------------------------------------------------

### Dutch Bible: Mark

<span id="an_1:1">1:1</span> Het begin des Evangelies van JEZUS
CHRISTUS, den Zone Gods.

<span id="an_1:2">1:2</span> Gelijk geschreven is in de profeten: Ziet,
Ik zend Mijn engel voor Uw aangezicht, die Uw weg voor U heen bereiden
zal.

<span id="an_1:3">1:3</span> De stem des roependen in de woestijn:
Bereidt den weg des Heeren, maakt Zijn paden recht.

<span id="an_1:4">1:4</span> Johannes was dopende in de woestijn, en
predikende den doop der bekering tot vergeving der zonden.

<span id="an_1:5">1:5</span> En al het Joodse land ging tot hem uit, en
die van Jeruzalem; en werden allen van hem gedoopt in de rivier de
Jordaan, belijdende hun zonden.

<span id="an_1:6">1:6</span> En Johannes was gekleed met kemelshaar, en
met een lederen gordel om zijn lenden, en at sprinkhanen en wilde honig.

<span id="an_1:7">1:7</span> En hij predikte, zeggende: Na mij komt, Die
sterker is dan ik, Wien ik niet waardig ben, nederbukkende, den riem
Zijner schoenen te ontbinden.

<span id="an_1:8">1:8</span> Ik heb ulieden wel gedoopt met water, maar
Hij zal u dopen met den Heilige Geest.

<span id="an_1:9">1:9</span> En het geschiedde in diezelfde dagen, dat
Jezus kwam van Nazareth, gelegen in Galilea, en werd van Johannes
gedoopt in de Jordaan.

<span id="an_1:10">1:10</span> En terstond als Hij uit het water opklom,
zag Hij de hemelen opengaan, en den Geest, gelijk een duif, op Hem
nederdalen.

<span id="an_1:11">1:11</span> En er geschiedde een stem uit de hemelen:
Gij zijt Mijn geliefde Zoon, in Denwelken Ik Mijn welbehagen heb!

<span id="an_1:12">1:12</span> En terstond dreef Hem de Geest uit in de
woestijn.

<span id="an_1:13">1:13</span> En Hij was aldaar in de woestijn veertig
dagen, verzocht van den satan; en was bij de wilde gedierten; en de
engelen dienden Hem.

<span id="an_1:14">1:14</span> En nadat Johannes overgeleverd was, kwam
Jezus in Galilea, predikende het Evangelie van het Koninkrijk Gods.

<span id="an_1:15">1:15</span> En zeggende: De tijd is vervuld, en het
Koninkrijk Gods nabij gekomen; bekeert u, en gelooft het Evangelie.

<span id="an_1:16">1:16</span> En wandelende bij de Galilese zee, zag
Hij Simon en Andreas, zijn broeder, werpende het net in de zee (want zij
waren vissers);

<span id="an_1:17">1:17</span> En Jezus zeide tot hen: Volgt Mij na, en
Ik zal maken, dat gij vissers der mensen zult worden.

<span id="an_1:18">1:18</span> En zij, terstond hun netten verlatende,
zijn Hem gevolgd.

<span id="an_1:19">1:19</span> En van daar een weinig voortgegaan
zijnde, zag Hij Jakobus, den zoon van Zebedeus, en Johannes, zijn
broeder, en dezelven in het schip hun netten vermakende.

<span id="an_1:20">1:20</span> En terstond riep Hij hen; en zij, latende
hun vader Zebedeus in het schip, met de huurlingen, zijn Hem nagevolgd.

<span id="an_1:21">1:21</span> En zij kwamen binnen Kapernaum; en
terstond op den sabbatdag in de synagoge gegaan zijnde, leerde Hij.

<span id="an_1:22">1:22</span> En zij versloegen zich over Zijn leer;
want Hij leerde hen, als machthebbende, en niet als de Schriftgeleerden.

<span id="an_1:23">1:23</span> En er was in hun synagoge een mens, met
een onreinen geest, en hij riep uit,

<span id="an_1:24">1:24</span> Zeggende: Laat af, wat hebben wij met U
te doen, Gij Jezus Nazarener, zijt Gij gekomen om ons te verderven? Ik
ken U, wie Gij zijt, namelijk de Heilige Gods.

<span id="an_1:25">1:25</span> En Jezus bestrafte hem, zeggende: Zwijg
stil, en ga uit van hem.

<span id="an_1:26">1:26</span> En de onreine geest, hem scheurende, en
roepende met een grote stem, ging uit van hem.

<span id="an_1:27">1:27</span> En zij werden allen verbaasd, zodat zij
onder elkander vraagden, zeggende: Wat is dit? Wat nieuwe leer is deze,
dat Hij met macht ook den onreine geesten gebiedt, en zij Hem gehoorzaam
zijn!

<span id="an_1:28">1:28</span> En Zijn gerucht ging terstond uit, in het
gehele omliggende land van Galilea.

<span id="an_1:29">1:29</span> En van stonde aan uit de synagoge gegaan
zijnde, kwamen zij in het huis van Simon en Andreas, met Jakobus en
Johannes.

<span id="an_1:30">1:30</span> En Simons vrouws moeder lag met de
koorts; en terstond zeiden zij Hem van haar.

<span id="an_1:31">1:31</span> En Hij, tot haar gaande, vatte haar hand,
en richtte haar op; en terstond verliet haar de koorts, en zij diende
henlieden.

<span id="an_1:32">1:32</span> Als het nu avond geworden was, toen de
zon onderging, brachten zij tot Hem allen, die kwalijk gesteld, en van
den duivel bezeten waren.

<span id="an_1:33">1:33</span> En de gehele stad was bijeenvergaderd
omtrent de deur.

<span id="an_1:34">1:34</span> En Hij genas er velen, die door
verscheidene ziekten kwalijk gesteld waren; en wierp vele duivelen uit,
en liet de duivelen niet toe te spreken, omdat zij Hem kenden.

<span id="an_1:35">1:35</span> En des morgens vroeg, als het nog diep in
den nacht was, opgestaan zijnde, ging Hij uit, en ging henen in een
woeste plaats, en bad aldaar.

<span id="an_1:36">1:36</span> En Simon, en die met hem waren, zijn Hem
nagevolgd.

<span id="an_1:37">1:37</span> En zij Hem gevonden hebbende, zeiden tot
Hem: Zij zoeken U allen.

<span id="an_1:38">1:38</span> En Hij zeide tot hen: Laat ons in de
bijliggende vlekken gaan, opdat Ik ook daar predike; want daartoe ben Ik
uitgegaan.

<span id="an_1:39">1:39</span> En Hij predikte in hun synagogen, door
geheel Galilea, en wierp de duivelen uit.

<span id="an_1:40">1:40</span> En tot Hem kwam een melaatse, biddende
Hem, en vallende voor Hem op de knieen, en tot Hem zeggende: Indien Gij
wilt, Gij kunt mij reinigen.

<span id="an_1:41">1:41</span> En Jezus, met barmhartigheid innerlijk
bewogen zijnde, strekte de hand uit, en raakte hem aan, en zeide tot
hem: Ik wil, word gereinigd!

<span id="an_1:42">1:42</span> En als Hij dit gezegd had, ging de
melaatsheid terstond van hem, en hij werd gereinigd.

<span id="an_1:43">1:43</span> En als Hij hem strengelijk verboden had,
deed Hij hem terstond van Zich gaan;

<span id="an_1:44">1:44</span> En zeide tot hem: Zie, dat gij niemand
iets zegt; maar ga heen en vertoon uzelven den priester, en offer voor
uw reiniging, hetgeen Mozes geboden heeft, hun tot een getuigenis.

<span id="an_1:45">1:45</span> Maar hij uitgegaan zijnde, begon vele
dingen te verkondigen, en dat woord te verbreiden, alzo dat Hij niet
meer openbaar in de stad kon komen, maar was buiten in de woeste
plaatsen; en zij kwamen tot Hem van alle kanten.

<span id="an_2:1">2:1</span> En na sommige dagen is Hij wederom binnen
Kapernaum gekomen; en het werd gehoord, dat Hij in huis was.

<span id="an_2:2">2:2</span> En terstond vergaderden daar velen, alzo
dat ook zelfs de plaatsen omtrent de deur hen niet meer konden bevatten;
en Hij sprak het woord tot hen.

<span id="an_2:3">2:3</span> En er kwamen sommigen tot Hem, brengende
een geraakte, die van vier gedragen werd.

<span id="an_2:4">2:4</span> En niet kunnende tot Hem genaken, overmits
de schare, ontdekten zij het dak, waar Hij was; en dat opgebroken
hebbende, lieten zij het beddeken neder, daar de geraakte op lag.

<span id="an_2:5">2:5</span> En Jezus, hun geloof ziende, zeide tot den
geraakte: Zoon, uw zonden zijn u vergeven.

<span id="an_2:6">2:6</span> En sommigen van de Schriftgeleerden zaten
aldaar, en overdachten in hun harten:

<span id="an_2:7">2:7</span> Wat spreekt Deze aldus gods lasteringen?
Wie kan de zonden vergeven, dan alleen God?

<span id="an_2:8">2:8</span> En Jezus, terstond in Zijn geest
bekennende, dat zij alzo in zichzelven overdachten, zeide tot hen: Wat
overdenkt gij deze dingen in uw harten?

<span id="an_2:9">2:9</span> Wat is lichter, te zeggen tot den geraakte:
De zonden zijn u vergeven, of te zeggen: Sta op, en neem uw beddeken op,
en wandel?

<span id="an_2:10">2:10</span> Doch opdat gij moogt weten, dat de Zoon
des mensen macht heeft, om de zonden op de aarde te vergeven (zeide Hij
tot den geraakte):

<span id="an_2:11">2:11</span> Ik zeg u: Sta op, en neem uw beddeken op,
en ga heen naar uw huis.

<span id="an_2:12">2:12</span> En terstond stond hij op, en het beddeken
opgenomen hebbende, ging hij uit in aller tegenwoordigheid; zodat zij
zich allen ontzetten en verheerlijkten God, zeggende: Wij hebben nooit
zulks gezien!

<span id="an_2:13">2:13</span> En Hij ging wederom uit naar de zee; en
de gehele schare kwam tot Hem, en Hij leerde hen.

<span id="an_2:14">2:14</span> En voorbijgaande zag Hij Levi, den zoon
van Alfeus, zitten in het tolhuis, en zeide tot hem: Volg Mij. En hij
opstaande, volgde Hem.

<span id="an_2:15">2:15</span> En het geschiedde, als Hij aanzat in
deszelfs huis, dat ook vele tollenaren en zondaren aanzaten met Jezus en
Zijn discipelen; want zij waren velen, en waren Hem gevolgd.

<span id="an_2:16">2:16</span> En de Schriftgeleerden en de Farizeen,
ziende Hem eten met de tollenaren en zondaren, zeiden tot Zijn
discipelen: Wat is het, dat Hij met de tollenaren en zondaren eet en
drinkt?

<span id="an_2:17">2:17</span> En Jezus, dat horende, zeide tot hen: Die
gezond zijn, hebben de medicijnmeester niet van node, maar die ziek
zijn. Ik ben niet gekomen, om te roepen rechtvaardigen, maar zondaars
tot bekering.

<span id="an_2:18">2:18</span> En de discipelen van Johannes en der
Farizeen vastten; en zij kwamen en zeiden tot Hem: Waarom vasten de
discipelen van Johannes en der Farizeen, en Uw discipelen vasten niet?

<span id="an_2:19">2:19</span> En Jezus zeide tot hen: Kunnen ook de
bruiloftskinderen vasten, terwijl de Bruidegom bij hen is? Zo langen
tijd zij den Bruidegom bij zich hebben, kunnen zij niet vasten.

<span id="an_2:20">2:20</span> Maar de dagen zullen komen, wanneer de
Bruidegom van hen zal weggenomen zijn, en alsdan zullen zij vasten in
dezelven dagen.

<span id="an_2:21">2:21</span> En niemand naait een lap ongevold laken
op een oud kleed; anders scheurt deszelfs nieuwe aangenaaide lap iets af
van het oude kleed, en er wordt een ergere scheur.

<span id="an_2:22">2:22</span> En niemand doet nieuwen wijn in oude
lederzakken; anders doet de nieuwe wijn de leder zakken bersten en de
wijn wordt uitgestort, en de leder zakken verderven; maar nieuwen wijn
moet men in nieuwe leder zakken doen.

<span id="an_2:23">2:23</span> En het geschiedde, dat Hij op een
sabbatdag door het gezaaide ging, en Zijn discipelen begonnen, al
gaande, aren te plukken.

<span id="an_2:24">2:24</span> En de Farizeen zeiden tot Hem: Zie,
waarom doen zij op den sabbatdag, wat niet geoorloofd is?

<span id="an_2:25">2:25</span> En Hij zeide tot hen: Hebt gij nooit
gelezen, wat David gedaan heeft, als hij nood had, en hem hongerde, en
dengenen, die met hem waren?

<span id="an_2:26">2:26</span> Hoe hij ingegaan is in het huis Gods, ten
tijde van Abjathar, den hogepriester, en de toonbroden gegeten heeft,
die niemand zijn geoorloofd te eten, dan den priesteren, en ook gegeven
heeft dengenen, die met hem waren?

<span id="an_2:27">2:27</span> En Hij zeide tot hen: De sabbat is
gemaakt om den mens, niet de mens om den sabbat.

<span id="an_2:28">2:28</span> Zo is dan de Zoon des mensen een Heere
ook van den sabbat.

<span id="an_3:1">3:1</span> En Hij ging wederom in de synagoge; en
aldaar was een mens, hebbende een verdorde hand.

<span id="an_3:2">3:2</span> En zij namen Hem waar, of Hij op den sabbat
hem genezen zou, opdat zij Hem beschuldigen mochten.

<span id="an_3:3">3:3</span> En Hij zeide tot den mens, die de verdorde
hand had: Sta op in het midden.

<span id="an_3:4">3:4</span> En Hij zeide tot hen: Is het geoorloofd op
sabbatdagen goed te doen, of kwaad te doen, een mens te behouden, of te
doden? En zij zwegen stil.

<span id="an_3:5">3:5</span> En als Hij hen met toorn rondom aangezien
had, meteen bedroefd zijnde over de verharding van hun hart, zeide Hij
tot den mens: Strek uw hand uit. En hij strekte ze uit; en zijn hand
werd hersteld, gezond gelijk de andere.

<span id="an_3:6">3:6</span> En de Farizeen, uitgegaan zijnde, hebben
terstond met de Herodianen te zamen raad gehouden tegen Hem, hoe zij Hem
zouden doden.

<span id="an_3:7">3:7</span> En Jezus vertrok met Zijn discipelen naar
de zee; en Hem volgde een grote menigte van Galilea, en van Judea.

<span id="an_3:8">3:8</span> En van Jeruzalem, en van Idumea, en van
over de Jordaan; en die van omtrent Tyrus en Sidon, een grote menigte,
gehoord hebbende, hoe grote dingen Hij deed, kwamen tot Hem.

<span id="an_3:9">3:9</span> En Hij zeide tot Zijn discipelen, dat een
scheepje steeds omtrent Hem blijven zou, om der schare wil, opdat zij
Hem niet zouden verdringen.

<span id="an_3:10">3:10</span> Want Hij had er velen genezen, alzo dat
Hem al degenen, die enige kwalen hadden, overvielen, opdat zij Hem
mochten aanraken.

<span id="an_3:11">3:11</span> En de onreine geesten, als zij Hem zagen,
vielen voor Hem neder en riepen, zeggende: Gij zijt de Zone Gods.

<span id="an_3:12">3:12</span> En Hij gebood hun scherpelijk dat zij Hem
niet zouden openbaar maken.

<span id="an_3:13">3:13</span> En Hij klom op den berg, en riep tot
Zich, die Hij wilde; en zij kwamen tot Hem.

<span id="an_3:14">3:14</span> En Hij stelde er twaalf, opdat zij met
Hem zouden zijn, en opdat Hij dezelve zou uitzenden om te prediken;

<span id="an_3:15">3:15</span> En om macht te hebben, de ziekten te
genezen, en de duivelen uit te werpen.

<span id="an_3:16">3:16</span> En Simon gaf Hij den toe naam Petrus;

<span id="an_3:17">3:17</span> En Jakobus, den zoon van Zebedeus, en
Johannes, den broeder van Jakobus; en gaf hun toe namen, Boanerges,
hetwelk is, zonen des donders;

<span id="an_3:18">3:18</span> En Andreas, en Filippus, en Bartholomeus,
en Mattheus, en Thomas, en Jakobus, den zoon van Alfeus, en Thaddeus, en
Simon Kananites,

<span id="an_3:19">3:19</span> En Judas Iskariot, die Hem ook verraden
heeft.

<span id="an_3:20">3:20</span> En zij kwamen in huis; en daar vergaderde
wederom en schare, alzo dat zij ook zelfs niet konden brood eten.

<span id="an_3:21">3:21</span> En als degenen, die Hem bestonden, dit
hoorden, gingen zij uit, om Hem vast te houden; want zij zeiden: Hij is
buiten Zijn zinnen.

<span id="an_3:22">3:22</span> En de Schriftgeleerden, die van Jeruzalem
afgekomen waren, zeiden: Hij heeft Beelzebul, en door den overste der
duivelen werpt Hij de duivelen uit.

<span id="an_3:23">3:23</span> En hen tot Zich geroepen hebbende, zeide
Hij tot hen in gelijkenissen: Hoe kan de satan den satan uitwerpen?

<span id="an_3:24">3:24</span> En indien een koninkrijk tegen zichzelf
verdeeld is, zo kan dat koninkrijk niet bestaan.

<span id="an_3:25">3:25</span> En indien een huis tegen zichzelf
verdeeld is, zo kan dat huis niet bestaan.

<span id="an_3:26">3:26</span> En indien de satan tegen zichzelven
opstaat, en verdeeld is, zo kan hij niet bestaan, maar heeft een einde.

<span id="an_3:27">3:27</span> Er kan niemand in het huis eens sterken
ingaan en zijn vaten ontroven, indien hij niet eerst den sterke bindt;
en alsdan zal hij zijn huis beroven.

<span id="an_3:28">3:28</span> Voorwaar, Ik zeg u, dat al de zonden den
kinderen der mensen zullen vergeven worden, en allerlei lasteringen,
waarmede zij zullen gelasterd hebben;

<span id="an_3:29">3:29</span> Maar zo wie zal gelasterd hebben tegen
den Heiligen Geest, die heeft geen vergeving in der eeuwigheid, maar hij
is schuldig des eeuwigen oordeels.

<span id="an_3:30">3:30</span> Want zij zeiden: Hij heeft een onreinen
geest.

<span id="an_3:31">3:31</span> Zo kwamen dan Zijn broeders en Zijn
moeder; en buiten staande, zonden zij tot Hem, en riepen Hem.

<span id="an_3:32">3:32</span> En de schare zat rondom Hem; en zij
zeiden tot Hem: Zie, Uw moeder en Uw broeders daar buiten zoeken U.

<span id="an_3:33">3:33</span> En Hij antwoordde hun, zeggende: Wie is
Mijn moeder, of Mijn broeders?

<span id="an_3:34">3:34</span> En rondom overzien hebbende, die om Hem
zaten, zeide Hij: Ziet, Mijn moeder en Mijn broeders.

<span id="an_3:35">3:35</span> Want zo wie den wil van God doet, die is
Mijn broeder, en Mijn zuster, en moeder.

<span id="an_4:1">4:1</span> En Hij begon wederom te leren omtrent de
zee; en er vergaderde een grote schare bij Hem, alzo dat Hij, in het
schip gegaan zijnde, nederzat op de zee; en de gehele schare was op het
land aan de zee.

<span id="an_4:2">4:2</span> En Hij leerde hun veel dingen door
gelijkenissen, en Hij zeide in Zijn lering tot hen:

<span id="an_4:3">4:3</span> Hoort toe: ziet, een zaaier ging uit om te
zaaien.

<span id="an_4:4">4:4</span> En het geschiedde in het zaaien, dat het
ene deel zaads viel bij den weg; en de vogelen des hemels kwamen, en
aten het op.

<span id="an_4:5">4:5</span> En het andere viel op het steenachtige,
waar het niet veel aarde had; en het ging terstond op, omdat het geen
diepte van aarde had.

<span id="an_4:6">4:6</span> Maar als de zon opgegaan was, zo is het
verbrand geworden, en omdat het geen wortel had, zo is het verdord.

<span id="an_4:7">4:7</span> En het andere viel in de doornen, en de
doornen wiesen op, en verstikten hetzelve, en het gaf geen vrucht.

<span id="an_4:8">4:8</span> En het andere viel in de goede aarde, en
gaf vrucht, die opging en wies; en het ene droeg dertig voud, en het
andere zestig voud, en het andere honderd voud.

<span id="an_4:9">4:9</span> En Hij zeide tot hen: Wie oren heeft om te
horen, die hore.

<span id="an_4:10">4:10</span> En als Hij nu alleen was, vraagden Hem
degenen, die omtrent Hem waren, met de twaalven, naar de gelijkenis.

<span id="an_4:11">4:11</span> En Hij zeide tot hen: Het is u gegeven te
verstaan de verborgenheid van het Koninkrijk Gods; maar dengenen, die
buiten zijn, geschieden al deze dingen door gelijkenissen;

<span id="an_4:12">4:12</span> Opdat zij ziende zien, en niet bemerken,
en horende horen, en niet verstaan; opdat zij zich niet te eniger tijd,
bekeren en hun de zonden vergeven worden.

<span id="an_4:13">4:13</span> En Hij zeide tot hen: Weet gij deze
gelijkenis niet, en hoe zult gij al de gelijkenissen verstaan?

<span id="an_4:14">4:14</span> De zaaier is, die het Woord zaait.

<span id="an_4:15">4:15</span> En dezen zijn, die bij den weg bezaaid
worden, waarin het Woord gezaaid wordt; en als zij het gehoord hebben,
zo komt de satan terstond, en neemt het Woord weg, hetwelk in hun harten
gezaaid was.

<span id="an_4:16">4:16</span> En dezen zijn desgelijks, die op de
steenachtige plaatsen bezaaid worden; welke, als zij het Woord gehoord
hebben, terstond hetzelve met vreugde ontvangen;

<span id="an_4:17">4:17</span> En hebben geen wortel in zichzelven, maar
zijn voor een tijd; daarna, als verdrukking of vervolging komt om des
Woords wil, zo worden zij terstond geergerd.

<span id="an_4:18">4:18</span> En dezen zijn, die in de doornen bezaaid
worden, namelijk degenen, die het Woord horen;

<span id="an_4:19">4:19</span> En de zorgvuldigheden dezer wereld, en de
verleiding des rijkdoms en de begeerlijkheden omtrent de andere dingen,
inkomende, verstikken het Woord, en het wordt onvruchtbaar.

<span id="an_4:20">4:20</span> En dezen zijn, die in de goede aarde
bezaaid zijn, welke het Woord horen en aannemen, en dragen vruchten, het
ene dertig voud, en het andere zestig voud, en het andere honderd voud.

<span id="an_4:21">4:21</span> En Hij zeide tot hen: Komt ook de kaars,
opdat zij onder de koornmaat of onder het bed gezet worde? Is het niet,
opdat zij op den kandelaar gezet worde?

<span id="an_4:22">4:22</span> Want er is niets verborgen, dat niet
geopenbaard zal worden; en er is niets geschied, om verborgen te zijn,
maar opdat het in het openbaar zou komen.

<span id="an_4:23">4:23</span> Zo iemand oren heeft om te horen, die
hore.

<span id="an_4:24">4:24</span> En Hij zeide tot hen: Ziet, wat gij
hoort. Met wat maat gij meet, zal u gemeten worden, en u, die hoort, zal
meer toegelegd worden.

<span id="an_4:25">4:25</span> Want zo wie heeft, dien zal gegeven
worden; en wie niet heeft, van dien zal genomen worden, ook dat hij
heeft.

<span id="an_4:26">4:26</span> En Hij zeide: Alzo is het Koninkrijk
Gods, gelijk of een mens het zaad in de aarde wierp;

<span id="an_4:27">4:27</span> En voorts sliep, en opstond, nacht en
dag; en het zaad uitsproot en lang werd, dat hij zelf niet wist, hoe.

<span id="an_4:28">4:28</span> Want de aarde brengt van zelve vruchten
voort: eerst het kruid, daarna de aar, daarna het volle koren in de aar.

<span id="an_4:29">4:29</span> En als de vrucht zich voordoet, terstond
zendt hij de sikkel daarin, omdat de oogst daar is.

<span id="an_4:30">4:30</span> En Hij zeide: Waarbij zullen wij het
Koninkrijk Gods vergelijken, of met wat gelijkenis zullen wij hetzelve
vergelijken?

<span id="an_4:31">4:31</span> Namelijk bij een mosterdzaad, hetwelk,
wanneer het in de aarde gezaaid wordt, het minste is van al de zaden,
die op de aarde zijn.

<span id="an_4:32">4:32</span> En wanneer het gezaaid is, gaat het op,
en wordt het meeste van al de moeskruiden, en maakt grote takken, alzo
dat de vogelen des hemels onder zijn schaduw kunnen nestelen.

<span id="an_4:33">4:33</span> En door vele zulke gelijkenissen sprak
Hij tot hen het Woord, naardat zij het horen konden.

<span id="an_4:34">4:34</span> En zonder gelijkenis sprak Hij tot hen
niet; maar Hij verklaarde alles Zijn discipelen in het bijzonder.

<span id="an_4:35">4:35</span> En op denzelfden dag, als het nu avond
geworden was, zeide Hij tot hen: Laat ons overvaren aan de andere zijde.

<span id="an_4:36">4:36</span> En zij, de schare gelaten hebbende, namen
Hem mede, gelijk Hij in het schip was; en er waren nog andere scheepjes
met Hem.

<span id="an_4:37">4:37</span> En er werd een grote storm van wind, en
de baren sloegen over in het schip, alzo dat het nu vol werd.

<span id="an_4:38">4:38</span> En Hij was in het achterschip, slapende
op een oorkussen; en zij wekten Hem op, en zeiden tot Hem: Meester,
bekommert het U niet, dat wij vergaan?

<span id="an_4:39">4:39</span> En Hij opgewekt zijnde, bestrafte den
wind, en zeide tot de zee: Zwijg, wees stil! En de wind ging liggen, en
er werd grote stilte.

<span id="an_4:40">4:40</span> En Hij zeide tot hen: Wat zijt gij zo
vreesachtig? Hoe hebt gij geen geloof?

<span id="an_4:41">4:41</span> En zij vreesden met grote vreze, en
zeiden tot elkander: Wie is toch Deze, dat ook de wind en de zee Hem
gehoorzaam zijn?

<span id="an_5:1">5:1</span> En zij kwamen over op de andere zijde der
zee, in het land der Gadarenen.

<span id="an_5:2">5:2</span> En zo Hij uit het schip gegaan was,
terstond ontmoette Hem, uit de graven, een mens met een onreinen geest;

<span id="an_5:3">5:3</span> Dewelke zijn woning in de graven had, en
niemand kon hem binden, ook zelfs niet met ketenen.

<span id="an_5:4">5:4</span> Want hij was menigmaal met boeien en
ketenen gebonden geweest, en de ketenen waren van hem in stukken
getrokken, en de boeien verbrijzeld, en niemand was machtig om hem te
temmen.

<span id="an_5:5">5:5</span> En hij was altijd, nacht en dag, op de
bergen en in de graven, roepende en slaande zichzelven met stenen.

<span id="an_5:6">5:6</span> Als hij nu Jezus van verre zag, liep hij
toe, en aanbad Hem.

<span id="an_5:7">5:7</span> En met een grote stem roepende, zeide hij:
Wat heb ik met U te doen, Jezus, Gij Zone Gods, des Allerhoogsten? Ik
bezweer U bij God, dat Gij mij niet pijnigt!

<span id="an_5:8">5:8</span> (Want Hij zeide tot hem: Gij onreine geest,
ga uit van den mens!)

<span id="an_5:9">5:9</span> En Hij vraagde hem: Welke is uw naam? En
hij antwoordde, zeggende: Mijn naam is Legio; want wij zijn velen.

<span id="an_5:10">5:10</span> En hij bad Hem zeer, dat Hij hen buiten
het land niet wegzond.

<span id="an_5:11">5:11</span> En aldaar aan de bergen was een grote
kudde zwijnen, weidende.

<span id="an_5:12">5:12</span> En al de duivelen baden Hem, zeggende:
Zend ons in die zwijnen, opdat wij in dezelve mogen varen.

<span id="an_5:13">5:13</span> En Jezus liet het hun terstond toe. En de
onreine geesten, uitgevaren zijnde, voeren in de zwijnen; en de kudde
stortte van de steilte af in de zee (daar waren er nu omtrent twee
duizend), en versmoorden in de zee.

<span id="an_5:14">5:14</span> En die de zwijnen weidden zijn gevlucht,
en boodschapten zulks in de stad en op het land. En zij gingen uit, om
te zien, wat het was, dat er geschied was.

<span id="an_5:15">5:15</span> En zij kwamen tot Jezus, en zagen den
bezetene zittende, en gekleed, en wel bij zijn verstand, namelijk die
het legioen gehad had, en zij werden bevreesd.

<span id="an_5:16">5:16</span> En die het gezien hadden, vertelden hun,
wat den bezetene geschied was, en ook van de zwijnen.

<span id="an_5:17">5:17</span> En zij begonnen Hem te bidden, dat Hij
van hun landpalen wegging.

<span id="an_5:18">5:18</span> En als Hij in het schip ging, bad Hem
degene, die bezeten was geweest, dat hij met Hem mocht zijn.

<span id="an_5:19">5:19</span> Doch Jezus liet hem dat niet toe, maar
zeide tot hem: Ga heen naar uw huis tot de uwen, en boodschap hun, wat
grote dingen u de Heere gedaan heeft, en hoe Hij Zich uwer ontfermd
heeft.

<span id="an_5:20">5:20</span> En hij ging heen, en begon te verkondigen
in het land van Dekapolis, wat grote dingen hem Jezus gedaan had; en zij
verwonderden zich allen.

<span id="an_5:21">5:21</span> En als Jezus wederom in het schip
overgevaren was aan de andere zijde, vergaderde een grote schare bij
Hem; en Hij was bij de zee.

<span id="an_5:22">5:22</span> En ziet, er kwam een van de oversten der
synagoge, met name Jairus; en Hem ziende, viel hij aan Zijn voeten,

<span id="an_5:23">5:23</span> En bad Hem zeer, zeggende: Mijn
dochtertje is in haar uiterste; ik bid U, dat Gij komt en de handen op
haar legt, opdat zij behouden worde, en zij zal leven.

<span id="an_5:24">5:24</span> En Hij ging met hem; en een grote schare
volgde Hem, en zij verdrongen Hem.

<span id="an_5:25">5:25</span> En een zekere vrouw, die twaalf jaren den
vloed des bloeds gehad had,

<span id="an_5:26">5:26</span> En veel geleden had van vele
medicijnmeesters, en al het hare daaraan ten koste gelegd en geen baat
gevonden had, maar met welke het veeleer erger geworden was;

<span id="an_5:27">5:27</span> Deze van Jezus horende, kwam onder de
schare van achteren, en raakte Zijn kleed aan.

<span id="an_5:28">5:28</span> Want zij zeide: Indien ik maar Zijn
klederen mag aanraken, zal ik gezond worden.

<span id="an_5:29">5:29</span> En terstond is de fontein haars bloeds
opgedroogd, en zij gevoelde aan haar lichaam, dat zij van die kwaal
genezen was.

<span id="an_5:30">5:30</span> En terstond Jezus, bekennende in
Zichzelven de kracht, die van Hem uitgegaan was, keerde Zich om in de
schare, en zeide: Wie heeft Mijn klederen aangeraakt?

<span id="an_5:31">5:31</span> En Zijn discipelen zeiden tot Hem: Gij
ziet, dat de schare U verdringt, en zegt Gij: Wie heeft Mij aangeraakt?

<span id="an_5:32">5:32</span> En Hij zag rondom om haar te zien, die
dat gedaan had.

<span id="an_5:33">5:33</span> En de vrouw, vrezende en bevende,
wetende, wat aan haar geschied was, kwam en viel voor Hem neder, en
zeide Hem al de waarheid.

<span id="an_5:34">5:34</span> En Hij zeide tot haar: Dochter, uw geloof
heeft u behouden; ga heen in vrede, en zijt genezen van deze uw kwaal.

<span id="an_5:35">5:35</span> Terwijl Hij nog sprak, kwamen enigen van
het huis des oversten der synagoge, zeggende: Uw dochter is gestorven;
wat zijt gij den Meester nog moeilijk?

<span id="an_5:36">5:36</span> En Jezus, terstond gehoord hebbende het
woord, dat er gesproken werd, zeide tot den overste der synagoge: Vrees
niet; geloof alleenlijk.

<span id="an_5:37">5:37</span> En Hij liet niemand toe Hem te volgen,
dan Petrus, en Jakobus, en Johannes, den broeder van Jakobus;

<span id="an_5:38">5:38</span> En kwam in het huis des oversten der
synagoge; en zag de beroerte en degenen, die zeer weenden en huilden.

<span id="an_5:39">5:39</span> En ingegaan zijnde, zeide Hij tot hen:
Wat maakt gij beroerte, en wat weent gij? Het kind is niet gestorven,
maar het slaapt.

<span id="an_5:40">5:40</span> En zij belachten Hem; maar Hij, als Hij
hen allen had uitgedreven, nam bij Zich den vader en de moeder des
kinds, en degenen die met Hem waren, en ging binnen, waar het kind lag.

<span id="an_5:41">5:41</span> En Hij vatte de hand des kinds, en zeide
tot haar: Talitha kumi! hetwelk is, zijnde overgezet: Gij dochtertje (Ik
zeg u), sta op.

<span id="an_5:42">5:42</span> En terstond stond het dochtertje op, en
wandelde; want het was twaalf jaren oud; en zij ontzetten zich met grote
ontzetting.

<span id="an_5:43">5:43</span> En Hij gebood hun zeer, dat niemand
datzelve zou weten; en zeide, dat men haar zou te eten geven.

<span id="an_6:1">6:1</span> En Hij ging van daar weg, en kwam in Zijn
vaderland, en Zijn discipelen volgden Hem.

<span id="an_6:2">6:2</span> En als het sabbat geworden was, begon Hij
in de synagoge te leren; en velen, die Hem hoorden, ontzetten zich,
zeggende: Van waar komen Dezen deze dingen, en wat wijsheid is dit, die
Hem gegeven is, dat ook zulke krachten door Zijn handen geschieden?

<span id="an_6:3">6:3</span> Is deze niet de timmerman, de zoon van
Maria, en de broeder van Jakobus en Joses, en van Judas en Simon, en
zijn Zijn zusters niet hier bij ons? En zij werden aan Hem geergerd.

<span id="an_6:4">6:4</span> En Jezus zeide tot hen: Een profeet is niet
ongeeerd dan in zijn vaderland en onder zijn magen, en in zijn huis.

<span id="an_6:5">6:5</span> En Hij kon aldaar geen kracht doen; dan Hij
legde weinigen zieken de handen op, en genas hen.

<span id="an_6:6">6:6</span> En Hij verwonderde Zich over hun ongeloof,
en omging de vlekken daar rondom, lerende.

<span id="an_6:7">6:7</span> En Hij riep tot Zich de twaalven, en begon
hen uit te zenden twee en twee, en gaf hun macht over de onreine
geesten.

<span id="an_6:8">6:8</span> En Hij gebood hun, dat zij niets zouden
nemen tot den weg, dan alleenlijk een staf, geen male, geen brood, geen
geld in den gordel;

<span id="an_6:9">6:9</span> Maar dat zij schoenzolen zouden aanbinden,
en met geen twee rokken gekleed zijn.

<span id="an_6:10">6:10</span> En Hij zeide tot hen: Zo waar gij in een
huis zult ingaan, blijft daar, totdat gij van daar uitgaat.

<span id="an_6:11">6:11</span> En zo wie u niet zullen ontvangen, noch u
horen, vertrekkende van daar, schudt het stof af, dat onder aan uw
voeten is, hun tot een getuigenis. Voorwaar zeg Ik u: Het zal Sodom en
Gomorra verdragelijker zijn in den dag des oordeels dan dezelve stad.

<span id="an_6:12">6:12</span> En uitgegaan zijnde, predikten zij, dat
zij zich zouden bekeren.

<span id="an_6:13">6:13</span> En zij wierpen vele duivelen uit, en
zalfden vele kranken met olie, en maakten hen gezond.

<span id="an_6:14">6:14</span> En de koning Herodes hoorde het (want
Zijn Naam was openbaar geworden), en zeide: Johannes, die daar doopte,
is van de doden opgewekt, en daarom werken die krachten in Hem.

<span id="an_6:15">6:15</span> Anderen zeiden: Hij is Elias; en anderen
zeiden: Hij is een profeet, of als een der profeten.

<span id="an_6:16">6:16</span> Maar als het Herodes hoorde, zeide hij:
Deze is Johannes, dien ik onthoofd heb; die is van de doden opgewekt.

<span id="an_6:17">6:17</span> Want dezelve Herodes, enigen uitgezonden
hebbende, had Johannes gevangen genomen, en hem in de gevangenis
gebonden, uit oorzaak van Herodias, de huisvrouw van zijn broeder
Filippus, omdat hij haar getrouwd had.

<span id="an_6:18">6:18</span> Want Johannes zeide tot Herodes: Het is u
niet geoorloofd de huisvrouw uws broeders te hebben.

<span id="an_6:19">6:19</span> En Herodias legde op hem toe; en wilde
hem doden, en kon niet;

<span id="an_6:20">6:20</span> Want Herodes vreesde Johannes, wetende,
dat hij een rechtvaardig en heilig man was, en hield hem in waarde; en
als hij hem hoorde, deed hij vele dingen, en hoorde hem gaarne.

<span id="an_6:21">6:21</span> En als er een welgelegen dag gekomen was,
toen Herodes, op den dag zijner geboorte, een maaltijd aanrichtte, voor
zijn groten, en de oversten over duizend, en de voornaamsten van
Galilea;

<span id="an_6:22">6:22</span> En als de dochter van dezelve Herodias
inkwam, en danste, en Herodes en dengenen die mede aanzaten, behaagde,
zo zeide de koning tot het dochtertje: Eis van mij, wat gij ook wilt, en
ik zal het u geven.

<span id="an_6:23">6:23</span> En hij zwoer haar: Zo wat gij van mij
zult eisen, zal ik u geven, ook tot de helft mijns koninkrijks!

<span id="an_6:24">6:24</span> En zij, uitgegaan zijnde, zeide tot haar
moeder: Wat zal ik eisen? En die zeide: Het hoofd van Johannes den
Doper.

<span id="an_6:25">6:25</span> En zij, terstond met haast ingaande tot
den koning, heeft het geeist, zeggende: Ik wil, dat gij mij nu terstond,
in een schotel, geeft het hoofd van Johannes den Doper.

<span id="an_6:26">6:26</span> En de koning, zeer bedroefd geworden
zijnde, nochtans om de eden, en degenen, die mede aanzaten, wilde hij
haar hetzelve niet afslaan.

<span id="an_6:27">6:27</span> En de koning zond terstond een
scherprechter, en gebood zijn hoofd te brengen. Deze nu ging heen, en
onthoofdde hem in de gevangenis;

<span id="an_6:28">6:28</span> En bracht zijn hoofd in een schotel, en
gaf hetzelve het dochtertje, en het dochtertje gaf hetzelve harer
moeder.

<span id="an_6:29">6:29</span> En als zijn discipelen dit hoorden,
gingen zij en namen zijn dood lichaam weg, en legden dat in een graf.

<span id="an_6:30">6:30</span> En de apostelen kwamen weder tot Jezus,
en boodschapten Hem alles, beide wat zij gedaan hadden, en wat zij
geleerd hadden.

<span id="an_6:31">6:31</span> En Hij zeide tot hen: Komt gijlieden in
een woeste plaats hier alleen, en rust een weinig; want er waren velen,
die kwamen en die gingen, en zij hadden zelfs geen gelegen tijd om te
eten.

<span id="an_6:32">6:32</span> En zij vertrokken in een schip, naar een
woeste plaats, alleen.

<span id="an_6:33">6:33</span> En de scharen zagen hen heenvaren, en
velen werden Hem kennende, en liepen gezamenlijk te voet van alle steden
derwaarts, en kwamen hun voor, en gingen samen tot Hem.

<span id="an_6:34">6:34</span> En Jezus, uitgaande, zag een grote
schare, en werd innerlijk met ontferming bewogen over hen; want zij
waren als schapen, die geen herder hebben; en Hij begon hun vele dingen
te leren.

<span id="an_6:35">6:35</span> En als het nu laat op den dag geworden
was, kwamen Zijn discipelen tot Hem, en zeiden: Deze plaats is woest, en
het is nu laat op den dag;

<span id="an_6:36">6:36</span> Laat ze van U, opdat zij heengaan in de
omliggende dorpen en vlekken, en broden voor zichzelven mogen kopen;
want zij hebben niet, wat zij eten zullen.

<span id="an_6:37">6:37</span> Maar Hij, antwoordende, zeide tot hen:
Geeft gij hun te eten. En zij zeiden tot Hem: Zullen wij heengaan, en
kopen voor tweehonderd penningen brood, en hun te eten geven?

<span id="an_6:38">6:38</span> En Hij zeide tot hen: Hoeveel broden hebt
gij? Gaat heen en beziet het. En toen zij het vernomen hadden, zeiden
zij: Vijf, en twee vissen.

<span id="an_6:39">6:39</span> En Hij gebood hun, dat zij hen allen
zouden doen nederzitten bij waardschappen, op het groene gras.

<span id="an_6:40">6:40</span> En zij zaten neder in gedeelten bij
honderd te zamen, en bij vijftig te zamen.

<span id="an_6:41">6:41</span> En als Hij de vijf broden en de twee
vissen genomen had, zag Hij op naar den hemel, zegende en brak de
broden, en gaf ze Zijn discipelen, opdat zij ze hun zouden voorleggen,
en de twee vissen deelde Hij voor allen.

<span id="an_6:42">6:42</span> En zij aten allen, en zijn verzadigd
geworden.

<span id="an_6:43">6:43</span> En zij namen op twaalf volle korven
brokken, en van de vissen.

<span id="an_6:44">6:44</span> En die daar de broden gegeten hadden,
waren omtrent vijf duizend mannen.

<span id="an_6:45">6:45</span> En terstond dwong Hij Zijn discipelen in
het schip te gaan, en voor henen te varen aan de andere zijde tegen over
Bethsaida, terwijl Hij de schare van Zich zou laten.

<span id="an_6:46">6:46</span> En als Hij aan dezelve hun afscheid
gegeven had, ging Hij op den berg om te bidden.

<span id="an_6:47">6:47</span> En als het nu avond was geworden, zo was
het schip in het midden van de zee, en Hij was alleen op het land.

<span id="an_6:48">6:48</span> En Hij zag, dat zij zich zeer pijnigden,
om het schip voort te krijgen; want de wind was hun tegen; en omtrent de
vierde wake des nachts, kwam Hij tot hen, wandelende op de zee, en wilde
hen voorbijgaan.

<span id="an_6:49">6:49</span> En zij, ziende Hem wandelen op de zee,
meenden, dat het een spooksel was, en schreeuwden zeer;

<span id="an_6:50">6:50</span> Want zij zagen Hem allen, en werden
ontroerd; en terstond sprak Hij met hen, en zeide tot hen: Zijt
welgemoed, Ik ben het; vreest niet.

<span id="an_6:51">6:51</span> En Hij klom tot hen in het schip, en de
wind stilde; en zij ontzetten zich bovenmate zeer in zichzelven, en
waren verwonderd.

<span id="an_6:52">6:52</span> Want zij hadden niet gelet op het wonder
der broden; want hun hart was verhard.

<span id="an_6:53">6:53</span> En als zij overgevaren waren, kwamen zij
in het land Gennesareth, en havenden aldaar.

<span id="an_6:54">6:54</span> En als zij uit het schip gegaan waren,
terstond werden zij Hem kennende.

<span id="an_6:55">6:55</span> En het gehele omliggende land
doorlopende, begonnen zij op beddekens degenen, die kwalijk gesteld
waren, om te dragen, ter plaatse, waar zij hoorden dat Hij was.

<span id="an_6:56">6:56</span> En zo waar Hij kwam, in vlekken, of
steden, of dorpen, daar legden zij de kranken op de markten, en baden
Hem, dat zij maar den zoom Zijns kleeds aanraken mochten; en zovelen,
als er Hem aanraakten, werden gezond.

<span id="an_7:1">7:1</span> En tot Hem vergaderden de Farizeen, en
sommigen der Schriftgeleerden, die van Jeruzalem gekomen waren;

<span id="an_7:2">7:2</span> En ziende, dat sommigen van Zijn discipelen
met onreine, dat is, met ongewassen handen brood aten, berispten zij
hen.

<span id="an_7:3">7:3</span> Want de Farizeen en al de Joden eten niet,
tenzij dat zij eerst de handen dikmaals wassen, houdende de inzettingen
der ouden.

<span id="an_7:4">7:4</span> En van de markt komende, eten zij niet,
tenzij dat zij eerst gewassen zijn. En vele andere dingen zijn er, die
zij aangenomen hebben te houden, als namelijk de wassingen der
drinkbekers, en kannen, en koperen vaten, en bedden.

<span id="an_7:5">7:5</span> Daarna vraagden Hem de Farizeen en de
Schriftgeleerden: Waarom wandelen Uw discipelen niet naar de inzetting
der ouden, maar eten het brood met ongewassen handen?

<span id="an_7:6">7:6</span> Maar Hij antwoordde en zeide tot hen: Wel
heeft Jesaja, van u, geveinsden, geprofeteerd, gelijk geschreven is: Dit
volk eert Mij met de lippen, maar hun hart houdt zich verre van Mij.

<span id="an_7:7">7:7</span> Doch tevergeefs eren zij Mij, lerende
leringen, die geboden zijn der mensen;

<span id="an_7:8">7:8</span> Want, nalatende het gebod Gods, houdt gij
de inzettingen der mensen, als namelijk wassingen der kannen en
drinkbekers; en andere dergelijke dingen doet gij vele.

<span id="an_7:9">7:9</span> En Hij zeide tot hen: Gij doet zeker Gods
gebod wel te niet, opdat gij uw inzettingen zoudt onderhouden.

<span id="an_7:10">7:10</span> Want Mozes heeft gezegd: Eer uw vader en
uw moeder; en: wie vader of moeder vloekt, die zal den dood sterven.

<span id="an_7:11">7:11</span> Maar gijlieden zegt: Zo een mens tot
vader of moeder zegt: Het is korban (dat is te zeggen, een gave), zo wat
u van mij zou kunnen ten nutte komen, die voldoet.

<span id="an_7:12">7:12</span> En gij laat hem niet meer toe, iets aan
zijn vader of zijn moeder te doen;

<span id="an_7:13">7:13</span> Makende alzo Gods woord krachteloos door
uw inzetting, die gij ingezet hebt; en vele dergelijke dingen doet gij.

<span id="an_7:14">7:14</span> En tot Zich de ganse schare geroepen
hebbende, zeide Hij tot hen: Hoort Mij allen en verstaat.

<span id="an_7:15">7:15</span> Er is niets van buiten den mens in hem
ingaande, hetwelk hem kan ontreinigen; maar de dingen, die van hem
uitgaan, die zijn het, welke den mens ontreinigen.

<span id="an_7:16">7:16</span> Zo iemand oren heeft om te horen, die
hore.

<span id="an_7:17">7:17</span> En toen Hij van de schare in huis gekomen
was, vraagden Hem Zijn discipelen van de gelijkenis.

<span id="an_7:18">7:18</span> En Hij zeide tot hen: Zijt ook gij alzo
onwetende? Verstaat gij niet, dat al wat van buiten in den mens ingaat,
hem niet kan ontreinigen?

<span id="an_7:19">7:19</span> Want het gaat niet in zijn hart, maar in
den buik, en gaat in de heimelijkheid uit, reinigende al de spijzen.

<span id="an_7:20">7:20</span> En Hij zeide: Hetgeen uitgaat uit den
mens, dat ontreinigt den mens.

<span id="an_7:21">7:21</span> Want van binnen uit het hart der mensen
komen voort kwade gedachten, overspelen, hoererijen, doodslagen,

<span id="an_7:22">7:22</span> Dieverijen, gierigheden, boosheden,
bedrog, ontuchtigheid, een boos oog, lastering, hovaardij, onverstand.

<span id="an_7:23">7:23</span> Al deze boze dingen komen voort van
binnen, en ontreinigen den mens.

<span id="an_7:24">7:24</span> En van daar opstaande, ging Hij weg naar
de landpalen van Tyrus en Sidon; en in een huis gegaan zijnde, wilde Hij
niet, dat het iemand wist, en Hij kon nochtans niet verborgen zijn.

<span id="an_7:25">7:25</span> Want een vrouw, welker dochtertje een
onreinen geest had, van Hem gehoord hebbende, kwam en viel neder aan
Zijn voeten.

<span id="an_7:26">7:26</span> Deze nu was een Griekse vrouw, van
geboorte uit Syro-Fenicie; en zij bad Hem, dat Hij den duivel uitwierp
uit haar dochter.

<span id="an_7:27">7:27</span> Maar Jezus zeide tot haar: Laat eerst de
kinderen verzadigd worden; want het is niet betamelijk dat men het brood
der kinderen neme, en den hondekens voor werpe.

<span id="an_7:28">7:28</span> Maar zij antwoordde en zeide tot Hem: Ja,
Heere, doch ook de hondekens eten onder de tafel van de kruimkens der
kinderen.

<span id="an_7:29">7:29</span> En Hij zeide tot haar: Om dezes woords
wil ga heen, de duivel is uit uw dochter uitgevaren.

<span id="an_7:30">7:30</span> En als zij in haar huis kwam, vond zij,
dat de duivel uitgevaren was, en de dochter liggende op het bed.

<span id="an_7:31">7:31</span> En Hij wederom weggegaan zijnde van de
landpalen van Tyrus en Sidon, kwam aan de zee van Galilea, door het
midden der landpalen van Dekapolis.

<span id="an_7:32">7:32</span> En zij brachten tot Hem een dove, die
zwaarlijk sprak, en baden Hem, dat Hij de hand op hem legde.

<span id="an_7:33">7:33</span> En hem van de schare alleen genomen
hebbende, stak Hij Zijn vingeren in zijn oren, en gespogen hebbende,
raakte Hij zijn tong aan;

<span id="an_7:34">7:34</span> En opwaarts ziende naar den hemel,
zuchtte Hij, en zeide tot hem: Effatha! dat is: wordt geopend!

<span id="an_7:35">7:35</span> En terstond werden zijn oren geopend, en
de band zijner tong werd los, en hij sprak recht.

<span id="an_7:36">7:36</span> En Hij gebood hunlieden, dat zij het
niemand zeggen zouden; maar wat Hij hun ook gebood, zo verkondigden zij
het des te meer.

<span id="an_7:37">7:37</span> En zij ontzetten zich bovenmate zeer,
zeggende: Hij heeft alles wel gedaan, en Hij maakt, dat de doven horen,
en de stommen spreken.

<span id="an_8:1">8:1</span> In dezelfde dagen, als er een geheel grote
schare was, en zij niets hadden wat zij eten zouden, riep Jezus Zijn
discipelen tot Zich, en zeide tot hen:

<span id="an_8:2">8:2</span> Ik word innerlijk met ontferming bewogen
over de schare; want zij zijn nu drie dagen bij Mij gebleven, en hebben
niet, wat zij eten zouden.

<span id="an_8:3">8:3</span> En indien Ik hen nuchteren naar hun huis
laat gaan, zo zullen zij op den weg bezwijken; want sommigen van hen
komen van verre.

<span id="an_8:4">8:4</span> En Zijn discipelen antwoordden Hem: Van
waar zal iemand dezen met broden hier in de woestijn kunnen verzadigen?

<span id="an_8:5">8:5</span> En Hij vraagde hun: Hoeveel broden hebt
gij? En zij zeiden: Zeven.

<span id="an_8:6">8:6</span> En Hij gebood de schare neder te zitten op
de aarde, en Hij nam de zeven broden, en gedankt hebbende, brak Hij ze,
en gaf ze Zijn discipelen, opdat zij ze zouden voorleggen; en zij legden
ze de schare voor.

<span id="an_8:7">8:7</span> En zij hadden weinige visjes; en als Hij
gezegend had, zeide Hij, dat zij ook die zouden voorleggen.

<span id="an_8:8">8:8</span> En zij hebben gegeten, en zijn verzadigd
geworden, en zij namen het overschot der brokken op, zeven manden.

<span id="an_8:9">8:9</span> Die nu gegeten hadden, waren omtrent vier
duizend; en Hij liet hen gaan.

<span id="an_8:10">8:10</span> En terstond in het schip gegaan zijnde
met Zijn discipelen, is Hij gekomen in de delen van Dalmanutha.

<span id="an_8:11">8:11</span> En de Farizeen gingen uit, en begonnen
met Hem te twisten, begerende van Hem een teken van den hemel, Hem
verzoekende.

<span id="an_8:12">8:12</span> En Hij, zwaarlijk zuchtende in Zijn
geest, zeide: Wat begeert dit geslacht een teken? Voorwaar, Ik zeg u: Zo
aan dit geslacht een teken gegeven zal worden!

<span id="an_8:13">8:13</span> En Hij verliet hen, en wederom in het
schip gegaan zijnde, voer Hij weg naar de andere zijde.

<span id="an_8:14">8:14</span> En Zijn discipelen hadden vergeten brood
mede te nemen, en hadden niet dan een brood met zich in het schip.

<span id="an_8:15">8:15</span> En Hij gebood hun, zeggende: Ziet toe,
wacht u van den zuurdesem der Farizeen, en van den zuurdesem van
Herodes.

<span id="an_8:16">8:16</span> En zij overlegden onder elkander,
zeggende: Het is, omdat wij geen broden hebben.

<span id="an_8:17">8:17</span> En Jezus, dat bekennende, zeide tot hen:
Wat overlegt gij, dat gij geen broden hebt? Bemerkt gij nog niet, en
verstaat gij niet, hebt gij nog uw verharde hart?

<span id="an_8:18">8:18</span> Ogen hebbende, ziet gij niet? En oren
hebbende, hoort gij niet?

<span id="an_8:19">8:19</span> En gedenkt gij niet, toen Ik de vijf
broden brak onder de vijf duizend mannen, hoeveel volle korven met
brokken gij opnaamt? Zij zeiden Hem: Twaalf.

<span id="an_8:20">8:20</span> En toen Ik de zeven brak onder de vier
duizend mannen, hoeveel volle manden met brokken gij opnaamt? En zij
zeiden: Zeven.

<span id="an_8:21">8:21</span> En Hij zeide tot hen: Hoe verstaat gij
niet?

<span id="an_8:22">8:22</span> En Hij kwam te Bethsaida; en zij brachten
tot Hem een blinde, en baden Hem, dat Hij hem aanraakte.

<span id="an_8:23">8:23</span> En de hand des blinden genomen hebbende,
leidde Hij hem uit buiten het vlek, en spoog in zijn ogen, en legde de
handen op hem, en vraagde hem, of hij iets zag.

<span id="an_8:24">8:24</span> En hij, opziende, zeide: Ik zie de
mensen, want ik zie hen, als bomen, wandelen.

<span id="an_8:25">8:25</span> Daarna legde Hij de handen wederom op
zijn ogen, en deed hem opzien. En hij werd hersteld, en zag hen allen
ver en klaar.

<span id="an_8:26">8:26</span> En Hij zond hem naar zijn huis, zeggende:
Ga niet in het vlek, en zeg het niemand in het vlek.

<span id="an_8:27">8:27</span> En Jezus ging uit en Zijn discipelen naar
de vlekken van Cesarea Filippi. En op den weg vraagde Hij Zijn
discipelen, zeggende tot hen: Wie zeggen de mensen, dat Ik ben?

<span id="an_8:28">8:28</span> En zij antwoordden: Johannes de Doper; en
anderen: Elias; en anderen: Een van de profeten.

<span id="an_8:29">8:29</span> En Hij zeide tot hen: Maar gijlieden, wie
zegt gij dat Ik ben? En Petrus, antwoordende, zeide tot Hem: Gij zijt de
Christus.

<span id="an_8:30">8:30</span> En Hij gebood hun scherpelijk, dat zij
het niemand zouden zeggen van Hem.

<span id="an_8:31">8:31</span> En Hij begon hun te leren, dat de Zoon
des mensen veel moest lijden, en verworpen worden van de ouderlingen, en
overpriesters, en Schriftgeleerden, en gedood worden, en na drie dagen
wederom opstaan.

<span id="an_8:32">8:32</span> En dit woord sprak Hij vrij uit; en
Petrus, Hem tot zich genomen hebbende, begon Hem te bestraffen;

<span id="an_8:33">8:33</span> Maar Hij, Zich omkerende, en Zijn
discipelen aanziende, bestrafte Petrus, zeggende: Ga heen, achter Mijn,
satanas, want gij verzint niet de dingen, die Gods zijn, maar die der
mensen zijn.

<span id="an_8:34">8:34</span> En tot Zich geroepen hebbende de schare
met Zijn discipelen, zeide Hij tot hen: Zo wie achter Mij wil komen, die
verloochene zichzelven, en neme zijn kruis op, en volge Mij.

<span id="an_8:35">8:35</span> Want zo wie zijn leven zal willen
behouden, die zal hetzelve verliezen; maar zo wie zijn leven zal
verliezen, om Mijnentwil, en om des Evangelies wil, die zal hetzelve
behouden.

<span id="an_8:36">8:36</span> Want wat zou het den mens baten zo hij de
gehele wereld won, en zijner ziele schade leed?

<span id="an_8:37">8:37</span> Of wat zal een mens geven, tot lossing
van zijn ziel?

<span id="an_8:38">8:38</span> Want zo wie zich Mijns en Mijner woorden
zal geschaamd hebben, in dit overspelig en zondig geslacht, diens zal
Zich de Zoon des mensen ook schamen, wanneer Hij zal komen in de
heerlijkheid Zijns Vaders, met de heilige engelen.

<span id="an_9:1">9:1</span> En Hij zeide tot hen: Voorwaar, Ik zeg u,
dat er sommigen zijn van degenen, die hier staan, die den dood niet
zullen smaken, totdat zij zullen hebben gezien, dat het Koninkrijk Gods
met kracht gekomen is.

<span id="an_9:2">9:2</span> En na zes dagen nam Jezus met Zich Petrus,
en Jakobus, en Johannes, en bracht hen op een hogen berg bezijden
alleen; en Hij werd voor hen van gedaante veranderd.

<span id="an_9:3">9:3</span> En Zijn klederen werden blinkende, zeer wit
als sneeuw, hoedanige geen voller op aarde zo wit maken kan.

<span id="an_9:4">9:4</span> En van hen werd gezien Elias met Mozes, en
zij spraken met Jezus.

<span id="an_9:5">9:5</span> En Petrus, antwoordende, zeide tot Jezus:
Rabbi, het is goed, dat wij hier zijn, en laat ons drie tabernakelen
maken, voor U een, en voor Mozes een, en voor Elias een.

<span id="an_9:6">9:6</span> Want hij wist niet, wat hij zeide; want zij
waren zeer bevreesd.

<span id="an_9:7">9:7</span> En er kwam een wolk, die hen overschaduwde,
en een stem kwam uit de wolk, zeggende: Deze is Mijn geliefde Zoon,
hoort Hem!

<span id="an_9:8">9:8</span> En haastelijk rondom ziende, zagen zij
niemand meer, dan Jezus alleen bij zich.

<span id="an_9:9">9:9</span> En als zij van den berg afkwamen, gebood
Hij hun, dat zij niemand verhalen zouden, hetgeen zij gezien hadden, dan
wanneer de Zoon des mensen uit de doden zou opgestaan zijn.

<span id="an_9:10">9:10</span> En zij behielden dit woord bij
zichzelven, vragende onder elkander, wat het was, uit de doden opstaan.

<span id="an_9:11">9:11</span> En zij vraagden Hem, zeggende: Waarom
zeggen de Schriftgeleerden, dat Elias eerst komen moet?

<span id="an_9:12">9:12</span> En Hij, antwoordende, zeide tot hen:
Elias zal wel eerst komen, en alles wederoprichten; en het zal
geschieden, gelijk geschreven is van den Zoon des mensen, dat Hij veel
lijden zal en veracht worden.

<span id="an_9:13">9:13</span> Maar Ik zeg u, dat ook Elias gekomen is,
en zij hebben hem gedaan al wat zij gewild hebben, gelijk van hem
geschreven is.

<span id="an_9:14">9:14</span> En als Hij bij de discipelen gekomen was,
zag Hij een grote schare rondom hen, en enige Schriftgeleerden met hen
twistende.

<span id="an_9:15">9:15</span> En terstond de gehele schare Hem ziende,
werd verbaasd, en toelopende groetten zij Hem.

<span id="an_9:16">9:16</span> En Hij vraagde den Schriftgeleerden: Wat
twist gij met dezen?

<span id="an_9:17">9:17</span> En een uit de schare, antwoordende,
zeide: Meester, ik heb mijn zoon tot U gebracht, die een stommen geest
heeft.

<span id="an_9:18">9:18</span> En waar hij hem ook aangrijpt, zo scheurt
hij hem, en schuimt, en knerst met zijn tanden, en verdort; en ik heb Uw
discipelen gezegd dat zij hem zouden uitwerpen, en zij hebben niet
gekund.

<span id="an_9:19">9:19</span> En Hij antwoordden hem, en zeide: O
ongelovig geslacht, hoe lang zal Ik nog bij ulieden zijn, hoe lang zal
Ik u nog verdragen? Brengt hem tot Mij.

<span id="an_9:20">9:20</span> En zij brachten denzelven tot Hem; en als
hij Hem zag, scheurde hem terstond de geest; en hij vallende op de
aarde, wentelde zich al schuimende.

<span id="an_9:21">9:21</span> En Hij vraagde zijn vader: Hoe langen
tijd is het, dat hem dit overkomen is? En hij zeide: Van zijn kindsheid
af.

<span id="an_9:22">9:22</span> En menigmaal heeft hij hem ook in het
vuur en in het water geworpen, om hem te verderven; maar zo Gij iets
kunt, wees met innerlijke ontferming over ons bewogen, en help ons.

<span id="an_9:23">9:23</span> En Jezus zeide tot hem: Zo gij kunt
geloven, alle dingen zijn mogelijk dengene, die gelooft.

<span id="an_9:24">9:24</span> En terstond de vader des kinds, roepende
met tranen, zeide: Ik geloof, Heere! kom mijn ongelovigheid te hulp.

<span id="an_9:25">9:25</span> En Jezus ziende, dat de schare
gezamenlijk toeliep, bestrafte den onreinen geest, zeggende tot hem: Gij
stomme en dove geest! Ik beveel u, ga uit van hem, en kom niet meer in
hem.

<span id="an_9:26">9:26</span> En hij, roepende en hem zeer scheurende,
ging uit; en het kind werd als dood, alzo dat velen zeiden, dat het
gestorven was.

<span id="an_9:27">9:27</span> En Jezus, hem bij de hand grijpende,
richtte hem op; en hij stond op.

<span id="an_9:28">9:28</span> En als Hij in huis gegaan was, vraagden
Hem Zijn discipelen alleen: Waarom hebben wij hem niet kunnen uitwerpen?

<span id="an_9:29">9:29</span> En Hij zeide tot hen: Dit geslacht kan
nergens door uitgaan, dan door bidden en vasten.

<span id="an_9:30">9:30</span> En van daar weggaande, reisden zij door
Galilea; en Hij wilde niet, dat het iemand wist.

<span id="an_9:31">9:31</span> Want Hij leerde Zijn discipelen, en zeide
tot hen: De Zoon des mensen zal overgeleverd worden in de handen der
mensen, en zij zullen Hem doden, en gedood zijnde, zal Hij ten derden
dage wederopstaan.

<span id="an_9:32">9:32</span> Maar zij verstonden dat woord niet, en
zij vreesden Hem te vragen.

<span id="an_9:33">9:33</span> En Hij kwam te Kapernaum, en in het huis
gekomen zijnde, vraagde Hij hun: Waarvan hadt gij woorden onder elkander
op den weg?

<span id="an_9:34">9:34</span> Doch zij zwegen; want zij waren onder
elkander in woorden geweest op den weg, wie de meeste zou zijn.

<span id="an_9:35">9:35</span> En nedergezeten zijnde, riep Hij de
twaalven, en zeide tot hen: Indien iemand wil de eerste zijn, die zal de
laatste van allen zijn, en aller dienaar.

<span id="an_9:36">9:36</span> En nemende een kindeken, stelde Hij dat
midden onder hen, en omving het met Zijn armen, en zeide tot hen:

<span id="an_9:37">9:37</span> Zo wie een van zodanige kinderkens zal
ontvangen in Mijn Naam, die ontvangt Mij; en zo wie Mij zal ontvangen,
die ontvangt Mij niet, maar Dien, Die Mij gezonden heeft.

<span id="an_9:38">9:38</span> En Johannes antwoordde Hem, zeggende:
Meester! wij hebben een gezien, die de duivelen uitwierp in Uw Naam,
welke ons niet volgt; en wij hebben het hem verboden, omdat hij ons niet
volgt.

<span id="an_9:39">9:39</span> Doch Jezus zeide: Verbiedt hem niet; want
er is niemand, die een kracht doen zal in Mijn Naam, en haastelijk van
Mij zal kunnen kwalijk spreken.

<span id="an_9:40">9:40</span> Want wie tegen ons niet is, die is voor
ons.

<span id="an_9:41">9:41</span> Want zo wie ulieden een beker water zal
te drinken geven in Mijn Naam, omdat gij discipelen van Christus zijt,
voorwaar zeg Ik u, hij zal zijn loon geenszins verliezen.

<span id="an_9:42">9:42</span> En zo wie een van deze kleinen, die in
Mij geloven, ergert, het ware hem beter, dat een molensteen om zijn hals
gedaan ware, en dat hij in de zee geworpen ware.

<span id="an_9:43">9:43</span> En indien uw hand u ergert, houwt ze af;
het is u beter verminkt tot het leven in te gaan, dan de twee handen
hebbende, heen te gaan in de hel, in het onuitblusselijk vuur;

<span id="an_9:44">9:44</span> Waar hun worm niet sterft, en het vuur
niet uitgeblust wordt.

<span id="an_9:45">9:45</span> En indien uw voet u ergert, houwt hem af;
het is u beter kreupel tot het leven in te gaan, dan de twee voeten
hebbende, geworpen te worden in de hel, in het onuitblusselijk vuur;

<span id="an_9:46">9:46</span> Waar hun worm niet sterft, en het vuur
niet uitgeblust wordt.

<span id="an_9:47">9:47</span> En indien uw oog u ergert, werpt het uit;
het is u beter maar een oog hebbende in het Koninkrijk Gods in te gaan,
dan twee ogen hebbende, in het helse vuur geworpen te worden;

<span id="an_9:48">9:48</span> Waar hun worm niet sterft, en het vuur
niet uitgeblust wordt.

<span id="an_9:49">9:49</span> Want een ieder zal met vuur gezouten
worden, en iedere offerande zal met zout gezouten worden.

<span id="an_9:50">9:50</span> Het zout is goed; maar indien het zout
onzout wordt, waarmede zult gij dat smakelijk maken? Hebt zout in
uzelven, en houdt vrede onder elkander.

<span id="an_10:1">10:1</span> En van daar opgestaan zijnde, ging Hij
naar de landpalen van Judea, door de overzijde van de Jordaan; en de
scharen kwamen wederom samen bij Hem, en gelijk Hij gewoon was, leerde
Hij hen wederom.

<span id="an_10:2">10:2</span> En de Farizeen, tot Hem komende, vraagden
Hem, of het een man geoorloofd is, zijn vrouw te verlaten, Hem
verzoekende.

<span id="an_10:3">10:3</span> Maar Hij antwoordende, zeide tot hen: Wat
heeft u Mozes geboden?

<span id="an_10:4">10:4</span> En zij zeiden: Mozes heeft toegelaten een
scheidbrief te schrijven, en haar te verlaten.

<span id="an_10:5">10:5</span> En Jezus, antwoordende, zeide tot hen:
Vanwege de hardigheid uwer harten heeft hij ulieden dat gebod
geschreven.

<span id="an_10:6">10:6</span> Maar van het begin der schepping heeft ze
God man en vrouw gemaakt.

<span id="an_10:7">10:7</span> Daarom zal een mens zijn vader en zijn
moeder verlaten, en zal zijn vrouw aanhangen;

<span id="an_10:8">10:8</span> En die twee zullen tot een vlees zijn,
alzo dat zij niet meer twee zijn, maar een vlees.

<span id="an_10:9">10:9</span> Hetgeen dan God samengevoegd heeft,
scheide de mens niet.

<span id="an_10:10">10:10</span> En in het huis vraagden Hem Zijn
discipelen wederom van hetzelve.

<span id="an_10:11">10:11</span> En Hij zeide tot hen: Zo wie zijn vrouw
verlaat, en een andere trouwt, die doet overspel tegen haar.

<span id="an_10:12">10:12</span> En indien een vrouw haar man zal
verlaten, en met een anderen trouwen, die doet overspel.

<span id="an_10:13">10:13</span> En zij brachten kinderkens tot Hem,
opdat Hij ze aanraken zou; en de discipelen bestraften degenen, die ze
tot Hem brachten.

<span id="an_10:14">10:14</span> Maar Jezus, dat ziende, nam het zeer
kwalijk, en zeide tot hen: Laat de kinderkens tot Mij komen, en
verhindert ze niet; want derzulken is het Koninkrijk Gods.

<span id="an_10:15">10:15</span> Voorwaar zeg Ik u: Zo wie het
Koninkrijk Gods niet ontvangt, gelijk een kindeken, die zal in hetzelve
geenszins ingaan.

<span id="an_10:16">10:16</span> En Hij omving ze met Zijn armen, en de
handen op hen gelegd hebbende, zegende Hij dezelve.

<span id="an_10:17">10:17</span> En als Hij uitging op den weg, liep een
tot Hem, en voor Hem op de knieen vallende, vraagde Hem: Goede Meester!
wat zal ik doen, opdat ik het eeuwige leven beerve?

<span id="an_10:18">10:18</span> En Jezus zeide tot hem: Wat noemt gij
Mij goed? Niemand is goed, dan Een, namelijk God.

<span id="an_10:19">10:19</span> Gij weet de geboden: Gij zult geen
overspel doen; gij zult niet doden; gij zult niet stelen; gij zult geen
valse getuigenis geven; gij zult niemand te kort doen; eer uw vader en
uw moeder.

<span id="an_10:20">10:20</span> Doch hij, antwoordende, zeide tot Hem:
Meester! al deze dingen heb ik onderhouden van mijn jonkheid af.

<span id="an_10:21">10:21</span> En Jezus, hem aanziende, beminde hem,
en zeide tot hem: Een ding ontbreekt u; ga heen, verkoop alles, wat gij
hebt, en geef het den armen, en gij zult een schat hebben in den hemel;
en kom herwaarts, neem het kruis op, en volg Mij.

<span id="an_10:22">10:22</span> Maar hij, treurig geworden zijnde over
dat woord, ging bedroefd weg; want hij had vele goederen.

<span id="an_10:23">10:23</span> En Jezus rondom ziende, zeide tot Zijn
discipelen: Hoe bezwaarlijk zullen degenen, die goed hebben, in het
Koninkrijk Gods inkomen!

<span id="an_10:24">10:24</span> En de discipelen werden verbaasd over
deze Zijn woorden. Maar Jezus, wederom antwoordende, zeide tot hen:
Kinderen! Hoe zwaar is het, dat degenen, die op het goed hun betrouwen
zetten, in het Koninkrijk Gods ingaan!

<span id="an_10:25">10:25</span> Het is lichter, dat een kemel ga door
het oog van een naald, dan dat een rijke in het Koninkrijk Gods inga.

<span id="an_10:26">10:26</span> En zij werden nog meer verslagen,
zeggende tot elkander: Wie kan dan zalig worden?

<span id="an_10:27">10:27</span> Doch Jezus, hen aanziende, zeide: Bij
de mensen is het onmogelijk, maar niet bij God; want alle dingen zijn
mogelijk bij God.

<span id="an_10:28">10:28</span> En Petrus begon tot Hem te zeggen: Zie,
wij hebben alles verlaten, en zijn U gevolgd.

<span id="an_10:29">10:29</span> En Jezus, antwoordende, zeide: Voorwaar
zeg Ik ulieden: Er is niemand, die verlaten heeft huis, of broeders, of
zusters, of vader, of moeder, of vrouw, of kinderen, of akkers, om
Mijnentwil en des Evangelies wil,

<span id="an_10:30">10:30</span> Of hij ontvangt honderdvoud, nu in
dezen tijd, huizen, en broeders, en zusters, en moeders, en kinderen, en
akkers, met de vervolgingen, en in de toekomende eeuw het eeuwige leven.

<span id="an_10:31">10:31</span> Maar vele eersten zullen de laatsten
zijn, en velen, die de laatsten zijn, de eersten.

<span id="an_10:32">10:32</span> En zij waren op den weg, gaande op naar
Jeruzalem; en Jezus ging voor hen; en zij waren verbaasd, en Hem
volgende, waren zij bevreesd. En de twaalven wederom tot Zich nemende,
begon Hij hun te zeggen de dingen, die Hem overkomen zouden;

<span id="an_10:33">10:33</span> Zeggende: Ziet, wij gaan op naar
Jeruzalem, en de Zoon des mensen zal den overpriesteren, en den
Schriftgeleerden overgeleverd worden, en zij zullen Hem ter dood
veroordelen, en Hem den heidenen overleveren;

<span id="an_10:34">10:34</span> En zij zullen Hem bespotten, en Hem
geselen, en Hem bespuwen, en Hem doden; en ten derden dage zal Hij weder
opstaan.

<span id="an_10:35">10:35</span> En tot Hem kwamen Jakobus en Johannes,
de zonen van Zebedeus, zeggende: Meester! wij wilden wel, dat Gij ons
deedt, zo wat wij begeren zullen.

<span id="an_10:36">10:36</span> En Hij zeide tot hen: Wat wilt gij, dat
Ik u doe?

<span id="an_10:37">10:37</span> En zij zeiden tot Hem: Geef ons, dat
wij mogen zitten, de een aan Uw rechter hand, en de ander aan Uw linker
hand in Uw heerlijkheid.

<span id="an_10:38">10:38</span> Maar Jezus zeide tot hen: Gij weet
niet, wat gij begeert. Kunt gij den drinkbeker drinken, dien Ik drink,
en met den doop gedoopt worden, daar Ik mede gedoopt word?

<span id="an_10:39">10:39</span> En zij zeiden tot Hem: Wij kunnen. Doch
Jezus zeide tot hen: Den drinkbeker, dien Ik drink, zult gij wel
drinken, en met den doop gedoopt worden, daar Ik mede gedoopt word;

<span id="an_10:40">10:40</span> Maar het zitten tot Mijn rechter hand
en tot Mijn linker hand staat bij Mij niet te geven; maar het zal
gegeven worden dien het bereid is.

<span id="an_10:41">10:41</span> En als de andere tien dit hoorden,
begonnen zij het van Jakobus en Johannes zeer kwalijk te nemen.

<span id="an_10:42">10:42</span> Maar Jezus, het tot Zich geroepen
hebbende, zeide tot hen: Gij weet, dat degenen, die geacht worden
oversten te zijn der volken, heerschappij voeren over hen, en hun groten
gebruiken macht over hen.

<span id="an_10:43">10:43</span> Doch alzo zal het onder u niet zijn;
maar zo wie onder u groot zal willen worden, die zal uw dienaar zijn.

<span id="an_10:44">10:44</span> En zo wie van u de eerste zal willen
worden, die zal aller dienstknecht zijn.

<span id="an_10:45">10:45</span> Want ook de Zoon des mensen is niet
gekomen, om gediend te worden, maar om te dienen, en Zijn ziel te geven
tot een rantsoen voor velen.

<span id="an_10:46">10:46</span> En zij kwamen te Jericho. En als Hij en
Zijn discipelen, en een grote schare van Jericho uitging, zat de zoon
van Timeus, Bar-timeus, de blinde, aan den weg, bedelende.

<span id="an_10:47">10:47</span> En horende, dat het Jezus de Nazarener
was, begon hij te roepen en te zeggen: Jezus, Gij Zone Davids! ontferm U
mijner.

<span id="an_10:48">10:48</span> En velen bestraften hem, opdat hij
zwijgen zou; maar hij riep zoveel temeer: Gij Zone Davids! ontferm U
mijner.

<span id="an_10:49">10:49</span> En Jezus, stil staande, zeide, dat men
hem roepen zou; en zij riepen den blinde, zeggende tot hem: Heb goeden
moed; sta op; Hij roept u.

<span id="an_10:50">10:50</span> En hij, zijn mantel afgeworpen
hebbende, stond op, en kwam tot Jezus.

<span id="an_10:51">10:51</span> En Jezus, antwoordende, zeide tot hem:
Wat wilt gij, dat Ik u doen zal? En de blinde zeide tot Hem: Rabboni!
dat ik ziende mag worden.

<span id="an_10:52">10:52</span> En Jezus zeide tot hem: Ga heen, uw
geloof heeft u behouden. En terstond werd hij ziende, en volgde Jezus op
den weg.

<span id="an_11:1">11:1</span> En toen zij Jeruzalem genaakten, te
Beth-fage en Bethanie, aan den Olijfberg, zond Hij twee van Zijn
discipelen uit,

<span id="an_11:2">11:2</span> En zeide tot hen: Gaat heen in het vlek,
dat tegen u over is; en terstond als gij in hetzelve komt, zult gij
vinden een veulen gebonden, op hetwelk geen mens gezeten heeft, ontbindt
het, en brengt het.

<span id="an_11:3">11:3</span> En indien iemand tot u zegt: Waarom doet
gij dat? Zo zegt, dat de Heere hetzelve van node heeft; en hij zal het
terstond herwaarts zenden.

<span id="an_11:4">11:4</span> En zij gingen heen, en vonden het veulen
gebonden bij de deur, buiten aan de wegscheiding, en zij ontbonden
hetzelve.

<span id="an_11:5">11:5</span> En sommigen van degenen, die aldaar
stonden, zeiden tot hen: Wat doet gij, dat gij het veulen ontbindt?

<span id="an_11:6">11:6</span> Doch zij zeiden tot hen, gelijk Jezus
bevolen had; en zij lieten hen gaan.

<span id="an_11:7">11:7</span> En zij brachten het veulen tot Jezus, en
wierpen hun klederen daarop; en Hij zat op hetzelve.

<span id="an_11:8">11:8</span> En velen spreidden hun klederen op den
weg, en anderen hieuwen meien van de bomen, en spreidden ze op den weg.

<span id="an_11:9">11:9</span> En die voorgingen en die volgden riepen,
zeggende: Hosanna, gezegend is Hij, Die komt in den Naam des Heeren!

<span id="an_11:10">11:10</span> Gezegend zij het Koninkrijk van onzen
vader David, hetwelk komt in den Naam des Heeren! Hosanna in de hoogste
hemelen!

<span id="an_11:11">11:11</span> En Jezus kwam binnen Jeruzalem, en in
den tempel; en als Hij alles rondom bezien had, en het nu avondstond
was, ging Hij uit naar Bethanie met de twaalven.

<span id="an_11:12">11:12</span> En des anderen daags, als zij uit
Bethanie gingen, hongerde Hem.

<span id="an_11:13">11:13</span> En ziende van verre een vijgeboom, die
bladeren had, ging Hij om te zien, of Hij ook iets op denzelven zou
vinden; en daarbij gekomen zijnde, vond Hij niets dan bladeren; want het
was de tijd der vijgen niet.

<span id="an_11:14">11:14</span> En Jezus, antwoordende, zeide tot
denzelven: Niemand ete enige vrucht meer van u in der eeuwigheid! En
Zijn discipelen hoorden het.

<span id="an_11:15">11:15</span> En zij kwamen te Jeruzalem; en Jezus,
in den tempel gegaan zijnde, begon degenen, die in den tempel verkochten
en kochten, uit te drijven; en de tafelen der wisselaars, en de
zitstoelen dergenen, die de duiven verkochten, keerde Hij om;

<span id="an_11:16">11:16</span> En liet niet toe, dat iemand enig vat
door den tempel droeg.

<span id="an_11:17">11:17</span> En Hij leerde, zeggende tot hen: Is er
niet geschreven: Mijn huis zal een huis des gebeds genaamd worden allen
volken? Maar gij hebt dat tot een kuil der moordenaren gemaakt.

<span id="an_11:18">11:18</span> En de Schriftgeleerden en de
overpriesters hoorden dat, en zochten, hoe zij Hem doden zouden; want
zij vreesden Hem, omdat de ganse schare ontzet was over Zijn leer.

<span id="an_11:19">11:19</span> En als het nu laat geworden was, ging
Hij uit buiten de stad.

<span id="an_11:20">11:20</span> En des morgens vroeg voorbijgaande,
zagen zij, dat de vijgeboom verdord was, van de wortelen af.

<span id="an_11:21">11:21</span> En Petrus, zulks indachtig geworden
zijnde, zeide tot Hem: Rabbi, zie, de vijgeboom, dien Gij vervloekt
hebt, is verdord.

<span id="an_11:22">11:22</span> En Jezus, antwoordende, zeide tot hen:
Hebt geloof op God.

<span id="an_11:23">11:23</span> Want voorwaar zeg Ik u, dat, zo wie tot
dezen berg zal zeggen: Word opgeheven en in de zee geworpen; en niet zal
twijfelen in zijn hart, maar zal geloven hetgeen hij zegt, geschieden
zal, het zal hem geworden, zo wat hij zegt.

<span id="an_11:24">11:24</span> Daarom zeg Ik u: Alle dingen, die gij
biddende begeert, gelooft, dat gij ze ontvangen zult, en zij zullen u
geworden.

<span id="an_11:25">11:25</span> En wanneer gij staat om te bidden,
vergeeft, indien gij iets hebt tegen iemand; opdat ook uw Vader, Die in
de hemelen is, ulieden uw misdaden vergeve.

<span id="an_11:26">11:26</span> Maar indien gij niet vergeeft, zo zal
uw Vader, Die in de hemelen is, ook uw misdaden niet vergeven.

<span id="an_11:27">11:27</span> En zij kwamen wederom te Jeruzalem. En
als Hij in den tempel wandelde, kwamen tot Hem de overpriesters, en de
schriftgeleerden, en de ouderlingen.

<span id="an_11:28">11:28</span> En zeiden tot Hem: Door wat macht doet
Gij deze dingen? En wie heeft U deze macht gegeven, dat Gij deze dingen
doen zoudt?

<span id="an_11:29">11:29</span> Maar Jezus, antwoordende, zeide tot
hen: Ik zal u ook een woord vragen; antwoordt Mij ook, en zo zal Ik u
zeggen, door wat macht Ik deze dingen doe:

<span id="an_11:30">11:30</span> De doop van Johannes, was die uit den
hemel, of uit de mensen? Antwoordt Mij.

<span id="an_11:31">11:31</span> En zij overlegden onder zich, zeggende:
Indien wij zeggen: Uit den hemel, zo zal Hij zeggen: Waarom hebt gij hem
dan niet geloofd?

<span id="an_11:32">11:32</span> Maar indien wij zeggen: Uit de mensen;
zo vrezen wij het volk; want zij hielden allen van Johannes, dat hij
waarlijk een profeet was.

<span id="an_11:33">11:33</span> En, antwoordende, zeiden zij tot Jezus:
Wij weten het niet. En Jezus, antwoordende, zeide tot hen: Zo zeg Ik u
ook niet, door wat macht Ik deze dingen doe.

<span id="an_12:1">12:1</span> En Hij begon door gelijkenissen tot hen
te zeggen: Een mens plantte een wijngaard, en zette een tuin daarom, en
groef een wijnpersbak, en bouwde een toren, en verhuurde dien aan de
landlieden, en reisde buitenslands.

<span id="an_12:2">12:2</span> En als het de tijd was, zond hij een
dienstknecht tot de landlieden, opdat hij van de landlieden ontving van
de vrucht des wijngaards.

<span id="an_12:3">12:3</span> Maar zij namen en sloegen hem, en zonden
hem ledig heen.

<span id="an_12:4">12:4</span> En hij zond wederom een anderen
dienstknecht tot hen, en dien stenigden zij, en wondden hem het hoofd,
en zonden hem henen, schandelijk behandeld zijnde.

<span id="an_12:5">12:5</span> En wederom zond hij een anderen, en dien
doodden zij; en vele anderen, waarvan zij sommigen sloegen, en sommigen
doodden.

<span id="an_12:6">12:6</span> Als hij dan nog een zoon had, die hem
lief was, zo heeft hij ook dien ten laatste tot hen gezonden, zeggende:
Zij zullen immers mijn zoon ontzien.

<span id="an_12:7">12:7</span> Maar die landlieden zeiden onder
elkander: Deze is de erfgenaam; komt, laat ons hem doden, en de erfenis
zal onze zijn.

<span id="an_12:8">12:8</span> En zij namen en doodden hem, en wierpen
hem uit, buiten den wijngaard.

<span id="an_12:9">12:9</span> Wat zal dan de heer des wijngaards doen?
Hij zal komen, en de landlieden verderven, en den wijngaard aan anderen
geven.

<span id="an_12:10">12:10</span> Hebt gij ook deze Schrift niet gelezen:
De steen, dien de bouwlieden verworpen hebben, deze is geworden tot een
hoofd des hoeks;

<span id="an_12:11">12:11</span> Van den Heere is dit geschied, en het
is wonderlijk in onze ogen.

<span id="an_12:12">12:12</span> En zij zochten Hem te vangen, maar zij
vreesden de schare; want zij verstonden, dat Hij die gelijkenis op hen
sprak; en zij verlieten Hem en gingen weg.

<span id="an_12:13">12:13</span> En zij zonden tot Hem enigen der
Farizeen en der Herodianen, opdat zij Hem in Zijn rede vangen zouden.

<span id="an_12:14">12:14</span> Dezen nu kwamen en zeiden tot Hem:
Meester, wij weten, dat Gij waarachtig zijt, en naar niemand vraagt;
want Gij ziet den persoon der mensen niet aan, maar Gij leert den weg
Gods in der waarheid; is het geoorloofd, den keizer schatting te geven,
of niet? Zullen wij geven, of niet geven?

<span id="an_12:15">12:15</span> En Hij, wetende hun geveinsdheid, zeide
tot hen: Wat verzoekt gij Mij? Brengt Mij een penning, dat Ik hem zie.

<span id="an_12:16">12:16</span> En zij brachten een. En Hij zeide tot
hen: Wiens is dit beeld, en het opschrift? En zij zeiden tot Hem: Des
keizers.

<span id="an_12:17">12:17</span> En Jezus, antwoordende, zeide tot hen:
Geeft dan den keizer, dat des keizers is, en Gode, dat Gods is. En zij
verwonderden zich over Hem.

<span id="an_12:18">12:18</span> En de Sadduceen kwamen tot Hem, welke
zeggen, dat er geen opstanding is, en vraagden Hem, zeggende:

<span id="an_12:19">12:19</span> Meester! Mozes heeft ons geschreven:
Indien iemands broeder sterft, en een vrouw achterlaat, en geen kinderen
nalaat, dat zijn broeder deszelfs vrouw nemen zal en zijn broeder zaad
verwekken.

<span id="an_12:20">12:20</span> Er waren nu zeven broeders, en de
eerste nam een vrouw, en stervende liet geen zaad na.

<span id="an_12:21">12:21</span> De tweede nam haar ook, en is
gestorven, en ook deze liet geen zaad na; en de derde desgelijks.

<span id="an_12:22">12:22</span> En al de zeven namen dezelve, en lieten
geen zaad na; de laatste van allen is ook de vrouw gestorven.

<span id="an_12:23">12:23</span> In de opstanding dan, wanneer zij
zullen opgestaan zijn, wiens vrouw zal zij van dezen zijn? Want die
zeven hebben haar tot een vrouw gehad.

<span id="an_12:24">12:24</span> En Jezus, antwoordende, zeide tot hen:
Dwaalt gij niet, daarom, dat gij de Schriften niet weet, noch de kracht
Gods?

<span id="an_12:25">12:25</span> Want als zij uit de doden zullen
opgestaan zijn, zo trouwen zij niet, noch worden ten huwelijk gegeven;
maar zij zijn gelijk engelen, die in de hemelen zijn.

<span id="an_12:26">12:26</span> Doch aangaande de doden, dat zij
opgewekt zullen worden, hebt gij niet gelezen in het boek van Mozes, hoe
God in het doornenbos tot hem gesproken heeft, zeggende: Ik ben de God
Abrahams, en de God Izaks, en de God Jakobs?

<span id="an_12:27">12:27</span> God is niet een God der doden, maar een
God der levenden. Gij dwaalt dan zeer.

<span id="an_12:28">12:28</span> En een der Schriftgeleerden horende,
dat zij te zamen in woorden waren, en wetende, dat Hij hun wel
geantwoord had, kwam tot Hem, en vraagde Hem: Welk is het eerste gebod
van allen?

<span id="an_12:29">12:29</span> En Jezus antwoordde hem: Het eerste van
al de geboden is: Hoor, Israel, de Heere, onze God, is een enig Heere.

<span id="an_12:30">12:30</span> En gij zult den Heere, uw God,
liefhebben uit geheel uw hart, en uit geheel uw ziel, en uit geheel uw
verstand, en uit geheel uw kracht. Dit is het eerste gebod.

<span id="an_12:31">12:31</span> En het tweede aan dit gelijk, is dit:
Gij zult uw naaste liefhebben als uzelven. Er is geen ander gebod,
groter dan deze.

<span id="an_12:32">12:32</span> En de schriftgeleerde zeide tot Hem:
Meester, Gij hebt wel in der waarheid gezegd, dat er een enig God is, en
er is geen ander dan Hij;

<span id="an_12:33">12:33</span> En Hem lief te hebben uit geheel het
hart, en uit geheel het verstand, en uit geheel de ziel, en uit geheel
de kracht; en den naaste lief te hebben als zichzelven, is meer dan al
de brandofferen en de slachtofferen.

<span id="an_12:34">12:34</span> En Jezus ziende, dat hij verstandelijk
geantwoord had, zeide tot hem: Gij zijt niet verre van het Koninkrijk
Gods. En niemand durfde Hem meer vragen.

<span id="an_12:35">12:35</span> En Jezus antwoordde en zeide, lerende
in den tempel: Hoe zeggen de Schriftgeleerden, dat de Christus een Zoon
van David is?

<span id="an_12:36">12:36</span> Want David zelf heeft door den Heiligen
Geest gezegd: De Heere heeft gezegd tot mijn Heere: Zit aan Mijn rechter
hand, totdat Ik Uw vijanden zal gezet hebben tot een voetbank Uwer
voeten.

<span id="an_12:37">12:37</span> David dan zelf noemt Hem zijn Heere, en
hoe is Hij zijn Zoon? En de menigte der schare hoorde Hem gaarne.

<span id="an_12:38">12:38</span> En Hij zeide tot hen in Zijn leer:
Wacht u voor de schriftgeleerden, die daar gaarne willen wandelen in
lange klederen, en gegroet zijn op de markten;

<span id="an_12:39">12:39</span> En de voorgestoelten hebben in de
synagogen, en de vooraanzittingen in de maaltijden;

<span id="an_12:40">12:40</span> Welke de huizen der weduwen opeten, en
dat onder den schijn van lang te bidden. Dezen zullen zwaarder oordeel
ontvangen.

<span id="an_12:41">12:41</span> En Jezus, gezeten zijnde tegenover de
schatkist, zag, hoe de schare geld wierp in de schatkist; en vele rijken
wierpen veel daarin.

<span id="an_12:42">12:42</span> En er kwam een arme weduwe, die twee
kleine penningen daarin wierp, hetwelk is een oort.

<span id="an_12:43">12:43</span> En Jezus, Zijn discipelen tot Zich
geroepen hebbende, zeide tot hen: Voorwaar, Ik zeg u, dat deze arme
weduwe meer ingeworpen heeft, dan allen, die in de schatkist geworpen
hebben.

<span id="an_12:44">12:44</span> Want zij allen hebben van hun overvloed
daarin geworpen; maar deze heeft van haar gebrek, al wat zij had, daarin
geworpen, haar ganse leeftocht.

<span id="an_13:1">13:1</span> En als Hij uit den tempel ging, zeide een
van Zijn discipelen tot Hem: Meester, zie, hoedanige stenen, en
hoedanige gebouwen!

<span id="an_13:2">13:2</span> En Jezus, antwoordende, zeide tot hem:
Ziet gij deze grote gebouwen? Er zal niet een steen op den anderen steen
gelaten worden, die niet afgebroken zal worden.

<span id="an_13:3">13:3</span> En als Hij gezeten was op den Olijfberg,
tegen de tempel over, vraagden Hem Petrus, en Jakobus, en Johannes, en
Andreas, alleen:

<span id="an_13:4">13:4</span> Zeg ons, wanneer zullen deze dingen zijn?
En welk is het teken, wanneer deze dingen alle voleindigd zullen worden?

<span id="an_13:5">13:5</span> En Jezus, hun antwoordende, begon te
zeggen: Ziet toe, dat u niemand verleide.

<span id="an_13:6">13:6</span> Want velen zullen komen onder Mijn Naam,
zeggende: Ik ben de Christus; en zullen velen verleiden.

<span id="an_13:7">13:7</span> En wanneer gij zult horen van oorlogen,
en geruchten van oorlogen, zo wordt niet verschrikt; want dit moet
geschieden; maar nog is het einde niet.

<span id="an_13:8">13:8</span> Want het ene volk zal tegen het andere
volk opstaan, en het ene koninkrijk tegen het andere koninkrijk; en er
zullen aardbevingen zijn in verscheidene plaatsen, en er zullen
hongersnoden wezen, en beroerten. Deze dingen zijn maar beginselen der
smarten.

<span id="an_13:9">13:9</span> Maar ziet gij voor uzelven toe; want zij
zullen u overleveren in de raadsvergaderingen, en in de synagogen; gij
zult geslagen worden, en voor stadhouders en koningen zult gij gesteld
worden, om Mijnentwil, hun tot een getuigenis.

<span id="an_13:10">13:10</span> En het Evangelie moet eerst gepredikt
worden onder al de volken.

<span id="an_13:11">13:11</span> Doch wanneer zij u leiden zullen, om u
over te leveren, zo zijt te voren niet bezorgd, wat gij spreken zult, en
bedenkt het niet; maar zo wat u in die ure gegeven zal worden, spreekt
dat; want gij zijt het niet, die spreekt, maar de Heilige Geest.

<span id="an_13:12">13:12</span> En de ene broeder zal den anderen
overleveren tot den dood, en de vader het kind; en de kinderen zullen
opstaan tegen de ouders, en zullen hen doden.

<span id="an_13:13">13:13</span> En gij zult gehaat worden van allen, om
Mijns Naams wil; maar wie volharden zal tot het einde, die zal zalig
worden.

<span id="an_13:14">13:14</span> Wanneer gij dan zult zien den gruwel
der verwoesting, waarvan door den profeet Daniel gesproken is, staande
waar het niet behoort, (die het leest, die merke daarop!) alsdan, die in
Judea zijn, dat zij vlieden op de bergen.

<span id="an_13:15">13:15</span> En die op het dak is, kome niet af in
het huis, en ga niet in, om iets uit zijn huis weg te nemen.

<span id="an_13:16">13:16</span> En die op den akker is, kere niet weder
terug, om zijn kleed te nemen.

<span id="an_13:17">13:17</span> Maar wee den bevruchten en den zogenden
vrouwen in die dagen!

<span id="an_13:18">13:18</span> Doch bidt, dat uw vlucht niet geschiede
des winters.

<span id="an_13:19">13:19</span> Want die dagen zullen zulke verdrukking
zijn, welker gelijke niet geweest is van het begin der schepselen, die
God geschapen heeft, tot nu toe, en ook niet zijn zal.

<span id="an_13:20">13:20</span> En indien de Heere de dagen niet
verkort had, geen vlees zou behouden worden; maar om der uitverkorenen
wil, die Hij heeft uitverkoren, heeft Hij de dagen verkort.

<span id="an_13:21">13:21</span> En alsdan, zo iemand tot ulieden zal
zeggen: Ziet, hier is de Christus; of ziet, Hij is daar; gelooft het
niet.

<span id="an_13:22">13:22</span> Want er zullen valse christussen, en
valse profeten opstaan, en zullen tekenen en wonderen doen, om te
verleiden, indien het mogelijk ware, ook de uitverkorenen.

<span id="an_13:23">13:23</span> Maar gijlieden ziet toe; ziet, Ik heb u
alles voorzegd!

<span id="an_13:24">13:24</span> Maar in die dagen, na die verdrukking,
zal de zon verduisterd worden, en de maan zal haar schijnsel niet geven.

<span id="an_13:25">13:25</span> En de sterren des hemels zulen daaruit
vallen, en de krachten, die in de hemelen zijn, zullen bewogen worden.

<span id="an_13:26">13:26</span> En alsdan zullen zij den Zoon des
mensen zien, komende in de wolken, met grote kracht en heerlijkheid.

<span id="an_13:27">13:27</span> En alsdan zal Hij Zijn engelen
uitzenden, en zal Zijn uitverkorenen bijeenvergaderen uit de vier
winden, van het uiterste der aarde, tot het uiterste des hemels.

<span id="an_13:28">13:28</span> En leert van den vijgeboom deze
gelijkenis; wanneer nu zijn tak teder wordt, en de bladeren uitspruiten,
zo weet gij, dat de zomer nabij is.

<span id="an_13:29">13:29</span> Alzo ook gij, wanneer gij deze dingen
zult zien geschieden, zo weet, dat het nabij, voor de deur is.

<span id="an_13:30">13:30</span> Voorwaar, Ik zeg u, dat dit geslacht
niet zal voorbijgaan, totdat al deze dingen zullen geschied zijn.

<span id="an_13:31">13:31</span> De hemel en de aarde zullen
voorbijgaan; maar Mijn woorden zullen geenszins voorbijgaan.

<span id="an_13:32">13:32</span> Maar van dien dag en die ure weet
niemand, noch de engelen, die in de hemel zijn, noch de Zoon, dan de
Vader.

<span id="an_13:33">13:33</span> Ziet toe, waakt en bidt; want gij weet
niet, wanneer de tijd is.

<span id="an_13:34">13:34</span> Gelijk een mens, buitenslands reizende,
zijn huis verliet, en zijn dienstknechten macht gaf, en elk zijn werk,
en den deurwachter gebood, dat hij zou waken;

<span id="an_13:35">13:35</span> Zo waakt dan (want gij weet niet,
wanneer de heer des huizes komen zal, des avonds laat, of ter
middernacht, of met het hanengekraai, of in den morgenstond);

<span id="an_13:36">13:36</span> Opdat hij niet onvoorziens kome, en u
slapende vinde.

<span id="an_13:37">13:37</span> En hetgeen Ik u zeg, dat zeg Ik allen:
Waakt.

<span id="an_14:1">14:1</span> En het pascha, en het feest der
ongehevelde broden was na twee dagen. En de overpriesters en de
Schriftgeleerden zochten, hoe zij Hem met listigheid vangen en doden
zouden.

<span id="an_14:2">14:2</span> Maar zij zeiden: Niet in het feest, opdat
niet misschien oproer onder het volk worde.

<span id="an_14:3">14:3</span> En als Hij te Bethanie was, in het huis
van Simon, den melaatse, daar Hij aan tafel zat, kwam een vrouw,
hebbende een albasten fles met zalf van onvervalsten nardus, van groten
prijs; en de albasten fles gebroken hebbende, goot die op Zijn hoofd.

<span id="an_14:4">14:4</span> En er waren sommigen, die dat zeer
kwalijk namen bij zichzelven, en zeiden: Waartoe is dit verlies der zalf
geschied?

<span id="an_14:5">14:5</span> Want dezelve had kunnen boven de
driehonderd penningen verkocht, en die den armen gegeven worden; en zij
vergrimden tegen haar.

<span id="an_14:6">14:6</span> Maar Jezus zeide: Laat af van haar; wat
doet gij haar moeite aan? Zij heeft een goed werk aan Mij gewrocht.

<span id="an_14:7">14:7</span> Want de armen hebt gij altijd met u, en
wanneer gij wilt, kunt gij hun weldoen; maar Mij hebt gij niet altijd.

<span id="an_14:8">14:8</span> Zij heeft gedaan, hetgeen zij kon; zij is
voorgekomen, om Mijn lichaam te zalven, tot een voorbereiding ter
begrafenis.

<span id="an_14:9">14:9</span> Voorwaar zeg Ik u: Alwaar dit Evangelie
gepredikt zal worden in de gehele wereld, daar zal ook tot haar
gedachtenis gesproken worden, van hetgeen zij gedaan heeft.

<span id="an_14:10">14:10</span> En Judas Iskariot, een van de twaalven,
ging heen tot de overpriesters, opdat hij Hem hun zou overleveren.

<span id="an_14:11">14:11</span> En zij, dat horende, waren verblijd, en
beloofden hem geld te geven; en hij zocht, hoe hij Hem bekwamelijk
overleveren zou.

<span id="an_14:12">14:12</span> En op den eersten dag der ongehevelde
broden, wanneer zij het pascha slachtten, zeiden Zijn discipelen tot
Hem: Waar wilt Gij, dat wij heengaan, en bereiden, dat Gij het pascha
eet?

<span id="an_14:13">14:13</span> En Hij zond twee van Zijn discipelen
uit, en zeide tot hen: Gaat henen in de stad, en u zal een mens
ontmoeten, dragende een kruik water, volgt dien;

<span id="an_14:14">14:14</span> En zo waar hij ingaat, zegt tot den
heer des huizes: De Meester zegt: Waar is de eetzaal, daar Ik het pascha
met Mijn discipelen eten zal?

<span id="an_14:15">14:15</span> En hij zal u wijzen een grote
opperzaal, toegerust en gereed; bereidt het ons aldaar.

<span id="an_14:16">14:16</span> En Zijn discipelen gingen uit, en
kwamen in de stad, en vonden het, gelijk Hij hun gezegd had, en
bereidden het pascha.

<span id="an_14:17">14:17</span> En als het avond geworden was, kwam Hij
met de twaalven.

<span id="an_14:18">14:18</span> En als zij aanzaten en aten, zeide
Jezus: Voorwaar, Ik zeg u, dat een van u, die met Mij eet, Mij zal
verraden.

<span id="an_14:19">14:19</span> En zij begonnen bedroefd te worden, en
de een na de ander tot Hem te zeggen: Ben ik het? En een ander: Ben ik
het?

<span id="an_14:20">14:20</span> Maar Hij antwoordde en zeide tot hen:
Het is een uit de twaalven, die met Mij in de schotel indoopt.

<span id="an_14:21">14:21</span> De Zoon des mensen gaat wel heen,
gelijk van Hem geschreven is; maar wee dien mens, door welken de Zoon
des mensen verraden wordt! Het ware hem goed, zo die mens niet geboren
ware geweest.

<span id="an_14:22">14:22</span> En als zij aten, nam Jezus brood, en
als Hij gezegend had, brak Hij het, en gaf het hun, en zeide: Neemt,
eet, dat is Mijn lichaam.

<span id="an_14:23">14:23</span> En Hij nam den drinkbeker, en gedankt
hebbende, gaf hun dien; en zij dronken allen uit denzelven.

<span id="an_14:24">14:24</span> En Hij zeide tot hen: Dat is Mijn
bloed, het bloed des Nieuwen Testaments, hetwelk voor velen vergoten
wordt.

<span id="an_14:25">14:25</span> Voorwaar, Ik zeg u, dat Ik niet meer
zal drinken van de vrucht des wijnstoks, tot op dien dag, wanneer Ik
dezelve nieuw zal drinken in het Koninkrijk Gods.

<span id="an_14:26">14:26</span> En als zij den lofzang gezongen hadden,
gingen zij uit naar den Olijfberg.

<span id="an_14:27">14:27</span> En Jezus zeide tot hen: Gij zult in
dezen nacht allen aan Mij geergerd worden; want er is geschreven: Ik zal
den Herder slaan, en de schapen zullen verstrooid worden.

<span id="an_14:28">14:28</span> Maar nadat Ik zal opgestaan zijn, zal
Ik u voorgaan naar Galilea.

<span id="an_14:29">14:29</span> En Petrus zeide tot Hem: Of zij ook
allen geergerd werden, zo zal ik toch niet geergerd worden.

<span id="an_14:30">14:30</span> En Jezus zeide tot hem: Voorwaar, Ik
zeg u, dat heden in dezen nacht, eer de haan tweemaal gekraaid zal
hebben, gij Mij driemaal zult verloochenen.

<span id="an_14:31">14:31</span> Maar hij zeide nog des te meer: Al
moest ik met U sterven, zo zal ik U geenszins verloochenen. En
insgelijks zeiden zij ook allen.

<span id="an_14:32">14:32</span> En zij kwamen in een plaats, welker
naam was Gethsemane, en Hij zeide tot Zijn discipelen: Zit hier neder,
totdat Ik gebeden zal hebben.

<span id="an_14:33">14:33</span> En Hij nam met Zich Petrus, en Jakobus,
en Johannes, en begon verbaasd en zeer beangst te worden;

<span id="an_14:34">14:34</span> En zeide tot hen: Mijn ziel is geheel
bedroefd tot den dood toe; blijft hier, en waakt.

<span id="an_14:35">14:35</span> En een weinig voortgegaan zijnde, viel
Hij op de aarde, en bad, zo het mogelijk ware, dat die ure van Hem
voorbijging.

<span id="an_14:36">14:36</span> En Hij zeide: Abba, Vader, alle dingen
zijn U mogelijk; neem dezen drinkbeker van Mij weg, doch niet wat Ik
wil, maar wat Gij wilt.

<span id="an_14:37">14:37</span> En Hij kwam, en vond hen slapende, en
zeide tot Petrus: Simon, slaapt gij? Kunt gij niet een uur waken?

<span id="an_14:38">14:38</span> Waakt en bidt, opdat gij niet in
verzoeking komt; de geest is wel gewillig, maar het vlees is zwak.

<span id="an_14:39">14:39</span> En wederom heengegaan zijnde, bad Hij,
sprekende dezelfde woorden.

<span id="an_14:40">14:40</span> En wedergekeerd zijnde, vond Hij hen
wederom slapende, want hun ogen waren bezwaard; en zij wisten niet, wat
zij Hem antwoorden zouden.

<span id="an_14:41">14:41</span> En Hij kwam ten derden male, en zeide
tot hen: Slaapt nu voort, en rust; het is genoeg, de ure is gekomen;
ziet, de Zoon des mensen wordt overgeleverd in de handen der zondaren.

<span id="an_14:42">14:42</span> Staat op, laat ons gaan; ziet, die Mij
verraadt, is nabij.

<span id="an_14:43">14:43</span> En terstond, als Hij nog sprak, kwam
Judas aan, die een was van de twaalven, en met hem een grote schare, met
zwaarden en stokken, gezonden van de overpriesters, en de
schriftgeleerden, en de ouderlingen.

<span id="an_14:44">14:44</span> En die Hem verried, had hun een gemeen
teken gegeven, zeggende: Dien ik kussen zal, Die is het, grijpt Hem, en
leidt Hem zekerlijk henen.

<span id="an_14:45">14:45</span> En als hij gekomen was, ging hij
terstond tot Hem, en zeide: Rabbi, Rabbi, en kuste Hem.

<span id="an_14:46">14:46</span> En zij sloegen hun handen aan Hem, en
grepen Hem.

<span id="an_14:47">14:47</span> En een dergenen, die daarbij stonden,
het zwaard trekkende, sloeg den dienstknecht des hogepriesters, en hieuw
hem zijn oor af.

<span id="an_14:48">14:48</span> En Jezus, antwoordende, zeide tot hen:
Zijt gij uitgegaan, met zwaarden en stokken, als tegen een moordenaar,
om Mij te vangen?

<span id="an_14:49">14:49</span> Dagelijks was Ik bij ulieden in den
tempel, lerende, en gij hebt Mij niet gegrepen; maar dit geschiedt,
opdat de Schriften vervuld zouden worden.

<span id="an_14:50">14:50</span> En zij, Hem verlatende, zijn allen
gevloden.

<span id="an_14:51">14:51</span> En een zeker jongeling volgde Hem,
hebbende een lijnwaad omgedaan over het naakte lijf, en de jongelingen
grepen hem.

<span id="an_14:52">14:52</span> En hij, het lijnwaad verlatende, is
naakt van hen gevloden.

<span id="an_14:53">14:53</span> En zij leidden Jezus henen tot den
hogepriester; en bij hem vergaderden al de overpriesters, en de
ouderlingen, en de schriftgeleerden.

<span id="an_14:54">14:54</span> En Petrus volgde Hem van verre, tot
binnen in de zaal des hogepriesters, en hij was mede zittende met de
dienaren, en zich warmende bij het vuur.

<span id="an_14:55">14:55</span> En de overpriesters, en de gehele raad,
zochten getuigenis tegen Jezus, om Hem te doden, en vonden niet.

<span id="an_14:56">14:56</span> Want velen getuigden valselijk tegen
Hem, en de getuigenissen waren niet eenparig.

<span id="an_14:57">14:57</span> En enigen, opstaande, getuigden
valselijk tegen Hem, zeggende:

<span id="an_14:58">14:58</span> Wij hebben Hem horen zeggen: Ik zal
dezen tempel, die met handen gemaakt is, afbreken, en in drie dagen een
anderen, zonder handen gemaakt, bouwen.

<span id="an_14:59">14:59</span> En ook alzo was hun getuigenis niet
eenparig.

<span id="an_14:60">14:60</span> En de hogepriester, in het midden
opstaande, vraagde Jezus, zeggende: Antwoordt Gij niets? Wat getuigen
dezen tegen U?

<span id="an_14:61">14:61</span> Maar Hij zweeg stil, en antwoordde
niets. Wederom vraagde Hem de hogepriester, en zeide tot Hem: Zijt Gij
de Christus, de Zoon des gezegenden Gods?

<span id="an_14:62">14:62</span> En Jezus zeide: Ik ben het. En
gijlieden zult den Zoon des mensen zien zitten ter rechter hand der
kracht Gods, en komen met de wolken des hemels.

<span id="an_14:63">14:63</span> En de hogepriester, verscheurende zijn
klederen, zeide: Wat hebben wij nog getuigen van node?

<span id="an_14:64">14:64</span> Gij hebt de gods lastering gehoord; wat
dunkt ulieden? En zij allen veroordeelden Hem, des doods schuldig te
zijn.

<span id="an_14:65">14:65</span> En sommigen begonnen Hem te bespuwen,
en Zijn aangezicht te bedekken, en met vuisten te slaan, en tot Hem te
zeggen: Profeteer! En de dienaars gaven Hem kinnebakslagen.

<span id="an_14:66">14:66</span> En als Petrus beneden in de zaal was,
kwam een van de dienstmaagden des hogepriesters;

<span id="an_14:67">14:67</span> En ziende Petrus zich warmende, zag zij
hem aan, en zeide: Ook gij waart met Jezus den Nazarener.

<span id="an_14:68">14:68</span> Maar hij heeft het geloochend,
zeggende: Ik ken Hem niet, en ik weet niet, wat gij zegt. En hij ging
buiten in de voorzaal, en de haan kraaide.

<span id="an_14:69">14:69</span> En de dienstmaagd, hem wederom ziende,
begon te zeggen tot degenen, die daarbij stonden: Deze is een van die.

<span id="an_14:70">14:70</span> Maar hij loochende het wederom. En een
weinig daarna, die daarbij stonden, zeiden wederom tot Petrus: Waarlijk,
gij zijt een van die; want gij zijt ook een Galileer, en uw spraak
gelijkt.

<span id="an_14:71">14:71</span> En hij begon zichzelven te vervloeken
en te zweren: Ik ken dezen Mens niet, Dien gij zegt.

<span id="an_14:72">14:72</span> En de haan kraaide de tweede maal; en
Petrus werd indachtig het woord, hetwelk Jezus tot hem gezegd had: Eer
de haan tweemaal gekraaid zal hebben, zult gij Mij driemaal
verloochenen. En hij, zich van daar makende, weende.

<span id="an_15:1">15:1</span> En terstond, des morgens vroeg, hielden
de overpriesters te zamen raad, met de ouderlingen en Schriftgeleerden,
en den gehelen raad, en Jezus gebonden hebbende, brachten zij Hem heen,
en gaven Hem aan Pilatus over.

<span id="an_15:2">15:2</span> En Pilatus vraagde Hem: Zijt Gij de
Koning der Joden? En Hij antwoordende, zeide tot hem: Gij zegt het.

<span id="an_15:3">15:3</span> En de overpriesters beschuldigden Hem van
vele zaken; maar Hij antwoordde niets.

<span id="an_15:4">15:4</span> En Pilatus vraagde Hem wederom, zeggende:
Antwoordt Gij niet? Zie, hoe vele zaken zij tegen U getuigen!

<span id="an_15:5">15:5</span> En Jezus heeft niet meer geantwoord,
zodat Pilatus zich verwonderde.

<span id="an_15:6">15:6</span> En op het feest liet hij hun een
gevangene los, wien zij ook begeerden.

<span id="an_15:7">15:7</span> En er was een, genaamd Bar-abbas,
gevangen met andere medeoproermakers, die in het oproer een doodslag
gedaan had.

<span id="an_15:8">15:8</span> En de schare riep uit, en begon te
begeren, dat hij deed, gelijk hij hun altijd gedaan had.

<span id="an_15:9">15:9</span> En Pilatus antwoordde hun, zeggende: Wilt
gij, dat ik u den Koning der Joden loslate?

<span id="an_15:10">15:10</span> (Want hij wist, dat de overpriesters
Hem door nijd overgeleverd hadden.)

<span id="an_15:11">15:11</span> Maar de overpriesters bewogen de
schare, dat hij hun liever Bar-abbas zou loslaten.

<span id="an_15:12">15:12</span> En Pilatus, antwoordende, zeide wederom
tot hen: Wat wilt gij dan, dat ik met Hem doen zal, Dien gij een Koning
der Joden noemt?

<span id="an_15:13">15:13</span> En zij riepen wederom: Kruis Hem.

<span id="an_15:14">15:14</span> Doch Pilatus zeide tot hen: Wat heeft
Hij dan kwaads gedaan? En zij riepen te meer: Kruis Hem!

<span id="an_15:15">15:15</span> Pilatus nu, willende der schare genoeg
doen, heeft hun Bar-abbas losgelaten, en gaf Jezus over, als hij Hem
gegeseld had, om gekruist te worden.

<span id="an_15:16">15:16</span> En de krijgsknechten leidden Hem binnen
in de zaal, welke is het rechthuis, en riepen de ganse bende samen;

<span id="an_15:17">15:17</span> En deden Hem een purperen mantel aan,
en een doornenkroon gevlochten hebbende, zetten Hem die op;

<span id="an_15:18">15:18</span> En begonnen Hem te groeten, zeggende:
Wees gegroet, Gij Koning der Joden!

<span id="an_15:19">15:19</span> En sloegen Zijn hoofd met een rietstok,
en bespogen Hem, en vallende op de knieen, aanbaden Hem.

<span id="an_15:20">15:20</span> En als zij Hem bespot hadden, deden zij
Hem den purperen mantel af, en deden Hem Zijn eigen klederen aan, en
leidden Hem uit, om Hem te kruisigen.

<span id="an_15:21">15:21</span> En zij dwongen een Simon van Cyrene,
die daar voorbijging, komende van den akker, den vader van Alexander en
Rufus, dat hij Zijn kruis droeg.

<span id="an_15:22">15:22</span> En zij brachten Hem tot de plaats
Golgotha, hetwelk is, overgezet zijnde, Hoofdschedelplaats.

<span id="an_15:23">15:23</span> En zij gaven Hem gemirreden wijn te
drinken; maar Hij nam dien niet.

<span id="an_15:24">15:24</span> En als zij Hem gekruisigd hadden,
verdeelden zij Zijn klederen, werpende het lot over dezelve, wat een
iegelijk wegnemen zou.

<span id="an_15:25">15:25</span> En het was de derde ure, en zij
kruisigden Hem.

<span id="an_15:26">15:26</span> En het opschrift Zijner beschuldiging
was boven Hem geschreven: De KONING DER JODEN.

<span id="an_15:27">15:27</span> En zij kruisigden met Hem twee
moordenaars, een aan Zijn rechter zijde, en een aan Zijn linker zijde.

<span id="an_15:28">15:28</span> En de Schrift is vervuld geworden, die
daar zegt: En Hij is met de misdadigers gerekend.

<span id="an_15:29">15:29</span> En die voorbijgingen, lasterden Hem,
schuddende hun hoofden, en zeggende: Ha! Gij, die den tempel afbreekt,
en in drie dagen opbouwt,

<span id="an_15:30">15:30</span> Behoud Uzelven, en kom af van het
kruis.

<span id="an_15:31">15:31</span> En insgelijks ook de overpriesters, met
de schriftgeleerden, zeiden tot elkander, al spottende: Hij heeft
anderen verlost; Zichzelven kan Hij niet verlossen.

<span id="an_15:32">15:32</span> De Christus, de Koning Israels, kome nu
af van het kruis, opdat wij het zien en geloven mogen. Ook die met Hem
gekruist waren, smaadden Hem.

<span id="an_15:33">15:33</span> En als de zesde ure gekomen was, werd
er duisternis over de gehele aarde, tot de negende ure toe.

<span id="an_15:34">15:34</span> En ter negender ure, riep Jezus met een
grote stem, zeggende: ELOI, ELOI, LAMMA SABACHTANI, hetwelk is,
overgezet zijnde: Mijn God, Mijn God, waarom hebt Gij Mij verlaten?

<span id="an_15:35">15:35</span> En sommigen van die daarbij stonden,
dit horende, zeiden: Ziet, Hij roept Elias.

<span id="an_15:36">15:36</span> En er liep een, en vulde een spons met
edik, en stak ze op een rietstok, en gaf Hem te drinken, zeggende: Houdt
stil, laat ons zien, of Elias komt, om Hem af te nemen.

<span id="an_15:37">15:37</span> En Jezus, een grote stem van Zich
gegeven hebbende, gaf den geest.

<span id="an_15:38">15:38</span> En het voorhangsel des tempels scheurde
in tweeen, van boven tot beneden.

<span id="an_15:39">15:39</span> En de hoofdman over honderd, die
daarbij tegenover Hem stond, ziende, dat Hij alzo roepende den geest
gegeven had, zeide: Waarlijk, deze Mens was Gods Zoon!

<span id="an_15:40">15:40</span> En er waren ook vrouwen, van verre dit
aanschouwende, onder welke ook was Maria Magdalena, en Maria, de moeder
van Jakobus, den kleine, en van Joses, en Salome;

<span id="an_15:41">15:41</span> Welke ook, toen Hij in Galilea was, Hem
waren gevolgd, en Hem gediend hadden; en vele andere vrouwen, die met
Hem naar Jeruzalem opgekomen waren.

<span id="an_15:42">15:42</span> En als het nu avond was geworden,
dewijl het de voorbereiding was, welke is de voorsabbat;

<span id="an_15:43">15:43</span> Kwam Jozef, die van Arimathea was, een
eerlijk raadsheer, die ook zelf het Koninkrijk Gods was verwachtende, en
zich verstoutende, ging hij in tot Pilatus, en begeerde het lichaam van
Jezus.

<span id="an_15:44">15:44</span> En Pilatus verwonderde zich, dat Hij
alrede gestorven was; en den hoofdman over honderd tot zich geroepen
hebbende, vraagde hem, of Hij lang gestorven was.

<span id="an_15:45">15:45</span> En als hij het van den hoofdman over
honderd verstaan had, schonk hij Jozef het lichaam.

<span id="an_15:46">15:46</span> En hij kocht fijn lijnwaad, en Hem
afgenomen hebbende, wond Hem in dat fijne lijnwaad, en legde Hem in een
graf, hetwelk uit een steenrots gehouwen was; en hij wentelde een steen
tegen de deur des grafs.

<span id="an_15:47">15:47</span> En Maria Magdalena, en Maria, de moeder
van Joses, aanschouwden, waar Hij gelegd werd.

<span id="an_16:1">16:1</span> En als de sabbat voorbijgegaan was,
hadden Maria Magdalena, en Maria, de moeder van Jakobus, en Salome
specerijen gekocht, opdat zij kwamen en Hem zalfden.

<span id="an_16:2">16:2</span> En zeer vroeg op den eersten dag der
week, kwamen zij tot het graf, als de zon opging;

<span id="an_16:3">16:3</span> En zeiden tot elkander: Wie zal ons den
steen van de deur des grafs afwentelen?

<span id="an_16:4">16:4</span> (En opziende zagen zij, dat de steen
afgewenteld was) want hij was zeer groot.

<span id="an_16:5">16:5</span> En in het graf ingegaan zijnde, zagen zij
een jongeling, zittende ter rechter zijde, bekleed met een wit lang
kleed, en werden verbaasd.

<span id="an_16:6">16:6</span> Maar hij zeide tot haar: Zijt niet
verbaasd; gij zoekt Jezus den Nazarener, Die gekruist was; Hij is
opgestaan; Hij is hier niet; ziet de plaats, waar zij Hem gelegd hadden.

<span id="an_16:7">16:7</span> Doch gaat heen, zegt Zijnen discipelen,
en Petrus, dat Hij u voorgaat naar Galilea; aldaar zult gij Hem zien,
gelijk Hij ulieden gezegd heeft.

<span id="an_16:8">16:8</span> En zij, haastelijk uitgegaan zijnde,
vloden van het graf, en beving en ontzetting had haar bevangen; en zij
zeiden niemand iets; want zij waren bevreesd.

<span id="an_16:9">16:9</span> En als Jezus opgestaan was, des morgens
vroeg, op den eersten dag der week, verscheen Hij eerst aan Maria
Magdalena, uit welke Hij zeven duivelen uitgeworpen had.

<span id="an_16:10">16:10</span> Deze, heengaande, boodschapte het
dengenen, die met Hem geweest waren, welke treurden en weenden.

<span id="an_16:11">16:11</span> En als dezen hoorden, dat Hij leefde,
en van haar gezien was, geloofden zij het niet.

<span id="an_16:12">16:12</span> En na dezen is Hij geopenbaard in een
andere gedaante, aan twee van hen, daar zij wandelden, en in het veld
gingen.

<span id="an_16:13">16:13</span> Dezen, ook heengaande, boodschapten het
aan de anderen; maar zij geloofden ook die niet.

<span id="an_16:14">16:14</span> Daarna is Hij geopenbaard aan de elven,
daar zij aanzaten, en verweet hun hun ongelovigheid en hardigheid des
harten, omdat zij niet geloofd hadden degenen, die Hem gezien hadden,
nadat Hij opgestaan was.

<span id="an_16:15">16:15</span> En Hij zeide tot hen: Gaat heen in de
gehele wereld, predikt het Evangelie aan alle kreaturen.

<span id="an_16:16">16:16</span> Die geloofd zal hebben, en gedoopt zal
zijn, zal zalig worden; maar die niet zal geloofd hebben, zal verdoemd
worden.

<span id="an_16:17">16:17</span> En degenen, die geloofd zullen hebben,
zullen deze tekenen volgen: in Mijn Naam zullen zij duivelen uitwerpen;
met nieuwe tongen zullen zij spreken,

<span id="an_16:18">16:18</span> Slangen zullen zij opnemen; en al is
het, dat zij iets dodelijks zullen drinken, dat zal hun niet schaden; op
kranken zullen zij de handen leggen, en zij zullen gezond worden.

<span id="an_16:19">16:19</span> De Heere dan, nadat Hij tot hen
gesproken had, is opgenomen in den hemel, en is gezeten aan de rechter
hand Gods.

<span id="an_16:20">16:20</span> En zij, uitgegaan zijnde, predikten
overal, en de Heere wrocht mede, en bevestigde het Woord door tekenen,
die daarop volgden. Amen.

------------------------------------------------------------------------

[Next: Luke](luk.md)
