[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](heb)  [Next](pe1.md) 

------------------------------------------------------------------------

### Dutch Bible: James

<span id="an_1:1">1:1</span> Jakobus, een dienstknecht van God en van
den Heere Jezus Christus; aan de twaalf stammen, die in de verstrooiing
zijn: zaligheid.

<span id="an_1:2">1:2</span> Acht het voor grote vreugde, mijn broeders,
wanneer gij in velerlei verzoekingen valt;

<span id="an_1:3">1:3</span> Wetende, dat de beproeving uws geloofs
lijdzaamheid werkt.

<span id="an_1:4">1:4</span> Doch de lijdzaamheid hebbe een volmaakt
werk, opdat gij moogt volmaakt zijn en geheel oprecht, in geen ding
gebrekkelijk.

<span id="an_1:5">1:5</span> En indien iemand van u wijsheid ontbreekt,
dat hij ze van God begere, Die een iegelijk mildelijk geeft, en niet
verwijt; en zij zal hem gegeven worden.

<span id="an_1:6">1:6</span> Maar dat hij ze begere in geloof, niet
twijfelende; want die twijfelt, is een baar der zee gelijk, die van den
wind gedreven en op en nedergeworpen wordt.

<span id="an_1:7">1:7</span> Want die mens mene niet, dat hij iets
ontvangen zal van den Heere.

<span id="an_1:8">1:8</span> Een dubbelhartig man is ongestadig in al
zijn wegen.

<span id="an_1:9">1:9</span> Maar de broeder, die nederig is, roeme in
zijn hoogheid.

<span id="an_1:10">1:10</span> En de rijke in zijn vernedering; want hij
zal als een bloem van het gras voorbijgaan.

<span id="an_1:11">1:11</span> Want de zon is opgegaan met de hitte, en
heeft het gras dor gemaakt, en zijn bloem is afgevallen, en de schone
gedaante haars aanschijns is vergaan; alzo zal ook de rijke in zijn
wegen verwelken.

<span id="an_1:12">1:12</span> Zalig is de man, die verzoeking
verdraagt; want als hij beproefd zal geweest zijn, zal hij de kroon des
levens ontvangen, welke de Heere beloofd heeft dengenen, die Hem
liefhebben.

<span id="an_1:13">1:13</span> Niemand, als hij verzocht wordt, zegge:
Ik word van God verzocht; want God kan niet verzocht worden met het
kwade, en Hij Zelf verzoekt niemand.

<span id="an_1:14">1:14</span> Maar een iegelijk wordt verzocht, als hij
van zijn eigen begeerlijkheid afgetrokken en verlokt wordt.

<span id="an_1:15">1:15</span> Daarna de begeerlijkheid ontvangen
hebbende baart zonde; en de zonde voleindigd zijnde baart den dood.

<span id="an_1:16">1:16</span> Dwaalt niet, mijn geliefde broeders!

<span id="an_1:17">1:17</span> Alle goede gave, en alle volmaakte gifte
is van boven, van den Vader der lichten afkomende, bij Welken geen
verandering is, of schaduw van omkering.

<span id="an_1:18">1:18</span> Naar Zijn wil heeft Hij ons gebaard door
het Woord der waarheid, opdat wij zouden zijn als eerstelingen Zijner
schepselen.

<span id="an_1:19">1:19</span> Zo dan, mijn geliefde broeders, een
iegelijk mens zij ras om te horen, traag om te spreken, traag tot toorn;

<span id="an_1:20">1:20</span> Want de toorn des mans werkt Gods
gerechtigheid niet.

<span id="an_1:21">1:21</span> Daarom, afgelegd hebbende alle vuiligheid
en overvloed van boosheid, ontvangt met zachtmoedigheid het Woord, dat
in u geplant wordt, hetwelk uw zielen kan zaligmaken.

<span id="an_1:22">1:22</span> En zijt daders des Woords, en niet alleen
hoorders, uzelven met valse overlegging bedriegende.

<span id="an_1:23">1:23</span> Want zo iemand een hoorder is des Woords,
en niet een dader, die is een man gelijk, welke zijn aangeboren
aangezicht bemerkt in een spiegel;

<span id="an_1:24">1:24</span> Want hij heeft zichzelven bemerkt, en is
weggegaan, en heeft terstond vergeten, hoedanig hij was.

<span id="an_1:25">1:25</span> Maar die inziet in de volmaakte wet, die
der vrijheid is, en daarbij blijft, deze, geen vergetelijk hoorder
geworden zijnde, maar een dader des werks, deze, zeg ik, zal gelukzalig
zijn in dit zijn doen.

<span id="an_1:26">1:26</span> Indien iemand onder u dunkt, dat hij
godsdienstig is, en hij zijn tong niet in toom houdt, maar zijn hart
verleidt, dezes godsdienst is ijdel.

<span id="an_1:27">1:27</span> De zuivere en onbevlekte godsdienst voor
God en den Vader is deze: wezen en weduwen bezoeken in hun verdrukking,
en zichzelven onbesmet bewaren van de wereld.

<span id="an_2:1">2:1</span> Mijn broeders, hebt niet het geloof van
onzen Heere Jezus Christus, den Heere der heerlijkheid, met aanneming
des persoons.

<span id="an_2:2">2:2</span> Want zo in uw vergadering kwam een man met
een gouden ring aan den vinger, in een sierlijke kleding, en er kwam ook
een arm man in met een slechte kleding;

<span id="an_2:3">2:3</span> En gij zoudt aanzien dengene, die de
sierlijke kleding draagt, en tot hem zeggen: Zit gij hier op een
eerlijke plaats; en zoudt zeggen tot den arme: Sta gij daar; of: Zit
hier onder mijn voetbank;

<span id="an_2:4">2:4</span> Hebt gij dan niet in uzelven een
onderscheid gemaakt, en zijt rechters geworden van kwade overleggingen?

<span id="an_2:5">2:5</span> Hoort, mijn geliefde broeders, heeft God
niet uitverkoren de armen dezer wereld, om rijk te zijn in het geloof,
en erfgenamen des Koninkrijks, hetwelk Hij belooft dengenen, die Hem
liefhebben?

<span id="an_2:6">2:6</span> Maar gij hebt den armen oneer aangedaan.
Overweldigen u niet de rijken, en trekken zij u niet tot de
rechterstoelen?

<span id="an_2:7">2:7</span> Lasteren zij niet den goeden naam, die over
u aangeroepen is?

<span id="an_2:8">2:8</span> Indien gij dan de koninklijke wet
volbrengt, naar de Schrift: Gij zult uw naaste liefhebben als uzelven,
zo doet gij wel;

<span id="an_2:9">2:9</span> Maar indien gij den persoon aanneemt, zo
doet gij zonde, en wordt van de wet bestraft als overtreders.

<span id="an_2:10">2:10</span> Want wie de gehele wet zal houden, en in
een zal struikelen, die is schuldig geworden aan alle.

<span id="an_2:11">2:11</span> Want Die gezegd heeft: Gij zult geen
overspel doen, Die heeft ook gezegd: Gij zult niet doden. Indien gij nu
geen overspel zult doen, maar zult doden, zo zijt gij een overtreder der
wet geworden.

<span id="an_2:12">2:12</span> Spreekt alzo, en doet alzo, als die door
de wet der vrijheid zult geoordeeld worden.

<span id="an_2:13">2:13</span> Want een onbarmhartig oordeel zal gaan
over dengene, die geen barmhartigheid gedaan heeft; en de barmhartigheid
roemt tegen het oordeel.

<span id="an_2:14">2:14</span> Wat nuttigheid is het, mijn broeders,
indien iemand zegt, dat hij het geloof heeft, en hij heeft de werken
niet? Kan dat geloof hem zaligmaken?

<span id="an_2:15">2:15</span> Indien er nu een broeder of zuster naakt
zouden zijn, en gebrek zouden hebben aan dagelijks voedsel;

<span id="an_2:16">2:16</span> En iemand van u tot hen zou zeggen: Gaat
henen in vrede, wordt warm, en wordt verzadigd; en gijlieden zoudt hun
niet geven de nooddruftigheden des lichaams, wat nuttigheid is dat?

<span id="an_2:17">2:17</span> Alzo ook het geloof, indien het de werken
niet heeft, is bij zichzelven dood.

<span id="an_2:18">2:18</span> Maar, zal iemand zeggen: Gij hebt het
geloof, en ik heb de werken. Toon mij uw geloof uit uw werken, en ik zal
u uit mijn werken mijn geloof tonen.

<span id="an_2:19">2:19</span> Gij gelooft, dat God een enig God is; gij
doet wel; de duivelen geloven het ook, en zij sidderen.

<span id="an_2:20">2:20</span> Maar wilt gij weten, o ijdel mens, dat
het geloof zonder de werken dood is?

<span id="an_2:21">2:21</span> Abraham, onze vader, is hij niet uit de
werken gerechtvaardigd, als hij Izak, zijn zoon, geofferd heeft op het
altaar?

<span id="an_2:22">2:22</span> Ziet gij wel, dat het geloof mede
gewrocht heeft met zijn werken, en het geloof volmaakt is geweest uit de
werken?

<span id="an_2:23">2:23</span> En de Schrift is vervuld geworden, die
daar zegt: En Abraham geloofde God, en het is hem tot rechtvaardigheid
gerekend, en hij is een vriend van God genaamd geweest.

<span id="an_2:24">2:24</span> Ziet gij dan nu, dat een mens uit de
werken gerechtvaardigd wordt, en niet alleenlijk uit het geloof?

<span id="an_2:25">2:25</span> En desgelijks ook Rachab, de hoer, is zij
niet uit de werken gerechtvaardigd geweest, als zij de gezondenen heeft
ontvangen, en door een anderen weg uitgelaten?

<span id="an_2:26">2:26</span> Want gelijk het lichaam zonder geest dood
is, alzo is ook het geloof zonder de werken dood.

<span id="an_3:1">3:1</span> Zijt niet vele meesters, mijn broeders,
wetende, dat wij te meerder oordeel zullen ontvangen.

<span id="an_3:2">3:2</span> Want wij struikelen allen in vele. Indien
iemand in woorden niet struikelt, die is een volmaakt man, machtig om
ook het gehele lichaam in den toom te houden.

<span id="an_3:3">3:3</span> Ziet, wij leggen den paarden tomen in de
monden, opdat zij ons zouden gehoorzamen, en wij leiden daarmede hun
gehele lichaam om;

<span id="an_3:4">3:4</span> Ziet ook de schepen, hoewel zij zo groot
zijn, en van harde winden gedreven, zij worden omgewend van een zeer
klein roer, waarhenen ook de begeerte des stuurders wil.

<span id="an_3:5">3:5</span> Alzo is ook de tong een klein lid, en roemt
nochtans grote dingen. Ziet, een klein vuur, hoe groten hoop houts het
aansteekt.

<span id="an_3:6">3:6</span> De tong is ook een vuur, een wereld der
ongerechtigheid; alzo is de tong onder onze leden gesteld, welke het
gehele lichaam besmet, en ontsteekt het rad onzer geboorte, en wordt
ontstoken van de hel.

<span id="an_3:7">3:7</span> Want alle natuur, beide der wilde dieren en
der vogelen, beide der kruipende en der zeedieren, wordt getemd en is
getemd geweest van de menselijke natuur.

<span id="an_3:8">3:8</span> Maar de tong kan geen mens temmen; zij is
een onbedwingelijk kwaad, vol van dodelijk venijn.

<span id="an_3:9">3:9</span> Door haar loven wij God en den Vader, en
door haar vervloeken wij de mensen, die naar de gelijkenis van God
gemaakt zijn.

<span id="an_3:10">3:10</span> Uit denzelfden mond komt voort zegening
en vervloeking. Dit moet, mijn broeders, alzo niet geschieden.

<span id="an_3:11">3:11</span> Welt ook een fontein uit een zelfde ader
het zoet en het bitter?

<span id="an_3:12">3:12</span> Kan ook, mijn broeders, een vijgeboom
olijven voortbrengen, of een wijnstok vijgen? Alzo kan geen fontein zout
en zoet water voortbrengen.

<span id="an_3:13">3:13</span> Wie is wijs en verstandig onder u? die
bewijze uit zijn goeden wandel zijn werken in zachtmoedige wijsheid.

<span id="an_3:14">3:14</span> Maar indien gij bitteren nijd en
twistgierigheid hebt in uw hart, zo roemt en liegt niet tegen de
waarheid.

<span id="an_3:15">3:15</span> Deze is de wijsheid niet, die van boven
afkomt, maar is aards, natuurlijk, duivels.

<span id="an_3:16">3:16</span> Want waar nijd en twistgierigheid is,
aldaar is verwarring en alle boze handel.

<span id="an_3:17">3:17</span> Maar de wijsheid, die van boven is, die
is ten eerste zuiver, daarna vreedzaam, bescheiden, gezeggelijk, vol van
barmhartigheid en van goede vruchten, niet partijdig oordelende, en
ongeveinsd.

<span id="an_3:18">3:18</span> En de vrucht der rechtvaardigheid wordt
in vrede gezaaid voor degenen, die vrede maken.

<span id="an_4:1">4:1</span> Van waar komen krijgen en vechterijen onder
u? Komen zij niet hiervan, namelijk uit uw wellusten, die in uw leden
strijd voeren?

<span id="an_4:2">4:2</span> Gij begeert, en hebt niet; gij benijdt en
ijvert naar dingen, en kunt ze niet verkrijgen; gij vecht en voert
krijg, doch gij hebt niet, omdat gij niet bidt.

<span id="an_4:3">4:3</span> Gij bidt, en gij ontvangt niet, omdat gij
kwalijk bidt, opdat gij het in uw wellusten doorbrengen zoudt.

<span id="an_4:4">4:4</span> Overspelers en overspeleressen, weet gij
niet, dat de vriendschap der wereld een vijandschap Gods is? Zo wie dan
een vriend der wereld wil zijn, die wordt een vijand van God gesteld.

<span id="an_4:5">4:5</span> Of meent gij, dat de Schrift tevergeefs
zegt: De Geest, Die in ons woont, heeft Die lust tot nijdigheid?

<span id="an_4:6">4:6</span> Ja, Hij geeft meerdere genade. Daarom zegt
de Schrift: God wederstaat de hovaardigen, maar den nederigen geeft Hij
genade.

<span id="an_4:7">4:7</span> Zo onderwerpt u dan Gode; wederstaat den
duivel, en hij zal van u vlieden.

<span id="an_4:8">4:8</span> Naakt tot God, en Hij zal tot u naken.
Reinigt de handen, gij zondaars, en zuivert de harten, gij
dubbelhartigen!

<span id="an_4:9">4:9</span> Gedraagt u als ellendigen, en treurt en
weent; uw lachen worde veranderd in treuren, en uw blijdschap in
bedroefdheid.

<span id="an_4:10">4:10</span> Vernedert u voor den Heere, en Hij zal u
verhogen.

<span id="an_4:11">4:11</span> Broeders, spreekt niet kwalijk van
elkander. Die van zijn broeder kwalijk spreekt en zijn broeder oordeelt,
die spreekt kwalijk van de wet, en oordeelt de wet. Indien gij nu de wet
oordeelt, zo zijt gij geen dader der wet, maar een rechter.

<span id="an_4:12">4:12</span> Er is een enig Wetgever, Die behouden kan
en verderven. Doch wie zijt gij, die een anderen oordeelt?

<span id="an_4:13">4:13</span> Welaan nu gij, die daar zegt: Wij zullen
heden of morgen naar zulk een stad reizen, en aldaar een jaar
doorbrengen, en koopmanschap drijven, en winst doen.

<span id="an_4:14">4:14</span> Gij, die niet weet, wat morgen geschieden
zal, want hoedanig is uw leven? Want het is een damp, die voor een
weinig tijds gezien wordt, en daarna verdwijnt.

<span id="an_4:15">4:15</span> In plaats dat gij zoudt zeggen: Indien de
Heere wil, en wij leven zullen, zo zullen wij dit of dat doen.

<span id="an_4:16">4:16</span> Maar nu roemt gij in uw hoogmoed; alle
zodanige roem is boos.

<span id="an_4:17">4:17</span> Wie dan weet goed te doen, en niet doet,
dien is het zonde.

<span id="an_5:1">5:1</span> Welaan nu, gij rijken, weent en huilt over
uw ellendigheden, die over u komen.

<span id="an_5:2">5:2</span> Uw rijkdom is verrot, en uw klederen zijn
van de motten gegeten geworden;

<span id="an_5:3">5:3</span> Uw goud en zilver is verroest; en hun roest
zal u zijn tot een getuigenis, en zal uw vlees als een vuur verteren;
gij hebt schatten vergaderd in de laatste dagen.

<span id="an_5:4">5:4</span> Ziet, het loon der werklieden, die uw
landen gemaaid hebben, welke van u verkort is, roept; en het geschrei
dergenen, die geoogst hebben, is gekomen tot in de oren van den Heere
Sebaoth.

<span id="an_5:5">5:5</span> Gij hebt lekkerlijk geleefd op de aarde, en
wellusten gevolgd; gij hebt uw harten gevoed als in een dag der
slachting.

<span id="an_5:6">5:6</span> Gij hebt veroordeeld, gij hebt gedood den
rechtvaardige; en hij wederstaat u niet.

<span id="an_5:7">5:7</span> Zo zijt dan lankmoedig, broeders, tot de
toekomst des Heeren. Ziet, de landman verwacht de kostelijke vrucht des
lands, lankmoedig zijnde over dezelve, totdat het den vroegen en spaden
regen zal hebben ontvangen.

<span id="an_5:8">5:8</span> Weest gij ook lankmoedig, versterkt uw
harten; want de toekomst des Heeren genaakt.

<span id="an_5:9">5:9</span> Zucht niet tegen elkander, broeders, opdat
gij niet veroordeeld wordt; ziet, de Rechter staat voor de deur.

<span id="an_5:10">5:10</span> Mijn broeders, neemt tot een voorbeeld
des lijdens, en der lankmoedigheid de profeten, die in den Naam des
Heeren gesproken hebben.

<span id="an_5:11">5:11</span> Ziet, wij houden hen gelukzalig, die
verdragen; gij hebt de verdraagzaamheid van Job gehoord, en gij hebt het
einde des Heeren gezien, dat de Heere zeer barmhartig is en een
Ontfermer.

<span id="an_5:12">5:12</span> Doch voor alle dingen, mijn broeders,
zweert niet, noch bij den hemel, noch bij de aarde, noch enigen anderen
eed; maar uw ja, zij ja, en het neen, neen; opdat gij in geen oordeel
valt.

<span id="an_5:13">5:13</span> Is iemand onder u in lijden? Dat hij
bidde. Is iemand goedsmoeds? Dat hij psalmzinge.

<span id="an_5:14">5:14</span> Is iemand krank onder u? Dat hij tot zich
roepe de ouderlingen der Gemeente, en dat zij over hem bidden, hem
zalvende met olie in den Naam des Heeren.

<span id="an_5:15">5:15</span> En het gebed des geloofs zal den zieke
behouden, en de Heere zal hem oprichten, en zo hij zonden gedaan zal
hebben, het zal hem vergeven worden.

<span id="an_5:16">5:16</span> Belijdt elkander de misdaden, en bidt
voor elkander, opdat gij gezond wordt; een krachtig gebed des
rechtvaardigen vermag veel.

<span id="an_5:17">5:17</span> Elias was een mens van gelijke bewegingen
als wij; en hij bad een gebed, dat het niet zou regenen; en het regende
niet op de aarde in drie jaren en zes maanden.

<span id="an_5:18">5:18</span> En hij bad wederom, en de hemel gaf
regen, en de aarde bracht haar vrucht voort.

<span id="an_5:19">5:19</span> Broeders, indien iemand onder u van de
waarheid is afgedwaald, en hem iemand bekeert,

<span id="an_5:20">5:20</span> Die wete, dat degene, die een zondaar van
de dwaling zijns wegs bekeert, een ziel van den dood zal behouden, en
menigte der zonden zal bedekken.

------------------------------------------------------------------------

[Next: 1 Peter](pe1.md)
