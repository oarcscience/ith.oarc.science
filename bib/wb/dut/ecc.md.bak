[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pro)  [Next](sol.md) 

------------------------------------------------------------------------

### Dutch Bible: Ecclesiastes

<span id="an_1:1">1:1</span> De woorden van den prediker, den zoon van
David, den koning te Jeruzalem.

<span id="an_1:2">1:2</span> Ijdelheid der ijdelheden, zegt de prediker;
ijdelheid der ijdelheden, het is al ijdelheid.

<span id="an_1:3">1:3</span> Wat voordeel heeft de mens van al zijn
arbeid, dien hij arbeidt onder de zon?

<span id="an_1:4">1:4</span> Het ene geslacht gaat, en het andere
geslacht komt; maar de aarde staat in der eeuwigheid.

<span id="an_1:5">1:5</span> Ook rijst de zon op, en de zon gaat onder,
en zij hijgt naar haar plaats, waar zij oprees.

<span id="an_1:6">1:6</span> Zij gaat naar het zuiden, en zij gaat om
naar het noorden; de wind gaat steeds omgaande, en de wind keert weder
tot zijn omgangen.

<span id="an_1:7">1:7</span> Al de beken gaan in de zee, nochtans wordt
de zee niet vol; naar de plaats, waar de beken heengaan, derwaarts
gaande keren zij weder.

<span id="an_1:8">1:8</span> Al deze dingen worden zo moede, dat het
niemand zou kunnen uitspreken; het oog wordt niet verzadigd met zien; en
het oor wordt niet vervuld van horen.

<span id="an_1:9">1:9</span> Hetgeen er geweest is, hetzelve zal er
zijn, en hetgeen er gedaan is, hetzelve zal er gedaan worden; zodat er
niets nieuws is onder de zon.

<span id="an_1:10">1:10</span> Is er enig ding, waarvan men zou kunnen
zeggen: Ziet dat, het is nieuw? Het is alreeds geweest in de eeuwen, die
voor ons geweest zijn.

<span id="an_1:11">1:11</span> Er is geen gedachtenis van de voorgaande
dingen; en van de navolgende dingen, die zijn zullen, van dezelve zal
ook geen gedachtenis zijn bij degenen, die namaals wezen zullen.

<span id="an_1:12">1:12</span> Ik, prediker, was koning over Israel te
Jeruzalem.

<span id="an_1:13">1:13</span> En ik begaf mijn hart om met wijsheid te
onderzoeken, en na te speuren al wat er geschiedt onder den hemel. Deze
moeilijke bezigheid heeft God den kinderen der mensen gegeven, om zich
daarin te bekommeren.

<span id="an_1:14">1:14</span> Ik zag al de werken aan, die onder de zon
geschieden; en ziet, het was al ijdelheid en kwelling des geestes.

<span id="an_1:15">1:15</span> Het kromme kan niet recht gemaakt worden;
en hetgeen ontbreekt, kan niet geteld worden.

<span id="an_1:16">1:16</span> Ik sprak met mijn hart, zeggende: Zie, ik
heb wijsheid vergroot en vermeerderd, boven allen, die voor mij te
Jeruzalem geweest zijn; en mijn hart heeft veel wijsheid en wetenschap
gezien.

<span id="an_1:17">1:17</span> En ik begaf mijn hart om wijsheid en
wetenschap te weten, onzinnigheden en dwaasheid; ik ben gewaar geworden,
dat ook dit een kwelling des geestes is.

<span id="an_1:18">1:18</span> Want in veel wijsheid is veel verdriet;
en die wetenschap vermeerdert, vermeerdert smart.

<span id="an_2:1">2:1</span> Ik zeide in mijn hart: Nu, welaan, ik zal u
beproeven door vreugde; derhalve zie het goede aan; maar zie, ook dat
was ijdelheid.

<span id="an_2:2">2:2</span> Tot het lachen zeide ik: Gij zijt onzinnig,
en tot de vreugde: Wat maakt deze?

<span id="an_2:3">2:3</span> Ik heb in mijn hart nagespeurd, om mijn
vlees op te houden in den wijn, (nochtans leidende mijn hart in
wijsheid) en om de dwaasheid vast te houden, totdat ik zou zien wat den
kinderen der mensen het best ware, dat zij doen zouden onder den hemel,
gedurende het getal der dagen huns levens.

<span id="an_2:4">2:4</span> Ik maakte mij grote werken, ik bouwde mij
huizen, ik plantte mij wijngaarden.

<span id="an_2:5">2:5</span> Ik maakte mij hoven en lusthoven, en ik
plantte bomen in dezelve, van allerlei vrucht.

<span id="an_2:6">2:6</span> Ik maakte mij vijvers van wateren, om
daarmede te bewateren het woud, dat met bomen groende.

<span id="an_2:7">2:7</span> Ik kreeg knechten en maagden, en ik had
kinderen des huizes; ook had ik een groot bezit van runderen en schapen,
meer dan allen, die voor mij te Jeruzalem geweest waren.

<span id="an_2:8">2:8</span> Ik vergaderde mij ook zilver en goud, en
kleinoden der koningen en der landschappen; ik bestelde mij zangers en
zangeressen, en wellustigheden der mensenkinderen, snarenspel, ja,
allerlei snarenspel.

<span id="an_2:9">2:9</span> En ik werd groot, en nam toe, meer dan
iemand, die voor mij te Jeruzalem geweest was; ook bleef mijn wijsheid
mij bij.

<span id="an_2:10">2:10</span> En al wat mijn ogen begeerden, dat
onttrok ik hun niet; ik wederhield mijn hart niet van enige blijdschap,
maar mijn hart was verblijd vanwege al mijn arbeid; en dit was mijn deel
van al mijn arbeid.

<span id="an_2:11">2:11</span> Toen wendde ik mij tot al mijn werken,
die mijn handen gemaakt hadden, en tot den arbeid, dien ik werkende
gearbeid had; ziet, het was al ijdelheid en kwelling des geestes, en
daarin was geen voordeel onder de zon.

<span id="an_2:12">2:12</span> Daarna wendde ik mij, om te zien
wijsheid, ook onzinnigheden en dwaasheid; want hoe zou een mens, die den
koning nakomen zal, doen hetgeen alrede gedaan is?

<span id="an_2:13">2:13</span> Toen zag ik, dat de wijsheid
uitnemendheid heeft boven de dwaasheid, gelijk het licht uitnemendheid
heeft boven de duisternis.

<span id="an_2:14">2:14</span> De ogen des wijzen zijn in zijn hoofd,
maar de zot wandelt in de duisternis. Toen bemerkte ik ook, dat enerlei
geval hun allen bejegent.

<span id="an_2:15">2:15</span> Dies zeide ik in mijn hart: Gelijk het
den dwaze bejegent, zal het ook mijzelven bejegenen; waarom heb ik dan
toen meer naar wijsheid gestaan? Toen sprak ik in mijn hart, dat ook
hetzelve ijdelheid was.

<span id="an_2:16">2:16</span> Want er zal in eeuwigheid niet meer
gedachtenis van een wijze, dan van een dwaas zijn; aangezien hetgeen nu
is, in de toekomende dagen altemaal vergeten wordt; en hoe sterft de
wijze met den zot?

<span id="an_2:17">2:17</span> Daarom haatte ik dit leven, want dit werk
dacht mij kwaad, dat onder de zon geschiedt; want het is al ijdelheid en
kwelling des geestes.

<span id="an_2:18">2:18</span> Ik haatte ook al mijn arbeid, dien ik
bearbeid had onder de zon, dat ik dien zou achterlaten aan een mens, die
na mij wezen zal.

<span id="an_2:19">2:19</span> Want wie weet, of hij wijs zal zijn, of
dwaas? Evenwel zal hij heersen over al mijn arbeid, dien ik bearbeid heb
en dien ik wijselijk beleid heb onder de zon. Dat is ook ijdelheid.

<span id="an_2:20">2:20</span> Daarom keerde ik mij om, om mijn hart te
doen wanhopen over al den arbeid, dien ik bearbeid heb onder de zon.

<span id="an_2:21">2:21</span> Want er is een mens, wiens arbeid in
wijsheid, en in wetenschap, en in geschikkelijkheid is; nochtans zal hij
die overgeven tot zijn deel, aan een mens, die daaraan niet gearbeid
heeft. Dit is ook ijdelheid en een groot kwaad.

<span id="an_2:22">2:22</span> Wat heeft toch die mens van al zijn
arbeid, en van de kwellingen zijns harten, dien hij is bearbeidende
onder de zon?

<span id="an_2:23">2:23</span> Want al zijn dagen zijn smarten, en zijn
bezigheid is verdriet; zelfs des nachts rust zijn hart niet. Datzelve is
ook ijdelheid.

<span id="an_2:24">2:24</span> Is het dan niet goed voor den mens, dat
hij ete en drinke, en dat hij zijn ziel het goede doe genieten in zijn
arbeid? Ik heb ook gezien, dat zulks van de hand Gods is.

<span id="an_2:25">2:25</span> (Want wie zou er van eten, of wie zou
zich daartoe haasten, meer dan ik zelf?)

<span id="an_2:26">2:26</span> Want Hij geeft wijsheid, en wetenschap,
en vreugde den mens, die goed is voor Zijn aangezicht; maar den zondaar
geeft Hij bezigheid om te verzamelen en te vergaderen, opdat Hij het
geve dien, die goed is voor Gods aangezicht. Dit is ook ijdelheid en
kwelling des geestes.

<span id="an_3:1">3:1</span> Alles heeft een bestemden tijd, en alle
voornemen onder den hemel heeft zijn tijd.

<span id="an_3:2">3:2</span> Er is een tijd om geboren te worden, en een
tijd om te sterven; een tijd om te planten, en een tijd om het geplante
uit te roeien;

<span id="an_3:3">3:3</span> Een tijd om om te doden, en een tijd om te
genezen; een tijd om af te breken, en een tijd om te bouwen;

<span id="an_3:4">3:4</span> Een tijd om te wenen, en een tijd om te
lachen; een tijd om te kermen, en een tijd om op te springen;

<span id="an_3:5">3:5</span> Een tijd om stenen weg te werpen, en een
tijd om stenen te vergaderen; een tijd om te omhelzen, en een tijd om
verre te zijn van omhelzen;

<span id="an_3:6">3:6</span> Een tijd om te zoeken, en een tijd om
verloren te laten gaan; een tijd om te bewaren, en een tijd om weg te
werpen;

<span id="an_3:7">3:7</span> Een tijd om te scheuren, en een tijd om toe
te naaien; een tijd om te zwijgen, en een tijd om te spreken;

<span id="an_3:8">3:8</span> Een tijd om lief te hebben, en een tijd om
te haten; een tijd van oorlog, en een tijd van vrede.

<span id="an_3:9">3:9</span> Wat voordeel heeft hij, die werkt, van
hetgeen hij arbeidt?

<span id="an_3:10">3:10</span> Ik heb gezien de bezigheid, die God den
kinderen der mensen gegeven heeft, om zichzelven daarmede te bekommeren.

<span id="an_3:11">3:11</span> Hij heeft ieder ding schoon gemaakt op
zijn tijd; ook heeft Hij de eeuw in hun hart gelegd, zonder dat een mens
het werk, dat God gemaakt heeft, kan uitvinden, van het begin tot het
einde toe.

<span id="an_3:12">3:12</span> Ik heb gemerkt, dat er niets beters voor
henlieden is, dan zich te verblijden, en goed te doen in zijn leven.

<span id="an_3:13">3:13</span> Ja ook, dat ieder mens ete en drinke, en
het goede geniete van al zijn arbeid, Dit is een gave Gods.

<span id="an_3:14">3:14</span> Ik weet, dat al wat God doet, dat zal in
der eeuwigheid zijn, en er is niet toe te doen, noch is er af te doen;
en God doet dat, opdat men vreze voor Zijn aangezicht.

<span id="an_3:15">3:15</span> Hetgeen geweest is, dat is nu, en wat
wezen zal, dat is alrede geweest; en God zoekt het weggedrevene.

<span id="an_3:16">3:16</span> Verder heb ik ook gezien onder de zon,
ter plaatse des gerichts, aldaar was goddeloosheid; en ter plaatse der
gerechtigheid, aldaar was goddeloosheid.

<span id="an_3:17">3:17</span> Ik zeide in mijn hart: God zal den
rechtvaardige en den goddeloze oordelen; want aldaar is de tijd voor
alle voornemen, en over alle werk.

<span id="an_3:18">3:18</span> Ik zeide in mijn hart van de positie der
mensenkinderen, dat God hen zal verklaren, en dat zij zullen zien, dat
zij als de beesten zijn aan zichzelven.

<span id="an_3:19">3:19</span> Want wat den kinderen der mensen
wedervaart, dat wedervaart ook den beesten; en enerlei wedervaart hun
beiden; gelijk die sterft, alzo sterft deze, en zij allen hebben enerlei
adem, en de uitnemendheid der mensen boven de beesten is geen; want
allen zijn zij ijdelheid.

<span id="an_3:20">3:20</span> Zij gaan allen naar een plaats; zij zijn
allen uit het stof, en zij keren allen weder tot het stof.

<span id="an_3:21">3:21</span> Wie merkt, dat de adem van de kinderen
der mensen opvaart naar boven, en de adem der beesten nederwaarts vaart
in de aarde?

<span id="an_3:22">3:22</span> Dies ik gezien heb, dat er niets beters
is, dan dat de mens zich verblijde in zijn werken, want dat is zijn
deel; want wie zal hem daarhenen brengen, dat hij ziet, hetgeen na hem
geschieden zal?

<span id="an_4:1">4:1</span> Daarna wende ik mij, en zag aan al de
onderdrukkingen, die onder de zon geschieden; en ziet, er waren de
tranen der verdrukten, en dergenen, die geen trooster hadden; en aan de
zijde hunner verdrukkers was macht, zij daarentegen hadden geen
vertrooster.

<span id="an_4:2">4:2</span> Dies prees ik de doden, die alrede
gestorven waren, boven de levenden, die tot nog toe levend zijn.

<span id="an_4:3">4:3</span> Ja, hij is beter dan die beiden, die nog
niet geweest is, die niet gezien heeft het boze werk, dat onder de zon
geschiedt.

<span id="an_4:4">4:4</span> Verder zag ik al den arbeid en alle
geschikkelijkheid des werks, dat het den mens nijd van zijn naaste
aanbrengt. Dat is ook ijdelheid en kwelling des geestes.

<span id="an_4:5">4:5</span> De zot vouwt zijn handen samen, en eet zijn
eigen vlees.

<span id="an_4:6">4:6</span> Een hand vol met rust is beter, dan beide
de vuisten vol met arbeid en kwelling des geestes.

<span id="an_4:7">4:7</span> Ik wendde mij wederom, en ik zag een
ijdelheid onder de zon;

<span id="an_4:8">4:8</span> Daar is er een, en geen tweede; hij heeft
ook geen kind, noch broeder; nochtans is van al zijn arbeid geen einde;
ook wordt zijn oog niet verzadigd van den rijkdom, en zegt niet: Voor
wien arbeide ik toch, en doe mijn ziel gebrek hebben van het goede? Dit
is ook ijdelheid, en het is een moeilijke bezigheid.

<span id="an_4:9">4:9</span> Twee zijn beter dan een; want zij hebben
een goede beloning van hun arbeid;

<span id="an_4:10">4:10</span> Want indien zij vallen, de een richt zijn
metgezel op; maar wee den ene, die gevallen is, want er is geen tweede
om hem op te helpen.

<span id="an_4:11">4:11</span> Ook, indien twee te zamen liggen, zo
hebben zij warmte; maar hoe zou een alleen warm worden?

<span id="an_4:12">4:12</span> En indien iemand den een mocht
overweldigen, zo zullen de twee tegen hem bestaan; en een drievoudig
snoer wordt niet haast gebroken.

<span id="an_4:13">4:13</span> Beter is een arm en wijs jongeling, dan
een oud en zot koning, die niet weet van meer vermaand te worden.

<span id="an_4:14">4:14</span> Want een komt uit het gevangenhuis, om
koning te zijn; daar ook een, die in zijn koninkrijk geboren is,
verarmt.

<span id="an_4:15">4:15</span> Ik zag al de levenden wandelen onder de
zon, met de jongeling, den tweede, die in diens plaats staan zal.

<span id="an_4:16">4:16</span> Er is geen einde van al het volk, van
allen, die voor hen geweest zijn; de nakomelingen zullen zich ook over
hem niet verblijden; gewisselijk, dat is ook ijdelheid en kwelling des
geestes. \[ (Ecclesiastes 4:17) Bewaar uw voet, als gij tot het huis
Gods ingaat, en zijt liever nabij om te horen, dan om der zotten
slachtoffer te geven; want zij weten niet, dat zij kwaad doen. \]

<span id="an_5:1">5:1</span> Wees niet te snel met uw mond, en uw hart
haaste niet een woord voort te brengen voor Gods aangezicht; want God is
in den hemel, en gij zijt op de aarde; daarom laat uw woorden weinig
zijn.

<span id="an_5:2">5:2</span> Want gelijk de droom komt door veel
bezigheid, alzo de stem des zots door de veelheid der woorden.

<span id="an_5:3">5:3</span> Wanneer gij een gelofte aan God zult
beloofd hebben, stel niet uit dezelve te betalen; want Hij heeft geen
lust aan zotten; wat gij zult beloofd hebben, betaal het.

<span id="an_5:4">5:4</span> Het is beter, dat gij niet belooft, dan dat
gij belooft en niet betaalt.

<span id="an_5:5">5:5</span> Laat uw mond niet toe, dat hij uw vlees zou
doen zondigen; en zeg niet voor het aangezicht des engels, dat het een
dwaling was; waarom zou God grotelijks toornen, om uwer stemme wille, en
verderven het werk uwer handen?

<span id="an_5:6">5:6</span> Want gelijk in de veelheid der dromen
ijdelheden zijn, alzo in veel woorden; maar vrees gij God!

<span id="an_5:7">5:7</span> Indien gij de onderdrukking des armen, en
de beroving des gerichts en der gerechtigheid ziet in een landschap,
verwonder u niet over zulk een voornemen; want die hoger is dan de hoge,
neemt er acht op; en daar zijn hogen boven henlieden.

<span id="an_5:8">5:8</span> Het voordeel des aardrijks is voor allen:
de koning zelfs wordt van het veld gediend.

<span id="an_5:9">5:9</span> Die het geld liefheeft, wordt van het geld
niet zat; en wie den overvloed liefheeft, wordt van het inkomen niet
zat. Dit is ook ijdelheid.

<span id="an_5:10">5:10</span> Waar het goed vermenigvuldigt, daar
vermenigvuldigen ook die het eten; wat nuttigheid hebben dan de
bezitters daarvan, dan het gezicht hunner ogen?

<span id="an_5:11">5:11</span> De slaap des arbeiders is zoet, hij hebbe
weinig of veel gegeten; maar de zatheid des rijken laat hem niet slapen.

<span id="an_5:12">5:12</span> Er is een kwaad, dat krankheid aanbrengt,
hetwelk ik zag onder de zon: rijkdom van zijn bezitters bewaard tot hun
eigen kwaad.

<span id="an_5:13">5:13</span> Of de rijkdom zelf vergaat door een
moeilijke bezigheid; en hij gewint een zoon, en er is niet met al in
zijn hand.

<span id="an_5:14">5:14</span> Gelijk als hij voortgekomen is uit zijner
moeders buik, alzo zal hij naakt wederkeren, gaande gelijk hij gekomen
was; en hij zal niet medenemen van zijn arbeid, dat hij met zijn hand
zou wegdragen.

<span id="an_5:15">5:15</span> Daarom is dit ook een kwaad, dat
krankheid aanbrengt; dat hij in alle manier, gelijk hij gekomen is, alzo
heengaat; en wat voordeel is het hem, dat hij in den wind gearbeid
heeft?

<span id="an_5:16">5:16</span> Dat hij ook alle dagen in duisternis
gegeten heeft; en dat hij veel verdriets gehad heeft, ook zijn
krankheid, en onstuimigen toorn?

<span id="an_5:17">5:17</span> Ziet, wat ik gezien heb, een goede zaak,
die schoon is: te eten en te drinken, en te genieten het goede van al
zijn arbeid, die hij bearbeid heeft onder de zon, gedurende het getal
der dagen zijns levens, hetwelk God hem geeft; want dat is zijn deel.

<span id="an_5:18">5:18</span> Ook een iegelijk mens, aan denwelken God
rijkdom en goederen gegeven heeft, en Hij geeft hem de macht, om daarvan
te eten, en om zijn deel te nemen, en om zich te verheugen van zijn
arbeid, datzelve is een gave van God.

<span id="an_5:19">5:19</span> Want hij zal niet veel gedenken aan de
dagen zijns levens, dewijl hem God hem verhoort in de blijdschap zijns
harten.

<span id="an_5:20">5:20</span> 

<span id="an_6:1">6:1</span> Er is een kwaad, dat ik gezien heb onder de
zon, en het is veel onder de mensen:

<span id="an_6:2">6:2</span> Een man, denwelken God gegeven heeft
rijkdom, en goederen, en eer; en hij heeft voor zijn ziel aan geen ding
gebrek, van alles wat hij begeert; en God geeft hem de macht niet, om
daarvan te eten, maar dat een vreemd man dat opeet. Dit is ook ijdelheid
en een kwade smart.

<span id="an_6:3">6:3</span> Indien een man honderd kinderen gewon, en
vele jaren leefde, zodat de dagen zijner jaren veel waren, doch zijn
ziel niet verzadigd werd van het goed, en hij ook geen begrafenis had;
ik zeg, dat een misdracht beter is dan hij.

<span id="an_6:4">6:4</span> Want met ijdelheid komt zij, en in
duisternis gaat zij weg, en met duisternis wordt haar naam bedekt.

<span id="an_6:5">6:5</span> Ook heeft zij de zon niet gezien, noch
bekend; zij heeft meer rust dan hij.

<span id="an_6:6">6:6</span> Ja, al leefde hij schoon tweemaal duizend
jaren, en het goede niet zag; gaan zij niet allen naar een plaats?

<span id="an_6:7">6:7</span> Al de arbeid des mensen is voor zijn mond;
en nochtans wordt de begeerlijkheid niet vervuld.

<span id="an_6:8">6:8</span> Want wat heeft de wijze meer dan de zot?
Wat heeft de arme meer, die voor de levenden weet te wandelen?

<span id="an_6:9">6:9</span> Beter is het aanzien der ogen, dan het
wandelen der begeerlijkheid. Dit is ook ijdelheid en kwelling des
geestes.

<span id="an_6:10">6:10</span> Wat ook iemand zij, alrede is zijn naam
genoemd, en het is bekend, dat hij een mens is; en dat hij niet kan
rechten met dien, die sterker is dan hij.

<span id="an_6:11">6:11</span> Voorwaar, er zijn veel dingen, die de
ijdelheid vermeerderen; wat heeft de mens te meer daarvan?

<span id="an_6:12">6:12</span> Want wie weet, wat goed is voor den mens
in dit leven, gedurende het getal der dagen van het leven zijner
ijdelheid, welke hij doorbrengt als een schaduw? Want wie kan den mens
aanzeggen, wat na hem wezen zal onder de zon?

<span id="an_7:1">7:1</span> Beter is een goede naam, dan goede olie, en
de dag des doods, dan de dag dat iemand geboren wordt.

<span id="an_7:2">7:2</span> Het is beter te gaan in het klaaghuis, dan
te gaan in het huis des maaltijds; want in hetzelve is het einde aller
mensen, en de levende legt het in zijn hart.

<span id="an_7:3">7:3</span> Het treuren is beter dan het lachen; want
door de droefheid des aangezichts wordt het hart gebeterd.

<span id="an_7:4">7:4</span> Het hart der wijzen is in het klaaghuis;
maar het hart der zotten in het huis der vreugde.

<span id="an_7:5">7:5</span> Het is beter te horen het bestraffen des
wijzen, dan dat iemand hore het gezang der dwazen.

<span id="an_7:6">7:6</span> Want gelijk het geluid der doornen onder
een pot is, alzo is het lachen eens zots. Dit is ook ijdelheid.

<span id="an_7:7">7:7</span> Voorwaar, de onderdrukking zou wel een
wijze dol maken; en het geschenk verderft het hart.

<span id="an_7:8">7:8</span> Het einde van een ding is beter dan zijn
begin; de lankmoedige is beter dan de hoogmoedige.

<span id="an_7:9">7:9</span> Zijt niet haastig in uw geest om te
toornen; want de toorn rust in den boezem der dwazen.

<span id="an_7:10">7:10</span> Zeg niet: Wat is er, dat de vorige dagen
beter geweest zijn, dan deze? Want gij zoudt naar zulks niet uit
wijsheid vragen.

<span id="an_7:11">7:11</span> De wijsheid is goed met een erfdeel; en
degenen, die de zon aanschouwen, hebben voordeel daarvan.

<span id="an_7:12">7:12</span> Want de wijsheid is tot een schaduw, en
het geld is tot een schaduw; maar de uitnemendheid der wetenschap is,
dat de wijsheid haar bezitters het leven geeft.

<span id="an_7:13">7:13</span> Aanmerk het werk Gods; want wie kan recht
maken, dat Hij krom gemaakt heeft?

<span id="an_7:14">7:14</span> Geniet het goede ten dage des voorspoeds,
maar ten dage des tegenspoeds, zie toe; want God maakt ook den een
tegenover den ander, ter oorzake dat de mens niet zou vinden iets, dat
na hem zal zijn.

<span id="an_7:15">7:15</span> Dit alles heb ik gezien in de dagen
mijner ijdelheid; er is een rechtvaardige, die in zijn gerechtigheid
omkomt; daarentegen is er een goddeloze, die in zijn boosheid zijn dagen
verlengt.

<span id="an_7:16">7:16</span> Wees niet al te rechtvaardig, noch houd
uzelven al te wijs; waarom zoudt gij verwoesting over u brengen?

<span id="an_7:17">7:17</span> Wees niet al te goddeloos, noch wees al
te dwaas; waarom zoudt gij sterven buiten uw tijd?

<span id="an_7:18">7:18</span> Het is goed, dat gij daaraan vasthoudt,
en trek ook uw hand van dit niet af; want die God vreest, dien ontgaat
dat al.

<span id="an_7:19">7:19</span> De wijsheid versterkt den wijze meer dan
tien heerschappers, die in een stad zijn.

<span id="an_7:20">7:20</span> Voorwaar, er is geen mens rechtvaardig op
aarde, die goed doet, en niet zondigt.

<span id="an_7:21">7:21</span> Geef ook uw hart niet tot alle woorden,
die men spreekt, opdat gij niet hoort, dat uw knecht u vloekt.

<span id="an_7:22">7:22</span> Want uw hart heeft ook veelmalen bekend,
dat gij ook anderen gevloekt hebt.

<span id="an_7:23">7:23</span> Dit alles heb ik met wijsheid verzocht;
ik zeide: Ik zal wijsheid bekomen, maar zij was nog verre van mij.

<span id="an_7:24">7:24</span> Hetgeen verre af is, en zeer diep, wie
zal dat vinden?

<span id="an_7:25">7:25</span> Ik keerde mij om, en mijn hart, om te
weten, en om na te sporen, en te zoeken wijsheid en een sluitrede; en om
te weten de goddeloosheid der zotheid, en de dwaasheid der
onzinnigheden.

<span id="an_7:26">7:26</span> En ik vond een bitterder ding, dan de
dood: een vrouw, welker hart netten en garen, en haar handen banden
zijn; wie goed is voor Gods aangezicht, zal van haar ontkomen;
daarentegen de zondaar zal van haar gevangen worden.

<span id="an_7:27">7:27</span> Ziet, dit heb ik gevonden, zegt de
prediker, het ene bij het andere, om de sluitrede te vinden;

<span id="an_7:28">7:28</span> Dewelke mijn ziel nog zoekt, maar ik heb
haar niet gevonden: een man uit duizend heb ik gevonden; maar een vrouw
onder die allen heb ik niet gevonden.

<span id="an_7:29">7:29</span> Alleenlijk ziet, dit heb ik gevonden, dat
God den mens recht gemaakt heeft, maar zij hebben veel vonden gezocht.

<span id="an_8:1">8:1</span> Wie is gelijk de wijze, en wie weet de
uitlegging der dingen? De wijsheid der mensen verlicht zijn aangezicht,
en de stuursheid zijns aangezichts wordt daardoor veranderd.

<span id="an_8:2">8:2</span> Ik zeg: Neem acht op de mond des konings;
doch naar de gelegenheid van den eed Gods.

<span id="an_8:3">8:3</span> Haast u niet weg te gaan van zijn
aangezicht; blijf niet staande in een kwade zaak; want al wat hem lust,
doet hij.

<span id="an_8:4">8:4</span> Waar het woord des konings is, daar is
heerschappij; en wie zal tot hem zeggen: Wat doet gij?

<span id="an_8:5">8:5</span> Wie het gebod onderhoudt, zal niets kwaads
gewaar worden; en het hart eens wijzen zal tijd en wijze weten.

<span id="an_8:6">8:6</span> Want een ieder voornemen heeft tijd en
wijze, dewijl het kwaad des mensen veel is over hem.

<span id="an_8:7">8:7</span> Want hij weet niet, wat er geschieden zal;
want wie zal het hem te kennen geven, wanneer het geschieden zal?

<span id="an_8:8">8:8</span> Er is geen mens, die heerschappij heeft
over den geest, om den geest in te houden; en hij heeft geen
heerschappij over den dag des doods; ook geen geweer in dezen strijd;
ook zal de goddeloosheid haar meesters niet verlossen.

<span id="an_8:9">8:9</span> Dit alles heb ik gezien, toen ik mijn hart
begaf tot alle werk, dat onder de zon geschiedt: er is een tijd, dat de
ene mens over den anderen mens heerst, hem ten kwade.

<span id="an_8:10">8:10</span> Alzo heb ik ook gezien de goddelozen, die
begraven waren, en degenen, die kwamen, en uit de plaats des Heiligen
gingen, die werden vergeten in die stad, in dewelke zij recht gedaan
hadden. Dit is ook ijdelheid.

<span id="an_8:11">8:11</span> Omdat niet haastelijk het oordeel over de
boze daad geschiedt, daarom is het hart van de kinderen der mensen in
hen vol om kwaad te doen.

<span id="an_8:12">8:12</span> Hoewel een zondaar honderd maal kwaad
doet, en God hem de dagen verlengt; zo weet ik toch, dat het dien zal
welgaan, die God vrezen, die voor Zijn aangezicht vrezen.

<span id="an_8:13">8:13</span> Maar den goddeloze zal het niet welgaan,
en hij zal de dagen niet verlengen; hij zal zijn gelijk een schaduw,
omdat hij voor Gods aangezicht niet vreest.

<span id="an_8:14">8:14</span> Er is nog een ijdelheid, die op aarde
geschiedt: dat er zijn rechtvaardigen, dien het wedervaart naar het werk
der goddelozen, en er zijn goddelozen, dien het wedervaart naar het werk
der rechtvaardigen. Ik zeg, dat dit ook ijdelheid is.

<span id="an_8:15">8:15</span> Daarom prees ik de blijdschap, dewijl de
mens niets beters heeft onder de zon, dan te eten, en te drinken, en
blijde te zijn; want dat zal hem aankleven van zijn arbeid, de dagen
zijns levens, die hem God geeft onder de zon.

<span id="an_8:16">8:16</span> Als ik mijn hart begaf, om wijsheid te
weten, en om aan te zien de bezigheid, die op de aarde geschiedt, dat
men ook, des daags of des nachts, den slaap niet ziet met zijne ogen;

<span id="an_8:17">8:17</span> Toen zag ik alle werk Gods, dat de mens
niet kan uitvinden, het werk, dat onder de zon geschiedt, om hetwelk een
mens arbeidt om te zoeken, maar hij zal het niet uitvinden; ja, indien
ook een wijze zeide, dat hij het zou weten, zo zal hij het toch niet
kunnen uitvinden.

<span id="an_9:1">9:1</span> Zekerlijk, dit alles heb ik in mijn hart
gelegd, opdat ik dit alles klaarlijk mocht verstaan, dat de
rechtvaardigen, en de wijzen, en hun werken in de hand Gods zijn; ook
liefde, ook haat, weet de mens niet uit al hetgeen voor zijn aangezicht
is.

<span id="an_9:2">9:2</span> Alle ding wedervaart hun, gelijk aan alle
anderen; enerlei wedervaart den rechtvaardige en den goddeloze, den
goede en den reine, als den onreine; zo dien, die offert, als dien, die
niet offert; gelijk den goede, alzo ook den zondaar, dien, die zweert,
gelijk dien, die den eed vreest.

<span id="an_9:3">9:3</span> Dit is een kwaad onder alles, wat onder de
zon geschiedt, dat enerlei ding allen wedervaart, en dat ook het hart
der mensenkinderen vol boosheid is, en dat er in hun leven onzinnigheden
zijn in hun hart; en daarna moeten zij naar de doden toe.

<span id="an_9:4">9:4</span> Want voor dengene, die vergezelschapt is
bij alle levenden, is er hoop; want een levende hond is beter dan een
dode leeuw.

<span id="an_9:5">9:5</span> Want de levenden weten, dat zij sterven
zullen, maar de doden weten niet met al; zij hebben ook geen loon meer,
maar hun gedachtenis is vergeten.

<span id="an_9:6">9:6</span> Ook is alrede hun liefde, ook hun haat, ook
hun nijdigheid vergaan; en zij hebben geen deel meer in deze eeuw in
alles, wat onder de zon geschiedt.

<span id="an_9:7">9:7</span> Ga dan heen, eet uw brood met vreugde, en
drink uw wijn van goeder harte; want God heeft alrede een behagen aan uw
werken.

<span id="an_9:8">9:8</span> Laat uw klederen te allen tijd wit zijn, en
laat op uw hoofd geen olie ontbreken.

<span id="an_9:9">9:9</span> Geniet het leven met de vrouw, die gij
liefhebt, al de dagen uws ijdelen levens, welke God u gegeven heeft
onder de zon, al uw ijdele dagen; want dit is uw deel in dit leven, en
van uw arbeid, dien gij arbeidt onder de zon.

<span id="an_9:10">9:10</span> Alles, wat uw hand vindt om te doen, doe
dat met uw macht; want er is geen werk, noch verzinning, noch
wetenschap, noch wijsheid in het graf, daar gij heengaat.

<span id="an_9:11">9:11</span> Ik keerde mij, en zag onder de zon, dat
de loop niet is der snellen, noch de strijd der helden, noch ook de
spijs der wijzen, noch ook de rijkdom der verstandigen, noch ook de
gunst der welwetenden, maar dat tijd en toeval aan alle dezen
wedervaart;

<span id="an_9:12">9:12</span> Dat ook de mens zijn tijd niet weet,
gelijk de vissen, die gevangen worden met het boze net; en gelijk de
vogelen, die gevangen worden met den strik; gelijk die, alzo worden de
kinderen der mensen verstrikt, ter bozer tijd, wanneer derzelve
haastelijk over hen valt.

<span id="an_9:13">9:13</span> Ook heb ik onder de zon deze wijsheid
gezien, en zij was groot bij mij:

<span id="an_9:14">9:14</span> Er was een kleine stad, en weinig lieden
waren daarin; en een groot koning kwam tegen haar, en hij omsingelde ze,
en hij bouwde grote vastigheden tegen haar.

<span id="an_9:15">9:15</span> En men vond daar een armen wijzen man in,
die de stad verloste door zijn wijsheid; maar geen mens gedacht
denzelven armen man.

<span id="an_9:16">9:16</span> Toen zeide ik: Wijsheid is beter dan
kracht, hoewel de wijsheid des armen veracht, en zijn woorden niet waren
gehoord geweest.

<span id="an_9:17">9:17</span> De woorden der wijzen moeten in stilheid
aangehoord worden, meer dan het geroep desgenen, die over de zotten
heerst.

<span id="an_9:18">9:18</span> De wijsheid is beter dan de
krijgswapenen, maar een enig zondaar verderft veel goeds.

<span id="an_10:1">10:1</span> Een dode vlieg doet de zalf des
apothekers stinken en opwellen; alzo een weinig dwaasheid een man, die
kostelijk is van wijsheid en van eer.

<span id="an_10:2">10:2</span> Het hart des wijzen is tot zijn
rechterhand, maar het hart eens zots is tot zijn linkerhand.

<span id="an_10:3">10:3</span> En ook wanneer de dwaas op den weg
wandelt, zijn hart ontbreekt hem, en hij zegt tot een iegelijk, dat hij
dwaas is.

<span id="an_10:4">10:4</span> Als de geest des heersers tegen u
oprijst, verlaat uw plaats niet; want het is medicijn, het stilt grote
zonden.

<span id="an_10:5">10:5</span> Er is nog een kwaad, dat ik gezien heb
onder de zon, als een dwaling, die van het aangezicht des oversten
voortkomt.

<span id="an_10:6">10:6</span> Een dwaas wordt gezet in grote hoogheden,
maar de rijken zitten in de laagte.

<span id="an_10:7">10:7</span> Ik heb knechten te paard gezien, en
vorsten, gaande als knechten op de aarde.

<span id="an_10:8">10:8</span> Wie een kuil graaft, zal daarin vallen;
en wie een muur doorbreekt, een slang zal hem bijten.

<span id="an_10:9">10:9</span> Wie stenen wegdraagt, zal smart daardoor
lijden; wie hout klieft, zal daardoor in gevaar zijn.

<span id="an_10:10">10:10</span> Indien hij het ijzer heeft stomp
gemaakt, en hij slijpt de snede niet, dan moet hij meerder kracht te
werk stellen; maar de wijsheid is een uitnemende zaak, om iets recht te
maken.

<span id="an_10:11">10:11</span> Indien de slang gebeten heeft, eer der
bezwering geschied is, dan is er geen nuttigheid voor den
allerwelsprekendsten bezweerder.

<span id="an_10:12">10:12</span> De woorden van een wijzen mond zijn
aangenaam; maar de lippen van een zot verslinden hemzelve.

<span id="an_10:13">10:13</span> Het begin der woorden zijns monds is
dwaasheid, en het einde zijns monds is boze dolligheid.

<span id="an_10:14">10:14</span> De dwaas maakt wel veel woorden; maar
de mens weet niet, wat het zij, dat geschieden zal; en wat na hem
geschieden zal, wie zal het hem te kennen geven?

<span id="an_10:15">10:15</span> De arbeid der zotten maakt een iegelijk
van hen moede; dewijl zij niet weten naar de stad te gaan.

<span id="an_10:16">10:16</span> Wee u, land! welks koning een kind is,
en welks vorsten tot in den morgenstond eten!

<span id="an_10:17">10:17</span> Welgelukzalig zijt gij, land! welks
koning een zoon der edelen is, en welks vorsten ter rechter tijd eten,
tot sterkte en niet tot drinkerij.

<span id="an_10:18">10:18</span> Door grote luiheid verzwakt het gebint,
en door slapheid der handen wordt het huis doorlekkende.

<span id="an_10:19">10:19</span> Men maakt maaltijden om te lachen, en
de wijn verheugt de levenden, en het geld verantwoordt alles.

<span id="an_10:20">10:20</span> Vloek den koning niet, zelfs in uw
gedachten, en vloek den rijke niet in het binnenste uwer slaapkamer;
want het gevogelte des hemels zou de stem wegvoeren, en het gevleugelde
zou het woord te kennen geven.

<span id="an_11:1">11:1</span> Werp uw brood uit op het water, want gij
zult het vinden na vele dagen.

<span id="an_11:2">11:2</span> Geef een deel aan zeven, ja, ook aan
acht; want gij weet niet, wat kwaad op de aarde wezen zal.

<span id="an_11:3">11:3</span> Als de wolken vol geworden zijn, zo
storten zij plasregen uit op de aarde; en als de boom naar het zuiden,
of als hij naar het noorden valt, in de plaats, waar de boom valt, daar
zal hij wezen.

<span id="an_11:4">11:4</span> Wie op den wind acht geeft, die zal niet
zaaien, en wie op de wolken ziet, die zal niet maaien.

<span id="an_11:5">11:5</span> Gelijk gij niet weet, welke de weg des
winds zij, of hoedanig de beenderen zijn in den buik van een zwangere
vrouw, alzo weet gij het werk Gods niet, Die het alles maakt.

<span id="an_11:6">11:6</span> Zaai uw zaad in den morgenstond, en trek
uw hand des avonds niet af; want gij weet niet, wat recht wezen zal, of
dit of dat, of dat die beide te zamen goed zijn zullen.

<span id="an_11:7">11:7</span> Verder, het licht is zoet, en het is den
ogen goed de zon te aanschouwen;

<span id="an_11:8">11:8</span> Maar indien de mens veel jaren heeft, en
verblijdt zich in die allen, zo laat hem ook gedenken aan de dagen der
duisternis, want die zullen veel zijn; en al wat zal gekomen is, is
ijdelheid.

<span id="an_11:9">11:9</span> Verblijd u, o jongeling! in uw jeugd, en
laat uw hart zich vermaken in de dagen uwer jongelingschap, en wandel in
de wegen uws harten, en in de aanschouwingen uwer ogen; maar weet, dat
God, om al deze dingen, u zal doen komen voor het gericht.

<span id="an_11:10">11:10</span> Zo doe dan de toornigheid wijken van uw
hart, en doe het kwade weg van uw vlees, want de jeugd, en de jonkheid
is ijdelheid.

<span id="an_12:1">12:1</span> En gedenk aan de Schepper in de dagen
uwer jongelingschap, eer dat de kwade dagen komen, en de jaren naderen,
van dewelke gij zeggen zult: Ik heb geen lust in dezelve.

<span id="an_12:2">12:2</span> Eer dan de zon, en het licht, en de maan,
en de sterren verduisterd worden, en de wolken wederkomen na den regen.

<span id="an_12:3">12:3</span> In den dag, wanneer de wachters des
huizes zullen beven, en de sterke mannen zichzelven zullen krommen, en
de maalsters zullen stilstaan, omdat zij minder geworden zijn, en die
door de vensteren zien, verduisterd zullen worden;

<span id="an_12:4">12:4</span> En de twee deuren naar de straat zullen
gesloten worden, als er is een nederig geluid der maling, en hij opstaat
op de stem van het vogeltje, en al de zangeressen nedergebogen zullen
worden.

<span id="an_12:5">12:5</span> Ook wanneer zij voor de hoogte zullen
vrezen, en dat er verschrikkingen zullen zijn op den weg, en de
amandelboom zal bloeien, en dat de sprinkhaan zichzelven een last zal
wezen, en dat de lust zal vergaan; want de mens gaat naar zijn eeuwig
huis, en de rouwklagers zullen in de straat omgaan.

<span id="an_12:6">12:6</span> Eer dat het zilveren koord ontketend
wordt, en de gulden schaal in stukken gestoten wordt, en de kruik aan de
springader gebroken wordt, en het rad aan den bornput in stukken
gestoten wordt;

<span id="an_12:7">12:7</span> En dat het stof wederom tot aarde keert,
als het geweest is; en de geest weder tot God keert, Die hem gegeven
heeft.

<span id="an_12:8">12:8</span> Ijdelheid der ijdelheden, zegt de
prediker; het is al ijdelheid!

<span id="an_12:9">12:9</span> En voorts, dewijl de prediker wijs
geweest is, zo leerde hij het volk nog wetenschap, en merkte op, en
onderzocht; hij stelde vele spreuken in orde.

<span id="an_12:10">12:10</span> De prediker zocht aangename woorden uit
te vinden, en het geschrevene is recht, woorden der waarheid.

<span id="an_12:11">12:11</span> De woorden der wijzen zijn gelijk
prikkelen, en gelijk nagelen, diep ingeslagen van de meesters der
verzamelingen, die gegeven zijn van den enigen Herder.

<span id="an_12:12">12:12</span> En wat boven dezelve is, mijn zoon!
wees gewaarschuwd; van vele boeken te maken is geen einde, en veel
lezens is vermoeiing des vleses.

<span id="an_12:13">12:13</span> Van alles, wat gehoord is, is het einde
van de zaak: Vrees God, en houd Zijn geboden, want dit betaamt allen
mensen.

<span id="an_12:14">12:14</span> Want God zal ieder werk in het gericht
brengen, met al wat verborgen is, hetzij goed, of hetzij kwaad.

------------------------------------------------------------------------

[Next: Song of Solomon](sol.md)
