[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jer)  [Next](eze.md) 

------------------------------------------------------------------------

### Dutch Bible: Lamentations

<span id="an_1:1">1:1</span> Aleph. Hoe zit die stad zo eenzaam, die vol
volks was, zij is als een weduwe geworden, zij, die groot was onder de
heidenen, een vorstin onder de landschappen, is cijnsbaar geworden.

<span id="an_1:2">1:2</span> Beth. Zij weent steeds des nachts, en haar
tranen lopen over haar kinnebakken; zij heeft geen trooster onder al
haar liefhebbers; al haar vrienden hebben trouwelooslijk met haar
gehandeld, zij zijn haar tot vijanden geworden.

<span id="an_1:3">1:3</span> Gimel. Juda is in gevangenis gegaan vanwege
de ellende, en vanwege de veelheid der dienstbaarheid; zij woont onder
de heidenen, zij vindt geen rust; al haar vervolgers achterhalen ze
tussen de engten.

<span id="an_1:4">1:4</span> Daleth. De wegen Sions treuren, omdat
niemand op het feest komt; al haar poorten zijn woest, haar priesters
zuchten: haar jonkvrouwen zijn bedroefd, en zij zelve is in bitterheid.

<span id="an_1:5">1:5</span> He. Haar tegenpartijders zijn ten hoofd
geworden, haar vijanden zijn gerust; omdat haar de HEERE bedroefd heeft,
vanwege de veelheid harer overtredingen; haar kinderkens gaan henen in
de gevangenis voor het aangezicht des tegenpartijders.

<span id="an_1:6">1:6</span> Vau. En van de dochter Sions is al haar
sieraad weggegaan; haar vorsten zijn als de herten, die geen weide
vinden, en zij gaan krachteloos henen voor het aangezicht des
vervolgers.

<span id="an_1:7">1:7</span> Zain. Jeruzalem is, in de dagen harer
ellende en harer veelvuldige ballingschap, indachtig aan al haar
gewenste dingen, die zij van oude dagen af gehad heeft; dewijl haar volk
door de hand des tegenpartijders valt, en zij geen helper heeft; de
tegenpartijders zien haar aan, zij spotten met haar rustdagen.

<span id="an_1:8">1:8</span> Cheth. Jeruzalem heeft zwaarlijk gezondigd,
daarom is zij als een afgezonderde vrouw geworden; allen, die haar
eerden, achten haar onwaard, dewijl zij haar naaktheid gezien hebben;
zij zucht ook, en zij is achterwaarts gekeerd.

<span id="an_1:9">1:9</span> Teth. Haar onreinheid is in haar zomen, zij
heeft niet gedacht aan haar uiterste, daarom is zij wonderbaarlijk
omlaag gedaald; zij heeft geen trooster. HEERE, zie mijn ellende aan,
want de vijand maakt zich groot.

<span id="an_1:10">1:10</span> Jod. De tegenpartijder heeft zijn hand
aan al haar gewenste dingen uitgebreid; immers heeft zij aangezien, dat
de heidenen in haar heiligdom gingen, waarvan Gij geboden hadt, dat zij
in Uw gemeente niet komen zouden.

<span id="an_1:11">1:11</span> Caph. Al haar volk zucht, brood zoekende,
zij hebben hun gewenste dingen voor spijs gegeven, om de ziel te
verkwikken. Zie, HEERE, en aanschouw, dat ik onwaard geworden ben.

<span id="an_1:12">1:12</span> Lamed. Gaat het ulieden niet aan, gij
allen, die over weg gaat? Schouwt het aan en ziet, of er een smart zij
gelijk mijn smart, die mij aangedaan is, waarmede de HEERE mij bedroefd
heeft ten dage der hittigheid Zijns toorns.

<span id="an_1:13">1:13</span> Mem. Van de hoogte heeft Hij een vuur in
mijn beenderen gezonden, waarover Hij geheerst heeft; Hij heeft voor
mijn voeten een net uitgebreid, Hij heeft mij achterwaarts doen keren,
Hij heeft mij woest en ziek gemaakt den gansen dag.

<span id="an_1:14">1:14</span> Nun. Het juk mijner overtredingen is
aangebonden door Zijn hand, zij zijn samengevlochten, zij zijn op mijn
hals geklommen; Hij heeft mijn kracht doen vervallen; de HEERE heeft mij
in hun handen gegeven, ik kan niet opstaan.

<span id="an_1:15">1:15</span> Samech. De Heere heeft al mijn sterken in
het midden van mij vertreden; Hij heeft een bijeenkomst over mij
uitgeroepen, om mijn jongelingen te verbreken; de Heere heeft de
wijnpers der jonkvrouw, der dochter van Juda, getreden.

<span id="an_1:16">1:16</span> Ain. Om dezer dingen wille ween ik; mijn
oog, mijn oog vliet af van water, omdat de trooster, die mijn ziel zou
verkwikken, verre van mij is; mijn kinderen zijn verwoest, omdat de
vijand de overhand heeft.

<span id="an_1:17">1:17</span> Pe. Sion breidt haar handen uit, daar is
geen trooster voor haar; de HEERE heeft van Jakob geboden, dat die
rondom hem zijn, zijn tegenpartijders zouden zijn; Jeruzalem is als een
afgezonderde vrouw onder hen.

<span id="an_1:18">1:18</span> Tsade. De HEERE is rechtvaardig, want ik
ben Zijn mond wederspannig geweest; hoort toch, alle gij volken, en ziet
mijn smart; mijn jonkvrouwen en mijn jongelingen zijn in de gevangenis
gegaan.

<span id="an_1:19">1:19</span> Koph. Ik riep tot mijn liefhebbers, maar
zij hebben mij bedrogen; mijn priesters en mijn oudsten hebben in de
stad den geest gegeven, als zij spijze voor zich zochten, opdat zij hun
ziel mochten verkwikken.

<span id="an_1:20">1:20</span> Resch. Aanzie, HEERE, want mij is bange;
mijn ingewand is beroerd, mijn hart heeft zich omgekeerd in het
binnenste van mij, want ik ben zeer wederspannig geweest; van buiten
heeft mij het zwaard van kinderen beroofd, van binnen is als de dood.

<span id="an_1:21">1:21</span> Schin. Zij horen, dat ik zucht, maar ik
heb geen trooster; al mijn vijanden horen mijn kwaad; en zij zijn
vrolijk, dat Gij het gedaan hebt; als Gij den dag zult voortgebracht
hebben, dien Gij uitgeroepen hebt, zo zullen zij zijn, gelijk ik ben.

<span id="an_1:22">1:22</span> Thau. Laat al hun kwaad voor Uw
aangezicht komen, en doe hun, gelijk als Gij mij gedaan hebt vanwege al
mijn overtredingen; want mijn zuchtingen zijn vele, en mijn hart is mat.

<span id="an_2:1">2:1</span> Aleph. Hoe heeft de Heere de dochter Sions
in Zijn toorn bewolkt? Hij heeft de heerlijkheid van Israel van den
hemel op de aarde nedergeworpen; en Hij heeft aan de voetbank Zijner
voeten niet gedacht in den dag Zijns toorns.

<span id="an_2:2">2:2</span> Beth. De Heere heeft al de woningen Jakobs
verslonden, en heeft ze niet verschoond; Hij heeft de vastigheden der
dochter van Juda afgebroken in Zijn verbolgenheid, Hij heeft gemaakt,
dat zij de aarde raken; Hij heeft het koninkrijk en deszelfs vorsten
ontheiligd.

<span id="an_2:3">2:3</span> Gimel. Hij heeft, in ontsteking des toorns,
den gehelen hoorn Israels afgehouwen; Hij heeft Zijn rechterhand
achterwaarts getrokken, toen de vijand kwam, en Hij is tegen Jakob
ontstoken als een vlammend vuur, dat rondom verteert.

<span id="an_2:4">2:4</span> Daleth. Hij heeft Zijn boog gespannen als
een vijand; Hij heeft zich met Zijn rechterhand gesteld als een
tegenpartijder, dat Hij doodde al de begeerlijke dingen der ogen; Hij
heeft Zijn grimmigheid in de tent der dochter Sions uitgestort als een
vuur.

<span id="an_2:5">2:5</span> He. De Heere is geworden als een vijand;
Hij heeft Israel verslonden, Hij heeft al haar paleizen verslonden. Hij
heeft deszelfs vastigheden verdorven; en Hij heeft bij de dochter van
Juda het klagen en kermen vermenigvuldigd.

<span id="an_2:6">2:6</span> Vau. En Hij heeft Zijn hut met geweld
afgerukt, als een hof, Hij heeft Zijn vergaderplaats verdorven; de HEERE
heeft in Sion doen vergeten den hoogtijd en den sabbat, en Hij heeft in
de gramschap Zijns toorns den koning en den priester smadelijk
verworpen.

<span id="an_2:7">2:7</span> Zain. De Heere heeft Zijn altaar verstoten.
Hij heeft Zijn heiligdom te niet gedaan, Hij heeft de muren harer
paleizen in des vijands hand overgegeven; zij hebben in het huis des
HEEREN een stem verheven als op den dag eens gezetten hoogtijds.

<span id="an_2:8">2:8</span> Cheth. De HEERE heeft gedacht te verderven
den muur der dochter Sions; Hij heeft het richtsnoer daarover getogen,
Hij heeft Zijn hand niet afgewend, dat Hij ze niet verslonde; en Hij
heeft den voormuur en den muur te zamen treurig gemaakt, zij zijn
verzwakt.

<span id="an_2:9">2:9</span> Teth. Haar poorten zijn in de aarde
verzonken; Hij heeft haar grendelen verdorven en gebroken; haar koning
en haar vorsten zijn onder de heidenen; er is geen wet; haar profeten
vinden ook geen gezicht van den HEERE.

<span id="an_2:10">2:10</span> Jod. De oudsten der dochter Sions zitten
op de aarde, zij zwijgen stil, zij werpen stof op hun hoofd, zij hebben
zakken aangegord; de jonge dochters van Jeruzalem laten haar hoofd ter
aarde hangen.

<span id="an_2:11">2:11</span> Caph. Mijn ogen zijn verteerd door
tranen, mijn ingewand wordt beroerd; mijn lever is ter aarde uitgeschud,
vanwege de breuk der dochter mijns volks; omdat het kind en de zuigeling
op de straten der stad in onmacht zinken;

<span id="an_2:12">2:12</span> Lamed. Als zij tot hun moeders zeggen:
Waar is koren en wijn, als zij op de straten der stad in onmacht zinken,
als de verslagenen; als zich hun ziel uitschudt in den schoot hunner
moeders.

<span id="an_2:13">2:13</span> Mem. Wat getuigen zal ik u brengen, wat
zal ik bij u vergelijken, gij dochter Jeruzalems? Wat zal ik bij u
vergelijken, dat ik u trooste, gij jonkvrouw, dochter Sions, want uw
breuk is zo groot als de zee, wie kan u helen?

<span id="an_2:14">2:14</span> Nun. Uw profeten hebben u ijdelheid en
ongerijmdheid gezien, en zij hebben u uw ongerechtigheid niet
geopenbaard, om uw gevangenis af te wenden, maar zij hebben voor u
gezien ijdele lasten en uitstotingen.

<span id="an_2:15">2:15</span> Samech. Allen, die over weg gaan, klappen
met de handen over u, zij fluiten en schudden hun hoofd over de dochter
Jeruzalems, zeggende: Is dit die stad, waar men van zeide, dat zij
volkomen van schoonheid was, een vreugde der ganse aarde?

<span id="an_2:16">2:16</span> Pe. Al uw vijanden sperren hun mond op
over u, zij fluiten en knersen met de tanden, zij zeggen: Wij hebben
haar verslonden; dit is immers de dag, dien wij verwacht hebben, wij
hebben hem gevonden, wij hebben hem gezien.

<span id="an_2:17">2:17</span> Ain. De HEERE heeft gedaan, wat Hij
gedacht had, Hij heeft Zijn woord vervuld, dat Hij bevolen had van oude
dagen; Hij heeft afgebroken en niet gespaard; en Hij heeft den vijand
over u verblijd, Hij heeft den hoorn uwer tegenpartijders verhoogd.

<span id="an_2:18">2:18</span> Tsade. Hun hart schreeuwde tot den Heere:
O gij muur der dochter Sions, laat dag en nacht tranen afvlieten als een
beek; geef uzelve geen rust, uw oogappel houde niet op!

<span id="an_2:19">2:19</span> Koph. Maak u op, maak geschrei des nachts
in het begin der nachtwaken, stort uw hart uit voor het aangezicht des
Heeren als water; hef uw handen tot Hem op voor de ziel uwer kinderkens,
die in onmacht gevallen zijn van honger, vooraan op alle straten.

<span id="an_2:20">2:20</span> Resch. Zie, HEERE, aanschouw toch, aan
wien Gij alzo gedaan hebt; zullen dan de vrouwen haar vrucht eten, de
kinderkens, die men op de handen draagt? Zullen dan de profeet en de
priester in het heiligdom des Heeren gedood worden?

<span id="an_2:21">2:21</span> Schin. De jongen en de ouden liggen op de
aarde op de straten; mijn jonkvrouwen en mijn jongelingen zijn door het
zwaard gevallen; Gij hebt ze in den dag Uws toorns gedood, Gij hebt ze
geslacht en niet verschoond.

<span id="an_2:22">2:22</span> Thau. Gij hebt mijn verschrikkingen van
rondom geroepen, als tot een dag eens gezetten hoogtijds; en er is
niemand aan den dag des toorns des HEEREN ontkomen of overgebleven; die
ik op de handen gedragen en opgetogen heb, die heeft mijn vijand
omgebracht.

<span id="an_3:1">3:1</span> Aleph. Ik ben de man, die ellende gezien
heeft door de roede Zijner verbolgenheid.

<span id="an_3:2">3:2</span> Aleph. Hij heeft mij geleid en gevoerd in
de duisternis, en niet in het licht.

<span id="an_3:3">3:3</span> Aleph. Hij heeft Zich immers tegen mij
gewend, Hij heeft Zijn hand den gansen dag veranderd.

<span id="an_3:4">3:4</span> Beth. Hij heeft mijn vlees en mijn huid oud
gemaakt, Hij heeft mijn beenderen gebroken.

<span id="an_3:5">3:5</span> Beth. Hij heeft tegen mij gebouwd, en Hij
heeft mij met galle en moeite omringd.

<span id="an_3:6">3:6</span> Beth. Hij heeft mij gezet in duistere
plaatsen, als degenen, die over lang dood zijn.

<span id="an_3:7">3:7</span> Gimel. Hij heeft mij toegemuurd, dat ik er
niet uit gaan kan; Hij heeft mijn koperen boeien verzwaard.

<span id="an_3:8">3:8</span> Gimel. Ook wanneer ik roep en schreeuw,
sluit Hij de oren voor mijn gebed.

<span id="an_3:9">3:9</span> Gimel. Hij heeft mij wegen toegemuurd met
uitgehouwen stenen, Hij heeft mijn paden verkeerd.

<span id="an_3:10">3:10</span> Daleth. Hij is mij een loerende beer, een
leeuw in verborgen plaatsen.

<span id="an_3:11">3:11</span> Daleth. Hij heeft mijn wegen afgewend; en
Hij heeft mij in stukken gebroken; Hij heeft mij woest gemaakt.

<span id="an_3:12">3:12</span> Daleth. Hij heeft Zijn boog gespannen, en
Hij heeft mij den pijl als ten doel gesteld.

<span id="an_3:13">3:13</span> He. Hij heeft Zijn pijlen in mijn nieren
doen ingaan.

<span id="an_3:14">3:14</span> He. Ik ben al mijn volk tot belaching
geworden, hun snarenspel den gansen dag.

<span id="an_3:15">3:15</span> He. Hij heeft mij met bitterheden
verzadigd, Hij heeft mij met alsem dronken gemaakt.

<span id="an_3:16">3:16</span> Vau. Hij heeft mijn tanden met
zandsteentjes verbrijzeld, Hij heeft mij in de as nedergedrukt.

<span id="an_3:17">3:17</span> Vau. En Gij hebt mijn ziel verre van den
vrede verstoten, ik heb het goede vergeten.

<span id="an_3:18">3:18</span> Vau. Toen zeide ik: Mijn sterkte is
vergaan, en mijn hoop van den HEERE.

<span id="an_3:19">3:19</span> Zain. Gedenk aan mijn ellende en aan mijn
ballingschap, aan den alsem en galle.

<span id="an_3:20">3:20</span> Zain. Mijn ziel gedenkt er wel terdege
aan, en zij bukt zich neder in mij.

<span id="an_3:21">3:21</span> Zain. Dit zal ik mij ter harte nemen,
daarom zal ik hopen;

<span id="an_3:22">3:22</span> Cheth. Het zijn de goedertierenheden des
HEEREN, dat wij niet vernield zijn, dat Zijn barmhartigheden geen einde
hebben;

<span id="an_3:23">3:23</span> Cheth. Zij zijn allen morgen nieuw, Uw
trouw is groot.

<span id="an_3:24">3:24</span> Cheth. De HEERE is mijn Deel, zegt mijn
ziel, daarom zal ik op Hem hopen.

<span id="an_3:25">3:25</span> Teth. De HEERE is goed dengenen, die Hem
verwachten, der ziele, die Hem zoekt.

<span id="an_3:26">3:26</span> Teth. Het is goed, dat men hope, en
stille zij op het heil des HEEREN.

<span id="an_3:27">3:27</span> Teth. Het is goed voor een man, dat hij
het juk in zijn jeugd draagt.

<span id="an_3:28">3:28</span> Jod. Hij zitte eenzaam, en zwijge stil,
omdat Hij het hem opgelegd heeft.

<span id="an_3:29">3:29</span> Jod. Hij steke zijn mond in het stof,
zeggende: Misschien is er verwachting.

<span id="an_3:30">3:30</span> Jod. Hij geve zijn wang dien, die hem
slaat, hij worde zat van smaad.

<span id="an_3:31">3:31</span> Caph. Want de Heere zal niet verstoten in
eeuwigheid.

<span id="an_3:32">3:32</span> Caph. Maar als Hij bedroefd heeft, zo zal
Hij Zich ontfermen, naar de grootheid Zijner goedertierenheden.

<span id="an_3:33">3:33</span> Caph. Want Hij plaagt of bedroeft des
mensenkinderen niet van harte.

<span id="an_3:34">3:34</span> Lamed. Dat men al de gevangenen der aarde
onder Zijn voeten verbrijzelt;

<span id="an_3:35">3:35</span> Lamed. Dat men het recht eens mans buigt
voor het aangezicht des Allerhoogsten;

<span id="an_3:36">3:36</span> Lamed. Dat men een mens verongelijkt in
zijn twistzaak; zou het de Heere niet zien?

<span id="an_3:37">3:37</span> Mem. Wie zegt wat, hetwelk geschiedt, zo
het de Heere niet beveelt?

<span id="an_3:38">3:38</span> Mem. Gaat niet uit den mond des
Allerhoogsten het kwade en het goede?

<span id="an_3:39">3:39</span> Mem. Wat klaagt dan een levend mens? Een
ieder klage vanwege zijn zonden.

<span id="an_3:40">3:40</span> Nun. Laat ons onze wegen onderzoeken en
doorzoeken, en laat ons wederkeren tot den HEERE.

<span id="an_3:41">3:41</span> Nun. Laat ons onze harten opheffen,
mitsgaders de handen, tot God in den hemel, zeggende:

<span id="an_3:42">3:42</span> Nun. Wij hebben overtreden, en wij zijn
wederspannig geweest, daarom hebt Gij niet gespaard.

<span id="an_3:43">3:43</span> Samech. Gij hebt ons met toorn bedekt, en
Gij hebt ons vervolgd; Gij hebt ons gedood, Gij hebt niet verschoond.

<span id="an_3:44">3:44</span> Samech. Gij hebt U met een wolk bedekt,
zodat er geen gebed doorkwam.

<span id="an_3:45">3:45</span> Samech. Gij hebt ons tot een uitvaagsel
en wegwerpsel gesteld, in het midden der volken.

<span id="an_3:46">3:46</span> Pe. Al onze vijanden hebben hun mond
tegen ons opgesperd.

<span id="an_3:47">3:47</span> Pe. De vreze en de kuil zijn over ons
gekomen, de verwoesting en de verbreking.

<span id="an_3:48">3:48</span> Pe. Met waterbeken loopt mijn oog neder,
vanwege de breuk der dochter mijns volks.

<span id="an_3:49">3:49</span> Ain. Mijn oog vliet, en kan niet
ophouden, omdat er geen rust is;

<span id="an_3:50">3:50</span> Ain. Totdat het de HEERE van den hemel
aanschouwe, en het zie.

<span id="an_3:51">3:51</span> Ain. Mijn oog doet mijn ziele moeite aan,
vanwege al de dochteren mijner stad.

<span id="an_3:52">3:52</span> Tsade. Die mijn vijanden zijn zonder
oorzaak, hebben mij als een vogeltje dapperlijk gejaagd.

<span id="an_3:53">3:53</span> Tsade. Zij hebben mijn leven in een kuil
uitgeroeid, en zij hebben een steen op mij geworpen.

<span id="an_3:54">3:54</span> Tsade. De wateren zwommen over mijn
hoofd; ik zeide: Ik ben afgesneden!

<span id="an_3:55">3:55</span> Koph. HEERE! Ik heb Uw Naam aangeroepen
uit den ondersten kuil.

<span id="an_3:56">3:56</span> Koph. Gij hebt mijn stem gehoord, verberg
Uw oor niet voor mijn zuchten, voor mijn roepen.

<span id="an_3:57">3:57</span> Koph. Gij hebt U genaderd ten dage, als
ik U aanriep; Gij hebt gezegd: Vrees niet!

<span id="an_3:58">3:58</span> Resch. Heere! Gij hebt de twistzaken
mijner ziel getwist, Gij hebt mijn leven verlost.

<span id="an_3:59">3:59</span> Resch. Heere! Gij hebt gezien de
verkeerdheid, die men mij aangedaan heeft, oordeel mijn rechtzaak.

<span id="an_3:60">3:60</span> Resch. Gij hebt al hun wraak gezien, al
hun gedachten tegen mij.

<span id="an_3:61">3:61</span> Schin. HEERE! Gij hebt hun smaden
gehoord, en al hun gedachten tegen mij;

<span id="an_3:62">3:62</span> Schin. De lippen dergenen, die tegen mij
opstaan, en hun dichten tegen mij den gansen dag.

<span id="an_3:63">3:63</span> Schin. Aanschouw hun zitten en opstaan;
ik ben hun snarenspel.

<span id="an_3:64">3:64</span> Thau. HEERE! geef hun weder die
vergelding, naar het werk hunner handen.

<span id="an_3:65">3:65</span> Thau. Geef hun een deksel des harten; Uw
vloek zij over hen!

<span id="an_3:66">3:66</span> Thau. Vervolg ze met toorn, en verdelg ze
van onder den hemel des HEEREN.

<span id="an_4:1">4:1</span> Aleph. Hoe is het goud zo verdonkerd, het
goede fijne goud zo veranderd! Hoe zijn de stenen des heiligdoms vooraan
op alle straten verworpen!

<span id="an_4:2">4:2</span> Beth. De kostelijke kinderen Sions, tegen
fijn goud geschat, hoe zijn zij nu gelijk gerekend aan de aarden
flessen, het werk van de handen eens pottenbakkers!

<span id="an_4:3">4:3</span> Gimel. Zelfs laten de zeekalveren de
borsten neder, zij zogen hun welpen; maar de dochter mijns volks is als
een wrede geworden, gelijk de struisen in de woestijn.

<span id="an_4:4">4:4</span> Daleth. De tong van het zoogkind kleeft aan
zijn gehemelte van dorst; de kinderkens eisen brood, er is niemand, die
het hun mededeelt.

<span id="an_4:5">4:5</span> He. Die lekkernijen aten, versmachten nu op
de straten; die in karmozijn opgetrokken zijn, omhelzen den drek.

<span id="an_4:6">4:6</span> Vau. En de ongerechtigheid der dochter
mijns volks is groter dan de zonden van Sodom, dat als in een ogenblik
omgekeerd werd, en geen handen hadden arbeid over haar.

<span id="an_4:7">4:7</span> Zain. Haar bijzondersten waren reiner dan
de sneeuw, zij waren witter dan melk; zij waren roder van lichaam dan
robijnen, gladder dan een saffier.

<span id="an_4:8">4:8</span> Cheth. Maar nu is hun gedaante verduisterd
van zwartigheid, men kent hen niet op de straten; hun huid kleeft aan
hun beenderen, zij is verdord, zij is geworden als een hout.

<span id="an_4:9">4:9</span> Teth. De verslagenen van het zwaard zijn
gelukkiger dan de verslagenen van den honger; want die vlieten
daarhenen, als doorstoken zijnde, omdat er geen vruchten der velden
zijn.

<span id="an_4:10">4:10</span> Jod. De handen der barmhartige vrouwen
hebben haar kinderen gekookt; zij zijn haar tot spijze geworden in de
verbreking der dochter mijns volks.

<span id="an_4:11">4:11</span> Caph. De HEERE heeft Zijn grimmigheid
volbracht, Hij heeft de hittigheid Zijns toorns uitgestort; en Hij heeft
te Sion een vuur aangestoken, hetwelk haar fondamenten verteerd heeft.

<span id="an_4:12">4:12</span> Lamed. De koningen der aarde zouden het
niet geloofd hebben, noch al de inwoners der wereld, dat de
tegenpartijder en vijand tot de poorten van Jeruzalem zou ingaan.

<span id="an_4:13">4:13</span> Mem. Het is vanwege de zonden harer
profeten, en de misdaden harer priesteren, die in het midden van haar
het bloed der rechtvaardigen vergoten hebben.

<span id="an_4:14">4:14</span> Nun. Zij zwierven als blinden op de
straten, zij waren met bloed besmet, zodat men niet kon zien, of men
raakte hun klederen aan.

<span id="an_4:15">4:15</span> Samech. Zij riepen tot hen: Wijkt, hier
is een onreine wijkt, wijkt, roert niet aan! Zekerlijk, zij zijn
weggevlogen, ja, weggezworven; zij zeiden onder de heidenen: Zij zullen
er niet langer wonen.

<span id="an_4:16">4:16</span> Pe. Des HEEREN aangezicht heeft ze
verdeeld. Hij zal ze voortaan niet meer aanzien; zij hebben het
aangezicht der priesteren niet geeerd, zij hebben den ouden geen genade
bewezen.

<span id="an_4:17">4:17</span> Ain. Nog bezweken ons onze ogen, ziende
naar onze ijdele hulp; wij gaapten met ons gapen op een volk, dat niet
kon verlossen.

<span id="an_4:18">4:18</span> Tsade. Zij hebben onze gangen nagespeurd,
dat wij op onze straten niet gaan konden; ons einde is genaderd, onze
dagen zijn vervuld, ja, ons einde is gekomen.

<span id="an_4:19">4:19</span> Koph. Onze vervolgers zijn sneller
geweest dan de arenden des hemels; zij hebben ons op de bergen
hittiglijk vervolgd, in de woestijn hebben zij ons lagen gelegd.

<span id="an_4:20">4:20</span> Resch. De adem onzer neuzen, de gezalfde
des HEEREN, is gevangen in hun groeven; van welken wij zeiden: Wij
zullen onder zijn schaduw leven onder de heidenen!

<span id="an_4:21">4:21</span> Schin. Wees vrolijk, en verblijd u, gij
dochter Edoms, die in het land Uz woont! doch de beker zal ook tot u
komen, gij zult dronken worden, en ontbloot worden.

<span id="an_4:22">4:22</span> Thau. Uw ongerechtigheid heeft een einde,
o gij dochter Sions! Hij zal u niet meer gevankelijk doen wegvoeren;
maar uw ongerechtigheid, o gij dochter Edoms! zal Hij bezoeken; Hij zal
uw zonden ontdekken.

<span id="an_5:1">5:1</span> Gedenk, HEERE, wat ons geschied is,
aanschouw het, en zie onzen smaad aan.

<span id="an_5:2">5:2</span> Ons erfdeel is tot de vreemdelingen gewend,
onze huizen tot de uitlanders.

<span id="an_5:3">5:3</span> Wij zijn wezen zonder vader, onze moeders
zijn als de weduwen.

<span id="an_5:4">5:4</span> Ons water moeten wij voor geld drinken; ons
hout komt ons op prijs te staan.

<span id="an_5:5">5:5</span> Wij lijden vervolging op onze halzen; zijn
wij woede, men laat ons geen rust.

<span id="an_5:6">5:6</span> Wij hebben den Egyptenaar de hand gegeven,
en den Assyrier, om met brood verzadigd te worden.

<span id="an_5:7">5:7</span> Onze vaders hebben gezondigd, en zijn niet
meer, en wij dragen hun ongerechtigheden.

<span id="an_5:8">5:8</span> Knechten heersen over ons; er is niemand,
die ons uit hun hand rukke.

<span id="an_5:9">5:9</span> Wij moeten ons brood met gevaar onzes
levens halen, vanwege het zwaard der woestijn.

<span id="an_5:10">5:10</span> Onze huid is zwart geworden gelijk een
oven, vanwege den geweldigen storm des hongers.

<span id="an_5:11">5:11</span> Zij hebben de vrouwen te Sion verkracht,
en de jonge dochters in de steden van Juda.

<span id="an_5:12">5:12</span> De vorsten zijn door hunlieder hand
opgehangen; de aangezichten der ouden zijn niet geeerd geweest.

<span id="an_5:13">5:13</span> Zij hebben de jongelingen weggenomen, om
te malen, en de jongens struikelen onder het hout.

<span id="an_5:14">5:14</span> De ouden houden op van de poort, de
jongelingen van hun snarenspel.

<span id="an_5:15">5:15</span> De vreugde onzes harten houdt op, onze
rei is in treurigheid veranderd.

<span id="an_5:16">5:16</span> De kroon onzes hoofds is afgevallen; o
wee nu onzer, dat wij zo gezondigd hebben!

<span id="an_5:17">5:17</span> Daarom is ons hart mat, om deze dingen
zijn onze ogen duister geworden.

<span id="an_5:18">5:18</span> Om des bergs Sions wil, die verwoest is,
waar de vossen op lopen.

<span id="an_5:19">5:19</span> Gij, o HEERE, zit in eeuwigheid, Uw troon
is van geslacht tot geslacht.

<span id="an_5:20">5:20</span> Waarom zoudt Gij ons steeds vergeten?
Waarom zoudt Gij ons zo langen tijd verlaten?

<span id="an_5:21">5:21</span> HEERE, bekeer ons tot U, zo zullen wij
bekeerd zijn; vernieuw onze dagen als van ouds.

<span id="an_5:22">5:22</span> Want zoudt Gij ons ganselijk verwerpen?
Zoudt Gij zozeer tegen ons verbolgen zijn?

------------------------------------------------------------------------

[Next: Ezekiel](eze.md)
