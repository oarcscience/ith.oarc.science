[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joh)  [Next](rom) 

------------------------------------------------------------------------

### Dutch Bible: Acts

<span id="an_1:1">1:1</span> Het eerste boek heb ik gemaakt, o
Theofilus, van al hetgeen Jezus begonnen heeft beide te doen en te
leren;

<span id="an_1:2">1:2</span> Tot op den dag, in welken Hij opgenomen is,
nadat Hij door den Heiligen Geest aan de apostelen, die Hij uitverkoren
had, bevelen had gegeven.

<span id="an_1:3">1:3</span> Aan welke Hij ook, nadat Hij geleden had,
Zichzelven levend vertoond heeft, met vele gewisse kentekenen, veertig
dagen lang, zijnde van hen gezien, en sprekende van de dingen, die het
Koninkrijk Gods aangaan.

<span id="an_1:4">1:4</span> En als Hij met hen vergaderd was, beval Hij
hun, dat zij van Jeruzalem niet scheiden zouden, maar verwachten de
belofte des Vaders, die gij, zeide Hij, van Mij gehoord hebt.

<span id="an_1:5">1:5</span> Want Johannes doopte wel met water, maar
gij zult met den Heiligen Geest gedoopt worden, niet lang na deze dagen.

<span id="an_1:6">1:6</span> Zij dan, die samengekomen waren, vraagden
Hem, zeggende: Heere, zult Gij in dezen tijd aan Israel het Koninkrijk
wederoprichten?

<span id="an_1:7">1:7</span> En Hij zeide tot hen: Het komt u niet toe,
te weten de tijden of gelegenheden, die de Vader in Zijn eigen macht
gesteld heeft;

<span id="an_1:8">1:8</span> Maar gij zult ontvangen de kracht des
Heiligen Geestes, Die over u komen zal; en gij zult Mijn getuigen zijn,
zo te Jeruzalem, als in geheel Judea en Samaria, en tot aan het uiterste
der aarde.

<span id="an_1:9">1:9</span> En als Hij dit gezegd had, werd Hij
opgenomen, daar zij het zagen, en een wolk nam Hem weg van hun ogen.

<span id="an_1:10">1:10</span> En alzo zij hun ogen naar den hemel
hielden, terwijl Hij heenvoer, ziet, twee mannen stonden bij hen in
witte kleding;

<span id="an_1:11">1:11</span> Welke ook zeiden: Gij Galilese mannen,
wat staat gij en ziet op naar den hemel? Deze Jezus, Die van u opgenomen
is in den hemel, zal alzo komen, gelijkerwijs gij Hem naar den hemel
hebt zien heenvaren.

<span id="an_1:12">1:12</span> Toen keerden zij wederom naar Jeruzalem,
van den berg, die genaamd wordt de Olijf berg, welke is nabij Jeruzalem,
liggende van daar een sabbatsreize.

<span id="an_1:13">1:13</span> En als zij ingekomen waren, gingen zij op
in de opperzaal, waar zij bleven, namelijk Petrus en Jakobus, en
Johannes en Andreas, Filippus en Thomas, Bartholomeus en Mattheus,
Jakobus, de zoon van Alfeus, en Simon Zelotes, en Judas, de broeder van
Jakobus.

<span id="an_1:14">1:14</span> Deze allen waren eendrachtelijk
volhardende in het bidden en smeken, met de vrouwen, en Maria, de moeder
van Jezus, en met Zijn broederen.

<span id="an_1:15">1:15</span> En in dezelve dagen stond Petrus op in
het midden der discipelen, en sprak (er was nu een schare bijeen van
omtrent honderd en twintig personen):

<span id="an_1:16">1:16</span> Mannen broeders, deze Schrift moest
vervuld worden, welke de Heilige Geest door den mond Davids voorzegd
heeft van Judas, die de leidsman geweest is dergenen die Jezus vingen;

<span id="an_1:17">1:17</span> Want hij was met ons gerekend, en had het
lot dezer bediening verkregen.

<span id="an_1:18">1:18</span> Deze dan heeft verworven een akker, door
het loon der ongerechtigheid, en voorwaarts overgevallen zijnde, is
midden opgeborsten, en al zijn ingewanden zijn uitgestort.

<span id="an_1:19">1:19</span> En het is bekend geworden allen, die te
Jeruzalem wonen, alzo dat die akker in hun eigen taal genoemd wordt
Akeldama, dat is, een akker des bloeds.

<span id="an_1:20">1:20</span> Want er staat geschreven in het boek der
Psalmen; Zijn woonstede worde woest, en er zij niemand die in dezelve
wone. En: Een ander neme zijn opzienersambt.

<span id="an_1:21">1:21</span> Het is dan nodig, dat van de mannen, die
met ons ongedaan hebben al den tijd, in welken de Heere Jezus onder ons
ingegaan en uitgegaan is,

<span id="an_1:22">1:22</span> Beginnende van den doop van Johannes, tot
den dag toe, in welken Hij van ons opgenomen is, een derzelven met ons
getuige worde van Zijn opstanding.

<span id="an_1:23">1:23</span> En zij stelden er twee, Jozef, genaamd
Barsabas, die toegenaamd was Justus, en Matthias.

<span id="an_1:24">1:24</span> En zij baden en zeiden: Gij Heere! Gij
Kenner der harten van allen, wijs van deze twee een aan, dien Gij
uitverkoren hebt;

<span id="an_1:25">1:25</span> Om te ontvangen het lot dezer bediening
en des apostelschaps, waarvan Judas afgeweken is, dat hij heenging in
zijn eigen plaats.

<span id="an_1:26">1:26</span> En zij wierpen hun loten; en het lot viel
op Matthias, en hij werd met gemene toestemming tot de elf apostelen
gekozen.

<span id="an_2:1">2:1</span> En als de dag van het Pinkster feest
vervuld werd, waren zij allen eendrachtelijk bijeen.

<span id="an_2:2">2:2</span> En er geschiedde haastelijk uit den hemel
een geluid, gelijk als van een geweldigen, gedreven wind, en vervulde
het gehele huis, waar zij zaten.

<span id="an_2:3">2:3</span> En van hen werden gezien verdeelde tongen
als van vuur, en het zat op een iegelijk van hen.

<span id="an_2:4">2:4</span> En zij werden allen vervuld met den
Heiligen Geest, en begonnen te spreken met andere talen, zoals de Geest
hun gaf uit te spreken.

<span id="an_2:5">2:5</span> En er waren Joden, te Jeruzalem wonende,
godvruchtige mannen van allen volke dergenen, die onder den hemel zijn.

<span id="an_2:6">2:6</span> En als deze stem geschied was, kwam de
menigte samen, en werd beroerd, want een iegelijk hoorde hen in zijn
eigen taal spreken.

<span id="an_2:7">2:7</span> En zij ontzetten zich allen, en
verwonderden zich, zeggende tot elkander: Ziet, zijn niet alle dezen,
die daar spreken, Galileers?

<span id="an_2:8">2:8</span> En hoe horen wij hen een iegelijk in onze
eigen taal, in welke wij geboren zijn?

<span id="an_2:9">2:9</span> Parthers, en Meders, en Elamieten, en de
inwoners zijn van Mesopotamie, en Judea, en Cappadocie, Pontus en Azie.

<span id="an_2:10">2:10</span> En Frygie, en Pamfylie, Egypte, en de
delen van Libye, hetwelk bij Cyrene ligt, en uitlandse Romeinen, beiden
Joden en Jodengenoten;

<span id="an_2:11">2:11</span> Kretenzen en Arabieren, wij horen hen in
onze talen de grote werken Gods spreken.

<span id="an_2:12">2:12</span> En zij ontzetten zich allen, en werden
twijfelmoedig, zeggende, de een tegen den ander: Wat wil toch dit zijn?

<span id="an_2:13">2:13</span> En anderen, spottende, zeiden: Zij zijn
vol zoeten wijns.

<span id="an_2:14">2:14</span> Maar Petrus, staande met de elven,
verhief zijn stem, en sprak tot hen: Gij Joodse mannen, en gij allen,
die te Jeruzalem woont, dit zij u bekend, en laat mijn woorden tot uw
oren ingaan.

<span id="an_2:15">2:15</span> Want deze zijn niet dronken, gelijk gij
vermoedt; want het is eerst de derde ure van de dag.

<span id="an_2:16">2:16</span> Maar dit is het, wat gesproken is door
den profeet Joel:

<span id="an_2:17">2:17</span> En het zal zijn in de laatste dagen,
(zegt God) Ik zal uitstorten van Mijn Geest op alle vlees; en uw zonen
en uw dochters zullen profeteren, en uw jongelingen zullen gezichten
zien, en uw ouden zullen dromen dromen.

<span id="an_2:18">2:18</span> En ook op Mijn dienstknechten, en op Mijn
dienstmaagden, zal Ik in die dagen van Mijn Geest uitstorten, en zij
zullen profeteren.

<span id="an_2:19">2:19</span> En Ik zal wonderen geven in den hemel
boven, en tekenen op de aarde beneden, bloed en vuur, en rookdamp.

<span id="an_2:20">2:20</span> De zon zal veranderd worden in
duisternis, en de maan in bloed, eer dat de grote en doorluchtige dag
des Heeren komt.

<span id="an_2:21">2:21</span> En het zal zijn, dat een iegelijk, die
den Naam des Heeren zal aanroepen, zalig zal worden.

<span id="an_2:22">2:22</span> Gij Israelietische mannen, hoort deze
woorden: Jezus den Nazarener, een Man van God, onder ulieden betoond
door krachten, en wonderen, en tekenen, die God door Hem gedaan heeft,
in het midden van u, gelijk ook gijzelven weet;

<span id="an_2:23">2:23</span> Dezen, door den bepaalden raad en
voorkennis Gods overgegeven zijnde, hebt gij genomen, en door de handen
der onrechtvaardigen aan het kruis gehecht en gedood;

<span id="an_2:24">2:24</span> Welken God opgewekt heeft, de smarten des
doods ontbonden hebbende, alzo het niet mogelijk was, dat Hij van
denzelven dood zou gehouden worden.

<span id="an_2:25">2:25</span> Want David zegt van Hem: Ik zag den Heere
allen tijd voor mij; want Hij is aan mijn rechter hand, opdat ik niet
bewogen worde.

<span id="an_2:26">2:26</span> Daarom is mijn hart verblijd; en mijn
tong verheugt zich; ja, ook mijn vlees zal rusten in hope;

<span id="an_2:27">2:27</span> Want Gij zult mijn ziel in de hel niet
verlaten, noch zult Uw Heilige over geven, om verderving te zien.

<span id="an_2:28">2:28</span> Gij hebt mij de wegen des levens bekend
gemaakt; Gij zult mij vervullen met verheuging door Uw aangezicht.

<span id="an_2:29">2:29</span> Gij mannen broeders, het is mij
geoorloofd vrij uit tot u te spreken van den patriarch David, dat hij
beide gestorven en begraven is, en zijn graf is onder ons tot op dezen
dag.

<span id="an_2:30">2:30</span> Alzo hij dan een profeet was, en wist,
dat God hem met ede gezworen had, dat hij uit de vrucht zijner lenden,
zoveel het vlees aangaat, den Christus verwekken zou, om Hem op zijn
troon te zetten;

<span id="an_2:31">2:31</span> Zo heeft hij, dit voorziende, gesproken
van de opstanding van Christus, dat Zijn ziel niet is verlaten in de
hel, noch Zijn vlees verderving heeft gezien.

<span id="an_2:32">2:32</span> Dezen Jezus heeft God opgewekt; waarvan
wij allen getuigen zijn.

<span id="an_2:33">2:33</span> Hij dan, door de rechter hand Gods
verhoogd zijnde, en de belofte des Heiligen Geestes, ontvangen hebbende
van den Vader, heeft dit uitgestort, dat gij nu ziet en hoort.

<span id="an_2:34">2:34</span> Want David is niet opgevaren in de
hemelen; maar hij zegt: De Heere heeft gesproken tot Mijn Heere: Zit aan
Mijn rechter hand.

<span id="an_2:35">2:35</span> Totdat Ik Uw vijanden zal gezet hebben
tot een voetbank Uwer voeten.

<span id="an_2:36">2:36</span> Zo wete dan zekerlijk het ganse huis
Israels, dat God Hem tot een Heere en Christus gemaakt heeft, namelijk
dezen Jezus, Dien gij gekruist hebt.

<span id="an_2:37">2:37</span> En als zij dit hoorden, werden zij
verslagen in het hart, en zeiden tot Petrus en de andere apostelen: Wat
zullen wij doen mannen broeders?

<span id="an_2:38">2:38</span> En Petrus zeide tot hen: Bekeert u, en
een iegelijk van u worde gedoopt in den Naam van Jezus Christus, tot
vergeving der zonden; en gij zult de gave des Heiligen Geestes
ontvangen.

<span id="an_2:39">2:39</span> Want u komt de belofte toe, en uw
kinderen, en allen, die daar verre zijn, zo velen als er de Heere, onze
God, toe roepen zal.

<span id="an_2:40">2:40</span> En met veel meer andere woorden betuigde
hij, en vermaande hen, zeggende: Wordt behouden van dit verkeerd
geslacht!

<span id="an_2:41">2:41</span> Die dan zijn woord gaarne aannamen,
werden gedoopt; en er werden op dien dag tot hen toegedaan omtrent drie
duizend zielen.

<span id="an_2:42">2:42</span> En zij waren volhardende in de leer der
apostelen, en in de gemeenschap, en in de breking des broods, en in de
gebeden.

<span id="an_2:43">2:43</span> En een vreze kwam over alle ziel; en vele
wonderen en tekenen geschiedden door de apostelen.

<span id="an_2:44">2:44</span> En allen, die geloofden, waren bijeen, en
hadden alle dingen gemeen;

<span id="an_2:45">2:45</span> En zij verkochten hun goederen en have,
en verdeelden dezelve aan allen, naar dat elk van node had.

<span id="an_2:46">2:46</span> En dagelijks eendrachtelijk in den tempel
volhardende, en van huis tot huis brood brekende, aten zij te zamen met
verheuging en eenvoudigheid des harten;

<span id="an_2:47">2:47</span> En prezen God, en hadden genade bij het
ganse volk. En de Heere deed dagelijks tot de Gemeente, die zalig
werden.

<span id="an_3:1">3:1</span> Petrus nu en Johannes gingen te zamen op
naar den tempel, omtrent de ure des gebeds, zijnde de negende ure;

<span id="an_3:2">3:2</span> En een zeker man, die kreupel was van
zijner moeders lijf, werd gedragen, welken zij dagelijks zetten aan de
deur des tempels, genaamd de Schone, om een aalmoes te begeren van
degenen, die in den tempel gingen;

<span id="an_3:3">3:3</span> Welke, Petrus en Johannes ziende, als zij
in den tempel zouden ingaan, bad, dat hij een aalmoes mocht ontvangen.

<span id="an_3:4">3:4</span> En Petrus, sterk op hem ziende, met
Johannes, zeide: Zie op ons.

<span id="an_3:5">3:5</span> En hij hield de ogen op hen, verwachtende,
dat hij iets van hen zou ontvangen.

<span id="an_3:6">3:6</span> En Petrus zeide: Zilver en goud heb ik
niet, maar hetgeen ik heb, dat geve ik u; in den Naam van Jezus
Christus, den Nazarener, sta op en wandel!

<span id="an_3:7">3:7</span> En hem grijpende bij de rechterhand richtte
hij hem op, en terstond werden zijn voeten en enkelen vast.

<span id="an_3:8">3:8</span> En hij, opspringende, stond en wandelde, en
ging met hen in den tempel, wandelende en springende, en lovende God.

<span id="an_3:9">3:9</span> En al het volk zag hem wandelen en God
loven.

<span id="an_3:10">3:10</span> En zij kenden hem, dat hij die was, die
om een aalmoes gezeten had aan de Schone poort des tempels; en zij
werden vervuld met verbaasdheid en ontzetting over hetgeen hem geschied
was.

<span id="an_3:11">3:11</span> En als de kreupele, die gezond gemaakt
was, aan Petrus en Johannes vasthield, liep al het volk gezamenlijk tot
hen in het voorhof, hetwelk Salomo's voorhof genaamd wordt, verbaasd
zijnde.

<span id="an_3:12">3:12</span> En Petrus, dat ziende, antwoordde tot het
volk: Gij Israelietische mannen, wat verwondert gij u over dit, of wat
ziet gij zo sterk op ons, alsof wij door onze eigen kracht of
godzaligheid dezen hadden doen wandelen?

<span id="an_3:13">3:13</span> De God Abrahams, en Izaks, en Jakobs, de
God onzer vaderen, heeft Zijn Kind Jezus verheerlijkt, Welken gij
overgeleverd hebt, en hebt Hem verloochend, voor het aangezicht van
Pilatus, als hij oordeelde, dat men Hem zoude loslaten.

<span id="an_3:14">3:14</span> Maar gij hebt den Heilige en
Rechtvaardige verloochend, en hebt begeerd, dat u een man, die een
doodslager was, zou geschonken worden;

<span id="an_3:15">3:15</span> En den Vorst des levens hebt gij gedood,
Welken God opgewekt heeft uit de doden; waarvan wij getuigen zijn.

<span id="an_3:16">3:16</span> En door het geloof in Zijn Naam heeft
Zijn Naam dezen gesterkt, dien gij ziet en kent; en het geloof, dat door
Hem is, heeft hem deze volmaakte gezondheid gegeven, in uw aller
tegenwoordigheid.

<span id="an_3:17">3:17</span> En nu, broeders, ik weet, dat gij het
door onwetendheid gedaan hebt, gelijk als ook uw oversten.

<span id="an_3:18">3:18</span> Maar God heeft alzo vervuld, hetgeen Hij
door den mond van al Zijn profeten te voren verkondigd had, dat de
Christus lijden zou.

<span id="an_3:19">3:19</span> Betert u dan, en bekeert u, opdat uw
zonden mogen uitgewist worden; wanneer de tijden der verkoeling zullen
gekomen zijn van het aangezicht des Heeren,

<span id="an_3:20">3:20</span> En Hij gezonden zal hebben Jezus
Christus, Die u tevoren gepredikt is;

<span id="an_3:21">3:21</span> Welken de hemel moet ontvangen tot de
tijden der wederoprichting aller dingen, die God gesproken heeft door
den mond van al Zijn heilige profeten van alle eeuw.

<span id="an_3:22">3:22</span> Want Mozes heeft tot de vaderen gezegd:
De Heere, uw God, zal u een Profeet verwekken, uit uw broederen, gelijk
mij; Dien zult gij horen, in alles, wat Hij tot u spreken zal.

<span id="an_3:23">3:23</span> En het zal geschieden, dat alle ziel, die
dezen Profeet niet zal gehoord hebben, uitgeroeid zal worden uit den
volke.

<span id="an_3:24">3:24</span> En ook al de profeten, van Samuel aan, en
die daarna gevolgd zijn, zovelen als er hebben gesproken, die hebben ook
deze dagen te voren verkondigd.

<span id="an_3:25">3:25</span> Gijlieden zijt kinderen der profeten, en
des verbonds, hetwelk God met onze vaderen opgericht heeft, zeggende tot
Abraham: En in uw zade zullen alle geslachten der aarde gezegend worden.

<span id="an_3:26">3:26</span> God, opgewekt hebbende Zijn Kind Jezus,
heeft Denzelven eerst tot u gezonden, dat Hij ulieden zegenen zou,
daarin dat Hij een iegelijk van u afkere van uw boosheden.

<span id="an_4:1">4:1</span> En terwijl zij tot het volk spraken, kwamen
daarover tot hen de priesters, en de hoofdman des tempels, en de
Sadduceen;

<span id="an_4:2">4:2</span> Zeer ontevreden zijnde, omdat zij het volk
leerden, en verkondigden in Jezus de opstanding uit de doden.

<span id="an_4:3">4:3</span> En zij sloegen de handen aan hen, en zetten
ze in bewaring tot den anderen dag; want het was nu avond.

<span id="an_4:4">4:4</span> En velen van degenen, die het woord gehoord
hadden, geloofden; en het getal der mannen werd omtrent vijf duizend.

<span id="an_4:5">4:5</span> En het geschiedde des anderen daags, dat
hun oversten en ouderlingen en Schriftgeleerden te Jeruzalem
vergaderden;

<span id="an_4:6">4:6</span> En Annas, de hogepriester, en Kajafas, en
Johannes, en Alexander, en zovele er van het hogepriesterlijk geslacht
waren.

<span id="an_4:7">4:7</span> En als zij hen in het midden gesteld
hadden, vraagden zij: Door wat kracht, of door wat naam hebt gijlieden
dit gedaan?

<span id="an_4:8">4:8</span> Toen zeide Petrus, vervuld zijnde met den
Heiligen Geest, tot hen: Gij oversten des volks, en gij ouderlingen van
Israel!

<span id="an_4:9">4:9</span> Alzo wij heden rechterlijk onderzocht
worden over de weldaad aan een krank mens geschied, waardoor hij gezond
geworden is;

<span id="an_4:10">4:10</span> Zo zij u allen kennelijk, en het ganse
volk Israel, dat door den Naam van Jezus Christus, den Nazarener, Dien
gij gekruist hebt, Welken God van de doden heeft opgewekt, door Hem, zeg
ik, staat deze hier voor u gezond.

<span id="an_4:11">4:11</span> Deze is de Steen, Die van u, de
bouwlieden, veracht is, Welke tot een hoofd des hoeks geworden is.

<span id="an_4:12">4:12</span> En de zaligheid is in geen Anderen; want
er is ook onder den hemel geen andere Naam, Die onder de mensen gegeven
is, door Welken wij moeten zalig worden.

<span id="an_4:13">4:13</span> Zij nu, ziende de vrijmoedigheid van
Petrus en Johannes, en vernemende, dat zij ongeleerde en slechte mensen
waren, verwonderden zich, en kenden hen, dat zij met Jezus geweest
waren.

<span id="an_4:14">4:14</span> En ziende den mens bij hen staan, die
genezen was, hadden zij niets daartegen te zeggen.

<span id="an_4:15">4:15</span> En hun geboden hebbende uit te gaan
buiten den raad, overlegden zij met elkander,

<span id="an_4:16">4:16</span> Zeggende: Wat zullen wij dezen mensen
doen? Want dat er een bekend teken door hen geschied is, is openbaar aan
allen, die te Jeruzalem wonen, en wij kunnen het niet loochenen.

<span id="an_4:17">4:17</span> Maar opdat het niet meer en meer onder
het volk verspreid worde, laat ons hen scherpelijk dreigen, dat zij niet
meer tot enig mens in dezen Naam spreken.

<span id="an_4:18">4:18</span> En als zij hen geroepen hadden, zeiden
zij hun aan, dat zij ganselijk niet zouden spreken, noch leren, in den
Naam van Jezus.

<span id="an_4:19">4:19</span> Maar Petrus en Johannes, antwoordende,
zeiden tot hen: Oordeelt gij, of het recht is voor God, ulieden meer te
horen dan God.

<span id="an_4:20">4:20</span> Want wij kunnen niet laten te spreken,
hetgeen wij gezien en gehoord hebben.

<span id="an_4:21">4:21</span> Maar zij dreigden hen nog meer, en lieten
ze gaan, niets vindende, hoe zij hen straffen zouden, om des volks wil;
want zij verheerlijkten allen God over hetgeen er geschied was.

<span id="an_4:22">4:22</span> Want de mens was meer dan veertig jaren
oud, aan welken dit teken der genezing geschied was.

<span id="an_4:23">4:23</span> En zij, losgelaten zijnde, kwamen tot de
hunnen, en verkondigden al wat de overpriesters en de ouderlingen tot
hen gezegd hadden.

<span id="an_4:24">4:24</span> En als dezen dat hoorden, hieven zij
eendrachtelijk hun stem op tot God, en zeiden: Heere! Gij zijt de God,
Die gemaakt hebt den hemel, en de aarde, en de zee, en alle dingen, die
in dezelve zijn.

<span id="an_4:25">4:25</span> Die door den mond van David Uw knecht,
gezegd hebt: Waarom woeden de heidenen, en hebben de volken ijdele
dingen bedacht?

<span id="an_4:26">4:26</span> De koningen der aarde zijn te zamen
opgestaan, en de oversten zijn bijeenvergaderd tegen den Heere, en tegen
Zijn Gezalfde.

<span id="an_4:27">4:27</span> Want in der waarheid zijn vergaderd tegen
Uw heilig Kind Jezus, Welken Gij gezalfd hebt, beiden Herodes en Pontius
Pilatus, met de heidenen en de volken Israels;

<span id="an_4:28">4:28</span> Om te doen al wat Uw hand en Uw raad te
voren bepaald had, dat geschieden zou.

<span id="an_4:29">4:29</span> En nu dan, Heere, zie op hun dreigingen,
en geef Uw dienstknechten met alle vrijmoedigheid Uw woord te spreken;

<span id="an_4:30">4:30</span> Daarin, dat Gij Uw hand uitstrekt tot
genezing, en dat tekenen en wonderen geschieden door den Naam van Uw
heilig Kind Jezus.

<span id="an_4:31">4:31</span> En als zij gebeden hadden, werd de
plaats, in welke zij vergaderd waren, bewogen. En zij werden allen
vervuld met den Heiligen Geest, en spraken het Woord Gods met
vrijmoedigheid.

<span id="an_4:32">4:32</span> En de menigte van degenen, die geloofden,
was een hart en een ziel; en niemand zeide, dat iets van hetgeen hij
had, zijn eigen ware, maar alle dingen waren hun gemeen.

<span id="an_4:33">4:33</span> En de apostelen gaven met grote kracht
getuigenis van de opstanding van den Heere Jezus; en er was grote genade
over hen allen.

<span id="an_4:34">4:34</span> Want er was ook niemand onder hen, die
gebrek had; want zovelen als er bezitters waren van landen of huizen,
die verkochten zij, en brachten den prijs der verkochte goederen, en
legden dien aan de voeten der apostelen.

<span id="an_4:35">4:35</span> En aan een iegelijk werd uitgedeeld, naar
dat elk van node had.

<span id="an_4:36">4:36</span> En Joses, van de apostelen toegenaamd
Barnabas (hetwelk is, overgezet zijnde, een zoon der vertroosting), een
Leviet, van geboorte uit Cyprus,

<span id="an_4:37">4:37</span> Alzo hij een akker had, verkocht dien, en
bracht het geld, en legde het aan de voeten der apostelen.

<span id="an_5:1">5:1</span> En een zeker man, met name Ananias, met
Saffira, zijn vrouw, verkocht een have;

<span id="an_5:2">5:2</span> En onttrok van den prijs, ook met medeweten
zijner vrouw; en bracht een zeker deel, en legde dat aan de voeten der
apostelen.

<span id="an_5:3">5:3</span> En Petrus zeide: Ananias, waarom heeft de
satan uw hart vervuld, dat gij den Heiligen Geest liegen zoudt, en
onttrekken van den prijs des lands?

<span id="an_5:4">5:4</span> Zo het gebleven ware, bleef het niet uw, en
verkocht zijnde, was het niet in uw macht? Wat is het, dat gij deze daad
in uw hart hebt voorgenomen? Gij hebt den mensen niet gelogen, maar
Gode.

<span id="an_5:5">5:5</span> En Ananias, deze woorden horende, viel
neder en gaf den geest. En er kwam grote vrees over allen, die dit
hoorden.

<span id="an_5:6">5:6</span> En de jongelingen, opstaande, schikten hem
toe, en droegen hem uit, en begroeven hem.

<span id="an_5:7">5:7</span> En het was omtrent drie uren daarna, dat
ook zijn vrouw daar inkwam, niet wetende, wat er geschied was;

<span id="an_5:8">5:8</span> En Petrus antwoordde haar: Zeg mij, hebt
gijlieden het land voor zoveel verkocht? En zij zeide: Ja, voor zoveel.

<span id="an_5:9">5:9</span> En Petrus zeide tot haar: Wat is het, dat
gij onder u hebt overeengestemd te verzoeken den Geest des Heeren? Zie,
de voeten dergenen, die uw man begraven hebben, zijn voor de deur, en
zullen u uitdragen.

<span id="an_5:10">5:10</span> En zij viel terstond neder voor zijn
voeten, en gaf den geest. En de jongelingen ingekomen zijnde, vonden
haar dood en droegen ze uit, en begroeven haar bij haar man.

<span id="an_5:11">5:11</span> En er kwam grote vreze over de gehele
Gemeente, en over allen, die dit hoorden.

<span id="an_5:12">5:12</span> En door de handen der apostelen
geschiedden vele tekenen en wonderen onder het volk; en zij waren allen
eendrachtelijk in het voorhof van Salomo.

<span id="an_5:13">5:13</span> En van de anderen durfde niemand zich bij
hen voegen; maar het volk hield hen in grote achting.

<span id="an_5:14">5:14</span> En er werden meer en meer toegedaan, die
den Heere geloofden, menigten beide van mannen en van vrouwen;

<span id="an_5:15">5:15</span> Alzo dat zij de kranken uitdroegen op de
straten, en legden op bedden en beddekens, opdat, als Petrus kwam, ook
maar de schaduw iemand van hen beschaduwen mocht.

<span id="an_5:16">5:16</span> En ook de menigte uit de omliggende
steden kwamen gezamenlijk te Jeruzalem, brengende kranken, en die van
onreine geesten gekweld waren; welke allen genezen werden.

<span id="an_5:17">5:17</span> En de hogepriester stond op, en allen,
die met hem waren (welke was de sekte der Sadduceen), en werden vervuld
met nijdigheid.

<span id="an_5:18">5:18</span> En sloegen hun handen aan de apostelen,
en zetten hen in de gemene gevangenis.

<span id="an_5:19">5:19</span> Maar de engel des Heeren opende des
nachts de deuren der gevangenis en leidde hen uit, en zeide:

<span id="an_5:20">5:20</span> Gaat heen, en staat, en spreekt in den
tempel tot het volk al de woorden dezes levens.

<span id="an_5:21">5:21</span> Als zij nu dit gehoord hadden, gingen zij
tegen den morgenstond in den tempel, en leerden. Maar de hogepriester,
en die met hem waren, gekomen zijnde, riepen den raad te zamen, en al de
oudsten der kinderen Israels, en zonden naar den kerker, om hen te
halen.

<span id="an_5:22">5:22</span> Doch als de dienaars daar kwamen, vonden
zij hen in de gevangenis niet, maar keerden wederom, en boodschapten
dit.

<span id="an_5:23">5:23</span> Zeggende: Wij vonden wel den kerker met
alle verzekerdheid toegesloten, en de wachters buiten staande voor de
deuren; maar als wij die geopend hadden, vonden wij niemand daarbinnen.

<span id="an_5:24">5:24</span> Toen nu de hoge priester en de hoofdman
des tempels, en de overpriesters deze woorden hoorden, werden zij
twijfelmoedig over hen, wat toch dit worden zou.

<span id="an_5:25">5:25</span> En er kwam een, en boodschapte hun,
zeggende: Ziet, de mannen, die gij in de gevangenis gezet hebt, staan in
den tempel, en leren het volk.

<span id="an_5:26">5:26</span> Toen ging de hoofdman heen, met de
dienaren, en bracht hen, doch niet met geweld (want zij vreesden het
volk, opdat zij niet gestenigd wierden).

<span id="an_5:27">5:27</span> En als zij hen gebracht hadden, stelden
zij hen voor den raad; en de hogepriester vraagde hun, en zeide:

<span id="an_5:28">5:28</span> Hebben wij u niet ernstiglijk aangezegd,
dat gij in dezen Naam niet zoudt leren? En ziet, gij hebt met deze uw
leer Jeruzalem vervuld, en gij wilt het bloed van dezen Mens over ons
brengen.

<span id="an_5:29">5:29</span> Maar Petrus en de apostelen antwoordden,
en zeiden: Men moet Gode meer gehoorzaam zijn, dan den mensen.

<span id="an_5:30">5:30</span> De God onzer vaderen heeft Jezus
opgewekt, Welken gij omgebracht hebt, hangende Hem aan het hout.

<span id="an_5:31">5:31</span> Deze heeft God door Zijn rechter hand
verhoogd tot een Vorst en Zaligmaker, om Israel te geven bekering en
vergeving der zonden.

<span id="an_5:32">5:32</span> En wij zijn Zijn getuigen van deze
woorden; en ook de Heilige Geest, Welken God gegeven heeft dengenen, die
Hem gehoorzaam zijn.

<span id="an_5:33">5:33</span> Als zij nu dit hoorden, barstte hun het
hart, en zij hielden raad, om hen te doden.

<span id="an_5:34">5:34</span> Maar een zeker Farizeer stond op in den
raad, met name Gamaliel, een leraar der wet, in waarde gehouden bij al
het volk, en gebood, dat men de apostelen een weinig zou doen buiten
staan.

<span id="an_5:35">5:35</span> En hij zeide tot hen: Gij Israelietische
mannen, ziet voor u, wat gij doen zult aangaande deze mensen.

<span id="an_5:36">5:36</span> Want voor deze dagen stond Theudas op,
zeggende, dat hij wat was, dien een getal van omtrent vierhonderd mannen
aanhing; welke is omgebracht, en allen, die hem gehoor gaven, zijn
verstrooid en tot niet geworden.

<span id="an_5:37">5:37</span> Na hem stond op Judas, de Galileer in de
dagen der beschrijving, en maakte veel volks afvallig achter zich; en
deze is ook vergaan, en allen, die hem gehoor gaven, zijn verstrooid
geworden.

<span id="an_5:38">5:38</span> En nu zeg ik ulieden: Houdt af van deze
mensen, en laat hen gaan; want indien deze raad, of dit werk uit mensen
is, zo zal het gebroken worden.

<span id="an_5:39">5:39</span> Maar indien het uit God is, zo kunt gij
dat niet breken; opdat gij niet misschien bevonden wordt ook tegen God
te strijden.

<span id="an_5:40">5:40</span> En zij gaven hem gehoor; en als zij de
apostelen tot zich geroepen hadden, geselden zij dezelve, en geboden
hun, dat zij niet zouden spreken in den Naam van Jezus; en lieten hen
gaan.

<span id="an_5:41">5:41</span> Zij dan gingen heen van het aangezicht
des raads, verblijd zijnde, dat zij waren waardig geacht geweest, om
Zijns Naams wil smaadheid te lijden.

<span id="an_5:42">5:42</span> En zij hielden niet op, allen dag, in den
tempel en bij de huizen, te leren, en Jezus Christus te verkondigen.

<span id="an_6:1">6:1</span> En in dezelfde dagen, als de discipelen
vermenigvuldigden, ontstond een murmurering der Grieksen tegen de
Hebreen, omdat hun weduwen in de dagelijkse bediening verzuimd werden.

<span id="an_6:2">6:2</span> En de twaalven riepen de menigte der
discipelen tot zich, en zeiden: Het is niet behoorlijk, dat wij het
Woord Gods nalaten, en de tafelen dienen.

<span id="an_6:3">6:3</span> Ziet dan om, broeders, naar zeven mannen
uit u, die goede getuigenis hebben, vol des Heiligen Geestes en der
wijsheid, welke wij mogen stellen over deze nodige zaak.

<span id="an_6:4">6:4</span> Maar wij zullen volharden in het gebed, en
in de bediening des Woords.

<span id="an_6:5">6:5</span> En dit woord behaagde aan al de menigte; en
zij verkoren Stefanus, een man vol des geloofs en des Heiligen Geestes,
en Filippus, en Prochorus, en Nicanor, en Timon, en Parmenas, en
Nicolaus, een Jodengenoot van Antiochie;

<span id="an_6:6">6:6</span> Welken zij voor de apostelen stelden; en
dezen, als zij gebeden hadden, legden hun de handen op.

<span id="an_6:7">6:7</span> En het woord Gods wies, en het getal der
discipelen vermenigvuldigde te Jeruzalem zeer; en een grote schare der
priesteren werd den gelove gehoorzaam.

<span id="an_6:8">6:8</span> En Stefanus, vol van geloof en kracht, deed
wonderen en grote tekenen onder het volk.

<span id="an_6:9">6:9</span> En er stonden op sommigen, die waren van de
synagoge, genaamd der Libertijnen, en der Cyreneers, en der
Alexandrijnen, en dergenen, die van Cilicie en Azie waren, en twistten
met Stefanus.

<span id="an_6:10">6:10</span> En zij konden niet wederstaan de wijsheid
en den Geest, door Welken hij sprak.

<span id="an_6:11">6:11</span> Toen maakten zij mannen uit, die zeiden:
Wij hebben hem horen spreken lasterlijke woorden tegen Mozes en God.

<span id="an_6:12">6:12</span> En zij beroerden het volk, en de
ouderlingen en de Schriftgeleerden; en hem aanvallende grepen zij hem,
en leidden hem voor den raad;

<span id="an_6:13">6:13</span> En stelden valse getuigen, die zeiden:
Deze mens houdt niet op lasterlijke woorden te spreken tegen deze
heilige plaats en de wet.

<span id="an_6:14">6:14</span> Want wij hebben hem horen zeggen, dat
deze Jezus, de Nazarener, deze plaats zal verbreken, en dat Hij de zeden
veranderen zal, die ons Mozes overgeleverd heeft.

<span id="an_6:15">6:15</span> En allen, die in den raad zaten, de ogen
op hem houdende, zagen zijn aangezicht als het aangezicht eens engels.

<span id="an_7:1">7:1</span> En de hogepriester zeide: Zijn dan deze
dingen alzo?

<span id="an_7:2">7:2</span> En hij zeide: Gij mannen broeders en
vaders, hoort toe: de God der heerlijkheid verscheen onzen vader
Abraham, nog zijnde in Mesopotamie, eer hij woonde in Charran;

<span id="an_7:3">7:3</span> En zeide tot hem: Ga uit uw land en uit uw
maagschap, en kom in een land, dat Ik u wijzen zal.

<span id="an_7:4">7:4</span> Toen ging hij uit het land der Chaldeen, en
woonde in Charran. En van daar, nadat zijn vader gestorven was, bracht
Hij hem over in dit land, daar gij nu in woont.

<span id="an_7:5">7:5</span> En Hij gaf hem geen erfdeel in hetzelve,
ook niet een voetstap; en beloofde, dat Hij hem het zelve tot een
bezitting geven zou, en zijn zade na hem, als hij nog geen kind had.

<span id="an_7:6">7:6</span> En God sprak alzo, dat zijn zaad
vreemdeling zijn zoude in een vreemd land, en dat zij het zouden
dienstbaar maken, en kwalijk handelen, vierhonderd jaren.

<span id="an_7:7">7:7</span> En het volk, dat zij dienen zullen, zal Ik
oordelen, sprak God; en daarna zullen zij uitgaan, en zij zullen Mij
dienen in deze plaats.

<span id="an_7:8">7:8</span> En Hij gaf hem het verbond der besnijdenis;
en alzo gewon hij Izak, en besneed hem op den achtsten dag; en Izak
gewon Jakob, en Jakob de twaalf patriarchen.

<span id="an_7:9">7:9</span> En de patriarchen, nijdig zijnde,
verkochten Jozef, om naar Egypte gebracht te worden; en God was met hem,

<span id="an_7:10">7:10</span> En verloste hem uit al zijn
verdrukkingen, en gaf hem genade en wijsheid voor Farao, den koning van
Egypteland; en hij stelde hem tot een overste over Egypte, en zijn
gehele huis.

<span id="an_7:11">7:11</span> En er kwam een hongersnood over het
gehele land van Egypte en Kanaan, en grote benauwdheid; en onze vaders
vonden geen spijs.

<span id="an_7:12">7:12</span> Maar als Jakob hoorde, dat in Egypte
koren was, zond hij onze vaders de eerste maal uit.

<span id="an_7:13">7:13</span> En in de tweede reize werd Jozef zijn
broederen bekend; en het geslacht van Jozef werd aan Farao openbaar.

<span id="an_7:14">7:14</span> En Jozef zond heen, en ontbood zijn vader
Jakob, en al zijn geslacht, bestaande in vijf en zeventig zielen.

<span id="an_7:15">7:15</span> En Jakob kwam af in Egypte, en stierf,
hijzelf en onze vaders.

<span id="an_7:16">7:16</span> En zij werden overgebracht naar Sichem,
en gelegd in het graf, hetwelk Abraham gekocht had voor een som gelds,
van de zonen van Emmor, den vader van Sichem.

<span id="an_7:17">7:17</span> Maar als nu de tijd der belofte, die God
aan Abraham gezworen had, genaakte, wies het volk en vermenigvuldigde in
Egypte;

<span id="an_7:18">7:18</span> Totdat een ander koning opstond, die
Jozef niet gekend had.

<span id="an_7:19">7:19</span> Deze gebruikte listigheid tegen ons
geslacht, en handelde kwalijk met onze vaderen, zodat zij hun jonge
kinderen moesten wegwerpen, opdat zij niet zouden voorttelen.

<span id="an_7:20">7:20</span> In welken tijd Mozes werd geboren, en was
uitnemend schoon; welke drie maanden opgevoed werd in het huis zijns
vaders.

<span id="an_7:21">7:21</span> En als hij weggeworpen was, nam hem de
dochter van Farao op, en voedde hem voor zichzelve op tot een zoon.

<span id="an_7:22">7:22</span> En Mozes werd onderwezen in alle wijsheid
der Egyptenaren; en was machtig in woorden en in werken.

<span id="an_7:23">7:23</span> Als hem nu de tijd van veertig jaren
vervuld was, kwam hem in zijn hart, zijn broeders, de kinderen Israels,
te bezoeken.

<span id="an_7:24">7:24</span> En ziende een, die onrecht leed,
beschermde hij hem, en wreekte dengene, dien overlast geschiedde, en
versloeg den Egyptenaar.

<span id="an_7:25">7:25</span> En hij meende, dat zijn broeders zouden
verstaan, dat God door zijn hand hun verlossing geven zou; maar zij
hebben het niet verstaan.

<span id="an_7:26">7:26</span> En den volgenden dag werd hij van hen
gezien, daar zij vochten; en hij drong ze tot vrede, zeggende: Mannen,
gij zijt broeders; waarom doet gij elkander ongelijk?

<span id="an_7:27">7:27</span> En die zijn naaste ongelijk deed,
verstiet hem, zeggende: Wie heeft u tot een overste en rechter over ons
gesteld?

<span id="an_7:28">7:28</span> Wilt gij mij ook ombrengen, gelijkerwijs
gij gisteren den Egyptenaar omgebracht hebt?

<span id="an_7:29">7:29</span> En Mozes vluchtte op dat woord en werd
een vreemdeling in het land Madiam, waar hij twee zonen gewon.

<span id="an_7:30">7:30</span> En als veertig jaren vervuld waren,
verscheen hem de Engel des Heeren, in de woestijn van den berg Sinai, in
een vlammig vuur van het doornenbos.

<span id="an_7:31">7:31</span> Mozes nu, dat ziende, verwonderde zich
over het gezicht; en als hij derwaarts ging, om dat te bezien, zo
geschiedde een stem des Heeren tot hem,

<span id="an_7:32">7:32</span> Zeggende: Ik ben de God uwer vaderen, de
God Abrahams, en de God Izaks, en de God Jakobs. En Mozes werd zeer
bevende, en durfde het niet bezien.

<span id="an_7:33">7:33</span> En de Heere zeide tot hem: Ontbind de
schoenen van uw voeten; want de plaats in welke gij staat, is heilig
land.

<span id="an_7:34">7:34</span> Ik heb merkelijk gezien de mishandeling
Mijns volks, dat in Egypte is, en Ik heb hun zuchten gehoord en ben
nedergekomen, om hen daaruit te verlossen; en nu, kom herwaarts, Ik zal
u naar Egypte zenden.

<span id="an_7:35">7:35</span> Dezen Mozes, welken zij verloochend
hadden, zeggende: Wie heeft u tot een overste en rechter gesteld? dezen,
zeg ik, heeft God tot een overste en verlosser gezonden, door de hand
des Engels, Die hem verschenen was in het doornenbos.

<span id="an_7:36">7:36</span> Deze heeft hen uitgeleid, doende wonderen
en tekenen in het land van Egypte, en in de Rode zee, en in de woestijn,
veertig jaren.

<span id="an_7:37">7:37</span> Deze is de Mozes, die tot de kinderen
Israels gezegd heeft: De Heere, uw God, zal u een Profeet verwekken uit
uw broederen, gelijk mij; Dien zult gij horen.

<span id="an_7:38">7:38</span> Deze is het, die in de vergadering des
volks in de woestijn was met den Engel, Die tot hem sprak op den berg
Sinai, en met onze vaderen; welke de levende woorden ontving, om ons die
te geven.

<span id="an_7:39">7:39</span> Denwelken onze vaders niet wilden
gehoorzaam zijn, maar verwierpen hem, en keerden met hun harten weder
naar Egypte;

<span id="an_7:40">7:40</span> Zeggende tot Aaron: Maak ons goden, die
voor ons heengaan; want wat dezen Mozes aangaat, die ons uit het land
van Egypte geleid heeft, wij weten niet, wat hem geschied is.

<span id="an_7:41">7:41</span> En zij maakten een kalf in die dagen, en
brachten offerande tot den afgod, en verheugden zich in de werken hunner
handen.

<span id="an_7:42">7:42</span> En God keerde Zich, en gaf hen over, dat
zij het heir des hemels dienden, gelijk geschreven is in het boek der
profeten: Hebt gij ook slachtofferen en offeranden Mij opgeofferd,
veertig jaren in de woestijn, gij huis Israels?

<span id="an_7:43">7:43</span> Ja, gij hebt opgenomen den tabernakel van
Moloch, en het gesternte van uw god Remfan, de afbeeldingen, die gij
gemaakt hebt, om die te aanbidden; en Ik zal u overvoeren op gene zijde
van Babylon.

<span id="an_7:44">7:44</span> De tabernakel der getuigenis was onder
onze vaderen in de woestijn, gelijk geordineerd had Hij, Die tot Mozes
zeide, dat hij denzelven maken zou naar de afbeelding, die hij gezien
had;

<span id="an_7:45">7:45</span> Welken ook onze vaders ontvangen
hebbende, met Jozua gebracht hebben in het land, dat de heidenen
bezaten, die God verdreven heeft van het aangezicht onzer vaderen, tot
de dagen van David toe;

<span id="an_7:46">7:46</span> Dewelke voor God genade gevonden heeft,
en begeerd heeft te vinden een woonstede voor den God Jakobs.

<span id="an_7:47">7:47</span> En Salomo bouwde Hem een huis.

<span id="an_7:48">7:48</span> Maar de Allerhoogste woont niet in
tempelen met handen gemaakt; gelijk de profeet zegt:

<span id="an_7:49">7:49</span> De hemel is Mij een troon, en de aarde
een voetbank Mijner voeten. Hoedanig huis zult gij Mij bouwen, zegt de
Heere, of welke is de plaats Mijner ruste?

<span id="an_7:50">7:50</span> Heeft niet Mijn hand al deze dingen
gemaakt?

<span id="an_7:51">7:51</span> Gij hardnekkigen en onbesnedenen van hart
en oren, gij wederstaat altijd den Heiligen Geest; gelijk uw vaders,
alzo ook gij.

<span id="an_7:52">7:52</span> Wien van de profeten hebben uw vaders
niet vervolgd? En zij hebben gedood degenen, die te voren verkondigd
hebben de komst des Rechtvaardigen, van Welken gijlieden nu verraders en
moordenaars geworden zijt.

<span id="an_7:53">7:53</span> Gij, die de wet ontvangen hebt door
bestellingen der engelen, en hebt ze niet gehouden!

<span id="an_7:54">7:54</span> Als zij nu dit hoorden, berstten hun
harten, en zij knersten de tanden tegen hem.

<span id="an_7:55">7:55</span> Maar hij, vol zijnde des Heiligen
Geestes, en de ogen houdende naar den hemel, zag de heerlijkheid Gods,
en Jezus, staande ter rechter hand Gods.

<span id="an_7:56">7:56</span> En hij zeide: Ziet, ik zie de hemelen
geopend, en den Zoon des mensen, staande ter rechter hand Gods.

<span id="an_7:57">7:57</span> Maar zij, roepende met grote stemme,
stopten hun oren, en vielen eendrachtelijk op hem aan;

<span id="an_7:58">7:58</span> En wierpen hem ter stad uit, en stenigden
hem; en de getuigen legden hun klederen af aan de voeten eens
jongelings, genaamd Saulus.

<span id="an_7:59">7:59</span> En zij stenigden Stefanus, aanroepende en
zeggende: Heere Jezus, ontvang mijn geest.

<span id="an_7:60">7:60</span> En vallende op de knieen, riep hij met
grote stem: Heere, reken hun deze zonde niet toe! En als hij dat gezegd
had, ontsliep hij.

<span id="an_8:1">8:1</span> En Saulus had mede een welbehagen aan zijn
dood. En er werd te dien dage een grote vervolging tegen de Gemeente,
die te Jeruzalem was; en zij werden allen verstrooid door de landen van
Judea en Samaria, behalve de apostelen.

<span id="an_8:2">8:2</span> En enige godvruchtige mannen droegen
Stefanus te zamen ten grave en maakten groten rouw over hem.

<span id="an_8:3">8:3</span> En Saulus verwoestte de Gemeente, gaande in
de huizen; en trekkende mannen en vrouwen, leverde hen over in de
gevangenis.

<span id="an_8:4">8:4</span> Zij dan nu, die verstrooid waren, gingen
het land door, en verkondigden het Woord.

<span id="an_8:5">8:5</span> En Filippus kwam af in de stad van Samaria,
en predikte hun Christus.

<span id="an_8:6">8:6</span> En de scharen hielden zich eendrachtelijk
aan hetgeen van Filippus gezegd werd, dewijl zij hoorden en zagen de
tekenen, die hij deed.

<span id="an_8:7">8:7</span> Want van velen, die onreine geesten hadden,
gingen dezelve uit, roepende met grote stem; en vele geraakten en
kreupelen werden genezen.

<span id="an_8:8">8:8</span> En er werd grote blijdschap in die stad.

<span id="an_8:9">8:9</span> En een zeker man, met name Simon, was te
voren in de stad plegende toverij, en verrukkende de zinnen des volks
van Samaria, zeggende van zichzelven, dat hij wat groots was.

<span id="an_8:10">8:10</span> Welken zij allen aanhingen, van den
kleine tot den grote, zeggende: Deze is de grote kracht Gods.

<span id="an_8:11">8:11</span> En zij hingen hem aan, omdat hij een
langen tijd met toverijen hun zinnen verrukt had.

<span id="an_8:12">8:12</span> Maar toen zij Filippus geloofden, die het
Evangelie van het Koninkrijk Gods, en van den Naam van Jezus Christus
verkondigde, werden zij gedoopt, beiden, mannen en vrouwen.

<span id="an_8:13">8:13</span> En Simon geloofde ook zelf, en gedoopt
zijnde, bleef gedurig bij Filippus; en ziende de tekenen en grote
krachten, die er geschiedden, ontzette hij zich.

<span id="an_8:14">8:14</span> Als nu de apostelen, die te Jeruzalem
waren, hoorden, dat Samaria het Woord Gods aangenomen had, zonden zij
tot hen Petrus en Johannes;

<span id="an_8:15">8:15</span> Dewelken, afgekomen zijnde, baden voor
hen, dat zij den Heiligen Geest ontvangen mochten.

<span id="an_8:16">8:16</span> (Want Hij was nog op niemand van hen
gevallen, maar zij waren alleenlijk gedoopt in den Naam van den Heere
Jezus.)

<span id="an_8:17">8:17</span> Toen legden zij de handen op hen, en zij
ontvingen den Heiligen Geest.

<span id="an_8:18">8:18</span> En als Simon zag, dat, door de oplegging
van de handen der apostelen de Heilige Geest gegeven werd, zo bood hij
hun geld aan,

<span id="an_8:19">8:19</span> Zeggende: Geeft ook mij deze macht,
opdat, zo wien ik de handen opleg, hij den Heiligen Geest ontvange.

<span id="an_8:20">8:20</span> Maar Petrus zeide tot hem: Uw geld zij
met u ten verderve, omdat gij gemeend hebt, dat de gave Gods door geld
verkregen wordt!

<span id="an_8:21">8:21</span> Gij hebt geen deel noch lot in dit woord:
want uw hart is niet recht voor God.

<span id="an_8:22">8:22</span> Bekeer u dan van deze uw boosheid, en bid
God, of misschien u deze overlegging uws harten vergeven wierd.

<span id="an_8:23">8:23</span> Want ik zie, dat gij zijt in een gans
bittere gal en samenknoping der ongerechtigheid.

<span id="an_8:24">8:24</span> Doch Simon, antwoordende, zeide: Bidt
gijlieden voor mij tot den Heere, opdat niets over mij kome van hetgeen
gij gezegd hebt.

<span id="an_8:25">8:25</span> Zij dan nu, als zij het Woord des Heeren
betuigd en gesproken hadden, keerden wederom naar Jeruzalem, en
verkondigden het Evangelie in vele vlekken der Samaritanen.

<span id="an_8:26">8:26</span> En een engel des Heeren sprak tot
Filippus, zeggende: Sta op, en ga heen tegen het zuiden, op den weg, die
van Jeruzalem afdaalt naar Gaza, welke woest is.

<span id="an_8:27">8:27</span> En hij stond op en ging heen; en ziet,
een Moorman, een kamerling, en een machtig heer van Candace, de koningin
der Moren, die over al haar schat was, welke was gekomen om aan te
bidden te Jeruzalem;

<span id="an_8:28">8:28</span> En hij keerde wederom, en zat op zijn
wagen, en las den profeet Jesaja.

<span id="an_8:29">8:29</span> En de Geest zeide tot Filippus: Ga toe,
en voeg u bij dezen wagen.

<span id="an_8:30">8:30</span> En Filippus liep toe, en hoorde hem den
profeet Jesaja lezen, en zeide: Verstaat gij ook, hetgeen gij leest?

<span id="an_8:31">8:31</span> En hij zeide: Hoe zou ik toch kunnen, zo
mij niet iemand onderricht? En hij bad Filippus, dat hij zou opkomen, en
bij hem zitten.

<span id="an_8:32">8:32</span> En de plaats der Schriftuur, die hij las,
was deze: Hij is gelijk een schaap ter slachting geleid; en gelijk een
lam stemmeloos is voor dien, die het scheert, alzo doet Hij Zijn mond
niet open.

<span id="an_8:33">8:33</span> In Zijn vernedering is Zijn oordeel
weggenomen; en wie zal Zijn geslacht verhalen? Want Zijn leven wordt van
de aarde weggenomen.

<span id="an_8:34">8:34</span> En de kamerling antwoordde Filippus en
zeide: Ik bid u, van Wien zegt de profeet dit, van zichzelven, of van
iemand anders?

<span id="an_8:35">8:35</span> En Filippus deed zijn mond open en
beginnende van diezelfde Schrift, verkondigde hem Jezus.

<span id="an_8:36">8:36</span> En alzo zij over weg reisden, kwamen zij
aan een zeker water; en de kamerling zeide: Ziedaar water; wat
verhindert mij gedoopt te worden?

<span id="an_8:37">8:37</span> En Filippus zeide: Indien gij van ganser
harte gelooft, zo is het geoorloofd. En hij, antwoordende, zeide: Ik
geloof, dat Jezus Christus de Zoon van God is.

<span id="an_8:38">8:38</span> En hij gebood den wagen stil te houden;
en zij daalden beiden af in het water, zo Filippus als de kamerling, en
hij doopte hem.

<span id="an_8:39">8:39</span> En toen zij uit het water waren
opgekomen, nam de Geest des Heeren Filippus weg, en de kamerling zag hem
niet meer; want hij reisde zijn weg met blijdschap.

<span id="an_8:40">8:40</span> Maar Filippus werd gevonden, te Azote; en
het land doorgaande, verkondigde hij het Evangelie in alle steden,
totdat hij te Cesarea kwam.

<span id="an_9:1">9:1</span> En Saulus, blazende nog dreiging en moord
tegen de discipelen des Heeren, ging tot de hogepriester,

<span id="an_9:2">9:2</span> En begeerde brieven van hem naar Damaskus,
aan de synagogen, opdat, zo hij enigen, die van dien weg waren, vond,
hij dezelve, beiden mannen en vrouwen, zou gebonden brengen naar
Jeruzalem.

<span id="an_9:3">9:3</span> En als hij reisde, is het geschied, dat hij
nabij Damaskus kwam, en hem omscheen snellijk een licht van den hemel;

<span id="an_9:4">9:4</span> En ter aarde gevallen zijnde, hoorde hij
een stem, die tot hem zeide: Saul, Saul! wat vervolgt gij Mij?

<span id="an_9:5">9:5</span> En hij zeide: Wie zijt Gij, Heere? En de
Heere zeide: Ik ben Jezus, Dien gij vervolgt. Het is u hard, de verzenen
tegen de prikkels te slaan.

<span id="an_9:6">9:6</span> En hij, bevende en verbaasd zijnde, zeide:
Heere, wat wilt Gij, dat ik doen zal? En de Heere zeide tot hem: Sta op,
en ga in de stad, en u zal aldaar gezegd worden, wat gij doen moet.

<span id="an_9:7">9:7</span> En de mannen, die met hem over weg reisden,
stonden verbaasd, horende wel de stem, maar niemand ziende.

<span id="an_9:8">9:8</span> En Saulus stond op van de aarde; en als hij
zijn ogen opendeed, zag hij niemand. En zij, hem bij de hand leidende,
brachten hem te Damaskus.

<span id="an_9:9">9:9</span> En hij was drie dagen, dat hij niet zag, en
at niet, en dronk niet.

<span id="an_9:10">9:10</span> En er was een zeker discipel te Damaskus,
met name Ananias; en de Heere zeide tot hem in een gezicht: Ananias! En
hij zeide: Zie, hier ben ik, Heere!

<span id="an_9:11">9:11</span> En de Heere zeide tot hem: Sta op, en ga
in de straat, genaamd de Rechte, en vraag in het huis van Judas naar
een, met name Saulus, van Tarsen; want zie, hij bidt.

<span id="an_9:12">9:12</span> En hij heeft in een gezicht gezien, dat
een man, met name Ananias, inkwam, en hem de hand oplegde, opdat hij
wederom ziende werd.

<span id="an_9:13">9:13</span> En Ananias antwoordde: Heere! ik heb uit
velen gehoord van dezen man, hoeveel kwaad hij Uw heiligen in Jeruzalem
gedaan heeft;

<span id="an_9:14">9:14</span> En heeft hier macht van de overpriesters,
om te binden allen, die Uw Naam aanroepen.

<span id="an_9:15">9:15</span> Maar de Heere zeide tot hem: Ga heen;
want deze is Mij een uitverkoren vat, om Mijn Naam te dragen voor de
heidenen, en de koningen, en de kinderen Israels.

<span id="an_9:16">9:16</span> Want Ik zal hem tonen, hoeveel hij lijden
moet om Mijn Naam.

<span id="an_9:17">9:17</span> En Ananias ging heen en kwam in het huis;
en de handen op hem leggende, zeide hij: Saul, broeder! de Heere heeft
mij gezonden, namelijk Jezus, Die u verschenen is op den weg, dien gij
kwaamt, opdat gij weder ziende en met den Heiligen Geest vervuld zoudt
worden.

<span id="an_9:18">9:18</span> En terstond vielen af van zijn ogen
gelijk als schellen, en hij werd terstond wederom ziende; en stond op,
en werd gedoopt.

<span id="an_9:19">9:19</span> En als hij spijze genomen had, werd hij
versterkt. En Saulus was sommige dagen bij de discipelen, die te
Damaskus waren.

<span id="an_9:20">9:20</span> En hij predikte terstond Christus in de
synagogen, dat Hij de Zoon van God is.

<span id="an_9:21">9:21</span> En zij ontzetten zich allen, die het
hoorden, en zeiden: Is deze niet degene, die te Jeruzalem verstoorde,
wie dezen Naam aanriepen, en die daarom hier gekomen is, opdat hij
dezelve gebonden zou brengen tot de overpriesters?

<span id="an_9:22">9:22</span> Doch Saulus werd meer en meer
bekrachtigd, en overtuigde de Joden, die te Damaskus woonden,
bewijzende, dat deze de Christus is.

<span id="an_9:23">9:23</span> En als vele dagen verlopen waren, zo
hielden de Joden te zamen raad, om hem te doden.

<span id="an_9:24">9:24</span> Maar hun lage werd Saulus bekend; en zij
bewaarden de poorten, beide des daags en des nachts, opdat zij hem doden
mochten.

<span id="an_9:25">9:25</span> Doch de discipelen namen hem des nachts,
en lieten hem neder door den muur, hem aflatende in een mand.

<span id="an_9:26">9:26</span> Saulus nu, te Jeruzalem gekomen zijnde,
poogde zich bij de discipelen te voegen; maar zij vreesden hem allen,
niet gelovende, dat hij een discipel was.

<span id="an_9:27">9:27</span> Maar Barnabas, hem tot zich nemende,
leidde hem tot de apostelen, en verhaalde hun, hoe hij op den weg den
Heere gezien had, en dat Hij tot hem gesproken had; en hoe hij te
Damaskus vrijmoediglijk gesproken had in den Naam van Jezus.

<span id="an_9:28">9:28</span> En hij was met hen ingaande en uitgaande
te Jeruzalem;

<span id="an_9:29">9:29</span> En vrijmoediglijk sprekende in den Naam
van den Heere Jezus, sprak hij ook, en handelde tegen de Griekse Joden;
maar deze trachtten hem te doden.

<span id="an_9:30">9:30</span> Doch de broeders, dit verstaande
geleidden hem tot Cesarea, en zonden hem af naar Tarsen.

<span id="an_9:31">9:31</span> De Gemeenten dan, door geheel Judea, en
Galilea, en Samaria, hadden vrede, en werden gesticht; en wandelende in
de vreze des Heeren, en de vertroosting des Heiligen Geestes, werden
vermenigvuldigd.

<span id="an_9:32">9:32</span> En het geschiedde, als Petrus alom
doortrok, dat hij ook afkwam tot de heiligen, die te Lydda woonden.

<span id="an_9:33">9:33</span> En aldaar vond hij een zeker mens, met
name Eneas, die acht jaren te bed gelegen had, welke geraakt was.

<span id="an_9:34">9:34</span> En Petrus zeide tot hem: Eneas! Jezus
Christus maakt u gezond; sta op en spreid uzelven het bed. En hij stond
terstond op.

<span id="an_9:35">9:35</span> En zij zagen hem allen, die te Lydda en
Sarona woonden, dewelke zich bekeerden tot den Heere.

<span id="an_9:36">9:36</span> En te Joppe was een zekere discipelin,
met name Tabitha, hetwelk overgezet zijnde, is gezegd Dorkas. Deze was
vol van goede werken en aalmoezen, die zij deed.

<span id="an_9:37">9:37</span> En het geschiedde in die dagen, dat zij
krank werd en stierf; en als zij haar gewassen hadden, legden zij haar
in de opperzaal.

<span id="an_9:38">9:38</span> En alzo Lydda nabij Joppe was, de
discipelen, horende, dat Petrus aldaar was, zonden twee mannen tot hem,
biddende, dat hij niet zou vertoeven tot hen over te komen.

<span id="an_9:39">9:39</span> En Petrus stond op, en ging met hen;
welken zij, als hij daar gekomen was, in de opperzaal leidden. En al de
weduwen stonden bij hem, wenende, en tonende de rokken en klederen, die
Dorkas gemaakt had, als zij bij haar was.

<span id="an_9:40">9:40</span> Maar Petrus, hebbende hen allen
uitgedreven, knielde neder en bad: en zich kerende tot het lichaam,
zeide hij: Tabitha, sta op! En zij deed haar ogen open, en Petrus gezien
hebbende, zat zij over einde.

<span id="an_9:41">9:41</span> En hij gaf haar de hand, en richtte haar
op, en de heiligen en de weduwen geroepen hebbende, stelde hij haar
levend voor hen.

<span id="an_9:42">9:42</span> En dit werd bekend door geheel Joppe, en
velen geloofden in den Heere.

<span id="an_9:43">9:43</span> En het geschiedde, dat hij vele dagen te
Joppe bleef, bij een zekeren Simon, een lederbereider.

<span id="an_10:1">10:1</span> En er was een zeker man te Cesarea, met
name Cornelius, een hoofdman over honderd, uit de bende, genaamd de
Italiaanse;

<span id="an_10:2">10:2</span> Godzalig en vrezende God, met geheel zijn
huis, en doende vele aalmoezen aan het volk, en God geduriglijk
biddende.

<span id="an_10:3">10:3</span> Deze zag in een gezicht klaarlijk,
omtrent de negende ure des daags, een engel Gods tot hem inkomen, en tot
hem zeggende: Cornelius!

<span id="an_10:4">10:4</span> En hij, de ogen op hem houdende, en zeer
bevreesd geworden zijnde, zeide: Wat is het Heere? En hij zeide tot hem:
Uw gebeden en uw aalmoezen zijn tot gedachtenis opgekomen voor God.

<span id="an_10:5">10:5</span> En nu, zend mannen naar Joppe, en ontbied
Simon, die toegenaamd wordt Petrus.

<span id="an_10:6">10:6</span> Deze ligt te huis bij een Simon,
lederbereider, die zijn huis heeft bij de zee; deze zal u zeggen, wat
gij doen moet.

<span id="an_10:7">10:7</span> En als de engel, die tot Cornelius sprak,
weggegaan was, riep hij twee van zijn huisknechten, en een godzaligen
krijgsknecht van degenen, die gedurig bij hem waren;

<span id="an_10:8">10:8</span> En als hij hun alles verhaald had, zond
hij hen naar Joppe.

<span id="an_10:9">10:9</span> En des anderen daags, terwijl deze
reisden, en nabij de stad kwamen, klom Petrus op het dak, om te bidden,
omtrent de zesde ure.

<span id="an_10:10">10:10</span> En hij werd hongerig, en begeerde te
eten. En terwijl zij het bereidden, viel over hem een vertrekking van
zinnen.

<span id="an_10:11">10:11</span> En hij zag den hemel geopend, en een
zeker vat tot hem nederdalen, gelijk een groot linnen laken, aan de vier
hoeken gebonden, en nedergelaten op de aarde;

<span id="an_10:12">10:12</span> In hetwelk waren al de viervoetige
dieren der aarde, en de wilde, en de kruipende dieren, en de vogelen des
hemels.

<span id="an_10:13">10:13</span> En er geschiedde een stem tot hem: Sta
op, Petrus! slacht en eet.

<span id="an_10:14">10:14</span> Maar Petrus zeide: Geenszins, Heere!
want ik heb nooit gegeten iets, dat gemeen of onrein was.

<span id="an_10:15">10:15</span> En een stem geschiedde wederom ten
tweeden male tot hem: Hetgeen God gereinigd heeft, zult gij niet gemeen
maken.

<span id="an_10:16">10:16</span> En dit geschiedde tot drie maal; en het
vat werd wederom opgenomen in den hemel.

<span id="an_10:17">10:17</span> En alzo Petrus in zichzelven twijfelde,
wat toch het gezicht mocht zijn, dat hij gezien had, ziet, de mannen,
die van Cornelius afgezonden waren, gevraagd hebbende naar het huis van
Simon, stonden aan de poort.

<span id="an_10:18">10:18</span> En iemand geroepen hebbende, vraagden
zij, of Simon, toegenaamd Petrus, daar te huis lag.

<span id="an_10:19">10:19</span> En als Petrus over dat gezicht dacht,
zeide de Geest tot hem: Zie, drie mannen zoeken u;

<span id="an_10:20">10:20</span> Daarom sta op, en ga af, en reis met
hen, niet twijfelende; want ik heb hen gezonden.

<span id="an_10:21">10:21</span> En Petrus ging af tot de mannen die van
Cornelius tot hem gezonden waren, en zeide: Ziet, ik ben het, dien gij
zoekt; wat is de oorzaak, waarom gij hier zijt?

<span id="an_10:22">10:22</span> En zij zeiden: Cornelius, een hoofdman
over honderd, een rechtvaardig man, en vrezende God, en die goede
getuigenis heeft van het ganse volk der Joden, is door Goddelijke
openbaring vermaand van een heiligen engel, dat hij u zou ontbieden te
zijnen huize, en dat hij van u woorden der zaligheid zou horen.

<span id="an_10:23">10:23</span> Als hij hen dan ingeroepen had, ontving
hij ze in huis. Doch des anderen daags ging Petrus met hen heen, en
sommigen der broederen, die van Joppe waren, gingen met hem.

<span id="an_10:24">10:24</span> En des anderen daags kwamen zij te
Cesarea. En Cornelius verwachtte hen, samengeroepen hebbende die van
zijn maagschap en bijzonderste vrienden.

<span id="an_10:25">10:25</span> En als het geschiedde, dat Petrus
inkwam, ging hem Cornelius tegemoet, en vallende aan zijn voeten, aanbad
hij.

<span id="an_10:26">10:26</span> Maar Petrus richtte hem op, zeggende:
Sta op, ik ben ook zelf een mens.

<span id="an_10:27">10:27</span> En met hem sprekende, ging hij in, en
vond er velen, die samengekomen waren.

<span id="an_10:28">10:28</span> En hij zeide tot hen: Gij weet, hoe het
een Joodsen man ongeoorloofd is, zich te voegen of te gaan tot een
vreemde; doch God heeft mij getoond, dat ik geen mens zou gemeen of
onrein heten.

<span id="an_10:29">10:29</span> Daarom ben ik ook zonder tegenspreken
gekomen, ontboden zijnde. Zo vraag ik dan, om wat reden gijlieden mij
hebt ontboden.

<span id="an_10:30">10:30</span> En Cornelius zeide: Over vier dagen was
ik vastende tot deze ure toe, en ter negende ure bad ik in mijn huis.

<span id="an_10:31">10:31</span> En ziet, een man stond voor mij, in een
blinkend kleed, en zeide: Cornelius! uw gebed is verhoord, en uw
aalmoezen zijn voor God gedacht geworden.

<span id="an_10:32">10:32</span> Zend dan naar Joppe, en ontbied Simon,
die toegenaamd wordt Petrus; deze ligt te huis in het huis van Simon,
den lederbereider, aan de zee, welke, hier gekomen zijnde, tot u spreken
zal.

<span id="an_10:33">10:33</span> Zo heb ik dan van stonde aan tot u
gezonden, en gij hebt welgedaan, dat gij hier gekomen zijt. Wij zijn dan
allen nu hier tegenwoordig voor God, om te horen al hetgeen u van God
bevolen is.

<span id="an_10:34">10:34</span> En Petrus, den mond opendoende, zeide:
Ik verneem in der waarheid, dat God geen aannemer des persoons is;

<span id="an_10:35">10:35</span> Maar in allen volke, die Hem vreest en
gerechtigheid werkt, is Hem aangenaam.

<span id="an_10:36">10:36</span> Dit is het woord, dat Hij gezonden
heeft den kinderen Israels, verkondigende vrede door Jezus Christus;
deze is een Heere van allen.

<span id="an_10:37">10:37</span> Gijlieden weet de zaak, die geschied is
door geheel Judea, beginnende van Galilea, na den doop, welken Johannes
gepredikt heeft;

<span id="an_10:38">10:38</span> Belangende Jezus van Nazareth, hoe Hem
God gezalfd heeft met den Heiligen Geest en met kracht; Welke het land
doorgegaan is, goeddoende, en genezende allen, die van den duivel
overweldigd waren; want God was met Hem.

<span id="an_10:39">10:39</span> En wij zijn getuigen van al hetgeen Hij
gedaan heeft, beide in het Joodse land en te Jeruzalem; Welken zij
gedood hebben, Hem hangende aan het hout.

<span id="an_10:40">10:40</span> Dezen heeft God opgewekt ten derden
dage, en gegeven, dat Hij openbaar zou worden;

<span id="an_10:41">10:41</span> Niet al den volke, maar den getuigen,
die van God te voren verkoren waren, ons namelijk, die met Hem gegeten
en gedronken hebben, nadat Hij uit de doden opgestaan was.

<span id="an_10:42">10:42</span> En heeft ons geboden den volke te
prediken, en te betuigen, dat Hij is Degene, Die van God verordend is
tot een Rechter van levenden en doden.

<span id="an_10:43">10:43</span> Dezen geven getuigenis al de profeten,
dat een iegelijk, die in Hem gelooft, vergeving der zonden ontvangen zal
door Zijn Naam.

<span id="an_10:44">10:44</span> Als Petrus nog deze woorden sprak, viel
de Heilige Geest op allen, die het Woord hoorden.

<span id="an_10:45">10:45</span> En de gelovigen, die uit de besnijdenis
waren, zovelen als met Petrus gekomen waren, ontzetten zich, dat de gave
des Heiligen Geestes ook op de heidenen uitgestort werd.

<span id="an_10:46">10:46</span> Want zij hoorden hen spreken met
vreemde talen, en God groot maken. Toen antwoordde Petrus:

<span id="an_10:47">10:47</span> Kan ook iemand het water weren, dat
dezen niet gedoopt zouden worden, welke den Heiligen Geest ontvangen
hebben, gelijk als ook wij?

<span id="an_10:48">10:48</span> En hij beval, dat zij zouden gedoopt
worden in den Naam des Heeren. Toen baden zij hem, dat hij enige dagen
bij hen wilde blijven.

<span id="an_11:1">11:1</span> De apostelen nu, en de broeders, die in
Judea waren, hebben gehoord, dat ook de heidenen het Woord Gods
aangenomen hadden.

<span id="an_11:2">11:2</span> En toen Petrus opgegaan was naar
Jeruzalem, twistten tegen hem degenen, die uit de besnijdenis waren,

<span id="an_11:3">11:3</span> Zeggende: Gij zijt ingegaan tot mannen,
die de voorhuid hebben, en hebt met hen gegeten.

<span id="an_11:4">11:4</span> Maar Petrus, beginnende, verhaalde het
hun vervolgens, zeggende:

<span id="an_11:5">11:5</span> Ik was in de stad Joppe, biddende en zag
in een vertrekking van zinnen een gezicht, namelijk een zeker vat,
gelijk een groot linnen laken, nederdalende, bij de vier hoeken
nedergelaten uit den hemel, en het kwam tot bij mij;

<span id="an_11:6">11:6</span> Op welk laken als ik de ogen hield, zo
merkte ik, en zag de viervoetige dieren der aarde, en de wilde, en de
kruipende dieren, en de vogelen des hemels.

<span id="an_11:7">11:7</span> En ik hoorde een stem, die tot mij zeide:
Sta op, Petrus, slacht en eet.

<span id="an_11:8">11:8</span> Maar ik zeide: Geenszins, Heere, want
nooit is iets, dat gemeen of onrein was, in mijn mond ingegaan.

<span id="an_11:9">11:9</span> Doch de stem antwoordde mij ten tweeden
male uit den hemel: Hetgeen God gereinigd heeft, zult gij niet gemeen
maken.

<span id="an_11:10">11:10</span> En dit geschiedde tot driemaal; en
alles werd wederom opgetrokken in den hemel.

<span id="an_11:11">11:11</span> En ziet, ter zelfder ure stonden er
drie mannen voor het huis, daar ik in was, die van Cesarea tot mij
afgezonden waren.

<span id="an_11:12">11:12</span> En de Geest zeide tot mij, dat ik met
hen gaan zou, niet twijfelende. En met mij gingen ook deze zes broeders,
en wij zijn in des man huis ingegaan.

<span id="an_11:13">11:13</span> En hij heeft ons verhaald, hoe hij een
engel gezien had, die in zijn huis stond, en tot hem zeide: Zend mannen
naar Joppe, en ontbied Simon, die toegenaamd is Petrus;

<span id="an_11:14">11:14</span> Die woorden tot u zal spreken, door
welke gij zult zalig worden, en al uw huis.

<span id="an_11:15">11:15</span> En als ik begon te spreken, viel de
Heilige Geest op hen, gelijk ook op ons in het begin.

<span id="an_11:16">11:16</span> En ik werd gedachtig aan het woord des
Heeren, hoe Hij zeide: Johannes doopte wel met water, maar gijlieden
zult gedoopt worden met den Heiligen Geest.

<span id="an_11:17">11:17</span> Indien dan God hun evengelijke gave
gegeven heeft, als ook ons, die in de Heere Jezus Christus geloofd
hebben, wie was ik toch, die God konde weren?

<span id="an_11:18">11:18</span> En als zij dit hoorden, waren zij
tevreden, en verheerlijkten God, zeggende: Zo heeft dan God ook den
heidenen de bekering gegeven ten leven!

<span id="an_11:19">11:19</span> Degenen nu, die verstrooid waren door
de verdrukking, die over Stefanus geschied was, gingen het land door tot
Fenicie toe, en Cyprus, en Antiochie, tot niemand het Woord sprekende,
dan alleen tot de Joden.

<span id="an_11:20">11:20</span> En er waren enige Cyprische en
Cyreneische mannen uit hen, welken te Antiochie gekomen zijnde, spraken
tot de Grieksen, verkondigende den Heere Jezus.

<span id="an_11:21">11:21</span> En de hand des Heeren was met hen; en
een groot getal geloofde, en bekeerde zich tot den Heere.

<span id="an_11:22">11:22</span> En het gerucht van hen kwam tot de oren
der Gemeente, die te Jeruzalem was; en zij zonden Barnabas uit, dat hij
het land doorging tot Antiochie toe.

<span id="an_11:23">11:23</span> Dewelke, daar gekomen zijnde, en de
genade Gods ziende, werd verblijd, en vermaande hen allen, dat zij met
een voornemen des harten bij den Heere zouden blijven.

<span id="an_11:24">11:24</span> Want hij was een goed man, en vol des
Heiligen Geestes en des geloofs; en er werd een grote schare den Heere
toegevoegd.

<span id="an_11:25">11:25</span> En Barnabas ging uit naar Tarsen, om
Saulus te zoeken; en als hij hem gevonden had, bracht hij hem te
Antiochie.

<span id="an_11:26">11:26</span> En het is geschied, dat zij een geheel
jaar samen vergaderden in de Gemeente, en een grote schare leerden; en
dat de discipelen eerst te Antiochie Christenen genaamd werden.

<span id="an_11:27">11:27</span> En in dezelfde dagen kwamen enige
profeten af van Jeruzalem te Antiochie.

<span id="an_11:28">11:28</span> En een uit hen, met name Agabus, stond
op, en gaf te kennen door den Geest, dat er een grote hongersnood zou
wezen over de gehele wereld; dewelke ook gekomen is onder den keizer
Claudius.

<span id="an_11:29">11:29</span> En naardat een iegelijk der discipelen
vermocht, besloot elk van hen iets te zenden ten dienste der broederen,
die in Judea woonden.

<span id="an_11:30">11:30</span> Hetwelk zij ook deden, en zonden het
tot de ouderlingen, door de hand van Barnabas en Saulus.

<span id="an_12:1">12:1</span> En omtrent denzelfden tijd sloeg de
koning Herodes de handen aan sommigen van de Gemeente, om die kwalijk te
handelen.

<span id="an_12:2">12:2</span> En hij doodde Jakobus, den broeder van
Johannes, met het zwaard.

<span id="an_12:3">12:3</span> En toen hij zag, dat het den Joden
behagelijk was, voer hij voort, om ook Petrus te vangen (en het waren de
dagen der ongehevelde broden);

<span id="an_12:4">12:4</span> Denwelken ook gegrepen hebbende, hij in
de gevangenis zette, en gaf hem over aan vier wachten, elk van vier
krijgsknechten, om hem te bewaren, willende na het paas feest hem
voorbrengen voor het volk.

<span id="an_12:5">12:5</span> Petrus dan werd in de gevangenis bewaard;
maar van de Gemeente werd een gedurig gebed tot God voor hem gedaan.

<span id="an_12:6">12:6</span> Toen hem nu Herodes zou voorbrengen,
sliep Petrus dienzelfden nacht tussen twee krijgsknechten, gebonden met
twee ketenen; en de wachters voor de deur bewaarden den gevangenis.

<span id="an_12:7">12:7</span> En ziet, een engel des Heeren stond daar,
en een licht scheen in de woning, en slaande de zijde van Petrus, wekte
hij hem op, zeggende: Sta haastelijk op. En zijn ketenen vielen af van
de handen.

<span id="an_12:8">12:8</span> En de engel zeide tot hem: Omgord u, en
bind uw schoenzolen aan. En hij deed alzo. En hij zeide tot hem: Werp uw
mantel om, en volg mij.

<span id="an_12:9">12:9</span> En uitgaande volgde hij hem, en wist
niet, dat het waarachtig was, hetgeen door den engel geschiedde, maar
hij meende, dat hij een gezicht zag.

<span id="an_12:10">12:10</span> En als zij door de eerste en tweede
wacht gegaan waren, kwamen zij aan de ijzeren poort, die naar de stad
leidt; dewelke van zelve hun geopend werd. En uitgegaan zijnde, gingen
zij een straat voort, en terstond scheidde de engel van hem.

<span id="an_12:11">12:11</span> En Petrus, tot zichzelven gekomen
zijnde, zeide: Nu weet ik waarachtiglijk dat de Heere Zijn engel
uitgezonden heeft, en mij verlost heeft uit de hand van Herodes, en uit
al de verwachting van het volk der Joden.

<span id="an_12:12">12:12</span> En als hij alles overlegd had, ging hij
naar het huis van Maria, de moeder van Johannes, die toegenaamd was
Markus, alwaar velen samenvergaderd en biddende waren.

<span id="an_12:13">12:13</span> En als Petrus aan de deur van de
voorpoort klopte, kwam een dienstmaagd voor om te luisteren, met name
Rhode.

<span id="an_12:14">12:14</span> En zij de stem van Petrus bekennende,
deed van blijdschap de voorpoort niet open, maar liep naar binnen en
boodschapte, dat Petrus voor aan de voorpoort stond.

<span id="an_12:15">12:15</span> En zij zeiden tot haar: Gij raast. Doch
zij bleef er sterk bij, dat het alzo was. En zij zeiden: Het is zijn
engel.

<span id="an_12:16">12:16</span> Maar Petrus bleef kloppende: en als zij
opengedaan hadden, zagen zij hem, en ontzetten zich.

<span id="an_12:17">12:17</span> En als hij hen met de hand gewenkt had,
dat zij zwijgen zouden, verhaalde hij hun, hoe hem de Heere uit de
gevangenis uitgeleid had, en zeide: Boodschapt dit aan Jakobus en de
broederen. En hij uitgegaan zijnde, reisde naar een andere plaats.

<span id="an_12:18">12:18</span> En als het dag was geworden, was er
geen kleine beroerte onder de krijgsknechten, wat toch aan Petrus mocht
geschied zijn.

<span id="an_12:19">12:19</span> En als Herodes hem gezocht had, en niet
vond, en de wachters rechtelijk ondervraagd had, gebood hij, dat zij
weggeleid zouden worden. En hij vertrok van Judea naar Cesarea, en hield
zich aldaar.

<span id="an_12:20">12:20</span> En Herodes had in den zin tegen de
Tyriers en Sidoniers te krijgen; maar zij kwamen eendrachtelijk tot hem,
en Blastus, die des konings kamerling was, overreed hebbende, begeerden
vrede, omdat hun land gespijzigd werd van des konings land.

<span id="an_12:21">12:21</span> En op een gezetten dag, Herodes, een
koninklijk kleed aangedaan hebbende, en op den rechterstoel gezeten
zijnde, deed een rede tot hen.

<span id="an_12:22">12:22</span> En het volk riep hem toe: Een stem
Gods, en niet eens mensen!

<span id="an_12:23">12:23</span> En van stonde aan sloeg hem een engel
des Heeren, daarom dat hij Gode de eer niet gaf; en hij werd van de
wormen gegeten, en gaf den geest.

<span id="an_12:24">12:24</span> En het Woord Gods wies, en
vermenigvuldigde.

<span id="an_12:25">12:25</span> Barnabas nu en Saulus keerden wederom
van Jeruzalem, als zij den dienst volbracht hadden, medegenomen hebbende
ook Johannes, die toegenaamd werd Markus.

<span id="an_13:1">13:1</span> En er waren te Antiochie, in de Gemeente,
die daar was, enige profeten en leraars, namelijk Barnabas, en Simeon,
genaamd Niger, en Lucius van Cyrene, en Manahen, die met Herodes den
viervorst opgevoed was, en Saulus.

<span id="an_13:2">13:2</span> En als zij den Heere dienden, en vastten,
zeide de Heilige Geest: Zondert Mij af beiden Barnabas en Saulus tot het
werk, waartoe Ik hen geroepen heb.

<span id="an_13:3">13:3</span> Toen vastten en baden zij, en hun de
handen opgelegd hebbende, lieten zij hen gaan.

<span id="an_13:4">13:4</span> Dezen dan, uitgezonden zijnde van den
Heiligen Geest, kwamen af tot Seleucie, en van daar scheepten zij af
naar Cyprus.

<span id="an_13:5">13:5</span> En gekomen zijnde te Salamis,
verkondigden zij het woord Gods in de synagogen der Joden; en zij hadden
ook Johannes tot een dienaar.

<span id="an_13:6">13:6</span> En als zij het eiland doorgegaan waren
tot Pafos toe, vonden zij een zekeren tovenaar, een valse profeet, een
Jood, wiens naam was Bar-Jezus;

<span id="an_13:7">13:7</span> Welke was bij den stadhouder Sergius
Paulus, een verstandigen man. Deze, Barnabas en Saulus tot zich geroepen
hebbende, zocht zeer het Woord Gods te horen.

<span id="an_13:8">13:8</span> Maar Elymas, de tovenaar (want alzo wordt
zijn naam overgezet), wederstond hen, zoekende den stadhouder van het
geloof af te keren.

<span id="an_13:9">13:9</span> Doch Saulus (die ook Paulus genaamd is),
vervuld met den Heiligen Geest, en de ogen op hem houdende, zeide:

<span id="an_13:10">13:10</span> O gij kind des duivels, vol van alle
bedrog, en van alle arglistigheid, vijand van alle gerechtigheid, zult
gij niet ophouden te verkeren de rechte wegen des Heeren?

<span id="an_13:11">13:11</span> En nu zie, de hand des Heeren is tegen
u, en gij zult blind zijn, en de zon niet zien voor een tijd. En van
stonde aan viel op hem donkerheid en duisternis: en rondom gaande, zocht
hij, die hem met de hand mochten leiden.

<span id="an_13:12">13:12</span> Als de stadhouder zag, hetgeen geschied
was, toen geloofde hij, verslagen zijnde over de leer des Heeren.

<span id="an_13:13">13:13</span> En Paulus, en die met hem waren, van
Pafos afgevaren zijnde, kwamen te Perge, een stad in Pamfylie. Maar
Johannes, van hen scheidende, keerde weder naar Jeruzalem.

<span id="an_13:14">13:14</span> En zij, van Perge het land doorgaande,
kwamen te Antiochie, een stad in Pisidie; en gegaan zijnde in de
synagoge op den dag des sabbats, zaten zij neder.

<span id="an_13:15">13:15</span> En na het lezen der wet en der
profeten, zonden de oversten der synagogen tot hen, zeggende: Mannen
broeders, indien er enig woord van vertroosting tot het volk in u is, zo
spreekt.

<span id="an_13:16">13:16</span> En Paulus stond op, en wenkte met de
hand, en zeide: Gij Israelietische mannen, en gij, die God vreest, hoort
toe.

<span id="an_13:17">13:17</span> De God van dit volk Israel heeft onze
vaderen uitverkoren, en het volk verhoogd, als zij vreemdelingen waren
in het land Egypte, en heeft hen met een hogen arm daaruit geleid.

<span id="an_13:18">13:18</span> En heeft omtrent den tijd van veertig
jaren hun zeden verdragen in de woestijn.

<span id="an_13:19">13:19</span> En zeven volken uitgeroeid hebbende in
het land Kanaan, heeft Hij hun door het lot het land derzelve
uitgedeeld.

<span id="an_13:20">13:20</span> En daarna omtrent vierhonderd en
vijftig jaren, gaf Hij hun rechters, tot op Samuel, den profeet.

<span id="an_13:21">13:21</span> En van toen aan begeerden zij een
koning; en God gaf hun Saul, den zoon van Kis, een man uit den stam van
Benjamin, veertig jaren.

<span id="an_13:22">13:22</span> En dezen afgezet hebbende, verwekte Hij
hun David tot een koning; denwelken Hij ook getuigenis gaf, en zeide: Ik
heb gevonden David, den zoon van Jesse; een man naar Mijn hart, die al
Mijn wil zal doen.

<span id="an_13:23">13:23</span> Van het zaad dezes heeft God Israel,
naar de belofte, verwekt den Zaligmaker Jezus;

<span id="an_13:24">13:24</span> Als Johannes eerst al den volke Israels
voor Zijn aankomst, gepredikt had den doop der bekering.

<span id="an_13:25">13:25</span> Doch als Johannes den loop vervulde,
zeide hij: Wien meent gijlieden, dat ik ben? Ik ben de Christus niet;
maar ziet, Hij komt na mij, Wien ik niet waardig ben de schoenen Zijner
voeten te ontbinden.

<span id="an_13:26">13:26</span> Mannen broeders, kinderen van het
geslacht Abrahams, en die onder u God vrezen, tot u is het woord dezer
zaligheid gezonden.

<span id="an_13:27">13:27</span> Want die te Jeruzalem wonen, en hun
oversten, Dezen niet kennende, hebben ook de stemmen der profeten, die
op elken sabbat dag gelezen worden, Hem veroordelende, vervuld;

<span id="an_13:28">13:28</span> En geen oorzaak des doods vindende,
hebben zij van Pilatus begeerd, dat Hij zou gedood worden.

<span id="an_13:29">13:29</span> En als zij alles volbracht hadden, wat
van Hem geschreven was, namen zij Hem af van het hout, en legden Hem in
het graf.

<span id="an_13:30">13:30</span> Maar God heeft Hem uit de doden
opgewekt;

<span id="an_13:31">13:31</span> Welke gezien is geweest, vele dagen
lang, van degenen, die met Hem opgekomen waren van Galilea tot
Jeruzalem, die Zijn getuigen zijn bij het volk.

<span id="an_13:32">13:32</span> En wij verkondigen u de belofte, die
tot de vaderen geschied is, dat namelijk God dezelve vervuld heeft aan
ons, hun kinderen, als Hij Jezus verwekt heeft.

<span id="an_13:33">13:33</span> Gelijk ook in den tweeden psalm
geschreven staat: Gij zijt Mijn Zoon, heden heb Ik U gegenereerd.

<span id="an_13:34">13:34</span> En dat Hij Hem uit de doden heeft
opgewekt, alzo dat Hij niet meer zal tot verderving keren, heeft Hij
aldus gezegd: Ik zal ulieden de weldadigheden Davids geven, die getrouw
zijn;

<span id="an_13:35">13:35</span> Waarom hij ook in een anderen psalm
zegt: Gij zult Uw Heilige niet over geven, om verderving te zien.

<span id="an_13:36">13:36</span> Want David, als hij in zijn tijd den
raad Gods gediend had, is ontslapen, en is bij zijn vaderen gelegd; en
heeft wel verderving gezien;

<span id="an_13:37">13:37</span> Maar Hij, Dien God opgewekt heeft,
heeft geen verderving gezien.

<span id="an_13:38">13:38</span> Zo zij u dan bekend, mannen broeders,
dat door Dezen u vergeving der zonden verkondigd wordt;

<span id="an_13:39">13:39</span> En dat van alles, waarvan gij niet
kondet gerechtvaardigd worden door de wet van Mozes, door Dezen een
iegelijk, die gelooft, gerechtvaardigd wordt.

<span id="an_13:40">13:40</span> Ziet dan toe, dat over ulieden niet
kome, hetgeen gezegd is in de profeten:

<span id="an_13:41">13:41</span> Ziet, gij verachters, en verwondert u,
en verdwijnt; want Ik werk een werk in uw dagen, een werk, hetwelk gij
niet zult geloven, zo het u iemand verhaalt.

<span id="an_13:42">13:42</span> En als de Joden uitgegaan waren uit de
synagoge, baden de heidenen, dat tegen den naasten sabbat hun dezelfde
woorden zouden gesproken worden.

<span id="an_13:43">13:43</span> En als de synagoge gescheiden was,
volgden velen van de Joden en van de godsdienstige Jodengenoten Paulus
en Barnabas; welke tot hen spraken, en hen vermaanden te blijven bij de
genade Gods.

<span id="an_13:44">13:44</span> En op den volgenden sabbat kwam bijna
de gehele stad samen, om het Woord Gods te horen.

<span id="an_13:45">13:45</span> Doch de Joden, de scharen ziende,
werden met nijdigheid vervuld, en wederspraken, hetgeen van Paulus
gezegd werd, wedersprekende en lasterende.

<span id="an_13:46">13:46</span> Maar Paulus en Barnabas, vrijmoedigheid
gebruikende, zeiden: Het was nodig, dat eerst tot u het Woord Gods
gesproken zou worden; doch nademaal gij hetzelve verstoot, en uzelven
des eeuwigen levens niet waardig oordeelt, ziet, wij keren ons tot de
heidenen.

<span id="an_13:47">13:47</span> Want alzo heeft ons de Heere geboden,
zeggende: Ik heb u gesteld tot een licht der heidenen, opdat gij zoudt
zijn tot zaligheid, tot aan het uiterste der aarde.

<span id="an_13:48">13:48</span> Als nu de heidenen dit hoorden,
verblijdden zij zich, en prezen het Woord des Heeren; en er geloofden
zovelen, als er geordineerd waren tot het eeuwige leven.

<span id="an_13:49">13:49</span> En het Woord des Heeren werd door het
gehele land uitgebreid.

<span id="an_13:50">13:50</span> Maar de Joden maakten op de
godsdienstige en eerlijke vrouwen, en de voornaamsten van de stad, en
verwekten vervolging tegen Paulus en Barnabas, en wierpen ze uit hun
landpalen.

<span id="an_13:51">13:51</span> Doch zij schudden het stof van hun
voeten af tegen dezelve, en kwamen te Ikonium.

<span id="an_13:52">13:52</span> En de discipelen werden vervuld met
blijdschap en met den Heiligen Geest.

<span id="an_14:1">14:1</span> En het geschiedde te Ikonium, dat zij te
zamen gingen in de synagoge der Joden, en alzo spraken, dat een grote
menigte, beiden van Joden en Grieken, geloofde.

<span id="an_14:2">14:2</span> Maar de Joden, die ongehoorzaam waren,
verwekten en verbitterden de zielen der heidenen tegen de broeders.

<span id="an_14:3">14:3</span> Zij verkeerden dan aldaar een langen
tijd, vrijmoediglijk sprekende in den Heere, Die getuigenis gaf aan het
Woord Zijner genade, en gaf, dat tekenen en wonderen geschiedden door
hun handen.

<span id="an_14:4">14:4</span> En de menigte der stad werd verdeeld, en
sommigen waren met de Joden, en sommigen met de apostelen.

<span id="an_14:5">14:5</span> En als er een oploop geschiedde, beiden
van heidenen en van Joden, met hun oversten, om hun smaadheid aan te
doen, en hen te stenigen,

<span id="an_14:6">14:6</span> Zijn zij, alles overlegd hebbende,
gevlucht naar de steden van Lykaonie, namelijk Lystre en Derbe, en het
omliggende land;

<span id="an_14:7">14:7</span> En verkondigden aldaar het Evangelie.

<span id="an_14:8">14:8</span> En een zeker man, te Lystre, zat
onmachtig aan de voeten, kreupel zijnde van zijner moeders lijf, die
nooit had gewandeld.

<span id="an_14:9">14:9</span> Deze hoorde Paulus spreken; welke de ogen
op hem houdende, en ziende, dat hij geloof had om gezond te worden,

<span id="an_14:10">14:10</span> Zeide met grote stem: Sta recht op uw
voeten! En hij sprong op en wandelde.

<span id="an_14:11">14:11</span> En de scharen, ziende, hetgeen Paulus
gedaan had, verhieven hun stemmen, en zeiden in het Lycaonisch: De goden
zijn den mensen gelijk geworden, en tot ons nedergekomen.

<span id="an_14:12">14:12</span> En zij noemden Barnabas Jupiter, en
Paulus Mercurius, omdat hij het woord voerde.

<span id="an_14:13">14:13</span> En de priester van Jupiter, die voor
hun stad was, als hij ossen en kransen aan de voorpoorten gebracht had,
wilde hij offeren met de scharen.

<span id="an_14:14">14:14</span> Maar de apostelen, Barnabas en Paulus,
dat horende, scheurden hun klederen, en sprongen onder de schare,
roepende,

<span id="an_14:15">14:15</span> En zeggende: Mannen, waarom doet gij
deze dingen? Wij zijn ook mensen van gelijke bewegingen als gij, en
verkondigen ulieden, dat gij u zoudt van deze ijdele dingen bekeren tot
den levenden God, Die gemaakt heeft den hemel, en de aarde, en de zee,
en al hetgeen in dezelve is;

<span id="an_14:16">14:16</span> Welke in de verledene tijden al de
heidenen heeft laten wandelen in hun wegen;

<span id="an_14:17">14:17</span> Hoewel Hij nochtans Zichzelven niet
onbetuigd gelaten heeft, goed doende van den hemel, ons regen en
vruchtbare tijden gevende, vervullende onze harten met spijs en
vrolijkheid.

<span id="an_14:18">14:18</span> En dit zeggende, wederhielden zij
nauwelijks de scharen, dat zij hun niet offerden.

<span id="an_14:19">14:19</span> Maar daarover kwamen Joden van
Antiochie en Ikonium, en overreedden de scharen, en stenigden Paulus, en
sleepten hem buiten de stad, menende, dat hij dood was.

<span id="an_14:20">14:20</span> Doch als hem de discipelen omringd
hadden, stond hij op, en kwam in de stad; en des anderen daags ging hij
met Barnabas uit naar Derbe.

<span id="an_14:21">14:21</span> En als zij derzelve stad het Evangelie
verkondigd en vele discipelen gemaakt hadden, keerden zij weder naar
Lystre, en Ikonium, en Antiochie;

<span id="an_14:22">14:22</span> Versterkende de zielen der discipelen,
en vermanende, dat zij zouden blijven in het geloof, en dat wij door
vele verdrukkingen moeten ingaan in het Koninkrijk Gods.

<span id="an_14:23">14:23</span> En als zij in elke Gemeente, met
opsteken der handen, ouderlingen verkoren hadden, gebeden hebbende met
vasten, bevalen zij hen den Heere, in Welken zij geloofd hadden.

<span id="an_14:24">14:24</span> En Pisidie doorgereisd hebbende, kwamen
zij in Pamfylie.

<span id="an_14:25">14:25</span> En als zij te Perge het Woord gesproken
hadden, kwamen zij af naar Attalie.

<span id="an_14:26">14:26</span> En van daar scheepten zij af naar
Antiochie, van waar zij der genade Gods bevolen waren geweest tot het
werk, dat zij volbracht hadden.

<span id="an_14:27">14:27</span> En daar gekomen zijnde, en de Gemeente
vergaderd hebbende, verhaalden zij, wat grote dingen God met hen gedaan
had, en dat Hij den heidenen de deur des geloofs geopend had.

<span id="an_14:28">14:28</span> En zij verkeerden aldaar geen kleinen
tijd met de discipelen.

<span id="an_15:1">15:1</span> En sommigen, die afgekomen waren van
Judea, leerden de broederen, zeggende: Indien gij niet besneden wordt
naar de wijze van Mozes, zo kunt gij niet zalig worden.

<span id="an_15:2">15:2</span> Als er dan geen kleine wederstand en
twisting geschiedde bij Paulus en Barnabas tegen hen, zo hebben zij
geordineerd, dat Paulus en Barnabas, en enige anderen uit hen, zouden
opgaan tot de apostelen en ouderlingen naar Jeruzalem, over deze vraag.

<span id="an_15:3">15:3</span> Zij dan, van de Gemeente uitgeleid
zijnde, reisden door Fenicie en Samarie, verhalende de bekering der
heidenen; en deden al den broederen grote blijdschap aan.

<span id="an_15:4">15:4</span> En te Jeruzalem gekomen zijnde, werden
zij ontvangen van de Gemeente, en de apostelen, en de ouderlingen; en
zij verkondigden, wat grote dingen God met hen gedaan had.

<span id="an_15:5">15:5</span> Maar, zeiden zij, er zijn sommigen
opgestaan van die van de sekte der Farizeen, die gelovig zijn geworden,
zeggende, dat men hen moet besnijden, en gebieden de wet van Mozes te
onderhouden.

<span id="an_15:6">15:6</span> En de apostelen en de ouderlingen
vergaderden te zamen, om op deze zaak te letten.

<span id="an_15:7">15:7</span> En als daarover grote twisting
geschiedde, stond Petrus op en zeide tot hen: Mannen broeders, gij weet,
dat God van over langen tijd onder ons mij verkoren heeft, dat de
heidenen door mijn mond het woord des Evangelies zouden horen, en
geloven.

<span id="an_15:8">15:8</span> En God, de Kenner der harten, heeft hun
getuigenis gegeven, hun gevende den Heiligen Geest, gelijk als ook ons;

<span id="an_15:9">15:9</span> En heeft geen onderscheid gemaakt tussen
ons en hen, gereinigd hebbende hun harten door het geloof.

<span id="an_15:10">15:10</span> Nu dan, wat verzoekt gij God, om een
juk op den hals der discipelen te leggen, hetwelk noch onze vaders, noch
wij hebben kunnen dragen?

<span id="an_15:11">15:11</span> Maar wij geloven, door de genade van
den Heere Jezus Christus, zalig te worden, op zulke wijze als ook zij.

<span id="an_15:12">15:12</span> En al de menigte zweeg stil, en zij
hoorden Barnabas en Paulus verhalen, wat grote tekenen en wonderen God
door hen onder de heidenen gedaan had.

<span id="an_15:13">15:13</span> En nadat deze zwegen, antwoordde
Jakobus, zeggende: Mannen broeders, hoort mij.

<span id="an_15:14">15:14</span> Simeon heeft verhaald hoe God eerst de
heidenen heeft bezocht, om uit hen een volk aan te nemen door Zijn Naam.

<span id="an_15:15">15:15</span> En hiermede stemmen overeen de woorden
der profeten, gelijk geschreven is:

<span id="an_15:16">15:16</span> Na dezen zal Ik wederkeren, en weder
opbouwen de tabernakel van David, die vervallen is, en hetgeen daarvan
verbroken is, weder opbouwen, en Ik zal denzelven weder oprichten.

<span id="an_15:17">15:17</span> Opdat de overblijvende mensen den Heere
zoeken, en al de heidenen, over welken Mijn Naam aangeroepen is, spreekt
de Heere, Die dit alles doet.

<span id="an_15:18">15:18</span> Gode zijn al Zijn werken van eeuwigheid
bekend.

<span id="an_15:19">15:19</span> Daarom oordeel ik, dat men degenen, die
uit de heidenen zich tot God bekeren, niet beroere;

<span id="an_15:20">15:20</span> Maar hun zal aanschrijven, dat zij zich
onthouden van de dingen, die door de afgoden besmet zijn, en van
hoererij, en van het verstikte, en van bloed.

<span id="an_15:21">15:21</span> Want Mozes heeft er van oude tijden in
elke stad, die hem prediken, en hij wordt op elken sabbat in de
synagogen gelezen.

<span id="an_15:22">15:22</span> Toen heeft het den apostelen en den
ouderlingen, met de gehele Gemeente, goed gedacht, enige mannen uit zich
te verkiezen, en met Paulus en Barnabas te zenden naar Antiochie:
namelijk Judas, die toegenaamd wordt Barsabas, en Silas, mannen, die
voorgangers waren onder de broeders.

<span id="an_15:23">15:23</span> En zij schreven door hen dit
navolgende: De apostelen, en de ouderlingen, en de broeders wensen den
broederen uit de heidenen, die in Antiochie, en Syrie, en Cilicie zijn,
zaligheid.

<span id="an_15:24">15:24</span> Nademaal wij gehoord hebben, dat
sommigen, die van ons uitgegaan zijn, u met woorden ontroerd hebben en
uw zielen wankelende gemaakt, zeggende, dat gij moet besneden worden, en
de wet onderhouden; welken wij dat niet bevolen hadden;

<span id="an_15:25">15:25</span> Zo heeft het ons eendrachtelijk te
zamen zijnde, goed gedacht, enige mannen te verkiezen, en tot u te
zenden, met onze geliefden, Barnabas en Paulus.

<span id="an_15:26">15:26</span> Mensen, die hun zielen overgegeven
hebben voor den Naam van onzen Heere Jezus Christus.

<span id="an_15:27">15:27</span> Wij hebben dan Judas en Silas gezonden,
die ook met den mond hetzelfde zullen verkondigen.

<span id="an_15:28">15:28</span> Want het heeft den Heiligen Geest en
ons goed gedacht, ulieden geen meerderen last op te leggen dan deze
noodzakelijke dingen:

<span id="an_15:29">15:29</span> Namelijk, dat gij u onthoudt van
hetgeen den afgoden geofferd is, en van bloed, en van het verstikte, en
van hoererij; van welke dingen, indien gij uzelven wacht, zo zult gij
weldoen. Vaart wel.

<span id="an_15:30">15:30</span> Dezen dan, hun afscheid ontvangen
hebbende, kwamen te Antiochie; en de menigte vergaderd hebbende, gaven
zij den brief over.

<span id="an_15:31">15:31</span> En zij, dien gelezen hebbende,
verblijdden zich over de vertroosting.

<span id="an_15:32">15:32</span> Judas nu en Silas, die ook zelven
profeten waren, vermaanden de broeders met vele woorden, en versterkten
hen.

<span id="an_15:33">15:33</span> En als zij daar een tijd lang vertoefd
hadden, lieten hen de broeders wederom gaan met vrede, tot de apostelen.

<span id="an_15:34">15:34</span> Maar het dacht Silas goed aldaar te
blijven.

<span id="an_15:35">15:35</span> En Paulus en Barnabas onthielden zich
te Antiochie, lerende en verkondigende met nog vele anderen, het Woord
des Heeren.

<span id="an_15:36">15:36</span> En na enige dagen zeide Paulus tot
Barnabas: Laat ons nu wederkeren, en bezoeken onze broeders in elke
stad, in welke wij het Woord des Heeren verkondigd hebben, hoe zij het
hebben.

<span id="an_15:37">15:37</span> En Barnabas ried, dat zij Johannes, die
toegenaamd is Markus, zouden medenemen.

<span id="an_15:38">15:38</span> Maar Paulus achtte billijk, dat men
dien niet zoude medenemen, die van Pamfylie af van hen was afgeweken, en
met hen niet was gegaan tot het werk.

<span id="an_15:39">15:39</span> Er ontstond dan een verbittering, alzo
dat zij van elkander gescheiden zijn, en dat Barnabas Markus medenam, en
naar Cyprus afscheepte;

<span id="an_15:40">15:40</span> Maar Paulus verkoos Silas, en reisde
heen, der genade Gods van de broederen bevolen zijnde.

<span id="an_15:41">15:41</span> En hij doorreisde Syrie en Cilicie,
versterkende de Gemeenten.

<span id="an_16:1">16:1</span> En hij kwam te Derbe en Lystre. En ziet,
aldaar was een zeker discipel, met name Timotheus, zoon van een gelovige
Joodse vrouw, maar van een Grieksen vader;

<span id="an_16:2">16:2</span> Welken goeden getuigenis gegeven werd van
de broederen te Lystre en Ikonium.

<span id="an_16:3">16:3</span> Deze wilde Paulus, dat met hem zou
reizen; en hij nam en besneed hem, om der Joden wil, die in die plaatsen
waren; want zij kenden allen zijn vader, dat hij een Griek was.

<span id="an_16:4">16:4</span> En alzo zij de steden doorreisden, gaven
zij hun de verordeningen over, die van de apostelen en de ouderlingen te
Jeruzalem goed gevonden waren, om die te onderhouden.

<span id="an_16:5">16:5</span> De Gemeenten dan werden bevestigd in het
geloof, en werden dagelijks overvloediger in getal.

<span id="an_16:6">16:6</span> En als zij Frygie, en het land van
Galatie doorgereisd hadden, werden zij van den Heiligen Geest verhinderd
het Woord in Azie te spreken.

<span id="an_16:7">16:7</span> En aan Mysie gekomen zijnde, poogden zij
naar Bithynie te reizen; en de Geest liet het hun niet toe.

<span id="an_16:8">16:8</span> En zij, Mysie voorbij gereisd zijnde,
kwamen af tot Troas.

<span id="an_16:9">16:9</span> En van Paulus werd in den nacht een
gezicht gezien: er was een Macedonisch man staande, die hem bad en
zeide: Kom over in Macedonie, en help ons.

<span id="an_16:10">16:10</span> Als hij nu dit gezicht gezien had, zo
zochten wij terstond naar Macedonie te reizen, besluitende daaruit, dat
ons de Heere geroepen had, om denzelven het Evangelie te verkondigen.

<span id="an_16:11">16:11</span> Van Troas dan afgevaren zijnde, liepen
wij recht naar Samothrace, en den volgende dag naar Neapolis.

<span id="an_16:12">16:12</span> En van daar naar Filippi, welke is de
eerste stad van dit deel van Macedonie, een kolonie. En wij onthielden
ons in die stad ettelijke dagen.

<span id="an_16:13">16:13</span> En op den dag des sabbats gingen wij
buiten de stad aan de rivier, waar het gebed placht te geschieden; en
nedergezeten zijnde, spraken wij tot de vrouwen, die samengekomen waren.

<span id="an_16:14">16:14</span> En een zekere vrouw, met name Lydia,
een purperverkoopster, van de stad Thyatira, die God diende, hoorde ons;
welker hart de Heere heeft geopend, dat zij acht nam op hetgeen van
Paulus gesproken werd.

<span id="an_16:15">16:15</span> En als zij gedoopt was, en haar huis,
bad zij ons, zeggende: Indien gij hebt geoordeeld, dat ik den Heere
getrouw ben, zo komt in mijn huis, en blijft er. En zij dwong ons.

<span id="an_16:16">16:16</span> En het geschiedde, als wij tot het
gebed heengingen, dat een zekere dienstmaagd, hebbende een waarzeggenden
geest, ons ontmoette, welke haar heren groot gewin toebracht met
waarzeggen.

<span id="an_16:17">16:17</span> Dezelve volgde Paulus en ons achterna,
en riep, zeggende: Deze mensen zijn dienstknechten Gods des
Allerhoogsten, die ons den weg der zaligheid verkondigen.

<span id="an_16:18">16:18</span> En dit deed zij vele dagen lang. Maar
Paulus, daarover ontevreden zijnde, keerde zich om, en zeide tot den
geest: Ik gebied u in den Naam van Jezus Christus, dat gij van haar
uitgaat. En hij ging uit ter zelfder ure.

<span id="an_16:19">16:19</span> Als nu de heren van dezelve zagen, dat
de hoop huns gewins weg was, grepen zij Paulus en Silas, en trokken hen
naar de markt voor de oversten.

<span id="an_16:20">16:20</span> En als zij hen tot de hoofdmannen
gebracht hadden, zeiden zij: Deze mensen beroeren onze stad, daar zij
Joden zijn.

<span id="an_16:21">16:21</span> En zij verkondigen zeden, die ons niet
geoorloofd zijn aan te nemen noch te doen, alzo wij Romeinen zijn.

<span id="an_16:22">16:22</span> En de schare stond gezamenlijk tegen
hen op; en de hoofdmannen, hun de klederen afgescheurd hebbende, bevalen
hen te geselen.

<span id="an_16:23">16:23</span> En als zij hun vele slagen gegeven
hadden, wierpen zij hen in de gevangenis, en geboden den stokbewaarder,
dat hij hen zekerlijk bewaren zou.

<span id="an_16:24">16:24</span> Dewelke, zulk een gebod ontvangen
hebbende, wierp hen in den binnensten kerker, en verzekerde hun voeten
in de stok.

<span id="an_16:25">16:25</span> En omtrent den middernacht baden Paulus
en Silas, en zongen Gode lofzangen en de gevangenen hoorden naar hen.

<span id="an_16:26">16:26</span> En er geschiedde snellijk een grote
aardbeving, alzo dat de fundamenten des kerkers bewogen werden; en
terstond werden al de deuren geopend, en de banden van allen werden los.

<span id="an_16:27">16:27</span> En de stokbewaarder, wakker geworden
zijnde, en ziende de deuren der gevangenis geopend, trok een zwaard, en
zou zichzelven omgebracht hebben, menende, dat de gevangenen ontvloden
waren.

<span id="an_16:28">16:28</span> Maar Paulus riep met grote stem,
zeggende: Doe uzelven geen kwaad; want wij zijn allen hier.

<span id="an_16:29">16:29</span> En als hij licht geeist had, sprong hij
in, en werd zeer bevende, en viel voor Paulus en Silas neder aan de
voeten;

<span id="an_16:30">16:30</span> En hen buiten gebracht hebbende, zeide
hij: Lieve heren, wat moet ik doen, opdat ik zalig worde?

<span id="an_16:31">16:31</span> En zij zeiden: Geloof in den Heere
Jezus Christus, en gij zult zalig worden, gij en uw huis.

<span id="an_16:32">16:32</span> En zij spraken tot hem het woord des
Heeren, en tot allen, die in zijn huis waren.

<span id="an_16:33">16:33</span> En hij nam hen tot zich in dezelve ure
des nachts, en wies hen van de striemen; en hij werd terstond gedoopt,
en al de zijnen.

<span id="an_16:34">16:34</span> En hij bracht hen in zijn huis, en
zette hun de tafel voor, en verheugde zich, dat hij met al zijn huis aan
God gelovig geworden was.

<span id="an_16:35">16:35</span> En als het dag geworden was, zonden de
hoofdmannen de stadsdienaars, zeggende: Laat die mensen los.

<span id="an_16:36">16:36</span> En de stokbewaarder boodschapte deze
woorden aan Paulus, zeggende: De hoofdmannen hebben gezonden, dat gij
zoudt losgelaten worden; gaat dan nu uit, en reist heen in vrede.

<span id="an_16:37">16:37</span> Maar Paulus zeide tot hen: Zij hebben
ons, die Romeinen zijn, onveroordeeld in het openbaar gegeseld, en in de
gevangenis geworpen, en werpen zij ons nu heimelijk daaruit? Niet alzo;
maar dat zij zelven komen, en ons uitleiden.

<span id="an_16:38">16:38</span> En de stadsdienaars boodschapten deze
woorden wederom den hoofdmannen; en zij werden bevreesd, horende, dat
zij Romeinen waren.

<span id="an_16:39">16:39</span> En zij, komende, baden hen, en als zij
hen uitgeleid hadden, begeerden zij, dat zij uit de stad gaan zouden.

<span id="an_16:40">16:40</span> En uitgegaan zijnde uit de gevangenis,
gingen zij in tot Lydia; en de broeders gezien hebbende, vertroostten
zij dezelve, en gingen uit de stad.

<span id="an_17:1">17:1</span> En door Amfipolis en Apollonia hun weg
genomen hebbende, kwamen zij te Thessalonica, alwaar een synagoge der
Joden was.

<span id="an_17:2">17:2</span> En Paulus, gelijk hij gewoon was, ging
tot hen in, en drie sabbatten lang handelde hij met hen uit de
Schriften,

<span id="an_17:3">17:3</span> Dezelve openende, en voor ogen stellende,
dat de Christus moest lijden en opstaan uit de doden, en dat deze Jezus
is de Christus, Dien ik, zeide hij, ulieden verkondige.

<span id="an_17:4">17:4</span> En sommigen uit hen geloofden, en werden
Paulus en Silas toegevoegd, en van de godsdienstige Grieken een grote
menigte, en van de voornaamste vrouwen niet weinige.

<span id="an_17:5">17:5</span> Maar de Joden, die ongehoorzaam waren,
dit benijdende, namen tot zich enige boze mannen uit de marktboeven, en
maakten, dat het volk te hoop liep, en beroerden de stad; en op het huis
van Jason aanvallende, zochten zij hen tot het volk te brengen.

<span id="an_17:6">17:6</span> En als zij hen niet vonden, trokken zij
Jason en enige broeders voor de oversten der stad, roepende: Dezen, die
de wereld in roer hebben gesteld, zijn ook hier gekomen;

<span id="an_17:7">17:7</span> Welke Jason in zijn huis genomen heeft;
en alle dezen doen tegen de geboden des keizers, zeggende, dat er een
andere Koning is, namelijk Jezus.

<span id="an_17:8">17:8</span> En zij beroerden de schare, en de
oversten der stad, die dit hoorden.

<span id="an_17:9">17:9</span> Doch als zij van Jason en de anderen
vergenoeging ontvangen hadden, lieten zij hen gaan.

<span id="an_17:10">17:10</span> En de broeders zonden terstond des
nachts Paulus en Silas weg naar Berea; welke, daar gekomen zijnde,
gingen heen naar de synagoge der Joden;

<span id="an_17:11">17:11</span> En dezen waren edeler, dan die te
Thessalonica waren, als die het woord ontvingen met alle toegenegenheid,
onderzoekende dagelijks de Schriften, of deze dingen alzo waren.

<span id="an_17:12">17:12</span> Velen dan uit hen geloofden, en van de
Griekse eerlijke vrouwen en van de mannen niet weinige.

<span id="an_17:13">17:13</span> Maar als de Joden van Thessalonica
verstonden, dat het Woord Gods ook te Berea van Paulus verkondigd werd,
kwamen zij ook daar en bewogen de scharen.

<span id="an_17:14">17:14</span> Doch de broeders zonden toen van stonde
aan Paulus weg, dat hij ging als naar de zee; maar Silas en Timotheus
bleven aldaar.

<span id="an_17:15">17:15</span> En die Paulus geleidden, brachten hem
tot Athene toe; en als zij bevel gekregen hadden aan Silas en Timotheus,
dat zij op het spoedigste tot hem zouden komen, vertrokken zij.

<span id="an_17:16">17:16</span> En terwijl Paulus hen te Athene
verwachtte, werd zijn geest in hem ontstoken, ziende, dat de stad zo
zeer afgodisch was.

<span id="an_17:17">17:17</span> Hij handelde dan in de synagoge met de
Joden, en met degenen, die godsdienstig waren, en op de markt alle dagen
met degenen, die hem voorkwamen.

<span id="an_17:18">17:18</span> En sommigen van de Epikureische en
Stoische wijsgeren streden met hem; en sommigen zeiden: Wat wil toch
deze klapper zeggen? Maar anderen zeiden: Hij schijnt een verkondiger te
zijn van vreemde goden; omdat hij hun Jezus en de opstanding
verkondigde.

<span id="an_17:19">17:19</span> En zij namen hem, en brachten hem op de
plaats, genaamd Areopagus, zeggende: Kunnen wij niet weten, welke deze
nieuwe leer zij, daar gij van spreekt?

<span id="an_17:20">17:20</span> Want gij brengt enige vreemde dingen
voor onze oren; wij willen dan weten, wat toch dit zijn wil.

<span id="an_17:21">17:21</span> (Die van Athene nu allen, en de
vreemdelingen, die zich daar onthielden, besteedden hun tijd tot niets
anders dan om wat nieuws te zeggen en te horen.)

<span id="an_17:22">17:22</span> En Paulus, staande in het midden van de
plaats, genaamd Areopagus, zeide: Gij mannen van Athene! ik bemerke, dat
gij alleszins gelijk als godsdienstiger zijt.

<span id="an_17:23">17:23</span> Want de stad doorgaande, en
aanschouwende uw heiligdommen, heb ik ook een altaar gevonden, op
hetwelk een opschrift stond: DEN ONBEKENDEN GOD. Dezen dan, Dien gij
niet kennende dient, verkondig ik ulieden.

<span id="an_17:24">17:24</span> De God, Die de wereld gemaakt heeft en
alles wat daarin is; Deze, zijnde een Heere des hemels en der aarde,
woont niet in tempelen met handen gemaakt;

<span id="an_17:25">17:25</span> En wordt ook van mensenhanden niet
gediend, als iets behoevende, alzo Hij Zelf allen het leven en den adem,
en alle dingen geeft;

<span id="an_17:26">17:26</span> En heeft uit een bloede het ganse
geslacht der mensen gemaakt, om op den gehelen aardbodem te wonen,
bescheiden hebbende de tijden te voren geordineerd, en de bepalingen van
hun woning.

<span id="an_17:27">17:27</span> Opdat zij den Heere zouden zoeken, of
zij Hem immers tasten en vinden mochten; hoewel Hij niet verre is van
een iegelijk van ons.

<span id="an_17:28">17:28</span> Want in Hem leven wij, en bewegen ons,
en zijn wij; gelijk ook enigen van uw poeten gezegd hebben: Want wij
zijn ook Zijn geslacht.

<span id="an_17:29">17:29</span> Wij dan, zijnde Gods geslacht, moeten
niet menen, dat de Godheid goud, of zilver, of steen gelijk zij, welke
door mensenkunst en bedenking gesneden zijn.

<span id="an_17:30">17:30</span> God dan, de tijden der onwetendheid
overzien hebbende, verkondigt nu allen mensen alom, dat zij zich
bekeren.

<span id="an_17:31">17:31</span> Daarom dat Hij een dag gesteld heeft,
op welken Hij den aardbodem rechtvaardiglijk zal oordelen, door een Man,
Dien Hij daartoe geordineerd heeft, verzekering daarvan doende aan
allen, dewijl Hij Hem uit de doden opgewekt heeft.

<span id="an_17:32">17:32</span> Als zij nu van de opstanding der doden
hoorden, spotten sommigen daarmede; en sommigen zeiden: Wij zullen u
wederom hiervan horen.

<span id="an_17:33">17:33</span> En alzo is Paulus uit het midden van
hen uitgegaan.

<span id="an_17:34">17:34</span> Doch sommige mannen hingen hem aan, en
geloofden; onder welke was ook Dionysius, de Areopagiet, en een vrouw,
met name Damaris, en anderen met dezelve.

<span id="an_18:1">18:1</span> En na dezen scheidde Paulus van Athene en
kwam te Korinthe;

<span id="an_18:2">18:2</span> En vond een zekeren Jood, met name
Aquila, van geboorte uit Pontus, die onlangs van Italie gekomen was, en
Priscilla, zijn vrouw, (omdat Claudius bevolen had, dat al de Joden uit
Rome vertrekken zouden), en hij ging tot hen;

<span id="an_18:3">18:3</span> En omdat hij van hetzelfde handwerk was,
bleef hij bij hen, en wrocht; want zij waren tentenmakers van handwerk.

<span id="an_18:4">18:4</span> En hij handelde op elken sabbat in de
synagoge, en bewoog tot het geloof Joden en Grieken.

<span id="an_18:5">18:5</span> En als Silas en Timotheus van Macedonie
afgekomen waren, werd Paulus door den Geest gedrongen, betuigende den
Joden, dat Jezus is de Christus.

<span id="an_18:6">18:6</span> Maar als zij wederstonden en lasterden,
schudde hij zijn klederen af, en zeide tot hen: Uw bloed zij op uw
hoofd; ik ben rein; en van nu voortaan zal ik tot de heidenen heengaan.

<span id="an_18:7">18:7</span> En van daar gegaan zijnde, kwam hij in
het huis van een man, met name Justus, die God diende, wiens huis paalde
aan de synagoge.

<span id="an_18:8">18:8</span> En Crispus, de overste der synagoge,
geloofde aan den Heere met geheel zijn huis; en velen van de
Korinthiers, hem horende, geloofden, en werden gedoopt.

<span id="an_18:9">18:9</span> En de Heere zeide tot Paulus door een
gezicht in den nacht: Zijt niet bevreesd, maar spreek en zwijg niet.

<span id="an_18:10">18:10</span> Want Ik ben met u, en niemand zal de
hand aan u leggen om u kwaad te doen; want Ik heb veel volks in deze
stad.

<span id="an_18:11">18:11</span> En hij onthield zich aldaar een jaar en
zes maanden, lerende onder hen het Woord Gods.

<span id="an_18:12">18:12</span> Maar als Gallio stadhouder van Achaje
was, stonden de Joden eendrachtelijk tegen Paulus op, en brachten hem
voor den rechterstoel.

<span id="an_18:13">18:13</span> Zeggende: Deze raadt den mensen aan,
dat zij God zouden dienen tegen de wet.

<span id="an_18:14">18:14</span> En als Paulus zijn mond zou opendoen,
zeide Gallio tot de Joden: Zo er enig ongelijk, of kwaad stuk begaan
ware, o Joden, zo zou ik met reden ulieden verdragen;

<span id="an_18:15">18:15</span> Maar indien er geschil is over een
woord, en namen, en over de wet, die onder u is, zo zult gij zelven
toezien; want ik wil over deze dingen geen rechter zijn.

<span id="an_18:16">18:16</span> En hij dreef hen weg van den
rechterstoel.

<span id="an_18:17">18:17</span> Maar al de Grieken namen Sosthenes, den
overste der synagoge, en sloegen hem voor den rechterstoel; en Gallio
trok zich geen van deze dingen aan.

<span id="an_18:18">18:18</span> En als Paulus er nog vele dagen
gebleven was, nam hij afscheid van de broederen, en scheepte van daar
naar Syrie; en Priscilla en Aquila met hem, zijn hoofd te Kenchreen
geschoren hebbende; want hij had een gelofte gedaan.

<span id="an_18:19">18:19</span> En hij kwam te Efeze aan, en liet hen
aldaar; maar hij ging in de synagoge, en handelde met de Joden.

<span id="an_18:20">18:20</span> En als zij baden, dat hij langer bij
hen blijven zoude, bewilligde hij het niet.

<span id="an_18:21">18:21</span> Maar hij nam afscheid van hen,
zeggende: Ik moet ganselijk het toekomende feest te Jeruzalem houden;
doch ik zal tot u wederkeren, zo God wil. En hij voer weg van Efeze.

<span id="an_18:22">18:22</span> En als hij te Cesarea was gekomen, ging
hij op naar Jeruzalem, en de Gemeente gegroet hebbende, ging hij af naar
Antiochie.

<span id="an_18:23">18:23</span> En als hij aldaar enige tijd geweest
was, ging hij weg, en doorreisde vervolgens het land van Galatie en
Frygie, versterkende al de discipelen.

<span id="an_18:24">18:24</span> En een zeker Jood, met name Apollos,
van geboorte een Alexandrier, een welsprekend man, kwam te Efeze,
machtig zijnde in de Schriften.

<span id="an_18:25">18:25</span> Deze was in den weg des Heeren
onderwezen; en vurig zijnde van geest, sprak hij en leerde naarstiglijk
de zaken des Heeren, wetende alleenlijk den doop van Johannes.

<span id="an_18:26">18:26</span> En deze begon vrijmoediglijk te spreken
in de synagoge. En als hem Aquila en Priscilla gehoord hadden, namen zij
hem tot zich, en legden hem den weg Gods bescheidenlijker uit.

<span id="an_18:27">18:27</span> En als hij wilde naar Achaje reizen, de
broeders, hem vermaand hebbende, schreven aan de discipelen, dat zij hem
ontvangen zouden; welke, daar gekomen zijnde, heeft veel toegebracht aan
degenen, die geloofden door de genade.

<span id="an_18:28">18:28</span> Want hij overtuigde de Joden met groten
ernst in het openbaar, bewijzende door de Schriften, dat Jezus de
Christus was.

<span id="an_19:1">19:1</span> En het geschiedde, terwijl Apollos te
Korinthe was, dat Paulus, de bovenste delen des lands doorreisd
hebbende, te Efeze kwam; en enige discipelen aldaar vindende,

<span id="an_19:2">19:2</span> Zeide hij tot hen: Hebt gij den Heiligen
Geest ontvangen, als gij geloofd hebt? En zij zeiden tot hem: Wij hebben
zelfs niet gehoord, of er een Heiligen Geest is.

<span id="an_19:3">19:3</span> En hij zeide tot hen: Waarin zijt gij dan
gedoopt? En zij zeiden: In den doop van Johannes.

<span id="an_19:4">19:4</span> Maar Paulus zeide: Johannes heeft wel
gedoopt den doop der bekering, zeggende tot het volk, dat zij geloven
zouden in Dengene, Die na hem kwam, dat is, in Christus Jezus.

<span id="an_19:5">19:5</span> En die hem hoorden werden gedoopt in den
Naam van den Heere Jezus.

<span id="an_19:6">19:6</span> En als Paulus hun de handen opgelegd had,
kwam de Heilige Geest op hen; en zij spraken met vreemde talen, en
profeteerden.

<span id="an_19:7">19:7</span> En alle deze waren omtrent twaalf mannen.

<span id="an_19:8">19:8</span> En hij ging in de synagoge, en sprak
vrijmoediglijk, drie maanden lang met hen handelende, en hun aanradende
de zaken van het Koninkrijk Gods.

<span id="an_19:9">19:9</span> Maar als sommigen verhard werden, en
ongehoorzaam waren, kwaadsprekende van den weg des Heeren voor de
menigte, week hij van hen, en scheidde de discipelen af, dagelijks
handelende in de school van zekeren Tyrannus.

<span id="an_19:10">19:10</span> En dit geschiedde twee jaren lang, alzo
dat allen, die in Azie woonden, het Woord van den Heere Jezus hoorden,
beiden Joden en Grieken.

<span id="an_19:11">19:11</span> En God deed ongewone krachten door de
handen van Paulus;

<span id="an_19:12">19:12</span> Alzo dat ook van zijn lijf op de
kranken gedragen werden de zweetdoeken of gordeldoeken, en dat de
ziekten van hen weken, en de boze geesten van hen uitvoeren.

<span id="an_19:13">19:13</span> En sommigen van de omzwervende Joden,
zijnde duivel bezweerders, hebben zich onderwonden den Naam van den
Heere Jezus te noemen over degenen, die boze geesten hadden, zeggende:
Wij bezweren u bij Jezus, Dien Paulus predikt!

<span id="an_19:14">19:14</span> Dezen nu waren zekere zeven zonen van
Sceva, een Joodsen overpriester, die dit deden.

<span id="an_19:15">19:15</span> Maar de boze geest, antwoordende,
zeide: Jezus ken ik, en Paulus weet ik; maar gijlieden, wie zijt gij?

<span id="an_19:16">19:16</span> En de mens, in welken de boze geest
was, sprong op hen, en hen meester geworden zijnde, kreeg de overhand
tegen hen, alzo dat zij naakt en gewond uit dat huis ontvloden.

<span id="an_19:17">19:17</span> En dit werd allen bekend, beiden Joden
en Grieken, die te Efeze woonden; en er viel een vreze over hen allen,
en de Naam van den Heere Jezus werd groot gemaakt.

<span id="an_19:18">19:18</span> En velen dergenen, die geloofden,
kwamen, belijdende en verkondigende hun daden.

<span id="an_19:19">19:19</span> Velen ook dergenen, die ijdele kunsten
gepleegd hadden, brachten de boeken bijeen, en verbrandden ze in aller
tegenwoordigheid; en berekenden de waarde derzelve, en bevonden vijftig
duizend zilveren penningen.

<span id="an_19:20">19:20</span> Alzo wies het Woord des Heeren met
macht, en nam de overhand.

<span id="an_19:21">19:21</span> En als deze dingen volbracht waren, nam
Paulus voor in den Geest, Macedonie en Achaje doorgegaan hebbende, naar
Jeruzalem te reizen, zeggende: Nadat ik aldaar zal geweest zijn, moet ik
ook Rome zien.

<span id="an_19:22">19:22</span> En als hij naar Macedonie gezonden had
twee van degenen, die hem dienden, namelijk Timotheus en Erastus, bleef
hij zelf een tijd lang in Azie.

<span id="an_19:23">19:23</span> Maar op dienzelfden tijd ontstond er
geen kleine beroerte, vanwege den weg des Heeren.

<span id="an_19:24">19:24</span> Want een, met name Demetrius, een
zilversmid, die kleine zilveren tempelen van Diana maakte, bracht dien
van die kunst geen klein gewin toe;

<span id="an_19:25">19:25</span> Welke hij samenvergaderd hebbende, met
de handwerkers van dergelijke dingen, zeide: Mannen, gij weet, dat wij
uit dit gewin onze welvaart hebben;

<span id="an_19:26">19:26</span> En gij ziet en hoort, dat deze Paulus
veel volk, niet alleen van Efeze, maar ook bijna van geheel Azie,
overreed en afgekeerd heeft, zeggende, dat het geen goden zijn, die met
handen gemaakt worden.

<span id="an_19:27">19:27</span> En wij zijn niet alleen in gevaar, dat
dit deel in verachting kome, maar dat ook de tempel van de grote godin
Diana als niets geacht zal worden, en dat ook haar majesteit zal ten
ondergaan, aan welke gans Azie en de gehele wereld godsdienst bewijst.

<span id="an_19:28">19:28</span> Als zij nu dit hoorden, werden zij vol
van toornigheid, en riepen, zeggende: Groot is de Diana de Efezeren!

<span id="an_19:29">19:29</span> En de gehele stad werd vol verwarring;
en zij liepen met een gedruis eendrachtelijk naar de schouwplaats, met
zich trekkende Gajus en Aristarchus, Macedoniers, metgezellen van Paulus
op de reis.

<span id="an_19:30">19:30</span> En als Paulus tot het volk wilde
ingaan, lieten het hem de discipelen niet toe.

<span id="an_19:31">19:31</span> En sommigen ook der oversten van Azie,
die hem vrienden waren, zonden tot hem, en baden, dat hij zichzelven op
de schouwplaats niet zou begeven.

<span id="an_19:32">19:32</span> Zij riepen dan de ene dit, de andere
wat anders; want de vergadering was verward en het meerder deel wist
niet, om wat oorzaak zij samengekomen waren.

<span id="an_19:33">19:33</span> En zij deden Alexander uit de schare
voortkomen, alzo hem de Joden voortstieten. En Alexander gewenkt
hebbende met de hand, wilde bij het volk verantwoording doen.

<span id="an_19:34">19:34</span> Maar als zij verstonden, dat hij een
Jood was, werd er een stem van allen, roepende omtrent twee uren lang:
Groot is de Diana der Efezeren!

<span id="an_19:35">19:35</span> En als de stads schrijver de schare
gestild had, zeide hij: Gij mannen van Efeze! wat mens is er toch, die
niet weet, dat de stad der Efezeren de kerkbewaarster zij van de grote
godin Diana, en van het beeld, dat uit den hemel gevallen is?

<span id="an_19:36">19:36</span> Dewijl dan deze dingen
onwedersprekelijk zijn, zo is het behoorlijk dat gij stil zijt, en niets
onbedachts doet.

<span id="an_19:37">19:37</span> Want gij hebt deze mannen hier
gebracht, die noch kerkrovers zijn, noch uw godin lasteren.

<span id="an_19:38">19:38</span> Indien dan nu Demetrius, en die met hem
van de kunst zijn, tegen iemand enige zaak hebben, de rechtsdagen worden
gehouden, en er zijn stadhouders; laat hen elkander verklagen.

<span id="an_19:39">19:39</span> En indien gij iets van andere dingen
verzoekt, dat zal in een wettelijke vergadering beslecht worden.

<span id="an_19:40">19:40</span> Want wij staan in gevaar, dat wij van
oproer zullen verklaagd worden om den dag van heden, alzo er geen
oorzaak is, waardoor wij reden zullen kunnen geven van deze oploop. En
dit gezegd hebbende, liet hij de vergadering gaan.

<span id="an_19:41">19:41</span> 

<span id="an_20:1">20:1</span> Nadat nu het oproer gestild was, Paulus,
de discipelen tot zich geroepen en gegroet hebbende, ging uit om naar
Macedonie te reizen.

<span id="an_20:2">20:2</span> En als hij die delen doorgereisd, en hen
met vele redenen vermaand had, kwam hij in Griekenland.

<span id="an_20:3">20:3</span> En als hij aldaar drie maanden
overgebracht had, en hem van de Joden lagen gelegd werden, als hij naar
Syrie zoude varen, zo werd hij van zin weder te keren door Macedonie.

<span id="an_20:4">20:4</span> En hem vergezelschapte tot in Azie
Sopater van Berea; en van de Thessalonicensen Aristarchus en Sekundus;
en Gajus van Derbe, en Timotheus en van die van Azie Tychikus en
Trofimus.

<span id="an_20:5">20:5</span> Dezen, vooraf heengegaan zijnde, wachtten
ons te Troas.

<span id="an_20:6">20:6</span> Wij nu scheepten af van Filippi na de
dagen der ongehevelde broden, en kwamen in vijf dagen bij hen te Troas,
alwaar wij ons zeven dagen onthielden.

<span id="an_20:7">20:7</span> En op den eersten dag der week, als de
discipelen bijeengekomen waren om brood te breken, handelde Paulus met
hen, zullende des anderen daags verreizen; en hij strekte zijne rede uit
tot den middernacht.

<span id="an_20:8">20:8</span> En er waren vele lichten in de opperzaal
waar zij vergaderd waren.

<span id="an_20:9">20:9</span> En een zeker jongeling, met name
Eutychus, zat in het venster en met een diepen slaap overvallen zijnde,
alzo Paulus lang tot hen sprak, door den slaap nederstortende, viel van
de derde zoldering nederwaarts, en werd dood opgenomen.

<span id="an_20:10">20:10</span> Doch Paulus, afgekomen zijnde, viel op
hem, en hem omvangende, zeide hij: Weest niet beroerd; want zijn ziel is
in hem.

<span id="an_20:11">20:11</span> En als hij weder boven gegaan was, en
brood gebroken en wat gegeten had, en lang, tot den dageraad toe, met
hen gesproken had, vertrok hij alzo.

<span id="an_20:12">20:12</span> En zij brachten den knecht levende, en
waren bovenmate vertroost.

<span id="an_20:13">20:13</span> Maar wij, vooruit naar het schip gegaan
zijnde, voeren af naar Assus, waar wij Paulus zouden innemen; want hij
had het alzo bevolen, en hijzelf zou te voet gaan.

<span id="an_20:14">20:14</span> En als hij zich te Assus bij ons
gevoegd had, namen wij hem in, en kwamen te Mitylene.

<span id="an_20:15">20:15</span> En van daar afgescheept zijnde, kwamen
wij den volgenden dag tegen Chios over, en des anderen daags legden wij
aan te Samos, en bleven te Trogyllion, en den dag daaraan kwamen wij te
Milete.

<span id="an_20:16">20:16</span> Want Paulus had voorgenomen Efeze
voorbij te varen, opdat hij niet den tijd in Azie zou verslijten; want
hij spoedde zich, om (zo het hem mogelijk ware) op den pinksterdag te
Jeruzalem te zijn.

<span id="an_20:17">20:17</span> Maar hij zond van Milete naar Efeze, en
hij ontbood de ouderlingen der Gemeente.

<span id="an_20:18">20:18</span> En als zij tot hem gekomen waren, zeide
hij tot hen: Gijlieden weet, van den eersten dag af, dat ik in Azie ben
aangekomen, hoe ik bij u den gansen tijd geweest ben;

<span id="an_20:19">20:19</span> Dienende den Heere met alle
ootmoedigheid, en vele tranen, en verzoekingen, die mij overkomen zijn
door de lagen der Joden;

<span id="an_20:20">20:20</span> Hoe ik niets achtergehouden heb van
hetgeen nuttig was, dat ik u niet zou verkondigd en u geleerd hebben, in
het openbaar en bij de huizen;

<span id="an_20:21">20:21</span> Betuigende, beiden Joden en Grieken, de
bekering tot God en het geloof in onzen Heere Jezus Christus.

<span id="an_20:22">20:22</span> En nu ziet, ik, gebonden zijnde door
den Geest, reis naar Jeruzalem, niet wetende, wat mij daar ontmoeten
zal;

<span id="an_20:23">20:23</span> Dan dat de Heilige Geest van stad tot
stad betuigt, zeggende, dat mij banden en verdrukkingen aanstaande zijn.

<span id="an_20:24">20:24</span> Maar ik acht op geen ding, noch houde
mijn leven dierbaar voor mijzelven, opdat ik mijn loop met blijdschap
mag volbrengen, en den dienst, welken ik van den Heere Jezus ontvangen
heb, om te betuigen het Evangelie der genade Gods.

<span id="an_20:25">20:25</span> En nu ziet, ik weet, dat gij allen,
waar ik doorgegaan ben, predikende het Koninkrijk Gods, mijn aangezicht
niet meer zien zult.

<span id="an_20:26">20:26</span> Daarom betuig ik ulieden op deze
huidigen dag, dat ik rein ben van het bloed van u allen.

<span id="an_20:27">20:27</span> Want ik heb niet achtergehouden, dat ik
u niet zou verkondigd hebben al den raad Gods.

<span id="an_20:28">20:28</span> Zo hebt dan acht op uzelven en op de
gehele kudde, over dewelke u de Heilige Geest tot opzieners gesteld
heeft, om de Gemeente Gods te weiden, welke Hij verkregen heeft door
Zijn eigen bloed.

<span id="an_20:29">20:29</span> Want dit weet ik, dat na mijn vertrek
zware wolven tot u inkomen zullen, die de kudde niet sparen.

<span id="an_20:30">20:30</span> En uit uzelven zullen mannen opstaan,
sprekende verkeerde dingen, om de discipelen af te trekken achter zich.

<span id="an_20:31">20:31</span> Daarom waakt, en gedenkt, dat ik drie
jaren lang nacht en dag, niet opgehouden heb een iegelijk met tranen te
vermanen.

<span id="an_20:32">20:32</span> En nu, broeders, ik bevele u Gode, en
den woorde Zijner genade, Die machtig is u op te bouwen, en u een
erfdeel te geven onder al de geheiligden.

<span id="an_20:33">20:33</span> Ik heb niemands zilver, of goud, of
kleding begeerd.

<span id="an_20:34">20:34</span> En gijzelve weet, dat deze handen tot
mijn nooddruft, en dergenen, die met mij waren, gediend hebben.

<span id="an_20:35">20:35</span> Ik heb u in alles getoond, dat men,
alzo arbeidende, de zwakken moet opnemen, en gedenken aan de woorden van
den Heere Jezus, dat Hij gezegd heeft: Het is zaliger te geven, dan te
ontvangen.

<span id="an_20:36">20:36</span> En als hij dit gezegd had, heeft hij
nederknielende met hen allen gebeden.

<span id="an_20:37">20:37</span> En er werd een groot geween van hen
allen; en zij, vallende om den hals van Paulus, kusten hem;

<span id="an_20:38">20:38</span> Zeer bedroefd zijnde, allermeest over
het woord, dat hij gezegd had, dat zij zijn aangezicht niet meer zien
zouden; en zij geleidden hem naar het schip.

<span id="an_21:1">21:1</span> En als het geschiedde, dat wij van hen
gescheiden en afgevaren waren, zo liepen wij rechtuit en kwamen te Kos,
en den dag daaraan te Rhodus, en van daar te Patara.

<span id="an_21:2">21:2</span> En een schip gevonden hebbende, dat naar
Fenicie overvoer, gingen wij er in en voeren af.

<span id="an_21:3">21:3</span> En als wij Cyprus in het gezicht
gekregen, en dat aan de linker hand gelaten hadden, voeren wij naar
Syrie, en kwamen aan te Tyrus; want het schip zoude aldaar den last
ontladen.

<span id="an_21:4">21:4</span> En de discipelen gevonden hebbende,
bleven wij daar zeven dagen; dewelke tot Paulus zeiden door den Geest,
dat hij niet zou opgaan naar Jeruzalem.

<span id="an_21:5">21:5</span> Toen het nu geschiedde, dat wij deze
dagen doorgebracht hadden, gingen wij uit, en reisden voort; en zij
geleidden ons allen met vrouwen en kinderen tot buiten de stad; en aan
den oever nederknielende, hebben wij gebeden.

<span id="an_21:6">21:6</span> En als wij elkander gegroet hadden,
gingen wij in het schip; maar zijlieden keerden wederom, elk naar het
zijne.

<span id="an_21:7">21:7</span> Wij nu, de scheepvaart volbracht hebbende
van Tyrus, kwamen aan te Ptolemais, en de broeders gegroet hebbende,
bleven een dag bij hen.

<span id="an_21:8">21:8</span> En des anderen daags, Paulus en wij, die
met hem waren, gingen van daar en kwamen te Cesarea; en gegaan zijnde in
het huis van Filippus, den evangelist (die een was van de zeven), bleven
wij bij hem.

<span id="an_21:9">21:9</span> Deze nu had vier dochters, nog maagden,
die profeteerden.

<span id="an_21:10">21:10</span> En als wij daar vele dagen gebleven
waren, kwam er een zeker profeet af van Judea, met name Agabus;

<span id="an_21:11">21:11</span> En hij kwam tot ons, en nam den gordel
van Paulus, en zichzelven handen en voeten gebonden hebbende, zeide: Dit
zegt de Heilige Geest: Den man, wiens deze gordel is, zullen de Joden
alzo te Jeruzalem binden, en overleveren in de handen der heidenen.

<span id="an_21:12">21:12</span> Als wij nu dit hoorden, baden beiden
wij en die van die plaats waren, dat hij niet zou opgaan naar Jeruzalem.

<span id="an_21:13">21:13</span> Maar Paulus antwoordde: Wat doet gij,
dat gij weent, en mijn hart week maakt? Want ik ben bereid niet alleen
gebonden te worden, maar ook te sterven te Jeruzalem voor den Naam van
den Heere Jezus.

<span id="an_21:14">21:14</span> En als hij zich niet liet afraden,
hielden wij ons tevreden, zeggende: De wil des Heeren geschiede.

<span id="an_21:15">21:15</span> En na die dagen maakten wij ons gereed,
en gingen op naar Jeruzalem.

<span id="an_21:16">21:16</span> En met ons gingen ook sommigen der
discipelen van Cesarea, leidende met zich een zekeren Mnason, van
Cyprus, een ouden discipel, bij dewelken wij zouden te huis liggen.

<span id="an_21:17">21:17</span> En als wij te Jeruzalem gekomen waren,
ontvingen ons de broeders blijdelijk.

<span id="an_21:18">21:18</span> En den volgenden dag ging Paulus met
ons in tot Jakobus; en al de ouderlingen waren daar gekomen.

<span id="an_21:19">21:19</span> En als hij hen gegroet had, verhaalde
hij van stuk tot stuk, wat God onder de heidenen door zijn dienst gedaan
had.

<span id="an_21:20">21:20</span> En zij, dat gehoord hebbende, loofden
den Heere, en zeiden tot hem: Gij ziet, broeder, hoevele duizenden van
Joden er zijn, die geloven; en zij zijn allen ijveraars van de wet.

<span id="an_21:21">21:21</span> En zij zijn aangaande u bericht, dat
gij al de Joden, die onder de heidenen zijn, leert van Mozes afvallen,
zeggende: dat zij de kinderen niet zouden besnijden, noch naar de wijze
der wet wandelen.

<span id="an_21:22">21:22</span> Wat is er dan te doen? Het is gans
nodig, dat de menigte samenkome; want zij zullen horen, dat gij gekomen
zijt.

<span id="an_21:23">21:23</span> Doe dan hetgeen wij u zeggen: Wij
hebben vier mannen, die een gelofte gedaan hebben.

<span id="an_21:24">21:24</span> Neem dezen tot u, en heilig u met hen,
en doe de onkosten nevens hen, opdat zij het hoofd bescheren mogen; en
alle mogen weten, dat er niets is aan hetgeen, waarvan zij, aangaande u,
bericht zijn; maar dat gij alzo wandelt, dat gij ook zelve de wet
onderhoudt.

<span id="an_21:25">21:25</span> Doch van de heidenen, die geloven,
hebben wij geschreven en goed gevonden, dat zij niets dergelijks zouden
onderhouden, dan dat zij zich wachten van hetgeen den afgoden geofferd
is, en van bloed, en van het verstikte, en van hoererij.

<span id="an_21:26">21:26</span> Toen nam Paulus de mannen met zich, en
den dag daaraan met hen geheiligd zijnde, ging hij in den tempel, en
verkondigde, dat de dagen der heiliging vervuld waren, blijvende daar,
totdat voor een iegelijk van hen de offerande opgeofferd was.

<span id="an_21:27">21:27</span> Als nu de zeven dagen zouden voleindigd
worden, zagen hem de Joden van Azie in den tempel, en beroerden al het
volk, en sloegen de handen aan hem,

<span id="an_21:28">21:28</span> Roepende: Gij Israelietische mannen,
komt te hulp! Deze is de mens, die tegen het volk, en de wet, en deze
plaats allen man overal leert; en bovendien heeft hij ook Grieken in den
tempel gebracht, en heeft deze heilige plaats ontheiligd.

<span id="an_21:29">21:29</span> Want zij hadden te voren Trofimus, den
Efezier, met hem in de stad gezien, welken zij meenden, dat Paulus in
den tempel gebracht had.

<span id="an_21:30">21:30</span> En de gehele stad kwam in roer en het
volk liep samen; en zij grepen Paulus, en trokken hem buiten den tempel;
en terstond werden de deuren gesloten.

<span id="an_21:31">21:31</span> En als zij hem zochten te doden, kwam
het gerucht tot den overste der bende, dat geheel Jeruzalem in
verwarring was.

<span id="an_21:32">21:32</span> Welke terstond krijgsknechten en
hoofdmannen over honderd tot zich nam, en liep af naar hen toe. Zij nu,
den oversten en de krijgsknechten ziende, hielden op van Paulus te
slaan.

<span id="an_21:33">21:33</span> Toen naderde de overste en greep hem,
en beval, dat men hem met twee ketenen zou binden; en vraagde, wie hij
was, en wat hij gedaan had.

<span id="an_21:34">21:34</span> En onder de schare riep de ene dit, de
andere wat anders. Doch als hij de zekerheid niet kon weten vanwege de
beroerte, beval hij, dat men hem in de legerplaats zou brengen.

<span id="an_21:35">21:35</span> En als hij aan de trappen gekomen was,
gebeurde het, dat hij van de krijgsknechten gedragen werd vanwege het
geweld der schare.

<span id="an_21:36">21:36</span> Want de menigte des volks volgde, al
roepende: Weg met hem!

<span id="an_21:37">21:37</span> En als Paulus nu in de legerplaats zou
geleid worden, zeide hij tot den overste: Is het mij geoorloofd tot u
wat te spreken? En hij zeide: Kent gij Grieks?

<span id="an_21:38">21:38</span> Zijt gij dan niet de Egyptenaar, die
voor deze dagen oproer verwekte, en de vier duizend moordenaars naar de
woestijn uitleidde?

<span id="an_21:39">21:39</span> Maar Paulus zeide: Ik ben een Joods man
van Tarsen, een burger van gene onvermaarde stad in Cilicie, en ik bid
u, laat mij toe tot het volk te spreken.

<span id="an_21:40">21:40</span> En als hij het toegelaten had, Paulus,
staande op de trappen, wenkte met de hand tot het volk; en als er grote
stilte geworden was, sprak hij hen aan in de Hebreeuwse taal, zeggende:

<span id="an_22:1">22:1</span> Mannen broeders en vaders, hoort mijn
verantwoording, die ik tegenwoordig tot u doen zal.

<span id="an_22:2">22:2</span> (Als zij nu hoorden, dat hij in de
Hebreeuwse taal hen aansprak, hielden zij zich te meer stil. En hij
zeide:)

<span id="an_22:3">22:3</span> Ik ben een Joods man, en te Tarsen in
Cilicie geboren, opgevoed in deze stad, aan de voeten van Gamaliel
onderwezen naar de bescheidenste wijze der vaderlijke wet, zijnde een
ijveraar Gods, gelijkerwijs gij allen heden zijt;

<span id="an_22:4">22:4</span> Die dezen weg vervolgd heb tot den dood,
bindende en in de gevangenissen overleverende beiden mannen en vrouwen.

<span id="an_22:5">22:5</span> Gelijk mij ook de hogepriester getuige
is, en de gehele raad der ouderlingen; van dewelke ik ook brieven
genomen hebbende tot de broeders, ben naar Damaskus gereisd, om ook
degenen, die daar waren, gebonden te brengen naar Jeruzalem, opdat zij
gestraft zouden worden.

<span id="an_22:6">22:6</span> Maar het geschiedde mij, als ik reisde,
en Damaskus genaakte, omtrent den middag, dat snellijk uit den hemel een
groot licht mij rondom omscheen.

<span id="an_22:7">22:7</span> En ik viel ter aarde, en ik hoorde een
stem, tot mij zeggende: Saul, Saul, wat vervolgt gij Mij?

<span id="an_22:8">22:8</span> En ik antwoordde: Wie zijt Gij, Heere? En
Hij zeide tot mij: Ik ben Jezus, de Nazarener, Welken gij vervolgt.

<span id="an_22:9">22:9</span> En die met mij waren, zagen wel het
licht, en werden zeer bevreesd; maar de stem Desgenen, Die tot mij
sprak, hoorden zij niet.

<span id="an_22:10">22:10</span> En ik zeide: Heere! wat zal ik doen? En
de Heere zeide tot mij: Sta op, en ga heen naar Damaskus; en aldaar zal
met u gesproken worden, van al hetgeen u geordineerd is te doen.

<span id="an_22:11">22:11</span> En als ik vanwege de heerlijkheid
deszelven lichts niet zag, zo werd ik bij de hand geleid van degenen,
die met mij waren, en kwam te Damaskus.

<span id="an_22:12">22:12</span> En een zekere Ananias, een godvruchtig
man naar de wet, goede getuigenis hebbende van al de Joden, die daar
woonden,

<span id="an_22:13">22:13</span> Kwam tot mij, en bij mij staande, zeide
tot mij: Saul, broeder, word weder ziende! En ter zelfder ure werd ik
ziende op hem.

<span id="an_22:14">22:14</span> En hij zeide: De God onzer vaderen
heeft u te voren verordineerd, om Zijn wil te kennen, en den
Rechtvaardige te zien, en de stem uit Zijn mond te horen.

<span id="an_22:15">22:15</span> Want gij zult Hem getuige zijn bij alle
mensen, van hetgeen gij gezien en gehoord hebt.

<span id="an_22:16">22:16</span> En nu, wat vertoeft gij? Sta op, en
laat u dopen, en uw zonden afwassen, aanroepende den Naam des Heeren.

<span id="an_22:17">22:17</span> En het gebeurde mij, als ik te
Jeruzalem wedergekeerd was, en in den tempel bad, dat ik in een
vertrekking van zinnen was;

<span id="an_22:18">22:18</span> En dat ik Hem zag, en Hij tot mij
zeide: Spoed u, en ga in der haast uit Jeruzalem; want zij zullen uw
getuigenis van Mij niet aannemen.

<span id="an_22:19">22:19</span> En ik zeide: Heere, zij weten, dat ik
in de gevangenis wierp, en in de synagogen geselde, die in U geloofden;

<span id="an_22:20">22:20</span> En toen het bloed van Stefanus, Uw
getuige, vergoten werd, dat ik daar ook bij stond, en mede een
welbehagen had in zijn dood, en de klederen bewaarde dergenen, die hem
doodden.

<span id="an_22:21">22:21</span> En Hij zeide tot mij: Ga heen; want Ik
zal u ver tot de heidenen afzenden.

<span id="an_22:22">22:22</span> Zij hoorden hem nu tot dit woord toe;
en zij verhieven hun stem, zeggende: Weg van de aarde met zulk een, want
het is niet behoorlijk, dat hij leve.

<span id="an_22:23">22:23</span> En als zij riepen, en de klederen van
zich smeten, en stof in de lucht wierpen,

<span id="an_22:24">22:24</span> Zo beval de overste, dat men hem in de
legerplaats zou brengen, en zeide, dat men hem met geselen onderzoeken
zou, opdat hij verstaan mocht, om wat oorzaak zij alzo over hem riepen.

<span id="an_22:25">22:25</span> En alzo zij hem met de riemen
uitrekten, zeide Paulus tot den hoofdman over honderd, die daar stond:
Is het ulieden geoorloofd een Romeinsen mens, en dien onveroordeeld, te
geselen?

<span id="an_22:26">22:26</span> Als nu de hoofdman over honderd dat
hoorde, ging hij toe, en boodschapte het den overste, zeggende: Zie, wat
gij te doen hebt; want deze mens is een Romein.

<span id="an_22:27">22:27</span> En de overste kwam toe, en zeide tot
hem: Zeg mij, zijt gij een Romein? En hij zeide: Ja.

<span id="an_22:28">22:28</span> En de overste antwoordde: Ik heb dit
burgerrecht voor een grote som gelds verkregen. En Paulus zeide: Maar ik
ben ook een burger geboren.

<span id="an_22:29">22:29</span> Terstond dan lieten zij van hem af, die
hem zouden onderzocht hebben. En de overste werd ook bevreesd, toen hij
verstond, dat hij een Romein was, en dat hij hem had gebonden.

<span id="an_22:30">22:30</span> En des anderen daags, willende de
zekerheid weten, waarom hij van de Joden beschuldigd werd, maakte hij
hem los van de banden, en beval, dat de overpriesters en hun gehele raad
zouden komen; en Paulus afgebracht hebbende, stelde hij hem voor hen.

<span id="an_23:1">23:1</span> En Paulus, de ogen op den raad houdende,
zeide: Mannen broeders! ik heb met alle goed geweten voor God gewandeld
tot op dezen dag.

<span id="an_23:2">23:2</span> Maar de hogepriester Ananias beval
dengenen, die bij hem stonden, dat zij hem op den mond zouden slaan.

<span id="an_23:3">23:3</span> Toen zeide Paulus tot hem: God zal u
slaan, gij gewitte wand! Zit gij ook om mij te oordelen naar de wet, en
beveelt gij, tegen de wet, dat men mij zal slaan?

<span id="an_23:4">23:4</span> En die daarbij stonden, zeiden: Scheldt
gij den hogepriester Gods?

<span id="an_23:5">23:5</span> En Paulus zeide: Ik wist niet, broeders!
dat het de hogepriester was; want er is geschreven: Den overste uws
volks zult gij niet vloeken.

<span id="an_23:6">23:6</span> En Paulus wetende dat het ene deel was
van de Sadduceen, en het andere van de Farizeen, riep in den raad:
Mannen broeders, ik ben een Farizeer, eens Farizeers zoon; ik word over
de hoop en opstanding der doden geoordeeld.

<span id="an_23:7">23:7</span> En als hij dit gesproken had, ontstond er
tweedracht tussen de Farizeen en de Sadduceen, en de menigte werd
verdeeld.

<span id="an_23:8">23:8</span> Want de Sadduceen zeggen, dat er geen
opstanding is, noch engel, noch geest, maar de Farizeen belijden het
beide.

<span id="an_23:9">23:9</span> En er geschiedde een groot geroep; en de
Schriftgeleerden van de zijde der Farizeen stonden op, en streden,
zeggende: Wij vinden geen kwaad in dezen mens; en indien een geest tot
hem gesproken heeft, of een engel, laat ons tegen God niet strijden.

<span id="an_23:10">23:10</span> En als er grote tweedracht ontstaan
was, de overste, vrezende, dat Paulus van hen verscheurd mocht worden,
gebood, dat het krijgsvolk zou afkomen, en hem uit het midden van hen
wegrukken, en in de legerplaats brengen.

<span id="an_23:11">23:11</span> En den volgenden nacht stond de Heere
bij hem, en zeide: Heb goeden moed, Paulus, want gelijk gij te Jeruzalem
van Mij betuigd hebt alzo moet gij ook te Rome getuigen.

<span id="an_23:12">23:12</span> En als het dag geworden was, maakten
sommigen van de Joden een samenrotting, en vervloekten zichzelven,
zeggende, dat zij noch eten noch drinken zouden, totdat zij Paulus
zouden gedood hebben.

<span id="an_23:13">23:13</span> En zij waren meer dan veertig, die
dezen eed te zamen gedaan hadden;

<span id="an_23:14">23:14</span> Dewelke gingen tot de overpriesters en
de ouderlingen, en zeiden: Wij hebben ons zelven met vervloeking
vervloekt, niets te zullen nuttigen, totdat wij Paulus zullen gedood
hebben.

<span id="an_23:15">23:15</span> Gij dan nu, laat den overste weten met
den raad, dat hij hem morgen tot u afbrenge, alsof gij nadere kennis
zoudt nemen van zijn zaken; en wij zijn bereid hem om te brengen, eer
hij bij u komt.

<span id="an_23:16">23:16</span> En als de zoon van Paulus' zuster deze
lage gehoord had, kwam hij daar, en ging in de legerplaats, en
boodschapte het Paulus.

<span id="an_23:17">23:17</span> En Paulus riep tot zich een van de
hoofdmannen over honderd, en zeide: Leid dezen jongeling heen tot den
overste; want hij heeft hem wat te boodschappen.

<span id="an_23:18">23:18</span> Deze dan nam hem en bracht hem tot den
overste, en zeide: Paulus, de gevangene, heeft mij tot zich geroepen, en
begeerd, dat ik dezen jongeling tot u zou brengen, die u wat heeft te
zeggen.

<span id="an_23:19">23:19</span> De overste nu nam hem bij de hand, en
bezijden gegaan zijnde, vraagde hij: Wat is het dat gij mij hebt te
boodschappen?

<span id="an_23:20">23:20</span> En hij zeide: De Joden zijn
overeengekomen, om van u te begeren, dat gij Paulus morgen in den raad
zoudt afbrengen, alsof zij iets van hem nader zouden onderzoeken.

<span id="an_23:21">23:21</span> Doch geloof hen niet; want meer dan
veertig mannen uit hen leggen hem lagen, welke zichzelven met een
vervloeking verbonden hebben noch te eten noch te drinken, totdat zij
hem zullen omgebracht hebben; en zij zijn nu gereed, verwachtende de
toezegging van u.

<span id="an_23:22">23:22</span> De overste dan liet den jongeling gaan,
hem gebiedende: Zeg niemand voort, dat gij mij zulks geopenbaard hebt.

<span id="an_23:23">23:23</span> En zekere twee van de hoofdmannen over
honderd tot zich geroepen hebbende, zeide hij: Maakt tweehonderd
krijgsknechten gereed, opdat zij naar Cesarea trekken, en zeventig
ruiters, en tweehonderd schutters, tegen de derde ure des nachts;

<span id="an_23:24">23:24</span> En laat ze zadel beesten bestellen,
opdat zij Paulus daarop zetten, en behouden overbrengen tot den
stadhouder Felix.

<span id="an_23:25">23:25</span> En hij schreef een brief, hebbende
dezen inhoud:

<span id="an_23:26">23:26</span> Claudius Lysias aan den machtigsten
stadhouder Felix groetenis.

<span id="an_23:27">23:27</span> Alzo deze man van de Joden gegrepen
was, en van hen omgebracht zou geworden zijn, ben ik daarover gekomen
met het krijgsvolk, en heb hem hun ontnomen, bericht zijnde, dat hij een
Romein is.

<span id="an_23:28">23:28</span> En willende de zaak weten, waarover zij
hem beschuldigden, bracht ik hem af in hun raad;

<span id="an_23:29">23:29</span> Welken ik bevond beschuldigd te worden
over vragen hunner wet; maar geen beschuldiging tegen hem te zijn, die
den dood of banden waardig is.

<span id="an_23:30">23:30</span> En als mij te kennen gegeven was, dat
van de Joden een lage tegen deze man gelegd zou worden, zo heb ik hem
terstond aan u gezonden; gebiedende ook den beschuldigers voor u te
zeggen, hetgeen zij tegen hem hadden. Vaarwel.

<span id="an_23:31">23:31</span> De krijgsknechten dan, gelijk hun
bevolen was, namen Paulus, en brachten hem des nachts tot Antipatris.

<span id="an_23:32">23:32</span> En des anderen daags, latende de
ruiters met hem trekken, keerden zij wederom naar de legerplaats.

<span id="an_23:33">23:33</span> Dewelken als zij te Cesarea gekomen
waren, en den brief den stadhouder overgeleverd hadden, hebben zij ook
Paulus voor hem gesteld.

<span id="an_23:34">23:34</span> En de stadhouder, den brief gelezen
hebbende, vraagde, uit wat provincie hij was; en verstaande, dat hij van
Cilicie was,

<span id="an_23:35">23:35</span> Zeide hij: Ik zal u horen, als ook uw
beschuldigers hier zullen gekomen zijn. En hij beval, dat hij in het
rechthuis van Herodes zou bewaard worden.

<span id="an_24:1">24:1</span> En vijf dagen daarna kwam de hogepriester
Ananias af met de ouderlingen, en een zekeren voorspraak, genaamd
Tertullus, dewelke verschenen voor den stadhouder tegen Paulus.

<span id="an_24:2">24:2</span> En als hij geroepen was, begon Tertullus
hem te beschuldigen, zeggende:

<span id="an_24:3">24:3</span> Dat wij grote vrede door u bekomen, en
dat vele loffelijke diensten deze volke geschieden door uw
voorzichtigheid, machtigste Felix, nemen wij ganselijk en overal met
alle dankbaarheid aan.

<span id="an_24:4">24:4</span> Maar opdat ik u niet lang ophoude, ik bid
u, dat gij ons, naar uw bescheidenheid, kortelijk hoort.

<span id="an_24:5">24:5</span> Want wij hebben dezen man bevonden te
zijn een pest, en een, die oproer verwekt onder al de Joden, door de
ganse wereld, en een oppersten voorstander van de sekte der Nazarenen.

<span id="an_24:6">24:6</span> Die ook gepoogd heeft den tempel te
ontheiligen, welken wij ook gegrepen hebben, en naar onze wet hebben
willen oordelen.

<span id="an_24:7">24:7</span> Maar Lysias, de overste, daarover
komende, heeft hem met groot geweld uit onze handen weggebracht;

<span id="an_24:8">24:8</span> Gebiedende zijn beschuldigers tot u te
komen; van dewelken gij zelf, hem onderzocht hebbende, zult kunnen
verstaan al hetgeen, waarvan wij hem beschuldigen.

<span id="an_24:9">24:9</span> En ook de Joden stemden het toe,
zeggende, dat deze dingen alzo waren.

<span id="an_24:10">24:10</span> Maar Paulus, als hem de stadhouder
gewenkt had, dat hij zou spreken, antwoordde: Dewijl ik weet, dat gij nu
vele jaren over dit volk rechter zijt geweest, zo verantwoord ik
mijzelven met des te beteren moed.

<span id="an_24:11">24:11</span> Alzo gij kunt weten, dat het niet meer
dan twaalf dagen zijn, van dat ik ben opgekomen om te aanbidden te
Jeruzalem;

<span id="an_24:12">24:12</span> En zij hebben mij noch in den tempel
gevonden tot iemand sprekende, of enige samenrotting des volks makende,
noch in de synagogen, noch in de stad;

<span id="an_24:13">24:13</span> En zij kunnen niet bewijzen, waarvan
zij mij nu beschuldigen.

<span id="an_24:14">24:14</span> Maar dit beken ik u, dat ik naar dien
weg, welken zij sekte noemen, den God der vaderen alzo diene, gelovende
alles, wat in de wet en in de profeten geschreven is;

<span id="an_24:15">24:15</span> Hebbende hoop op God, welke dezen ook
zelf verwachten, dat er een opstanding der doden wezen zal, beiden der
rechtvaardigen en der onrechtvaardigen.

<span id="an_24:16">24:16</span> En hierin oefen ik mijzelven, om altijd
een onergerlijk geweten te hebben bij God en de mensen.

<span id="an_24:17">24:17</span> Doch na vele jaren ben ik gekomen om
aalmoezen te doen aan mijn volk, en offeranden.

<span id="an_24:18">24:18</span> Waarover mij gevonden hebben, geheiligd
zijnde, in den tempel, niet met volk, noch met beroerte, enige Joden uit
Azie;

<span id="an_24:19">24:19</span> Welke behoorden hier voor u
tegenwoordig te zijn, en mij te beschuldigen, indien zij iets hadden
tegen mij.

<span id="an_24:20">24:20</span> Of dat dezen zelf zeggen of zij enig
onrecht in mij gevonden hebben, als ik voor den raad stond;

<span id="an_24:21">24:21</span> Dan van dit enig woord, hetwelk ik
riep, staande onder hen: Over de opstanding der doden word ik heden van
ulieden geoordeeld!

<span id="an_24:22">24:22</span> Toen nu Felix dit gehoord had, stelde
hij hen uit, zeggende: Als ik nader wetenschap van dezen weg zal hebben,
wanneer Lysias, de overste, zal afgekomen zijn, zo zal ik volle kennis
nemen van uw zaken.

<span id="an_24:23">24:23</span> En hij beval den hoofdman over honderd,
dat Paulus zou bewaard worden, en verlichting hebben, en dat hij niemand
van de zijnen zou beletten hem te dienen, of tot hem te komen.

<span id="an_24:24">24:24</span> En na sommige dagen, Felix, daar
gekomen zijnde met Drusilla, zijn vrouw, die een Jodin was, ontbood
Paulus, en hoorde hem van het geloof in Christus.

<span id="an_24:25">24:25</span> En als hij handelde van
rechtvaardigheid, en matigheid, en van het toekomende oordeel, Felix,
zeer bevreesd geworden zijnde, antwoordde: Voor ditmaal ga heen; en als
ik gelegenen tijd zal hebben bekomen, zo zal ik u tot mij roepen.

<span id="an_24:26">24:26</span> En tegelijk ook hopende, dat hem van
Paulus geld gegeven zou worden, opdat hij hem losliet; waarom hij hem
ook dikwijls ontbood, en sprak met hem.

<span id="an_24:27">24:27</span> Maar als twee jaren vervuld waren,
kreeg Felix Porcius Festus in zijn plaats; en Felix, willende den Joden
gunst bewijzen, liet Paulus gevangen.

<span id="an_25:1">25:1</span> Festus dan, in de provincie gekomen
zijnde, ging na drie dagen van Cesarea op naar Jeruzalem.

<span id="an_25:2">25:2</span> En de hogepriester, en de voornaamsten
der Joden, verschenen voor hem tegen Paulus en baden hem,

<span id="an_25:3">25:3</span> Begerende gunst tegen hem, opdat hij hem
zou doen komen te Jeruzalem; en leggende een lage, om hem op den weg om
te brengen.

<span id="an_25:4">25:4</span> Doch Festus antwoordde, dat Paulus te
Cesarea bewaard werd, en dat hij zelf haast derwaarts zou verreizen.

<span id="an_25:5">25:5</span> Die dan, zeide hij, onder u kunnen, dat
zij mede afreizen, en zo er iets onbehoorlijks in dezen man is, dat zij
hem beschuldigen.

<span id="an_25:6">25:6</span> En als hij onder hen niet meer dan tien
dagen doorgebracht had, kwam hij af naar Cesarea; en des anderen daags,
op den rechterstoel gezeten zijnde, beval hij, dat Paulus zou voor
gebracht worden.

<span id="an_25:7">25:7</span> En als hij daar gekomen was, stonden de
Joden, die van Jeruzalem afgekomen waren, rondom hem, vele en zware
beschuldigingen tegen Paulus voortbrengende, die zij niet konden
bewijzen;

<span id="an_25:8">25:8</span> Dewijl hij, antwoordende, zeide: Ik heb
noch tegen de wet der Joden, noch tegen den tempel, noch tegen den
keizer iets gezondigd.

<span id="an_25:9">25:9</span> Maar Festus, willende den Joden gunst
bewijzen, antwoordde Paulus, en zeide: Wilt gij naar Jeruzalem opgaan,
en aldaar voor mij over deze dingen geoordeeld worden?

<span id="an_25:10">25:10</span> En Paulus zeide: Ik sta voor den
rechterstoel des keizers, waar ik geoordeeld moet worden; den Joden heb
ik geen onrecht gedaan; gelijk gij ook zeer wel weet.

<span id="an_25:11">25:11</span> Want indien ik onrecht doe, en iets des
doods waardig gedaan heb, ik weiger niet te sterven; maar indien er
niets is van hetgeen, waarvan dezen mij beschuldigen, zo kan niemand mij
hun uit gunst overgeven. Ik beroep mij op den keizer.

<span id="an_25:12">25:12</span> Toen antwoordde Festus, als hij met den
raad gesproken had: Hebt gij u op den keizer beroepen? Gij zult tot den
keizer gaan.

<span id="an_25:13">25:13</span> En als enige dagen voorbijgegaan waren,
kwamen de koning Agrippa en Bernice te Cesarea, om Festus te begroeten.

<span id="an_25:14">25:14</span> En toen zij aldaar vele dagen
doorgebracht hadden, heeft Festus de zaken van Paulus aan den koning
verhaald, zeggende: Hier is een zeker man van Felix gevangen gelaten;

<span id="an_25:15">25:15</span> Om wiens wil, als ik te Jeruzalem was,
de overpriesters en de ouderlingen der Joden verschenen, begerende
vonnis tegen hem;

<span id="an_25:16">25:16</span> Aan dewelke ik antwoordde, dat de
Romeinen de gewoonte niet hebben, enigen mens uit gunst ter dood over te
geven, eer de beschuldigde de beschuldigers tegenwoordig heeft, en
plaats van verantwoording gekregen heeft over de beschuldiging.

<span id="an_25:17">25:17</span> Als zij dan gezamenlijk alhier gekomen
waren, zo heb ik, geen uitstel nemende, des daags daaraan op den
rechterstoel gezeten, en beval, dat de man zoude voor gebracht worden;

<span id="an_25:18">25:18</span> Over welken de beschuldigers, hier
staande, geen zaak hebben voorgebracht, waarvan ik vermoedde;

<span id="an_25:19">25:19</span> Maar hadden tegen hem enige vragen van
hun godsdienst, en van zekeren Jezus, Die gestorven was, Welken Paulus
zeide te leven.

<span id="an_25:20">25:20</span> En als ik over de onderzoeking van deze
zaak in twijfeling was, zeide ik, of hij wilde gaan naar Jeruzalem, en
aldaar over deze dingen geoordeeld worden.

<span id="an_25:21">25:21</span> En als Paulus zich beriep, dat men hem
tot de kennis des keizers bewaren zou, zo heb ik bevolen, dat hij
bewaard zoude worden, ter tijd toe, dat ik hem tot den keizer zenden
zou.

<span id="an_25:22">25:22</span> En Agrippa zeide tot Festus: Ik wilde
ook zelf dien mens wel horen. En hij zeide: Morgen zult gij hem horen.

<span id="an_25:23">25:23</span> Des anderen daags dan, als Agrippa
gekomen was en Bernice, met grote pracht, en als zij ingegaan waren in
het rechthuis, met de oversten over duizend, en de mannen, die de
voornaamsten de stad waren, werd Paulus op bevel van Festus voor
gebracht.

<span id="an_25:24">25:24</span> En Festus zeide: Koning Agrippa, en gij
mannen allen, die met ons hier tegenwoordig zijt, gij ziet dezen, van
welken mij de ganse menigte der Joden heeft aangesproken, beide te
Jeruzalem en hier, roepende, dat hij niet meer behoort te leven.

<span id="an_25:25">25:25</span> Maar ik bevonden hebbende, dat hij
niets des doods waardig gedaan had, en dewijl hij ook zelf zich op den
keizer beroepen heeft, heb besloten hem te zenden.

<span id="an_25:26">25:26</span> Van welken ik niets zekers heb aan den
heer te schrijven; daarom heb ik hem voor ulieden voorgebracht, en meest
voor u, koning Agrippa, opdat ik, na gedane onderzoeking, wat heb te
schrijven.

<span id="an_25:27">25:27</span> Want het dunkt mij tegen rede, een
gevangene te zenden, en niet ook de beschuldigingen, die tegen hem zijn,
te kennen te geven.

<span id="an_26:1">26:1</span> En Agrippa zeide tot Paulus: Het is u
geoorloofd voor uzelven te spreken. Toen strekte Paulus de hand uit, en
verantwoordde zich aldus:

<span id="an_26:2">26:2</span> Ik acht mijzelven gelukkig, o koning
Agrippa, dat ik mij heden voor u zal verantwoorden van alles, waarover
ik van de Joden beschuldigd word;

<span id="an_26:3">26:3</span> Allermeest, dewijl ik weet, dat gij
kennis hebt van alle gewoonten en vragen, die onder de Joden zijn.
Daarom bid ik u, dat gij mij lankmoediglijk hoort.

<span id="an_26:4">26:4</span> Mijn leven dan van der jonkheid aan,
hetwelk van den beginne onder mijn volk te Jeruzalem geweest is, weten
al de Joden;

<span id="an_26:5">26:5</span> Als die van over lang mij te voren gekend
hebben (indien zij het wilden getuigen), dat ik, naar de bescheidenste
sekte van onzen godsdienst, als een Farizeer geleefd heb.

<span id="an_26:6">26:6</span> En nu sta ik, en word geoordeeld over de
hoop der belofte, die van God tot de vaderen geschied is;

<span id="an_26:7">26:7</span> Tot dewelke onze twaalf geslachten,
geduriglijk nacht en dag God dienende, verhopen te komen; over welke
hoop ik, o koning Agrippa, van de Joden word beschuldigd.

<span id="an_26:8">26:8</span> Wat? wordt het bij ulieden ongelofelijk
geoordeeld, dat God de doden opwekt?

<span id="an_26:9">26:9</span> Ik meende waarlijk bij mijzelven, dat ik
tegen den Naam van Jezus van Nazareth vele wederpartijdige dingen moest
doen.

<span id="an_26:10">26:10</span> Hetwelk ik ook gedaan heb te Jeruzalem,
en ik heb velen van de heiligen in de gevangenissen gesloten, de macht
van de overpriesters ontvangen hebbende; en als zij omgebracht werden,
stemde ik het toe.

<span id="an_26:11">26:11</span> En door al de synagogen heb ik hen
dikmaals gestraft, en gedwongen te lasteren; en boven mate tegen hen
woedende, heb ik hen vervolgd, ook tot in de buiten landse steden.

<span id="an_26:12">26:12</span> Waarover ook als ik naar Damaskus
reisde, met macht en last, welk ik van de overpriesters had,

<span id="an_26:13">26:13</span> Zag ik, o koning, in het midden van den
dag, op den weg een licht, boven den glans der zon, van den hemel mij en
degenen, die met mij reisden, omschijnende.

<span id="an_26:14">26:14</span> En als wij allen ter aarde
nedergevallen waren, hoorde ik een stem, tot mij sprekende, en zeggende
in de Hebreeuwse taal: Saul, Saul, wat vervolgt gij Mij? Het is u hard,
tegen de prikkels de verzenen te slaan.

<span id="an_26:15">26:15</span> En ik zeide: Wie zijt Gij, Heere? En
Hij zeide: Ik ben Jezus, Dien gij vervolgt.

<span id="an_26:16">26:16</span> Maar richt u op, en sta op uw voeten;
want hiertoe ben Ik u verschenen, om u te stellen tot een dienaar en
getuige der dingen, beide die gij gezien hebt en in welke Ik u nog zal
verschijnen;

<span id="an_26:17">26:17</span> Verlossende u van dit volk, en van de
heidenen, tot dewelke Ik u nu zende;

<span id="an_26:18">26:18</span> Om hun ogen te openen, en hen te
bekeren van de duisternis tot het licht, en van de macht des satans tot
God; opdat zij vergeving der zonden ontvangen, en een erfdeel onder de
geheiligden, door het geloof in Mij.

<span id="an_26:19">26:19</span> Daarom, o koning Agrippa, ben ik dat
Hemels gezicht niet ongehoorzaam geweest;

<span id="an_26:20">26:20</span> Maar heb eerst dengenen, die te
Damaskus waren, en te Jeruzalem, en in het gehele land van Judea, en den
heidenen verkondigd, dat zij zich zouden beteren, en tot God bekeren,
werken doende der bekering waardig.

<span id="an_26:21">26:21</span> Om dezer zaken wil hebben mij de Joden
in den tempel gegrepen en gepoogd om te brengen.

<span id="an_26:22">26:22</span> Dan, hulp van God verkregen hebbende,
sta ik tot op dezen dag, betuigende beiden klein en groot; niets
zeggende buiten hetgeen de profeten en Mozes gesproken hebben, dat
geschieden zoude:

<span id="an_26:23">26:23</span> Namelijk dat de Christus lijden moest,
en dat Hij, de Eerste uit de opstanding der doden zijnde, een licht zou
verkondigen dezen volke, en den heidenen.

<span id="an_26:24">26:24</span> En als hij deze dingen tot
verantwoording sprak, zeide Festus met grote stem: Gij raast, Paulus, de
grote geleerdheid brengt u tot razernij!

<span id="an_26:25">26:25</span> Maar hij zeide: Ik raas niet,
machtigste Festus, maar ik spreek woorden van waarheid en van een gezond
verstand;

<span id="an_26:26">26:26</span> Want de koning weet van deze dingen,
tot welken ik ook vrijmoedigheid gebruikende spreek; want ik geloof
niet, dat hem iets van deze dingen verborgen is; want dit is in geen
hoek geschied.

<span id="an_26:27">26:27</span> Gelooft gij, o koning Agrippa, de
profeten? Ik weet dat gij ze gelooft.

<span id="an_26:28">26:28</span> En Agrippa zeide tot Paulus: Gij
beweegt mij bijna een Christen te worden.

<span id="an_26:29">26:29</span> En Paulus zeide: Ik wenste wel van God,
dat, en bijna en geheellijk, niet alleen gij, maar ook allen, die mij
heden horen, zodanigen wierden, gelijk als ik ben, uitgenomen deze
banden.

<span id="an_26:30">26:30</span> En als hij dit gezegd had, stond de
koning op, en de stadhouder, en Bernice, en die met hen gezeten waren;

<span id="an_26:31">26:31</span> En aan een zijde gegaan zijnde, spraken
zij tot elkander, zeggende: Deze mens doet niets des doods of der banden
waardig.

<span id="an_26:32">26:32</span> En Agrippa zeide tot Festus: Deze mens
kon losgelaten worden, indien hij zich op den keizer niet had beroepen.

<span id="an_27:1">27:1</span> En als het besloten was, dat wij naar
Italie zouden afvaren, leverden zij Paulus en enige andere gevangenen,
over aan een hoofdman over honderd, met name Julius van de keizerlijke
bende.

<span id="an_27:2">27:2</span> En in een Adramyttenisch schip gegaan
zijnde, alzo wij de plaatsen langs Azie bevaren zouden, voeren wij af;
en Aristarchus, de Macedonier van Thessalonica, was met ons.

<span id="an_27:3">27:3</span> En des anderen daags kwamen wij aan te
Sidon. En Julius, vriendelijk met Paulus handelende, liet hem toe tot de
vrienden te gaan, om van hen bezorgd te worden.

<span id="an_27:4">27:4</span> En van daar afgevaren zijnde, voeren wij
onder Cyprus heen, omdat de winden ons tegen waren.

<span id="an_27:5">27:5</span> En de zee, die langs Cilicie en Pamfylie
is, doorgevaren zijnde, kwamen wij aan te Myra in Lycie.

<span id="an_27:6">27:6</span> En de hoofdman, aldaar een schip gevonden
hebbende van Alexandrie, dat naar Italie voer, deed ons in hetzelve
overgaan.

<span id="an_27:7">27:7</span> En als wij vele dagen langzaam
voortvoeren, en nauwelijks tegenover Knidus gekomen waren, overmits het
ons de wind niet toeliet, zo voeren wij onder Kreta heen, tegenover
Salmone.

<span id="an_27:8">27:8</span> En hetzelve nauwelijks voorbij zeilende,
kwamen wij in een zekere plaats genaamd Schonehavens, waar de stad Lasea
nabij was.

<span id="an_27:9">27:9</span> En als veel tijd verlopen, en de vaart nu
zorgelijk was, omdat ook de vasten nu voorbij was, vermaande hen Paulus,

<span id="an_27:10">27:10</span> En zeide tot hen: Mannen, ik zie, dat
de vaart zal geschieden met hinder en grote schade, niet alleen van de
lading en van het schip, maar ook van ons leven.

<span id="an_27:11">27:11</span> Doch de hoofdman geloofde meer den
stuurman en den schipper, dan hetgeen van Paulus gezegd werd.

<span id="an_27:12">27:12</span> En alzo de haven ongelegen was om te
overwinteren, vond het meerder deel geraden ook van daar te varen, of
zij enigszins te Fenix konden aankomen om te overwinteren, zijnde een
haven in Kreta, strekkende tegen het zuidwesten en tegen het
noordwesten.

<span id="an_27:13">27:13</span> En alzo de zuidenwind zachtelijk
waaide, meenden zij hun voornemen verkregen te hebben, en afgevaren
zijnde, zeilden zij dicht voorbij Kreta henen.

<span id="an_27:14">27:14</span> Maar niet lang daarna, sloeg tegen
hetzelve een stormwind, genaamd Euroklydon.

<span id="an_27:15">27:15</span> En als het schip daarmede weggerukt
werd, en niet kon tegen den wind opzeilen, gaven wij het op, en dreven
heen.

<span id="an_27:16">27:16</span> En lopende onder een zeker eilandje,
genaamd Klauda, konden wij nauwelijks de boot machtig worden.

<span id="an_27:17">27:17</span> Dewelke opgehaald hebbende, gebruikten
zij alle behulpselen, het schip ondergordende; en alzo zij vreesden, dat
zij op de droogte Syrtis vervallen zouden, streken zij het zeil, en
dreven alzo henen.

<span id="an_27:18">27:18</span> En alzo wij van het onweder
geweldiglijk geslingerd werden, deden zij den volgende dag een uitworp;

<span id="an_27:19">27:19</span> En den derden dag wierpen wij met onze
eigen handen het scheepsgereedschap uit.

<span id="an_27:20">27:20</span> En als noch zon noch gesternten
verschenen in vele dagen, en geen klein onweder ons drukte, zo werd ons
voort alle hoop van behouden te worden benomen.

<span id="an_27:21">27:21</span> En als men langen tijd zonder eten
geweest was, toen stond Paulus op in het midden van hen, en zeide: O
mannen, men behoorde mij wel gehoor gegeven te hebben, en van Kreta niet
afgevaren te zijn, en dezen hinder en deze schade verhoed te hebben;

<span id="an_27:22">27:22</span> Doch alsnu vermaan ik ulieden
goedsmoeds te zijn; want er zal geen verlies geschieden van iemands
leven onder u, maar alleen van het schip.

<span id="an_27:23">27:23</span> Want dezen zelfden nacht heeft bij mij
gestaan een engel Gods, Wiens ik ben, Welken ook ik dien,

<span id="an_27:24">27:24</span> Zeggende: Vrees niet, Paulus, gij moet
voor den keizer gesteld worden; en zie, God heeft u geschonken allen,
die met u varen.

<span id="an_27:25">27:25</span> Daarom zijt goedsmoeds, mannen, want ik
geloof Gode, dat het alzo zijn zal, gelijkerwijs het mij gezegd is.

<span id="an_27:26">27:26</span> Doch wij moeten op een zeker eiland
vervallen.

<span id="an_27:27">27:27</span> Als nu de veertiende nacht gekomen was,
alzo wij in de Adriatische zee herwaarts en derwaarts gedreven werden,
omtrent het midden des nachts, vermoedden de scheepslieden, dat hun enig
land naderde.

<span id="an_27:28">27:28</span> En het dieplood uitgeworpen hebbende,
vonden zij twintig vademen; en een weinig voortgevaren zijnde, wierpen
zij wederom het dieplood uit, en vonden vijftien vademen;

<span id="an_27:29">27:29</span> En vrezende, dat zij ergens op harde
plaatsen vervallen mochten, wierpen zij vier ankers van het achterschip
uit, en wensten, dat het dag werd.

<span id="an_27:30">27:30</span> Maar als de scheepslieden zochten uit
het schip te vlieden, en de boot nederlieten in de zee, onder den
schijn, alsof zij uit het voorschip de ankers zouden uitbrengen,

<span id="an_27:31">27:31</span> Zeide Paulus tot den hoofdman en tot de
krijgsknechten: Indien dezen in het schip niet blijven, gij kunt niet
behouden worden.

<span id="an_27:32">27:32</span> Toen hieuwen de krijgsknechten de
touwen af van de boot, en lieten haar vallen.

<span id="an_27:33">27:33</span> En ondertussen dat het dag zou worden,
vermaande Paulus hen allen, dat zij zouden spijze nemen, en zeide: Het
is heden de veertiende dag, dat gij verwachtende blijft zonder eten, en
niets hebt genomen.

<span id="an_27:34">27:34</span> Daarom vermaan ik u spijze te nemen,
want dat dient tot uw behouding; want niemand van u zal een haar van het
hoofd vallen.

<span id="an_27:35">27:35</span> En als hij dit gezegd had en brood
genomen had, dankte hij God in aller tegenwoordigheid; en hetzelve
gebroken hebbende, begon hij te eten.

<span id="an_27:36">27:36</span> En zij allen, goedsmoeds geworden
zijnde, namen ook zelven spijze.

<span id="an_27:37">27:37</span> Wij waren nu in het schip in alles
tweehonderd zes en zeventig zielen.

<span id="an_27:38">27:38</span> En als zij met spijze verzadigd waren,
lichtten zij het schip, en wierpen het koren uit in de zee.

<span id="an_27:39">27:39</span> En toen het dag werd, kenden zij het
land niet; maar zij merkten een zekeren inham, die een oever had, tegen
denwelken zij geraden vonden, zo zij konden, het schip aan te zetten.

<span id="an_27:40">27:40</span> En als zij de ankers opgehaald hadden,
gaven zij het schip aan de zee over, meteen de roerbanden losmakende; en
het razeil naar den wind opgehaald hebbende, hielden zij het naar den
oever toe.

<span id="an_27:41">27:41</span> Maar vervallende op een plaats, die de
zee aan beide zijden had, zetten zij het schip daarop; en het voorschip,
vastzittende, bleef onbewegelijk, maar het achterschip brak van het
geweld der baren.

<span id="an_27:42">27:42</span> De raadslag nu der krijgslieden was,
dat zij de gevangenen zouden doden, opdat niemand, ontzwommen zijnde,
zoude ontvlieden.

<span id="an_27:43">27:43</span> Maar de hoofdman, willen Paulus
behouden, belette hun dat voornemen, en beval, dat degenen, die zwemmen
konden, zich eerst zouden afwerpen, en te land komen;

<span id="an_27:44">27:44</span> En de anderen, sommigen op planken, en
sommigen op enige stukken van het schip. En alzo is het geschied, dat
zij allen behouden aan het land gekomen zijn.

<span id="an_28:1">28:1</span> En als zij ontkomen waren, toen
verstonden zij, dat het eiland Melite heette.

<span id="an_28:2">28:2</span> En de barbaren bewezen ons geen gemene
vriendelijkheid; want een groot vuur ontstoken hebbende, namen zij ons
allen in, om den regen, die overkwam, en om de koude.

<span id="an_28:3">28:3</span> En als Paulus een hoop rijzen
bijeengeraapt en op het vuur gelegd had, kwam er een adder uit door de
hitte, en vatte zijn hand.

<span id="an_28:4">28:4</span> En als de barbaren het beest zagen aan
zijn hand hangen, zeiden zij tot elkander: Deze mens is gewisselijk een
doodslager, welken de wraak niet laat leven, daar hij uit de zee
ontkomen is.

<span id="an_28:5">28:5</span> Maar hij schudde het beest af in het
vuur, en leed niets kwaads.

<span id="an_28:6">28:6</span> En zij verwachtten, dat hij zou
opzwellen, of terstond dood nedervallen. Maar als zij lang gewacht
hadden, en zagen, dat geen ongemak hem overkwam, werden zij veranderd,
en zeiden, dat hij een god was.

<span id="an_28:7">28:7</span> En hier, omtrent dezelfde plaats, had de
voornaamste van het eiland, met name Publius, zijn landhoeven, die ons
ontving, en drie dagen vriendelijk herbergde.

<span id="an_28:8">28:8</span> En het geschiedde, dat de vader van
Publius, met koortsen en den roden loop bevangen zijnde, te bed lag; tot
denwelken Paulus inging, en als hij gebeden had, legde hij de handen op
hem, en maakte hem gezond.

<span id="an_28:9">28:9</span> Als dit dan geschied was, kwamen ook tot
hem de anderen, die krankheden hadden in het eiland, en werden genezen.

<span id="an_28:10">28:10</span> Die ons ook eerden met veel eer, en als
wij vertrekken zouden, bestelden zij ons hetgeen van node was.

<span id="an_28:11">28:11</span> En na drie maanden voeren wij af in een
schip van Alexandrie, dat in het eiland overwinterd had, hebbende tot
een teken, Kastor en Pollux.

<span id="an_28:12">28:12</span> En als wij te Syrakuse aangekomen
waren, bleven wij aldaar drie dagen;

<span id="an_28:13">28:13</span> Van waar wij omvoeren, en kwamen aan te
Regium; en alzo, na een dag, de wind zuid werd, kwamen wij den tweeden
dag te Puteoli;

<span id="an_28:14">28:14</span> Alwaar wij broeders vonden, en werden
gebeden, zeven dagen bij hen te blijven; en alzo gingen wij naar Rome.

<span id="an_28:15">28:15</span> En vandaar kwamen de broeders, van onze
zaken gehoord hebbende, ons tegemoet tot Appiusmarkt, en de drie
tabernen; welke Paulus ziende, dankte hij God en greep moed.

<span id="an_28:16">28:16</span> En toen wij te Rome gekomen waren, gaf
de hoofdman de gevangenen over aan den overste des legers; maar aan
Paulus werd toegelaten op zichzelven te wonen met den krijgsknecht, die
hem bewaarde.

<span id="an_28:17">28:17</span> En het geschiedde na drie dagen dat
Paulus samenriep degenen, die de voornaamsten der Joden waren. En als
zij samengekomen waren, zeide hij tot hen: Mannen broeders, ik, die
niets gedaan heb tegen het volk of de vaderlijke gewoonten, ben gebonden
uit Jeruzalem overgeleverd in de handen der Romeinen;

<span id="an_28:18">28:18</span> Dewelken, mij onderzocht hebbende,
wilden mij loslaten, omdat geen schuld des doods in mij was.

<span id="an_28:19">28:19</span> Maar als de Joden zulks tegenspraken,
werd ik genoodzaakt mij op den keizer te beroepen; doch niet, alsof ik
iets had, mijn volk te beschuldigen.

<span id="an_28:20">28:20</span> Om deze oorzaak dan heb ik u bij mij
geroepen, om u te zien en aan te spreken; want vanwege de hope Israels
ben ik met deze keten omvangen.

<span id="an_28:21">28:21</span> Maar zij zeiden tot hem: Wij hebben
noch brieven u aangaande van Judea ontvangen; noch iemand van de
broeders, hier gekomen zijnde, heeft van u iets kwaads geboodschapt of
gesproken.

<span id="an_28:22">28:22</span> Maar wij begeren wel van u te horen,
wat gij gevoelt; want wat deze sekte aangaat, ons is bekend, dat zij
overal tegengesproken wordt.

<span id="an_28:23">28:23</span> En als zij hem een dag gesteld hadden,
kwamen er velen in zijn woonplaats; denwelken hij het Koninkrijk Gods
uitlegde, en betuigde, en poogde hen te bewegen tot het geloof in Jezus,
beide uit de wet van Mozes en de profeten, van des morgens vroeg tot den
avond toe.

<span id="an_28:24">28:24</span> En sommigen geloofden wel, hetgeen
gezegd werd, maar sommigen geloofden niet.

<span id="an_28:25">28:25</span> En tegen elkander oneens zijnde,
scheidden zij; als Paulus dit ene woord gezegd had, namelijk: Wel heeft
de Heilige Geest gesproken door Jesaja, den profeet, tot onze vaderen,

<span id="an_28:26">28:26</span> Zeggende: Ga heen tot dit volk, en zeg:
Met het gehoor zult gij horen, en geenszins verstaan; en ziende zult gij
zien, en geenszins bemerken.

<span id="an_28:27">28:27</span> Want het hart dezes volks is dik
geworden, en met de oren hebben zij zwaarlijk gehoord, en hun ogen
hebben zij toegedaan; opdat zij niet te eniger tijd met de ogen zouden
zien, en met de oren horen, en met het hart verstaan, en zij zich
bekeren, en Ik hen geneze.

<span id="an_28:28">28:28</span> Het zij u dan bekend, dat de zaligheid
Gods den heidenen gezonden is, en dezelve zullen horen.

<span id="an_28:29">28:29</span> En als hij dit gezegd had, gingen de
Joden weg, veel twisting hebbenden onder elkander.

<span id="an_28:30">28:30</span> En Paulus bleef twee gehele jaren in
zijn eigen gehuurde woning; en ontving allen, die tot hem kwamen;

<span id="an_28:31">28:31</span> Predikende het Koninkrijk Gods, en
lerende van den Heere Jezus Christus met alle vrijmoedigheid,
onverhinderd.

------------------------------------------------------------------------

[Next: Romans](rom)
