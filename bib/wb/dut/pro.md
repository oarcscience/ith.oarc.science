[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](psa)  [Next](ecc.md) 

------------------------------------------------------------------------

### Dutch Bible: Proverbs

<span id="an_1:1">1:1</span> De spreuken van Salomo, den zoon van David,
den koning van Israel,

<span id="an_1:2">1:2</span> Om wijsheid en tucht te weten; om te
verstaan redenen des verstands;

<span id="an_1:3">1:3</span> Om aan te nemen onderwijs van goed
verstand, gerechtigheid, en recht, en billijkheden;

<span id="an_1:4">1:4</span> Om den slechten kloekzinnigheid te geven,
den jongeling wetenschap en bedachtzaamheid.

<span id="an_1:5">1:5</span> Die wijs is, zal horen, en zal in lere
toenemen; en die verstandig is, zal wijzen raad bekomen.

<span id="an_1:6">1:6</span> Om te verstaan een spreuk en de uitlegging,
de woorden der wijzen en hun raadselen.

<span id="an_1:7">1:7</span> De vrees des HEEREN is het beginsel der
wetenschap; de dwazen verachten wijsheid en tucht.

<span id="an_1:8">1:8</span> Mijn zoon! hoor de tucht uws vaders, en
verlaat de leer uwer moeder niet;

<span id="an_1:9">1:9</span> Want zij zullen uw hoofd een aangenaam
toevoegsel zijn, en ketenen aan uw hals.

<span id="an_1:10">1:10</span> Mijn zoon! indien de zondaars u
aanlokken, bewillig niet;

<span id="an_1:11">1:11</span> Indien zij zeggen: Ga met ons, laat ons
loeren op bloed, ons versteken tegen den onschuldige, zonder oorzaak;

<span id="an_1:12">1:12</span> Laat ons hen levend verslinden, als het
graf; ja, geheel en al, gelijk die in den kuil nederdalen;

<span id="an_1:13">1:13</span> Alle kostelijk goed zullen wij vinden,
onze huizen zullen wij met roof vullen.

<span id="an_1:14">1:14</span> Gij zult uw lot midden onder ons werpen;
wij zullen allen een buidel hebben.

<span id="an_1:15">1:15</span> Mijn zoon! wandel niet met hen op den
weg; weer uw voet van hun pad.

<span id="an_1:16">1:16</span> Want hun voeten lopen ten boze; en zij
haasten zich om bloed te storten.

<span id="an_1:17">1:17</span> Zekerlijk, het net wordt tevergeefs
gespreid voor de ogen van allerlei gevogelte;

<span id="an_1:18">1:18</span> En deze loeren op hun eigen bloed, en
versteken zich tegen hun zielen.

<span id="an_1:19">1:19</span> Zo zijn de paden van een iegelijk, die
gierigheid pleegt; zij zal de ziel van haar meester vangen.

<span id="an_1:20">1:20</span> De opperste Wijsheid roept overluid daar
buiten; Zij verheft haar stem op de straten.

<span id="an_1:21">1:21</span> Zij roept in het voorste der woelingen;
aan de deuren der poorten spreekt Zij Haar redenen in de stad;

<span id="an_1:22">1:22</span> Gij slechten! hoe lang zult gij de
slechtigheid beminnen, en de spotters voor zich de spotternij begeren,
en de zotten wetenschap haten?

<span id="an_1:23">1:23</span> Keert u tot Mijn bestraffing; ziet, Ik
zal Mijn Geest ulieden overvloediglijk uitstorten; Ik zal Mijn woorden u
bekend maken.

<span id="an_1:24">1:24</span> Dewijl Ik geroepen heb, en gijlieden
geweigerd hebt; Mijn hand uitgestrekt heb, en er niemand was, die
opmerkte;

<span id="an_1:25">1:25</span> En gij al Mijn raad verworpen, en Mijn
bestraffing niet gewild hebt;

<span id="an_1:26">1:26</span> Zo zal Ik ook in ulieder verderf lachen;
Ik zal spotten, wanneer uw vreze komt.

<span id="an_1:27">1:27</span> Wanneer uw vreze komt gelijk een
verwoesting, en uw verderf aankomt als een wervelwind; wanneer u
benauwdheid en angst overkomt;

<span id="an_1:28">1:28</span> Dan zullen zij tot Mij roepen, maar Ik
zal niet antwoorden; zij zullen Mij vroeg zoeken, maar zullen Mij niet
vinden;

<span id="an_1:29">1:29</span> Daarom, dat zij de wetenschap gehaat
hebben, en de vreze des HEEREN niet hebben verkoren.

<span id="an_1:30">1:30</span> Zij hebben in Mijn raad niet bewilligd;
al Mijn bestraffingen hebben zij versmaad;

<span id="an_1:31">1:31</span> Zo zullen zij eten van de vrucht van hun
weg, en zich verzadigen met hun raadslagen.

<span id="an_1:32">1:32</span> Want de afkering der slechten zal hen
doden, en de voorspoed der zotten zal hen verderven.

<span id="an_1:33">1:33</span> Maar die naar Mij hoort, zal zeker wonen,
en hij zal gerust zijn van de vreze des kwaads.

<span id="an_2:1">2:1</span> Mijn zoon! zo gij mijn redenen aanneemt, en
mijn geboden bij u weglegt;

<span id="an_2:2">2:2</span> Om uw oren naar wijsheid te doen opmerken;
zo gij uw hart tot verstandigheid neigt;

<span id="an_2:3">2:3</span> Ja, zo gij tot het verstand roept, uw stem
verheft tot de verstandigheid;

<span id="an_2:4">2:4</span> Zo gij haar zoekt als zilver, en naspeurt
als verborgen schatten;

<span id="an_2:5">2:5</span> Dan zult gij de vreze des HEEREN verstaan,
en zult de kennis van God vinden.

<span id="an_2:6">2:6</span> Want de HEERE geeft wijsheid; uit Zijn mond
komt kennis en verstand.

<span id="an_2:7">2:7</span> Hij legt weg voor de oprechten een
bestendig wezen; Hij is een Schild dengenen, die oprechtelijk wandelen;

<span id="an_2:8">2:8</span> Opdat zij de paden des rechts houden; en
Hij zal den weg Zijner gunstgenoten bewaren.

<span id="an_2:9">2:9</span> Dan zult gij verstaan gerechtigheid, en
recht, en billijkheden, en alle goed pad.

<span id="an_2:10">2:10</span> Als de wijsheid in uw hart zal gekomen
zijn, en de wetenschap voor uw ziel zal liefelijk zijn;

<span id="an_2:11">2:11</span> Zo zal de bedachtzaamheid over u de wacht
houden, de verstandigheid zal u behoeden;

<span id="an_2:12">2:12</span> Om u te redden van den kwaden weg, van
den man, die verkeerdheden spreekt;

<span id="an_2:13">2:13</span> Van degenen, die de paden der oprechtheid
verlaten, om te gaan in de wegen der duisternis;

<span id="an_2:14">2:14</span> Die blijde zijn in het kwaad doen, zich
verheugen in de verkeerdheden des kwaden;

<span id="an_2:15">2:15</span> Welker paden verkeerd zijn, en afwijkende
in hun sporen;

<span id="an_2:16">2:16</span> Om u te redden van de vreemde vrouw, van
de onbekende, die met haar redenen vleit;

<span id="an_2:17">2:17</span> Die den leidsman harer jonkheid verlaat,
en het verbond haars Gods vergeet;

<span id="an_2:18">2:18</span> Want haar huis helt naar den dood, en
haar paden naar de overledenen.

<span id="an_2:19">2:19</span> Allen die tot haar ingaan, zullen niet
wederkomen, en zullen de paden des levens niet aantreffen;

<span id="an_2:20">2:20</span> Opdat gij wandelt op den weg der goeden,
en houdt de paden der rechtvaardigen.

<span id="an_2:21">2:21</span> Want de vromen zullen de aarde bewonen,
en de oprechten zullen daarin overblijven;

<span id="an_2:22">2:22</span> Maar de goddelozen zullen van de aarde
uitgeroeid worden, en de trouwelozen zullen er van uitgerukt worden.

<span id="an_3:1">3:1</span> Mijn zoon! vergeet mijn wet niet, maar uw
hart beware mijn geboden.

<span id="an_3:2">3:2</span> Want langheid van dagen, en jaren van
leven, en vrede zullen zij u vermeerderen.

<span id="an_3:3">3:3</span> Dat de goedertierenheid en de trouw u niet
verlaten; bind ze aan uw hals, schrijf zij op de tafel uws harten.

<span id="an_3:4">3:4</span> En vind gunst en goed verstand, in de ogen
Gods en der mensen.

<span id="an_3:5">3:5</span> Vertrouw op den HEERE met uw ganse hart, en
steun op uw verstand niet.

<span id="an_3:6">3:6</span> Ken Hem in al uw wegen, en Hij zal uw paden
recht maken.

<span id="an_3:7">3:7</span> Zijt niet wijs in uw ogen; vrees den HEERE,
en wijk van het kwade.

<span id="an_3:8">3:8</span> Het zal een medicijn voor uw navel zijn, en
een bevochtiging voor uw beenderen.

<span id="an_3:9">3:9</span> Vereer den HEERE van uw goed, en van de
eerstelingen al uwer inkomsten;

<span id="an_3:10">3:10</span> Zo zullen uw schuren met overvloed
vervuld worden, en uw perskuipen van most overlopen.

<span id="an_3:11">3:11</span> Mijn zoon! verwerp de tucht des HEEREN
niet, en wees niet verdrietig over Zijn kastijding;

<span id="an_3:12">3:12</span> Want de HEERE kastijdt dengene, dien Hij
liefheeft, ja, gelijk een vader den zoon, in denwelken hij een
welbehagen heeft.

<span id="an_3:13">3:13</span> Welgelukzalig is de mens, die wijsheid
vindt, en de mens, die verstandigheid voortbrengt!

<span id="an_3:14">3:14</span> Want haar koophandel is beter dan de
koophandel van zilver, en haar inkomst dan het uitgegraven goud.

<span id="an_3:15">3:15</span> Zij is kostelijker dan robijnen en al;
wat u lusten mag, is met haar niet te vergelijken.

<span id="an_3:16">3:16</span> Langheid der dagen is in haar
rechterhand, in haar linkerhand rijkdom en eer.

<span id="an_3:17">3:17</span> Haar wegen zijn wegen der liefelijkheid,
en al haar paden vrede.

<span id="an_3:18">3:18</span> Zij is een boom des levens dengenen, die
ze aangrijpen, en elkeen, die ze vasthoudt, wordt gelukzalig.

<span id="an_3:19">3:19</span> De HEERE heeft de aarde door wijsheid
gegrond, de hemelen door verstandigheid bereid.

<span id="an_3:20">3:20</span> Door Zijn wetenschap zijn de afgronden
gekloofd, en de wolken druipen dauw.

<span id="an_3:21">3:21</span> Mijn zoon! laat ze niet afwijken van uw
ogen; bewaar de bestendige wijsheid en bedachtzaamheid.

<span id="an_3:22">3:22</span> Want zij zullen het leven voor uw ziel
zijn, en een aangenaamheid voor uw hals.

<span id="an_3:23">3:23</span> Dan zult gij uw weg zeker wandelen, en
gij zult uw voet niet stoten.

<span id="an_3:24">3:24</span> Zo gij nederligt, zult gij niet
schrikken; maar gij zult nederliggen en uw slaap zal zoet wezen.

<span id="an_3:25">3:25</span> Vrees niet voor haastigen schrik, noch
voor de verwoesting der goddelozen, als zij komt.

<span id="an_3:26">3:26</span> Want de HEERE zal met uw hoop wezen, en
Hij zal uw voet bewaren van gevangen te worden.

<span id="an_3:27">3:27</span> Onthoud het goed van zijn meesters niet,
als het in het vermogen uwer hand is te doen.

<span id="an_3:28">3:28</span> Zeg niet tot uw naaste: Ga heen, en kom
weder, en morgen zal ik geven, dewijl het bij u is.

<span id="an_3:29">3:29</span> Smeed geen kwaad tegen uw naaste,
aangezien hij met vertrouwen bij u woont.

<span id="an_3:30">3:30</span> Twist met een mens niet zonder oorzaak,
zo hij u geen kwaad gedaan heeft.

<span id="an_3:31">3:31</span> Zijt niet nijdig over een man des
gewelds, en verkies geen van zijn wegen.

<span id="an_3:32">3:32</span> Want de afwijker is den HEERE een gruwel;
maar Zijn verborgenheid is met den oprechte.

<span id="an_3:33">3:33</span> De vloek des HEEREN is in het huis des
goddelozen; maar de woning der rechtvaardigen zal Hij zegenen.

<span id="an_3:34">3:34</span> Zekerlijk, de spotters zal Hij bespotten,
maar den zachtmoedigen zal Hij genade geven.

<span id="an_3:35">3:35</span> De wijzen zullen eer beerven; maar elkeen
der zotten neemt schande op zich.

<span id="an_4:1">4:1</span> Hoort, gij kinderen! de tucht des vaders,
en merkt op, om verstand te weten.

<span id="an_4:2">4:2</span> Dewijl ik ulieden goede leer geve, verlaat
mijn wet niet.

<span id="an_4:3">4:3</span> Want ik was mijns vaders zoon, teder, en
een enige voor het aangezicht mijner moeder.

<span id="an_4:4">4:4</span> Hij nu leerde mij, en zeide tot mij: Uw
hart houde mijn woorden vast, onderhoud mijn geboden, en leef.

<span id="an_4:5">4:5</span> Verkrijg wijsheid, verkrijg verstand;
vergeet niet, en wijk niet van de redenen mijns monds.

<span id="an_4:6">4:6</span> Verlaat ze niet, en zij zal u behoeden; heb
ze lief, en zij zal u bewaren.

<span id="an_4:7">4:7</span> De wijsheid is het voornaamste; verkrijg
dan wijsheid, en verkrijg verstand met al uw bezitting.

<span id="an_4:8">4:8</span> Verhef ze, en zij zal u verhogen; zij zal u
vereren, als gij haar omhelzen zult.

<span id="an_4:9">4:9</span> Zij zal uw hoofd een aangenaam toevoegsel
geven, een sierlijke kroon zal zij u leveren.

<span id="an_4:10">4:10</span> Hoor, mijn zoon! en neem mijn redenen
aan, en de jaren des levens zullen u vermenigvuldigd worden.

<span id="an_4:11">4:11</span> Ik onderwijs u in den weg der wijsheid;
ik doe u treden in de rechte sporen.

<span id="an_4:12">4:12</span> In uw gaan zal uw tred niet benauwd
worden, en indien gij loopt, zult gij niet struikelen.

<span id="an_4:13">4:13</span> Grijp de tucht aan, laat niet af; bewaar
ze, want zij is uw leven.

<span id="an_4:14">4:14</span> Kom niet op het pad der goddelozen, en
treed niet op den weg der bozen.

<span id="an_4:15">4:15</span> Verwerp dien, ga er niet door; wijk er
van, en ga voorbij.

<span id="an_4:16">4:16</span> Want zij slapen niet, zo zij geen kwaad
gedaan hebben; en hun slaap wordt weggenomen, zo zij niet iemand hebben
doen struikelen.

<span id="an_4:17">4:17</span> Want zij eten brood der goddeloosheid, en
drinken wijn van enkel geweld.

<span id="an_4:18">4:18</span> Maar het pad der rechtvaardigen is gelijk
een schijnend licht, voortgaande en lichtende tot den vollen dag toe.

<span id="an_4:19">4:19</span> De weg der goddelozen is als donkerheid,
zij weten niet, waarover zij struikelen zullen.

<span id="an_4:20">4:20</span> Mijn zoon! merk op mijn woorden, neig uw
oor tot mijn redenen.

<span id="an_4:21">4:21</span> Laat ze niet wijken van uw ogen, behoud
ze in het midden uws harten.

<span id="an_4:22">4:22</span> Want zij zijn het leven dengenen, die ze
vinden, en een medicijn voor hun gehele vlees.

<span id="an_4:23">4:23</span> Behoed uw hart boven al wat te bewaren
is, want daaruit zijn de uitgangen des levens.

<span id="an_4:24">4:24</span> Doe de verkeerdheid des monds van u weg,
en doe de verdraaidheid der lippen verre van u.

<span id="an_4:25">4:25</span> Laat uw ogen rechtuit zien, en uw
oogleden zich recht voor u heen houden.

<span id="an_4:26">4:26</span> Weeg den gang uws voets, en laat al uw
wegen wel gevestigd zijn.

<span id="an_4:27">4:27</span> Wijk niet ter rechter hand of ter
linkerhand, wend uw voet af van het kwade.

<span id="an_5:1">5:1</span> Mijn zoon! merk op mijn wijsheid, neig uw
oor tot mijn verstand;

<span id="an_5:2">5:2</span> Opdat gij alle bedachtzaamheid behoudt, en
uw lippen wetenschap bewaren.

<span id="an_5:3">5:3</span> Want de lippen der vreemde vrouw druppen
honigzeem, en haar gehemelte is gladder dan olie.

<span id="an_5:4">5:4</span> Maar het laatste van haar is bitter als
alsem, scherp als een tweesnijdend zwaard.

<span id="an_5:5">5:5</span> Haar voeten dalen naar den dood, haar
treden houden de hel vast.

<span id="an_5:6">5:6</span> Opdat gij het pad des levens niet zoudt
wegen, zijn haar gangen ongestadig, dat gij het niet merkt.

<span id="an_5:7">5:7</span> Nu dan, gij kinderen! hoort naar mij, en
wijkt niet van de redenen mijns monds.

<span id="an_5:8">5:8</span> Maak uw weg verre van haar, en nader niet
tot de deur van haar huis;

<span id="an_5:9">5:9</span> Opdat gij anderen uw eer niet geeft, en uw
jaren den wrede;

<span id="an_5:10">5:10</span> Opdat de vreemden zich niet verzadigen
van uw vermogen, en al uw smartelijke arbeid niet kome in het huis des
onbekenden;

<span id="an_5:11">5:11</span> En gij in uw laatste brult, als uw vlees,
en uw lijf verteerd is;

<span id="an_5:12">5:12</span> En zegt: Hoe heb ik de tucht gehaat, en
mijn hart de bestraffing versmaad!

<span id="an_5:13">5:13</span> En heb niet gehoord naar de stem mijner
onderwijzers, noch mijn oren geneigd tot mijn leraars!

<span id="an_5:14">5:14</span> Ik ben bijna in alle kwaad geweest, in
het midden der gemeente en der vergadering!

<span id="an_5:15">5:15</span> Drink water uit uw bak, en vloeden uit
het midden van uw bornput;

<span id="an_5:16">5:16</span> Laat uw fonteinen zich buiten
verspreiden, en de waterbeken op de straten;

<span id="an_5:17">5:17</span> Laat ze de uwe alleen zijn, en van geen
vreemde met u.

<span id="an_5:18">5:18</span> Uw springader zij gezegend; en verblijd u
vanwege de huisvrouw uwer jeugd;

<span id="an_5:19">5:19</span> Een zeer liefelijke hinde, en een
aangenaam steengeitje; laat u haar borsten te allen tijd dronken maken;
dool steeds in haar liefde.

<span id="an_5:20">5:20</span> En waarom zoudt gij, mijn zoon, in een
vreemde dolen, en den schoot der onbekende omvangen?

<span id="an_5:21">5:21</span> Want eens iegelijks wegen zijn voor de
ogen des HEEREN, en Hij weegt al zijne gangen.

<span id="an_5:22">5:22</span> Den goddeloze zullen zijn
ongerechtigheden vangen, en met de banden zijner zonden zal hij
vastgehouden worden.

<span id="an_5:23">5:23</span> Hij zal sterven, omdat hij zonder tucht
geweest is, en in de grootheid zijner dwaasheid zal hij verdwalen.

<span id="an_6:1">6:1</span> Mijn zoon! zo gij voor uw naaste borg
geworden zijt, voor een vreemde uw hand toegeklapt hebt;

<span id="an_6:2">6:2</span> Gij zijt verstrikt met de redenen uws
monds; gij zijt gevangen met de redenen uws monds.

<span id="an_6:3">6:3</span> Doe nu dit, mijn zoon! en red u, dewijl gij
in de hand uws naasten gekomen zijt; ga, onderwerp uzelven, en sterk uw
naaste.

<span id="an_6:4">6:4</span> Laat uw ogen geen slaap toe, noch uw
oogleden sluimering.

<span id="an_6:5">6:5</span> Red u, als een ree uit de hand des jagers,
en als een vogel uit de hand des vogelvangers.

<span id="an_6:6">6:6</span> Ga tot de mier, gij luiaard! zie haar
wegen, en word wijs;

<span id="an_6:7">6:7</span> Dewelke, geen overste, ambtman noch heerser
hebbende,

<span id="an_6:8">6:8</span> Haar brood bereidt in den zomer, haar spijs
vergadert in den oogst.

<span id="an_6:9">6:9</span> Hoe lang zult gij, luiaard, nederliggen?
Wanneer zult gij van uw slaap opstaan?

<span id="an_6:10">6:10</span> Een weinig slapens, een weinig
sluimerens, een weinig handvouwens, al nederliggende;

<span id="an_6:11">6:11</span> Zo zal uw armoede u overkomen als een
wandelaar, en uw gebrek als een gewapend man.

<span id="an_6:12">6:12</span> Een Belialsmens, een ondeugdzaam man gaat
met verkeerdheid des monds om;

<span id="an_6:13">6:13</span> Wenkt met zijn ogen, spreekt met zijn
voeten, leert met zijn vingeren;

<span id="an_6:14">6:14</span> In zijn hart zijn verkeerdheden, hij
smeedt te aller tijd kwaad; hij werpt twisten in.

<span id="an_6:15">6:15</span> Daarom zal zijn verderf haastelijk komen;
hij zal schielijk verbroken worden, dat er geen genezen aan zij.

<span id="an_6:16">6:16</span> Deze zes haat de HEERE; ja, zeven zijn
Zijn ziel een gruwel:

<span id="an_6:17">6:17</span> Hoge ogen, een valse tong, en handen, die
onschuldig bloed vergieten;

<span id="an_6:18">6:18</span> Een hart, dat ondeugdzame gedachten
smeedt; voeten, die zich haasten, om tot kwaad te lopen;

<span id="an_6:19">6:19</span> Een vals getuige, die leugenen blaast; en
die tussen broederen krakelen inwerpt.

<span id="an_6:20">6:20</span> Mijn zoon, bewaar het gebod uws vaders,
en verlaat de wet uwer moeder niet.

<span id="an_6:21">6:21</span> Bind ze steeds aan uw hart, hecht ze aan
uw hals.

<span id="an_6:22">6:22</span> Als gij wandelt, zal dat u geleiden; als
gij nederligt, zal het over u de wacht houden; als gij wakker wordt, zal
hetzelve met u spreken.

<span id="an_6:23">6:23</span> Want het gebod is een lamp, en de wet is
een licht, en de bestraffingen der tucht zijn de weg des levens;

<span id="an_6:24">6:24</span> Om u te bewaren voor de kwade vrouw, voor
het gevlei der vreemde tong.

<span id="an_6:25">6:25</span> Begeer haar schoonheid niet in uw hart,
en laat ze u niet vangen met haar oogleden.

<span id="an_6:26">6:26</span> Want door een vrouw, die een hoer is,
komt men tot een stuk broods; en eens mans huisvrouw jaagt de kostelijke
ziel.

<span id="an_6:27">6:27</span> Zal iemand vuur in zijn boezem nemen, dat
zijn klederen niet verbrand worden?

<span id="an_6:28">6:28</span> Zal iemand op kolen gaan, dat zijn voeten
niet branden?

<span id="an_6:29">6:29</span> Alzo die tot zijns naasten huisvrouw
ingaat; al wie haar aanroert, zal niet onschuldig gehouden worden.

<span id="an_6:30">6:30</span> Men doet een dief geen verachting aan,
als hij steelt om zijn ziel te vullen, dewijl hij honger heeft;

<span id="an_6:31">6:31</span> En gevonden zijnde, vergeldt hij het
zevenvoudig; hij geeft al het goed van zijn huis.

<span id="an_6:32">6:32</span> Maar die met een vrouw overspel doet, is
verstandeloos; hij verderft zijn ziel, die dat doet;

<span id="an_6:33">6:33</span> Plage en schande zal hij vinden, en zijn
smaad zal niet uitgewist worden.

<span id="an_6:34">6:34</span> Want jaloersheid is een grimmigheid des
mans; en in den dag der wraak zal hij niet verschonen.

<span id="an_6:35">6:35</span> Hij zal geen verzoening aannemen; en hij
zal niet bewilligen, ofschoon gij het geschenk vergroot.

<span id="an_7:1">7:1</span> Mijn zoon, bewaar mijn redenen, en leg mijn
geboden bij u weg.

<span id="an_7:2">7:2</span> Bewaar mijn geboden, en leef, en mijn wet
als den appel uwer ogen.

<span id="an_7:3">7:3</span> Bind ze aan uw vingeren, schrijf ze op de
tafels uws harten.

<span id="an_7:4">7:4</span> Zeg tot de wijsheid: Gij zijt mijn zuster;
en heet het verstand uw bloedvriend;

<span id="an_7:5">7:5</span> Opdat zij u bewaren voor een vreemde vrouw,
voor de onbekende, die met haar redenen vleit.

<span id="an_7:6">7:6</span> Want door het venster van mijn huis, door
mijn tralie keek ik uit;

<span id="an_7:7">7:7</span> En ik zag onder de slechten; ik merkte
onder de jonge gezellen een verstandelozen jongeling;

<span id="an_7:8">7:8</span> Voorbijgaande op de straat, nevens haar
hoek, en hij trad op den weg van haar huis.

<span id="an_7:9">7:9</span> In de schemering, in den avond des daags,
in den zwarten nacht en de donkerheid;

<span id="an_7:10">7:10</span> En ziet, een vrouw ontmoette hem in
hoerenversiersel, en met het hart op haar hoede;

<span id="an_7:11">7:11</span> Deze was woelachtig en wederstrevig, haar
voeten bleven in haar huis niet;

<span id="an_7:12">7:12</span> Nu buiten, dan op de straten zijnde, en
bij alle hoeken loerende;

<span id="an_7:13">7:13</span> En zij greep hem aan, en kuste hem; zij
sterkte haar aangezicht, en zeide tot hem:

<span id="an_7:14">7:14</span> Dankoffers zijn bij mij, ik heb heden
mijn geloften betaald;

<span id="an_7:15">7:15</span> Daarom ben ik uitgegaan u tegemoet, om uw
aangezicht naarstiglijk te zoeken, en ik heb u gevonden.

<span id="an_7:16">7:16</span> Ik heb mijn bedstede met tapijtsieraad
toegemaakt, met uitgehouwen werken, met fijn linnen van Egypte;

<span id="an_7:17">7:17</span> Ik heb mijn leger met mirre, aloe en
kaneel welriekende gemaakt;

<span id="an_7:18">7:18</span> Kom, laat ons dronken worden van minnen
tot den morgen toe; laat ons ons vrolijk maken in grote liefde.

<span id="an_7:19">7:19</span> Want de man is niet in zijn huis, hij is
een verren weg getogen;

<span id="an_7:20">7:20</span> Hij heeft een bundel gelds in zijn hand
genomen; ten bestemden dage zal hij naar zijn huis komen.

<span id="an_7:21">7:21</span> Zij bewoog hem door de veelheid van haar
onderricht, zij dreef hem aan door het gevlei harer lippen.

<span id="an_7:22">7:22</span> Hij ging haar straks achterna, gelijk een
os ter slachting gaat, en gelijk een dwaas tot de tuchtiging der boeien.

<span id="an_7:23">7:23</span> Totdat hem de pijl zijn lever doorsneed;
gelijk een vogel zich haast naar den strik, en niet weet, dat dezelve
tegen zijn leven is.

<span id="an_7:24">7:24</span> Nu dan, kinderen, hoort naar mij, en
luistert naar de redenen mijns monds.

<span id="an_7:25">7:25</span> Laat uw hart tot haar wegen niet wijken,
dwaalt niet op haar paden.

<span id="an_7:26">7:26</span> Want zij heeft veel gewonden nedergeveld,
en al haar gedoden zijn machtig vele.

<span id="an_7:27">7:27</span> Haar huis zijn wegen des grafs, dalende
naar de binnenkameren des doods.

<span id="an_8:1">8:1</span> Roept de Wijsheid niet, en verheft niet de
Verstandigheid Haar stem?

<span id="an_8:2">8:2</span> Op de spits der hoge plaatsen, aan den weg,
ter plaatse, waar paden zijn, staat Zij;

<span id="an_8:3">8:3</span> Aan de zijde der poorten, voor aan de stad,
aan den ingang der deuren roept Zij overluid:

<span id="an_8:4">8:4</span> Tot u, o mannen! roep Ik, en Mijn stem is
tot de mensenkinderen.

<span id="an_8:5">8:5</span> Gij slechten! verstaat kloekzinnigheid, en
gij zotten! verstaat met het hart.

<span id="an_8:6">8:6</span> Hoort, want ik zal vorstelijke dingen
spreken, en de opening Mijner lippen zal enkel billijkheid zijn.

<span id="an_8:7">8:7</span> Want Mijn gehemelte zal de waarheid
bedachtelijk uitspreken, en de goddeloosheid is Mijn lippen een gruwel.

<span id="an_8:8">8:8</span> Al de redenen Mijns monds zijn in
gerechtigheid; er is niets verdraaids, noch verkeerds in.

<span id="an_8:9">8:9</span> Zij zijn alle recht voor dengene, die
verstandig is, en rechtmatig voor degenen, die wetenschap vinden.

<span id="an_8:10">8:10</span> Neemt Mijn tucht aan, en niet zilver, en
wetenschap, meer dan het uitgelezen uitgegraven goud.

<span id="an_8:11">8:11</span> Want wijsheid is beter dan robijnen, en
al wat men begeren mag, is met haar niet te vergelijken.

<span id="an_8:12">8:12</span> Ik, Wijsheid, woon bij de
kloekzinnigheid, en vinde de kennis van alle bedachtzaamheid.

<span id="an_8:13">8:13</span> De vreze des HEEREN is, te haten het
kwade, de hovaardigheid, en den hoogmoed, en den kwaden weg; Ik haat ook
den mond der verkeerdheden.

<span id="an_8:14">8:14</span> Raad en het wezen zijn Mijne; Ik ben het
Verstand, Mijne is de Sterkte.

<span id="an_8:15">8:15</span> Door Mij regeren de koningen, en de
vorsten stellen gerechtigheid.

<span id="an_8:16">8:16</span> Door Mij heersen de heersers, en de
prinsen, al de rechters der aarde.

<span id="an_8:17">8:17</span> Ik heb lief, die Mij liefhebben; en die
Mij vroeg zoeken, zullen Mij vinden.

<span id="an_8:18">8:18</span> Rijkdom en eer is bij Mij, duurachtig
goed en gerechtigheid.

<span id="an_8:19">8:19</span> Mijn vrucht is beter dan uitgegraven
goud, en dan dicht goud; en Mijn inkomen dan uitgelezen zilver.

<span id="an_8:20">8:20</span> Ik doe wandelen op den weg der
gerechtigheid, in het midden van de paden des rechts;

<span id="an_8:21">8:21</span> Opdat Ik Mijn liefhebbers doe beerven dat
bestendig is, en Ik zal hun schatkameren vervullen.

<span id="an_8:22">8:22</span> De HEERE bezat Mij in het beginsel Zijns
wegs, voor Zijn werken, van toen aan.

<span id="an_8:23">8:23</span> Ik ben van eeuwigheid af gezalfd geweest;
van den aanvang, van de oudheden der aarde aan.

<span id="an_8:24">8:24</span> Ik was geboren, als de afgronden nog niet
waren, als nog geen fonteinen waren, zwaar van water;

<span id="an_8:25">8:25</span> Aleer de bergen ingevest waren, voor de
heuvelen was Ik geboren.

<span id="an_8:26">8:26</span> Hij had de aarde nog niet gemaakt, noch
de velden, noch de aanvang van de stofjes der wereld.

<span id="an_8:27">8:27</span> Toen Hij de hemelen bereidde, was Ik
daar; toen Hij een cirkel over het vlakke des afgronds beschreef;

<span id="an_8:28">8:28</span> Toen Hij de opperwolken van boven
vestigde; toen Hij de fonteinen des afgronds vastmaakte;

<span id="an_8:29">8:29</span> Toen Hij der zee haar perk zette, opdat
de wateren Zijn bevel niet zouden overtreden; toen Hij de grondvesten
der aarde stelde;

<span id="an_8:30">8:30</span> Toen was Ik een voedsterling bij Hem, en
Ik was dagelijks Zijn vermakingen, te aller tijd voor Zijn aangezicht
spelende;

<span id="an_8:31">8:31</span> Spelende in de wereld Zijns aardrijks, en
Mijn vermakingen zijn met de mensenkinderen.

<span id="an_8:32">8:32</span> Nu dan, kinderen! hoort naar Mij; want
welgelukzalig zijn zij, die Mijn wegen bewaren.

<span id="an_8:33">8:33</span> Hoort de tucht, en wordt wijs, en
verwerpt die niet.

<span id="an_8:34">8:34</span> Welgelukzalig is de mens, die naar Mij
hoort, dagelijks wakende aan Mijn poorten, waarnemende de posten Mijner
deuren.

<span id="an_8:35">8:35</span> Want die Mij vindt, vindt het leven, en
trekt een welgevallen van den HEERE.

<span id="an_8:36">8:36</span> Maar die tegen Mij zondigt, doet zijn
ziel geweld aan; allen, die Mij haten, hebben den dood lief.

<span id="an_9:1">9:1</span> De opperste Wijsheid heeft Haar huis
gebouwd; Zij heeft Haar zeven pilaren gehouwen.

<span id="an_9:2">9:2</span> Zij heeft Haar slachtvee geslacht. Zij
heeft Haar wijn gemengd; ook heeft Zij Haar tafel toegericht.

<span id="an_9:3">9:3</span> Zij heeft Haar dienstmaagden uitgezonden;
Zij nodigt op de tinnen van de hoogten der stad:

<span id="an_9:4">9:4</span> Wie is slecht? Hij kere zich herwaarts! Tot
de verstandeloze zegt Zij:

<span id="an_9:5">9:5</span> Komt, eet van Mijn brood, en drinkt van den
wijn, dien Ik gemengd heb.

<span id="an_9:6">9:6</span> Verlaat de slechtigheden, en leeft; en
treedt in den weg des verstands.

<span id="an_9:7">9:7</span> Wie den spotter tuchtigt, behaalt zich
schande; en die den goddeloze bestraft, zijn schandvlek.

<span id="an_9:8">9:8</span> Bestraf den spotter niet, opdat hij u niet
hate; bestraf den wijze, en hij zal u liefhebben.

<span id="an_9:9">9:9</span> Leer den wijze, zo zal hij nog wijzer
worden; onderwijs den rechtvaardige, zo zal hij in leer toenemen.

<span id="an_9:10">9:10</span> De vreze des HEEREN is het beginsel der
wijsheid, en de wetenschap der heiligen is verstand.

<span id="an_9:11">9:11</span> Want door Mij zullen uw dagen
vermenigvuldigen, en de jaren des levens zullen u toegedaan worden.

<span id="an_9:12">9:12</span> Indien gij wijs zijt, gij zijt wijs voor
uzelven; en zijt gij een spotter, gij zult het alleen dragen.

<span id="an_9:13">9:13</span> Een zotte vrouw is woelachtig, de
slechtigheid zelve, en weet niet met al.

<span id="an_9:14">9:14</span> En zij zit aan de deur van haar huis, op
een stoel, op de hoge plaatsen der stad;

<span id="an_9:15">9:15</span> Om te roepen degenen, die op den weg
voorbijgaan, die hun paden recht maken, zeggende:

<span id="an_9:16">9:16</span> Wie is slecht? Hij kere zich herwaarts;
en tot den verstandeloze zegt zij:

<span id="an_9:17">9:17</span> De gestolen wateren zijn zoet, en het
verborgen brood is liefelijk.

<span id="an_9:18">9:18</span> Maar hij weet niet, dat aldaar doden
zijn; haar genoden zijn in de diepten der hel.

<span id="an_10:1">10:1</span> De spreuken van Salomo. Een wijs zoon
verblijdt den vader; maar een zot zoon is zijner moeder droefheid.

<span id="an_10:2">10:2</span> Schatten der goddeloosheid doen geen nut;
maar de gerechtigheid redt van den dood.

<span id="an_10:3">10:3</span> De HEERE laat de ziel des rechtvaardigen
niet hongeren; maar de have der goddelozen stoot Hij weg.

<span id="an_10:4">10:4</span> Die met een bedriegelijke hand werkt,
wordt arm; maar de hand der vlijtigen maakt rijk.

<span id="an_10:5">10:5</span> Die in den zomer vergadert, is een
verstandig zoon; maar die in den oogst vast slaapt, is een zoon die
beschaamd maakt.

<span id="an_10:6">10:6</span> Zegeningen zijn op het hoofd des
rechtvaardigen; maar het geweld bedekt den mond der goddelozen.

<span id="an_10:7">10:7</span> De gedachtenis des rechtvaardigen zal tot
zegening zijn; maar de naam der goddelozen zal verrotten.

<span id="an_10:8">10:8</span> Die wijs van hart is, neemt de geboden
aan; maar die dwaas is van lippen, zal omgeworpen worden.

<span id="an_10:9">10:9</span> Die in oprechtheid wandelt, wandelt
zeker; maar die zijn wegen verkeert, zal bekend worden.

<span id="an_10:10">10:10</span> Die met het oog wenkt, richt smart aan;
en een dwaas van lippen zal omgeworpen worden.

<span id="an_10:11">10:11</span> De mond des rechtvaardigen is een
springader des levens; maar het geweld bedekt den mond der goddelozen.

<span id="an_10:12">10:12</span> Haat verwekt krakelen; maar de liefde
dekt alle overtredingen toe.

<span id="an_10:13">10:13</span> In de lippen des verstandigen wordt
wijsheid gevonden; maar op den rug des verstandelozen de roede.

<span id="an_10:14">10:14</span> De wijzen leggen wetenschap weg; maar
den mond des dwazen is de verstoring nabij.

<span id="an_10:15">10:15</span> Des rijken goed is een stad zijner
sterkte; de armoede der geringen is hun verstoring.

<span id="an_10:16">10:16</span> Het werk des rechtvaardigen is ten
leven; de inkomst des goddelozen is ter zonde.

<span id="an_10:17">10:17</span> Het pad tot het leven is desgenen die
de tucht bewaart; maar die de bestraffing verlaat, doet dwalen.

<span id="an_10:18">10:18</span> Die den haat bedekt, is van valse
lippen, en die een kwaad gerucht voortbrengt, is een zot.

<span id="an_10:19">10:19</span> In de veelheid der woorden ontbreekt de
overtreding niet; maar die zijn lippen wederhoudt, is kloek verstandig.

<span id="an_10:20">10:20</span> De tong des rechtvaardigen is
uitgelezen zilver; het hart der goddelozen is weinig waard.

<span id="an_10:21">10:21</span> De lippen des rechtvaardigen voeden er
velen; maar de dwazen sterven door gebrek van verstand.

<span id="an_10:22">10:22</span> De zegen des HEEREN, die maakt rijk; en
Hij voegt er geen smart bij.

<span id="an_10:23">10:23</span> Het is voor den zot als spel,
schandelijkheid te doen; maar voor een man van verstand, wijsheid te
plegen.

<span id="an_10:24">10:24</span> De vreze des goddelozen, die zal hem
overkomen; maar de begeerte der rechtvaardigen zal God geven.

<span id="an_10:25">10:25</span> Gelijk een wervelwind voorbijgaat, alzo
is de goddeloze niet meer; maar de rechtvaardige is een eeuwige
grondvest.

<span id="an_10:26">10:26</span> Gelijk edik den tanden, en gelijk rook
den ogen is zo is de luie dengenen, die hem uitzenden.

<span id="an_10:27">10:27</span> De vreze des HEEREN vermeerdert de
dagen; maar de jaren der goddelozen worden verkort.

<span id="an_10:28">10:28</span> De hoop der rechtvaardigen is
blijdschap; maar de verwachting der goddelozen zal vergaan.

<span id="an_10:29">10:29</span> De weg des HEEREN is voor den oprechte
sterkte; maar voor de werkers der ongerechtigheid verstoring.

<span id="an_10:30">10:30</span> De rechtvaardige zal in eeuwigheid niet
bewogen worden; maar de goddelozen zullen de aarde niet bewonen.

<span id="an_10:31">10:31</span> De mond des rechtvaardigen brengt
overvloediglijk wijsheid voort; maar de tong der verkeerdheden zal
uitgeroeid worden.

<span id="an_10:32">10:32</span> De lippen des rechtvaardigen weten wat
welgevallig is; maar de mond der goddelozen enkel verkeerdheid.

<span id="an_11:1">11:1</span> Een bedriegelijke weegschaal is den HEERE
een gruwel; maar een volkomen weegsteen is Zijn welgevallen.

<span id="an_11:2">11:2</span> Als de hovaardigheid komt, zal de schande
ook komen; maar met de ootmoedigen is wijsheid.

<span id="an_11:3">11:3</span> De oprechtheid der oprechten leidt hen;
maar de verkeerdheid der trouwelozen verstoort hen.

<span id="an_11:4">11:4</span> Goed doet geen nut ten dage der
verbolgenheid; maar de gerechtigheid redt van den dood.

<span id="an_11:5">11:5</span> De gerechtigheid des oprechten maakt zijn
weg recht; maar de goddeloze valt door zijn goddeloosheid.

<span id="an_11:6">11:6</span> De gerechtigheid der vromen zal hen
redden; maar de trouwelozen worden gevangen in hun verkeerdheid.

<span id="an_11:7">11:7</span> Als de goddeloze mens sterft, vergaat
zijn verwachting; zelfs is de allersterkste hoop vergaan.

<span id="an_11:8">11:8</span> De rechtvaardige wordt uit benauwdheid
bevrijd; en de goddeloze komt in zijn plaats.

<span id="an_11:9">11:9</span> De huichelaar verderft zijn naaste door
den mond; maar door wetenschap worden de rechtvaardigen bevrijd.

<span id="an_11:10">11:10</span> Een stad springt op van vreugde over
het welvaren der rechtvaardigen; en als de goddelozen vergaan, is er
gejuich.

<span id="an_11:11">11:11</span> Door den zegen der oprechten wordt een
stad verheven; maar door den mond der goddelozen wordt zij verbroken.

<span id="an_11:12">11:12</span> Die verstandeloos is, veracht zijn
naaste; maar een man van groot verstand zwijgt stil.

<span id="an_11:13">11:13</span> Die als een achterklapper wandelt,
openbaart het heimelijke; maar die getrouw is van geest, bedekt de zaak.

<span id="an_11:14">11:14</span> Als er geen wijze raadslagen zijn,
vervalt het volk; maar de behoudenis is in de veelheid der raadslieden.

<span id="an_11:15">11:15</span> Als iemand voor een vreemde borg
geworden is, hij zal zekerlijk verbroken worden; maar wie degenen haat,
die in de hand klappen, is zeker.

<span id="an_11:16">11:16</span> Een aangename huisvrouw houdt de eer
vast, gelijk de geweldigen den rijkdom vasthouden.

<span id="an_11:17">11:17</span> Een goedertieren mens doet zijn ziel
wel; maar die wreed is, beroert zijn vlees.

<span id="an_11:18">11:18</span> De goddeloze doet een vals werk; maar
voor degene, die gerechtigheid zaait, is trouwe loon.

<span id="an_11:19">11:19</span> Alzo is de gerechtigheid ten leven,
gelijk die het kwade najaagt, naar zijn dood jaagt.

<span id="an_11:20">11:20</span> De verkeerden van hart zijn den HEERE
een gruwel; maar de oprechten van weg zijn Zijn welgevallen.

<span id="an_11:21">11:21</span> Hand aan hand zal de boze niet
onschuldig zijn; maar het zaad der rechtvaardigen zal ontkomen.

<span id="an_11:22">11:22</span> Een schone vrouw, die van rede afwijkt,
is een gouden bagge in een varkenssnuit.

<span id="an_11:23">11:23</span> De begeerte der rechtvaardigen is
alleenlijk het goede; maar de verwachting der goddelozen is
verbolgenheid.

<span id="an_11:24">11:24</span> Er is een, die uitstrooit, denwelken
nog meer toegedaan wordt; en een, die meer inhoudt dan recht is, maar
het is tot gebrek.

<span id="an_11:25">11:25</span> De zegenende ziel zal vet gemaakt
worden; en die bevochtigt, zal ook zelf een vroege regen worden.

<span id="an_11:26">11:26</span> Wie koren inhoudt, dien vloekt het
volk; maar de zegening zal zijn over het hoofd des verkopers.

<span id="an_11:27">11:27</span> Wie het goede vroeg nazoekt, zoekt
welgevalligheid; maar wie het kwade natracht, dien zal het overkomen.

<span id="an_11:28">11:28</span> Wie op zijn rijkdom vertrouwt, die zal
vallen; maar de rechtvaardigen zullen groenen als loof.

<span id="an_11:29">11:29</span> Wie zijn huis beroert, zal wind erven;
en de dwaas zal een knecht zijn desgenen, die wijs van hart is.

<span id="an_11:30">11:30</span> De vrucht des rechtvaardigen is een
boom des levens; en wie zielen vangt, is wijs.

<span id="an_11:31">11:31</span> Ziet, den rechtvaardige wordt vergolden
op de aarde, hoeveel te meer den goddeloze en zondaar!

<span id="an_12:1">12:1</span> Wie de tucht liefheeft, die heeft de
wetenschap lief; maar wie de bestraffing haat, is onvernuftig.

<span id="an_12:2">12:2</span> De goede zal een welgevallen trekken van
den HEERE; maar een man van schandelijke verdichtselen zal Hij
verdoemen.

<span id="an_12:3">12:3</span> De mens zal niet bevestigd worden door
goddeloosheid; maar de wortel der rechtvaardigen zal niet bewogen
worden.

<span id="an_12:4">12:4</span> Een kloeke huisvrouw is een kroon haars
heren; maar die beschaamt maakt, is als verrotting in zijn beenderen.

<span id="an_12:5">12:5</span> Der rechtvaardigen gedachten zijn recht;
der goddelozen raadslagen zijn bedrog.

<span id="an_12:6">12:6</span> De woorden der goddelozen zijn om op
bloed te loeren; maar de mond der oprechten zal ze redden.

<span id="an_12:7">12:7</span> De goddelozen worden omgekeerd, dat zij
niet meer zijn; maar het huis der rechtvaardigen zal bestaan.

<span id="an_12:8">12:8</span> Een ieder zal geprezen worden, naardat
zijn verstandigheid is; maar die verkeerd van hart is, zal tot
verachting wezen.

<span id="an_12:9">12:9</span> Beter is, die zich gering acht, en een
knecht heeft, dan die zichzelven eert, en des broods gebrek heeft.

<span id="an_12:10">12:10</span> De rechtvaardige kent het leven van
zijn beest; maar de barmhartigheden der goddelozen zijn wreed.

<span id="an_12:11">12:11</span> Die zijn land bouwt, zal van brood
verzadigd worden; maar die ijdele mensen volgt, is verstandeloos.

<span id="an_12:12">12:12</span> De goddeloze begeert het net der bozen;
maar de wortel der rechtvaardigen zal uitgeven.

<span id="an_12:13">12:13</span> In de overtreding der lippen is de
strik des bozen; maar de rechtvaardige zal uit de benauwdheid uitkomen.

<span id="an_12:14">12:14</span> Een ieder wordt van de vrucht des monds
met goed verzadigd; en de vergelding van des mensen handen zal hij tot
zich wederbrengen.

<span id="an_12:15">12:15</span> De weg des dwazen is recht in zijn
ogen; maar die naar raad hoort, is wijs.

<span id="an_12:16">12:16</span> De toorn des dwazen wordt ten zelven
dage bekend; maar die kloekzinnig is, bedekt de schande.

<span id="an_12:17">12:17</span> Die waarheid voortbrengt, maakt
gerechtigheid bekend; maar een getuige der valsheden, bedrog.

<span id="an_12:18">12:18</span> Daar is een, die woorden als steken van
een zwaard onbedachtelijk uitspreekt; maar de tong der wijzen is
medicijn.

<span id="an_12:19">12:19</span> Een waarachtige lip zal bevestigd
worden in eeuwigheid; maar een valse tong is maar voor een ogenblik.

<span id="an_12:20">12:20</span> Bedrog is in het hart dergenen, die
kwaad smeden; maar degenen die vrede raden, hebben blijdschap.

<span id="an_12:21">12:21</span> Den rechtvaardigen zal geen leed
wedervaren; maar de goddelozen zullen met kwaad vervuld worden.

<span id="an_12:22">12:22</span> Valse lippen zijn den HEERE een gruwel;
maar die trouwelijk handelen, zijn Zijn welgevallen.

<span id="an_12:23">12:23</span> Een kloekzinnig mens bedekt de
wetenschap; maar het hart der zotten roept dwaasheid uit.

<span id="an_12:24">12:24</span> De hand der vlijtigen zal heersen; maar
de bedriegers zullen onder cijns wezen.

<span id="an_12:25">12:25</span> Bekommernis in het hart des mensen
buigt het neder; maar een goed woord verblijdt het.

<span id="an_12:26">12:26</span> De rechtvaardige is voortreffelijker
dan zijn naaste; maar de weg der goddelozen doet hen dwalen.

<span id="an_12:27">12:27</span> Een bedrieger zal zijn jachtvang niet
braden; maar het kostelijk goed des mensen is des vlijtigen.

<span id="an_12:28">12:28</span> In het pad der gerechtigheid is het
leven; en in den weg van haar voetpad is de dood niet.

<span id="an_13:1">13:1</span> Een wijs zoon hoort de tucht des vaders;
maar een spotter hoort de bestraffing niet.

<span id="an_13:2">13:2</span> Een ieder zal van de vrucht des monds het
goede eten; maar de ziel der trouwelozen het geweld.

<span id="an_13:3">13:3</span> Die zijn mond bewaart, behoudt zijn ziel;
maar voor hem is verstoring, die zijn lippen wijd opendoet.

<span id="an_13:4">13:4</span> De ziel des luiaards is begerig, doch er
is niets; maar de ziel der vlijtigen zal vet gemaakt worden.

<span id="an_13:5">13:5</span> De rechtvaardige haat leugentaal; maar de
goddeloze maakt zich stinkende, en doet zich schaamte aan.

<span id="an_13:6">13:6</span> De gerechtigheid bewaart den oprechte van
weg; maar de goddeloosheid zal den zondaar omkeren.

<span id="an_13:7">13:7</span> Er is een, die zichzelven rijk maakt, en
niet met al heeft, en een, die zichzelven arm maakt, en heeft veel goed.

<span id="an_13:8">13:8</span> Het rantsoen van ieders ziel is zijn
rijkdom; maar de arme hoort het schelden niet.

<span id="an_13:9">13:9</span> Het licht der rechtvaardigen zal zich
verblijden; maar de lamp der goddelozen zal uitgeblust worden.

<span id="an_13:10">13:10</span> Door hovaardigheid maakt men niet dan
gekijf; maar bij de beradenen is wijsheid.

<span id="an_13:11">13:11</span> Goed, van ijdelheid gekomen, zal
verminderd worden; maar die met de hand vergadert, zal het vermeerderen.

<span id="an_13:12">13:12</span> De uitgestelde hoop krenkt het hart;
maar de begeerte, die komt, is een boom des levens.

<span id="an_13:13">13:13</span> Die het woord veracht, die zal
verdorven worden; maar wie het gebod vreest, dien zal vergolden worden.

<span id="an_13:14">13:14</span> Des wijzen leer is een springader des
levens, om af te wijken van de strikken des doods.

<span id="an_13:15">13:15</span> Goed verstand geeft aangenaamheid; maar
de weg der trouwelozen is streng.

<span id="an_13:16">13:16</span> Al wie kloekzinnig is, handelt met
wetenschap; maar een zot breidt dwaasheid uit.

<span id="an_13:17">13:17</span> Een goddeloze bode zal in het kwaad
vallen; maar een trouw gezant is medicijn.

<span id="an_13:18">13:18</span> Armoede en schande is desgenen, die de
tucht verwerpt; maar die de bestraffing waarneemt; zal geeerd worden.

<span id="an_13:19">13:19</span> De begeerte, die geschiedt, is zoet
voor de ziel; maar het is den zotten een gruwel van het kwade af te
wijken.

<span id="an_13:20">13:20</span> Die met de wijzen omgaat, zal wijs
worden; maar die der zotten metgezel is, zal verbroken worden.

<span id="an_13:21">13:21</span> Het kwaad zal de zondaars vervolgen;
maar den rechtvaardige zal men goed vergelden.

<span id="an_13:22">13:22</span> De goede zal zijner kinders kinderen
doen erven; maar het vermogen des zondaars is voor de rechtvaardige
weggelegd.

<span id="an_13:23">13:23</span> Het ploegen der armen geeft veelheid
der spijze; maar daar is een, die verteerd wordt door gebrek van
oordeel.

<span id="an_13:24">13:24</span> Die zijn roede inhoudt, haat zijn zoon;
maar die hem liefheeft, zoekt hem vroeg met tuchtiging.

<span id="an_13:25">13:25</span> De rechtvaardige eet tot verzadiging
zijner ziel toe; maar de buik der goddelozen zal gebrek hebben.

<span id="an_14:1">14:1</span> Elke wijze vrouw bouwt haar huis; maar
die zeer dwaas is, breekt het af met haar handen.

<span id="an_14:2">14:2</span> Die in zijn oprechtheid wandelt, vreest
den HEERE; maar die afwijkt in zijn wegen, veracht Hem.

<span id="an_14:3">14:3</span> In den mond des dwazen is een roede des
hoogmoeds; maar de lippen der wijzen bewaren hen.

<span id="an_14:4">14:4</span> Als er geen ossen zijn, zo is de krib
rein; maar door de kracht van den os is der inkomsten veel.

<span id="an_14:5">14:5</span> Een waarachtig getuige zal niet liegen;
maar een vals getuige blaast leugens.

<span id="an_14:6">14:6</span> De spotter zoekt wijsheid, en er is gene;
maar de wetenschap is voor den verstandige licht.

<span id="an_14:7">14:7</span> Ga weg van de tegenwoordigheid eens
zotten mans; want gij zoudt bij hem geen lippen der wetenschap merken.

<span id="an_14:8">14:8</span> De wijsheid des kloekzinnigen is zijn weg
te verstaan; maar dwaasheid der zotten is bedriegerij.

<span id="an_14:9">14:9</span> Elke dwaas zal de schuld verbloemen; maar
onder de oprechten is goedwilligheid.

<span id="an_14:10">14:10</span> Het hart kent zijn eigen bittere
droefheid; en een vreemde zal zich met deszelfs blijdschap niet
vermengen.

<span id="an_14:11">14:11</span> Het huis der goddelozen zal verdelgd
worden; maar de tent der oprechten zal bloeien.

<span id="an_14:12">14:12</span> Er is een weg, die iemand recht
schijnt; maar het laatste van dien zijn wegen des doods.

<span id="an_14:13">14:13</span> Het hart zal ook in het lachen smart
hebben; en het laatste van die blijdschap is droefheid.

<span id="an_14:14">14:14</span> Die afkerig van hart is, zal van zijn
wegen verzadigd worden; maar een goed man van zichzelven.

<span id="an_14:15">14:15</span> De slechte gelooft alle woord; maar de
kloekzinnige merkt op zijn gang.

<span id="an_14:16">14:16</span> De wijze vreest, en wijkt van het
kwade; maar de zot is oplopende toornig, en zorgeloos.

<span id="an_14:17">14:17</span> Die haastig is tot toorn, zal dwaasheid
doen; en een man van schandelijke verdichtselen zal gehaat worden.

<span id="an_14:18">14:18</span> De slechten erven dwaasheid; maar de
kloekzinnigen zullen zich met wetenschap kronen.

<span id="an_14:19">14:19</span> De kwaden buigen voor het aangezicht
der goeden neder, en de goddelozen voor de poorten des rechtvaardigen.

<span id="an_14:20">14:20</span> De arme wordt zelfs van zijn vriend
gehaat; maar de liefhebbers des rijken zijn vele.

<span id="an_14:21">14:21</span> Die zijn naaste veracht, zondigt; maar
die zich der nederigen ontfermt, die is welgelukzalig.

<span id="an_14:22">14:22</span> Dwalen zij niet, die kwaad stichten?
Maar weldadigheid en trouw is voor degenen, die goed stichten.

<span id="an_14:23">14:23</span> In allen smartelijke arbeid is
overschot; maar het woord der lippen strekt alleen tot gebrek.

<span id="an_14:24">14:24</span> Der wijzen kroon is hun rijkdom; de
dwaasheid der zotten is dwaasheid.

<span id="an_14:25">14:25</span> Een waarachtig getuige redt de zielen;
maar die leugens blaast, is een bedrieger.

<span id="an_14:26">14:26</span> In de vreze des HEEREN is een sterk
vertrouwen, en Hij zal Zijn kinderen een Toevlucht wezen.

<span id="an_14:27">14:27</span> De vreze des HEEREN is een springader
des levens, om af te wijken van de strikken des doods.

<span id="an_14:28">14:28</span> In de menigte des volks is des konings
heerlijkheid; maar in gebrek van volk is eens vorsten verstoring.

<span id="an_14:29">14:29</span> De lankmoedige is groot van verstand;
maar die haastig is van gemoed, verheft de dwaasheid.

<span id="an_14:30">14:30</span> Een gezond hart is het leven des
vleses; maar nijd is verrotting der beenderen.

<span id="an_14:31">14:31</span> Die den arme verdrukt, smaadt deszelfs
Maker; maar die zich des nooddruftigen ontfermt, eert Hem.

<span id="an_14:32">14:32</span> De goddeloze zal heengedreven worden in
zijn kwaad; maar de rechtvaardige betrouwt zelfs in zijn dood.

<span id="an_14:33">14:33</span> Wijsheid rust in het hart des
verstandigen; maar wat in het binnenste der zotten is, wordt bekend.

<span id="an_14:34">14:34</span> Gerechtigheid verhoogt een volk, maar
de zonde is een schandvlek der natien.

<span id="an_14:35">14:35</span> Het welbehagen des konings is over een
verstandigen knecht; maar zijn verbolgenheid zal zijn over dengene, die
beschaamd maakt.

<span id="an_15:1">15:1</span> Een zacht antwoord keert de grimmigheid
af; maar een smartend woord doet den toorn oprijzen.

<span id="an_15:2">15:2</span> De tong der wijzen maakt de wetenschap
goed; maar de mond der zotten stort overvloediglijk dwaasheid uit.

<span id="an_15:3">15:3</span> De ogen des HEEREN zijn in alle plaatsen,
beschouwende de kwaden en de goeden.

<span id="an_15:4">15:4</span> De medicijn der tong is een boom des
levens; maar de verkeerdheid in dezelve is een breuk in den geest.

<span id="an_15:5">15:5</span> Een dwaas zal de tucht zijns vaders
versmaden; maar die de bestraffing waarneemt, zal kloekzinniglijk
handelen.

<span id="an_15:6">15:6</span> In het huis des rechtvaardigen is een
grote schat; maar in des goddelozen inkomst is beroerte.

<span id="an_15:7">15:7</span> De lippen der wijzen zullen de wetenschap
uitstrooien; maar het hart der zotten niet alzo.

<span id="an_15:8">15:8</span> Het offer der goddelozen is den HEERE een
gruwel; maar het gebed der oprechten is Zijn welgevallen.

<span id="an_15:9">15:9</span> De weg der goddelozen is den HEERE een
gruwel; maar dien, die de gerechtigheid najaagt, zal Hij liefhebben.

<span id="an_15:10">15:10</span> De tucht is onaangenaam voor dengene
die het pad verlaat; en die de bestraffing haat, zal sterven.

<span id="an_15:11">15:11</span> De hel en het verderf zijn voor den
HEERE; hoeveel te meer de harten van des mensenkinderen?

<span id="an_15:12">15:12</span> De spotter zal niet liefhebben, die hem
bestraft; hij zal niet gaan tot de wijzen.

<span id="an_15:13">15:13</span> Een vrolijk hart zal het aangezicht
blijde maken; maar door de smart des harten wordt de geest verslagen.

<span id="an_15:14">15:14</span> Een verstandig hart zal de wetenschap
opzoeken; maar de mond der zotten zal met dwaasheid gevoed worden.

<span id="an_15:15">15:15</span> Al de dagen des bedrukten zijn kwaad;
maar een vrolijk hart is een gedurige maaltijd.

<span id="an_15:16">15:16</span> Beter is weinig met de vreze des
HEEREN, dan een grote schat, en onrust daarbij.

<span id="an_15:17">15:17</span> Beter is een gerecht van groen moes,
waar ook liefde is, dan een gemeste os, en haat daarbij.

<span id="an_15:18">15:18</span> Een grimmig man zal gekijf verwekken;
maar de lankmoedige zal den twist stillen.

<span id="an_15:19">15:19</span> De weg des luiaards is als een
doornheg; maar het pad der oprechten is wel gebaand.

<span id="an_15:20">15:20</span> Een wijs zoon zal den vader verblijden;
maar een zot mens veracht zijn moeder.

<span id="an_15:21">15:21</span> De dwaasheid is den verstandeloze
blijdschap; maar een man van verstand zal recht wandelen.

<span id="an_15:22">15:22</span> De gedachten worden vernietigd, als er
geen raad is; maar door veelheid der raadslieden zal elkeen bestaan.

<span id="an_15:23">15:23</span> Een man heeft blijdschap in het
antwoord zijns monds; en hoe goed is een woord op zijn tijd!

<span id="an_15:24">15:24</span> De weg des levens is den verstandige
naar boven; opdat hij afwijke van de hel, beneden.

<span id="an_15:25">15:25</span> Het huis der hovaardigen zal de HEERE
afrukken; maar de landpale der weduwe zal Hij vastzetten.

<span id="an_15:26">15:26</span> Des bozen gedachten zijn den HEERE een
gruwel; maar der reinen zijn liefelijke redenen.

<span id="an_15:27">15:27</span> Die gierigheid pleegt, beroert zijn
huis; maar die geschenken haat, zal leven.

<span id="an_15:28">15:28</span> Het hart des rechtvaardigen bedenkt
zich, om te antwoorden; maar de mond der goddelozen zal overvloediglijk
kwade dingen uitstorten.

<span id="an_15:29">15:29</span> De HEERE is ver van de goddelozen; maar
het gebed der rechtvaardigen zal Hij verhoren.

<span id="an_15:30">15:30</span> Het licht der ogen verblijdt het hart;
een goed gerucht maakt het gebeente vet.

<span id="an_15:31">15:31</span> Het oor, dat de bestraffing des levens
hoort, zal in het midden der wijzen vernachten.

<span id="an_15:32">15:32</span> Die de tucht verwerpt, die versmaadt
zijn ziel; maar die de bestraffing hoort, krijgt verstand.

<span id="an_15:33">15:33</span> De vreze des HEEREN is de tucht der
wijsheid; en de nederigheid gaat voor de eer.

<span id="an_16:1">16:1</span> De mens heeft schikkingen des harten;
maar het antwoord der tong is van den HEERE.

<span id="an_16:2">16:2</span> Alle wegen des mans zijn zuiver in zijn
ogen; maar de HEERE weegt de geesten.

<span id="an_16:3">16:3</span> Wentel uw werken op den HEERE, en uw
gedachten zullen bevestigd worden.

<span id="an_16:4">16:4</span> De HEERE heeft alles gewrocht om Zijns
Zelfs wil; ja, ook den goddeloze tot den dag des kwaads.

<span id="an_16:5">16:5</span> Al wie hoog is van hart, is den HEERE een
gruwel; hand aan hand, zal hij niet onschuldig zijn.

<span id="an_16:6">16:6</span> Door goedertierenheid en trouw wordt de
misdaad verzoend; en door de vreze des HEEREN wijkt men af van het
kwade.

<span id="an_16:7">16:7</span> Als iemands wegen den HEERE behagen, zo
zal Hij ook zijn vijanden met hem bevredigen.

<span id="an_16:8">16:8</span> Beter is een weinig met gerechtigheid,
dan de veelheid der inkomsten zonder recht.

<span id="an_16:9">16:9</span> Het hart des mensen overdenkt zijn weg;
maar de HEERE stiert zijn gang.

<span id="an_16:10">16:10</span> Waarzegging is op de lippen des
konings; zijn mond zal niet overtreden in het gericht.

<span id="an_16:11">16:11</span> Een rechte waag en weegschaal zijn des
HEEREN; alle weegstenen des zaks zijn Zijn werk.

<span id="an_16:12">16:12</span> Het is der koningen gruwel
goddeloosheid te doen; want door gerechtigheid wordt de troon bevestigd.

<span id="an_16:13">16:13</span> De lippen der gerechtigheid zijn het
welgevallen der koningen; en elkeen van hen zal liefhebben dien, die
rechte dingen spreekt.

<span id="an_16:14">16:14</span> De grimmigheid des konings is als de
boden des doods; maar een wijs man zal die verzoenen.

<span id="an_16:15">16:15</span> In het licht van des konings aangezicht
is leven; en zijn welgevallen is als een wolk des spaden regens.

<span id="an_16:16">16:16</span> Hoeveel beter is het wijsheid te
bekomen, dan uitgegraven goud, en uitnemender, verstand te bekomen, dan
zilver!

<span id="an_16:17">16:17</span> De baan der oprechten is van het kwaad
af te wijken; hij behoedt zijn ziel, die zijn weg bewaart.

<span id="an_16:18">16:18</span> Hovaardigheid is voor de verbreking, en
hoogheid des geestes voor den val.

<span id="an_16:19">16:19</span> Het is beter nederig van geest te zijn
met de zachtmoedigen, dan roof te delen met de hovaardigen.

<span id="an_16:20">16:20</span> Die op het woord verstandelijk let, zal
het goede vinden; en die op den HEERE vertrouwt, is welgelukzalig.

<span id="an_16:21">16:21</span> De wijze van hart zal verstandig
genoemd worden; en de zoetheid der lippen zal de lering vermeerderen.

<span id="an_16:22">16:22</span> Het verstand dergenen, die het
bezitten, is een springader des levens; maar de tucht der dwazen is
dwaasheid.

<span id="an_16:23">16:23</span> Het hart eens wijzen maakt zijn mond
verstandig, en zal op zijn lippen de lering vermeerderen.

<span id="an_16:24">16:24</span> Liefelijke redenen zijn een honigraat,
zoet voor de ziel, en medicijn voor het gebeente.

<span id="an_16:25">16:25</span> Er is een weg, die iemand recht
schijnt; maar het laatste van dien zijn wegen des doods.

<span id="an_16:26">16:26</span> De ziel des arbeidzamen arbeidt voor
zichzelven; want zijn mond buigt zich voor hem.

<span id="an_16:27">16:27</span> Een Belialsman graaft kwaad; en op zijn
lippen is als brandend vuur.

<span id="an_16:28">16:28</span> Een verkeerd man zal krakeel inwerpen;
en een oorblazer scheidt den voornaamsten vriend.

<span id="an_16:29">16:29</span> Een man des gewelds verlokt zijn
naaste, en hij leidt hem in een weg, die niet goed is.

<span id="an_16:30">16:30</span> Hij sluit zijn ogen, om verkeerdheden
te bedenken; zijn lippen bijtende, volbrengt hij het kwaad.

<span id="an_16:31">16:31</span> De grijsheid is een sierlijke kroon;
zij wordt op den weg der gerechtigheid gevonden.

<span id="an_16:32">16:32</span> De lankmoedige is beter dan de sterke;
en die heerst over zijn geest, dan die een stad inneemt.

<span id="an_16:33">16:33</span> Het lot wordt in den schoot geworpen;
maar het gehele beleid daarvan is van den HEERE.

<span id="an_17:1">17:1</span> Een droge bete, en rust daarbij, is
beter, dan een huis vol van geslachte beesten met twist.

<span id="an_17:2">17:2</span> Een verstandig knecht zal heersen over
een zoon, die beschaamd maakt, en in het midden der broederen zal hij
erfenis delen.

<span id="an_17:3">17:3</span> De smeltkroes is voor het zilver, en de
oven voor het goud; maar de HEERE proeft de harten.

<span id="an_17:4">17:4</span> De boosdoener merkt op de ongerechtige
lip; een leugenaar neigt het oor tot de verkeerde tong.

<span id="an_17:5">17:5</span> Die den arme bespot, smaadt deszelfs
Maker; die zich verblijdt in het verderf, zal niet onschuldig zijn.

<span id="an_17:6">17:6</span> De kroon de ouden zijn de kindskinderen,
en der kinderen sieraad zijn hun vaderen.

<span id="an_17:7">17:7</span> Een voortreffelijke lip past een dwaze
niet, veelmin een prins een leugenachtige lip.

<span id="an_17:8">17:8</span> Het geschenk is in de ogen zijner heren
een aangenaam gesteente; waarhenen het zich zal wenden, zal het wel
gedijen.

<span id="an_17:9">17:9</span> Die de overtreding toedekt, zoekt liefde;
maar die de zaak weder ophaalt, scheidt den voornaamsten vriend.

<span id="an_17:10">17:10</span> De bestraffing gaat dieper in den
verstandige, dan den zot honderd maal te slaan.

<span id="an_17:11">17:11</span> Zekerlijk, de wederspannige zoekt het
kwaad; maar een wrede bode zal tegen hem gezonden worden.

<span id="an_17:12">17:12</span> Dat een beer, die van jongen beroofd
is, een man tegemoet kome, maar niet een zot in zijn dwaasheid.

<span id="an_17:13">17:13</span> Die kwaad voor goed vergeldt, het kwaad
zal van zijn huis niet wijken.

<span id="an_17:14">17:14</span> Het begin des krakeels is gelijk een,
die het water opening geeft; daarom verlaat den twist, eer hij zich
vermengt.

<span id="an_17:15">17:15</span> Wie den goddeloze rechtvaardigt, en den
rechtvaardige verdoemt, zijn den HEERE een gruwel, ja, die beiden.

<span id="an_17:16">17:16</span> Waarom toch zou in de hand des zots het
koopgeld zijn, om wijsheid te kopen, dewijl hij geen verstand heeft?

<span id="an_17:17">17:17</span> Een vriend heeft te aller tijd lief; en
een broeder wordt in de benauwdheid geboren.

<span id="an_17:18">17:18</span> Een verstandeloos mens klapt in de
hand, zich borg stellende bij zijn naaste.

<span id="an_17:19">17:19</span> Die het gekijf liefheeft, heeft de
overtreding lief; die zijn deur verhoogt, zoekt verbreking.

<span id="an_17:20">17:20</span> Wie verdraaid is van hart, zal het
goede niet vinden; en die verkeerd is met zijn tong, zal in het kwaad
vallen.

<span id="an_17:21">17:21</span> Wie een zot genereert, die zal hem tot
droefheid zijn; en de vader des dwazen zal zich niet verblijden.

<span id="an_17:22">17:22</span> Een blij hart zal een medicijn goed
maken; maar een verslagen geest zal het gebeente verdrogen.

<span id="an_17:23">17:23</span> De goddeloze zal het geschenk uit den
schoot nemen, om de paden des rechts te buigen.

<span id="an_17:24">17:24</span> In het aangezicht des verstandigen is
wijsheid; maar de ogen des zots zijn in het einde der aarde.

<span id="an_17:25">17:25</span> Een zotte zoon is een verdriet voor
zijn vader, en bittere droefheid voor degene, die hem gebaard heeft.

<span id="an_17:26">17:26</span> Het is niet goed, den rechtvaardige ook
te doen boeten, dat de prinsen iemand slaan zouden om hetgeen recht is.

<span id="an_17:27">17:27</span> Wie wetenschap weet, houdt zijn woorden
in; en een man van verstand is kostelijk van geest.

<span id="an_17:28">17:28</span> Een dwaas zelfs, die zwijgt, zal wijs
geacht worden, en die zijn lippen toesluit, verstandig.

<span id="an_18:1">18:1</span> Die zich afzondert, tracht naar wat
begeerlijks; hij vermengt zich in alle bestendige wijsheid.

<span id="an_18:2">18:2</span> De zot heeft geen lust aan
verstandigheid, maar daarin, dat zijn hart zich ontdekt.

<span id="an_18:3">18:3</span> Als de goddeloze komt, komt ook de
verachting en met schande versmaadheid.

<span id="an_18:4">18:4</span> De woorden van den mond eens mans zijn
diepe wateren; en de springader der wijsheid is een uitstortende beek.

<span id="an_18:5">18:5</span> Het is niet goed, het aangezicht des
goddelozen aan te nemen, om den rechtvaardige in het gericht te buigen.

<span id="an_18:6">18:6</span> De lippen des zots komen in twist, en
zijn mond roept naar slagen.

<span id="an_18:7">18:7</span> De mond des zots is hemzelven een
verstoring, en zijn lippen een strik zijner ziel.

<span id="an_18:8">18:8</span> De woorden des oorblazers zijn als
dergenen, die geslagen zijn, en die dalen in het binnenste des buiks.

<span id="an_18:9">18:9</span> Ook die zich slap aanstelt in zijn werk,
die is een broeder van een doorbrenger.

<span id="an_18:10">18:10</span> De Naam des HEEREN is een Sterke Toren;
de rechtvaardige zal daarhenen lopen, en in een Hoog Vertrek gesteld
worden.

<span id="an_18:11">18:11</span> Des rijken goed is de stad zijner
sterkte, en als een verheven muur in zijn inbeelding.

<span id="an_18:12">18:12</span> Voor de verbreking zal des mensen hart
zich verheffen; en de nederigheid gaat voor de eer.

<span id="an_18:13">18:13</span> Die antwoord geeft, eer hij zal gehoord
hebben, dat is hem dwaasheid en schande.

<span id="an_18:14">18:14</span> De geest eens mans zal zijn krankheid
ondersteunen; maar een verslagen geest, wie zal dien opheffen?

<span id="an_18:15">18:15</span> Het hart der verstandigen bekomt
wetenschap, en het oor der wijzen zoekt wetenschap.

<span id="an_18:16">18:16</span> De gift des mensen maakt hem ruimte, en
zij geleidt hem voor het aangezicht der groten.

<span id="an_18:17">18:17</span> Die de eerste is in zijn twistzaak,
schijnt rechtvaardig te zijn; maar zijn naaste komt, en hij onderzoekt
hem.

<span id="an_18:18">18:18</span> Het lot doet de geschillen ophouden, en
maakt scheiding tussen machtigen.

<span id="an_18:19">18:19</span> Een broeder is wederspanniger dan een
sterke stad; en de geschillen zijn als een grendel van een paleis.

<span id="an_18:20">18:20</span> Van de vrucht van ieders mond zal zijn
buik verzadigd worden; hij zal verzadigd worden van de inkomst zijner
lippen.

<span id="an_18:21">18:21</span> Dood en leven zijn in het geweld der
tong; en een ieder, die ze liefheeft, zal haar vrucht eten.

<span id="an_18:22">18:22</span> Die een vrouw gevonden heeft, heeft een
goede zaak gevonden, en hij heeft welgevallen getrokken van den HEERE.

<span id="an_18:23">18:23</span> De arme spreekt smekingen; maar de
rijke antwoordt harde dingen.

<span id="an_18:24">18:24</span> Een man, die vrienden heeft, heeft zich
vriendelijk te houden; want er is een liefhebber, die meer aankleeft dan
een broeder.

<span id="an_19:1">19:1</span> De arme, in zijn oprechtheid wandelende,
is beter dan de verkeerde van lippen, en die een zot is.

<span id="an_19:2">19:2</span> Ook is de ziel zonder wetenschap niet
goed; en die met de voeten haastig is, zondigt.

<span id="an_19:3">19:3</span> De dwaasheid des mensen zal zijn weg
verkeren; en zijn hart zal zich tegen den HEERE vergrammen.

<span id="an_19:4">19:4</span> Het goed brengt veel vrienden toe; maar
de arme wordt van zijn vriend gescheiden.

<span id="an_19:5">19:5</span> Een vals getuige zal niet onschuldig
zijn; en die leugen blaast, zal niet ontkomen.

<span id="an_19:6">19:6</span> Velen smeken het aangezicht des prinsen;
en een ieder is een vriend desgenen, die giften geeft.

<span id="an_19:7">19:7</span> Al de broeders des armen haten hem;
hoeveel te meer gaan zijn vrienden verre van hem! Hij loopt hen na met
woorden die niets zijn.

<span id="an_19:8">19:8</span> Die verstand bekomt, heeft zijn ziel
lief; hij neemt de verstandigheid waar, om het goede te vinden.

<span id="an_19:9">19:9</span> Een vals getuige zal niet onschuldig
zijn; en die leugen blaast, zal vergaan.

<span id="an_19:10">19:10</span> De weelde staat een zot niet wel;
hoeveel te min een knecht te heersen over vorsten!

<span id="an_19:11">19:11</span> Het verstand des mensen vertrekt zijn
toorn; en zijn sieraad is de overtreding voorbij te gaan.

<span id="an_19:12">19:12</span> Des konings gramschap is als het
brullen eens jongen leeuws; maar zijn welgevallen is als dauw op het
kruid.

<span id="an_19:13">19:13</span> Een zotte zoon is zijn vader grote
ellende; en de kijvingen ener vrouw als een gestadig druipen.

<span id="an_19:14">19:14</span> Huis en goed is een erve van de
vaderen; maar een verstandige vrouw is van den HEERE.

<span id="an_19:15">19:15</span> Luiheid doet in diepen slaap vallen; en
een bedriegelijke ziel zal hongeren.

<span id="an_19:16">19:16</span> Die het gebod bewaart, bewaart zijn
ziel; die zijn wegen veracht, zal sterven.

<span id="an_19:17">19:17</span> Die zich des armen ontfermt, leent den
HEERE, en Hij zal hem zijn weldaad vergelden.

<span id="an_19:18">19:18</span> Tuchtig uw zoon, als er nog hoop is;
maar verhef uw ziel niet, om hem te doden.

<span id="an_19:19">19:19</span> Die groot is van grimmigheid, zal straf
dragen; want zo gij hem uitredt, zo zult gij nog moeten voortvaren.

<span id="an_19:20">19:20</span> Hoor raad, en ontvang tucht, opdat gij
in uw laatste wijs zijt.

<span id="an_19:21">19:21</span> In het hart des mans zijn veel
gedachten; maar de raad des HEEREN, die zal bestaan.

<span id="an_19:22">19:22</span> De wens des mensen is zijn
weldadigheid; maar de arme is beter dan een leugenachtig man.

<span id="an_19:23">19:23</span> De vreze des HEEREN is ten leven; want
men zal verzadigd zijnde vernachten; met het kwaad zal men niet bezocht
worden.

<span id="an_19:24">19:24</span> Een luiaard verbergt de hand in den
boezem, en hij zal ze niet weder aan zijn mond brengen.

<span id="an_19:25">19:25</span> Sla de spotter, zo zal de slechte
kloekzinnig worden; en bestraf den verstandige, hij zal wetenschap
begrijpen.

<span id="an_19:26">19:26</span> Wie de vader verwoest, of de moeder
verjaagt, is een zoon, die beschaamd maakt, en schande aandoet.

<span id="an_19:27">19:27</span> Laat af, mijn zoon, horende de tucht,
af te dwalen van de redenen der wetenschap.

<span id="an_19:28">19:28</span> Een Belialsgetuige bespot het recht; en
de mond der goddelozen slokt de ongerechtigheid in.

<span id="an_19:29">19:29</span> Gerichten zijn voor de spotters bereid,
en slagen voor den rug der zotten.

<span id="an_20:1">20:1</span> De wijn is een spotter, de sterke drank
is woelachtig; al wie daarin dwaalt, zal niet wijs zijn.

<span id="an_20:2">20:2</span> De schrik des konings is als het brullen
eens jongen leeuws; die zich tegen hem vergramt, zondigt tegen zijn
ziel.

<span id="an_20:3">20:3</span> Het is eer voor een man, van twist af te
blijven; maar ieder dwaas zal er zich in mengen.

<span id="an_20:4">20:4</span> Om den winter zal de luiaard niet
ploegen; daarom zal hij bedelen in den oogst, maar er zal niet zijn.

<span id="an_20:5">20:5</span> De raad in het hart eens mans is als
diepe wateren; maar een man van verstand zal dien uithalen.

<span id="an_20:6">20:6</span> Elk van de menigte der mensen roept zijn
weldadigheid uit; maar wie zal een recht trouwen man vinden?

<span id="an_20:7">20:7</span> De rechtvaardige wandelt steeds in zijn
oprechtheid; welgelukzalig zijn zijn kinderen na hem.

<span id="an_20:8">20:8</span> Een koning, zittende op den troon des
gerichts, verstrooit alle kwaad met zijn ogen.

<span id="an_20:9">20:9</span> Wie kan zeggen: Ik heb mijn hart
gezuiverd, ik ben rein van mijn zonde?

<span id="an_20:10">20:10</span> Tweeerlei weegsteen, tweeerlei efa is
den HEERE een gruwel, ja die beide.

<span id="an_20:11">20:11</span> Een jongen zal ook door zijn
handelingen zich bekend maken, of zijn werk zuiver, en of het recht zal
wezen.

<span id="an_20:12">20:12</span> Een horend oor, en een ziend oog heeft
de HEERE gemaakt, ja, die beide.

<span id="an_20:13">20:13</span> Heb den slaap niet lief, opdat gij niet
arm wordt; open uw ogen, verzadig u met brood.

<span id="an_20:14">20:14</span> Het is kwaad, het is kwaad! zal de
koper zeggen; maar als hij weggegaan is, dan zal hij zich beroemen.

<span id="an_20:15">20:15</span> Goud is er, en menigte van robijnen;
maar de lippen de wetenschap zijn een kostelijk kleinood.

<span id="an_20:16">20:16</span> Als iemand voor een vreemde borg
geworden is, neem zijn kleed; en pand hem voor de onbekenden.

<span id="an_20:17">20:17</span> Het brood der leugen is den mens zoet;
maar daarna zal zijn mond vol van zandsteentjes worden.

<span id="an_20:18">20:18</span> Elke gedachte wordt door raad
bevestigd, daarom voer oorlog met wijze raadslagen.

<span id="an_20:19">20:19</span> Die als een achterklapper wandelt,
openbaart het heimelijke; vermeng u dan niet met hem, die met zijn
lippen verlokt.

<span id="an_20:20">20:20</span> Wie zijn vader of zijn moeder vloekt,
diens lamp zal uitgeblust worden in zwarte duisternis.

<span id="an_20:21">20:21</span> Als een erfenis in het eerste verhaast
wordt, zo zal haar laatste niet gezegend worden.

<span id="an_20:22">20:22</span> Zeg niet: Ik zal het kwaad vergelden;
wacht op den HEERE, en Hij zal u verlossen.

<span id="an_20:23">20:23</span> Tweeerlei weegsteen is den HEERE een
gruwel, en de bedriegelijke weegschaal is niet goed.

<span id="an_20:24">20:24</span> De treden des mans zijn van den HEERE;
hoe zou dan een mens zijn weg verstaan?

<span id="an_20:25">20:25</span> Het is een strik des mensen, dat hij
het heilige verslindt, en na gedane geloften, onderzoek te doen.

<span id="an_20:26">20:26</span> Een wijs koning verstrooit de
goddelozen, en hij brengt het rad over hen.

<span id="an_20:27">20:27</span> De ziel des mensen is een lamp des
HEEREN, doorzoekende al de binnenkameren des buiks.

<span id="an_20:28">20:28</span> Weldadigheid en waarheid bewaren den
koning; en door weldadigheid ondersteunt hij zijn troon.

<span id="an_20:29">20:29</span> Der jongelingen sieraad is hun kracht,
en der ouden heerlijkheid is de grijsheid.

<span id="an_20:30">20:30</span> Gezwellen der wonde zijn in den boze
een zuivering, mitsgaders de slagen van het binnenste des buiks.

<span id="an_21:1">21:1</span> Des konings hart is in de hand des HEEREN
als waterbeken. Hij neigt het tot al wat Hij wil.

<span id="an_21:2">21:2</span> Alle weg des mensen is recht in zijn
ogen; maar de HEERE weegt de harten.

<span id="an_21:3">21:3</span> Gerechtigheid en recht te doen is bij den
HEERE uitgelezener dan offer.

<span id="an_21:4">21:4</span> Hoogheid der ogen, en trotsheid des
harten, en de ploeging der goddelozen, zijn zonde.

<span id="an_21:5">21:5</span> De gedachten des vlijtigen zijn alleen
tot overschot; maar van een ieder, die haastig is, alleen tot gebrek.

<span id="an_21:6">21:6</span> Te arbeiden om schatten met een valse
tong, is een voortgedrevene ijdelheid dergenen, die den dood zoeken.

<span id="an_21:7">21:7</span> De verwoesting der goddelozen zal hen
doorsnijden, omdat zij weigeren recht te doen.

<span id="an_21:8">21:8</span> De weg des mensen is gans verkeerd en
vreemd; maar het werk des zuiveren is recht.

<span id="an_21:9">21:9</span> Het is beter te wonen op een hoek van het
dak, dan met een kijfachtige huisvrouw, en dat in een huis van
gezelschap.

<span id="an_21:10">21:10</span> De ziel des goddelozen begeert het
kwaad; zijn naaste krijgt geen genade in zijn ogen.

<span id="an_21:11">21:11</span> Als men den spotter straft, wordt de
slechte wijs; en als men den wijze onderricht, neemt hij wetenschap aan.

<span id="an_21:12">21:12</span> De rechtvaardige let verstandelijk op
des goddelozen huis, als God de goddelozen in het kwaad stort.

<span id="an_21:13">21:13</span> Die zijn oor stopt voor het geschrei
des armen, die zal ook roepen, en niet verhoord worden.

<span id="an_21:14">21:14</span> Een gift in het verborgene houdt den
toorn onder, en een geschenk in den schoot de sterke grimmigheid.

<span id="an_21:15">21:15</span> Het is den rechtvaardige een blijdschap
recht te doen; maar voor de werkers der ongerechtigheid is het
verschrikking.

<span id="an_21:16">21:16</span> Een mens, die van den weg des verstands
afdwaalt, zal in de gemeente der doden rusten.

<span id="an_21:17">21:17</span> Die blijdschap liefheeft, die zal
gebrek lijden; die wijn en olie liefheeft, zal niet rijk worden.

<span id="an_21:18">21:18</span> De goddeloze is een rantsoen voor de
rechtvaardigen, en de trouweloze voor de oprechten.

<span id="an_21:19">21:19</span> Het is beter te wonen in een woest
land, dan bij een zeer kijfachtige en toornige huisvrouw.

<span id="an_21:20">21:20</span> In des wijzen woning is een gewenste
schat, en olie; maar een zot mens verslindt zulks.

<span id="an_21:21">21:21</span> Die rechtvaardigheid en weldadigheid
najaagt, zal het leven, rechtvaardigheid en eer vinden.

<span id="an_21:22">21:22</span> De wijze beklimt de stad der
geweldigen, en werpt de sterkte huns vertrouwens neder.

<span id="an_21:23">21:23</span> Die zijn mond en zijn tong bewaart,
bewaart zijn ziel van benauwdheden.

<span id="an_21:24">21:24</span> Die een hovaardig pocher is, zijn naam
is spotter; hij gaat met hovaardige verbolgenheid te werk.

<span id="an_21:25">21:25</span> De begeerte des luiaards zal hem doden,
want zijn handen weigeren te werken.

<span id="an_21:26">21:26</span> Den gansen dag begeert hij begeerlijke
dingen; maar de rechtvaardige zal geven, en niet inhouden.

<span id="an_21:27">21:27</span> Het offer der goddelozen is een gruwel;
hoeveel te meer, als zij het met een schandelijk voornemen brengen!

<span id="an_21:28">21:28</span> Een leugenachtig getuige zal vergaan;
en een man, die hoort, zal spreken tot overwinning.

<span id="an_21:29">21:29</span> Een goddeloos man sterkt zich in zijn
aangezicht; maar de oprechte, die maakt zijn weg vast.

<span id="an_21:30">21:30</span> Er is geen wijsheid, en er is geen
verstand, en er is geen raad tegen den HEERE.

<span id="an_21:31">21:31</span> Het paard wordt bereid tegen den dag
des strijds; maar de overwinning is des HEEREN.

<span id="an_22:1">22:1</span> De naam is uitgelezener dan grote
rijkdom, de goede gunst dan zilver en dan goud.

<span id="an_22:2">22:2</span> Rijken en armen ontmoeten elkander; de
HEERE heeft hen allen gemaakt.

<span id="an_22:3">22:3</span> Een kloekzinnig mens ziet het kwaad, en
verbergt zich; maar de slechten gaan henen door, en worden gestraft.

<span id="an_22:4">22:4</span> Het loon der nederigheid, met de vreze
des HEEREN, is rijkdom, en eer, en leven.

<span id="an_22:5">22:5</span> Doornen en strikken, zijn in den weg des
verkeerden; die zijn ziel bewaart, zal zich verre van die maken.

<span id="an_22:6">22:6</span> Leer den jongen de eerste beginselen naar
den eis zijns wegs; als hij ook oud zal geworden zijn, zal hij daarvan
niet afwijken.

<span id="an_22:7">22:7</span> De rijke heerst over de armen; en die
ontleent, is des leners knecht.

<span id="an_22:8">22:8</span> Die onrecht zaait, zal moeite maaien; en
de roede zijner verbolgenheid zal een einde nemen.

<span id="an_22:9">22:9</span> Die goed van oog is, die zal gezegend
worden; want hij heeft van zijn brood den armen gegeven.

<span id="an_22:10">22:10</span> Drijf den spotter uit, en het gekijf
zal weggaan, en het geschil met de schande zal ophouden.

<span id="an_22:11">22:11</span> Die de reinheid des harten liefheeft,
wiens lippen aangenaam zijn, diens vriend is de koning.

<span id="an_22:12">22:12</span> De ogen des HEEREN bewaren de
wetenschap; maar de zaken des trouwelozen zal Hij omkeren.

<span id="an_22:13">22:13</span> De luiaard zegt: Er is een leeuw
buiten; ik mocht op het midden der straten gedood worden!

<span id="an_22:14">22:14</span> De mond der vreemde vrouwen is een
diepe gracht; op welken de HEERE vergramd is, zal daarin vallen.

<span id="an_22:15">22:15</span> De dwaasheid is in het hart des jongen
gebonden; de roede der tucht zal ze verre van hem wegdoen.

<span id="an_22:16">22:16</span> Die den arme verdrukt, om het zijne te
vermeerderen, en den rijke geeft, komt zekerlijk tot gebrek.

<span id="an_22:17">22:17</span> Neig uw oor, en hoor de woorden der
wijzen, en stel uw hart tot mijn wetenschap;

<span id="an_22:18">22:18</span> Want het is liefelijk, als gij die in
uw binnenste bewaart; zij zullen samen op uw lippen gepast worden.

<span id="an_22:19">22:19</span> Opdat uw vertrouwen op den HEERE zij,
maak ik u die heden bekend; gij ook maak ze bekend.

<span id="an_22:20">22:20</span> Heb ik u niet heerlijke dingen
geschreven van allerlei raad en wetenschap?

<span id="an_22:21">22:21</span> Om u bekend te maken de zekerheid van
de redenen der waarheid; opdat gij de redenen der waarheid antwoorden
moogt dengenen, die u zenden.

<span id="an_22:22">22:22</span> Beroof den arme niet, omdat hij arm is;
en verbrijzel den ellendige niet in de poort.

<span id="an_22:23">22:23</span> Want de HEERE zal hun twistzaak
twisten, en Hij zal dengenen, die hen beroven, de ziel roven.

<span id="an_22:24">22:24</span> Vergezelschap u niet met een
grammoedige, en ga niet om met een zeer grimmig man;

<span id="an_22:25">22:25</span> Opdat gij zijn paden niet leert, en een
strik over uw ziel haalt.

<span id="an_22:26">22:26</span> Wees niet onder degenen, die in de hand
klappen, onder degenen, die voor schulden borg zijn.

<span id="an_22:27">22:27</span> Zo gij niet hadt om te betalen, waarom
zou men uw bed van onder u wegnemen?

<span id="an_22:28">22:28</span> Zet de oude palen niet terug, die uw
vaderen gemaakt hebben.

<span id="an_22:29">22:29</span> Hebt gij een man gezien, die vaardig in
zijn werk is? Hij zal voor het aangezicht der koningen gesteld worden;
voor het aangezicht der ongeachte lieden zal hij niet gesteld worden.

<span id="an_23:1">23:1</span> Als gij aangezeten zult zijn om met een
heerser te eten, zo zult gij scherpelijk letten op dengene, die voor uw
aangezicht is.

<span id="an_23:2">23:2</span> En zet een mes aan uw keel, indien gij
een gulzig mens zijt;

<span id="an_23:3">23:3</span> Laat u niet gelusten zijner smakelijke
spijzen, want het is een leugenachtig brood.

<span id="an_23:4">23:4</span> Vermoei u niet om rijk te worden; sta af
van uw vernuft.

<span id="an_23:5">23:5</span> Zult gij uw ogen laten vliegen op hetgeen
niets is? Want het zal zich gewisselijk vleugelen maken gelijk een
arend, die naar den hemel vliegt.

<span id="an_23:6">23:6</span> Eet het brood niet desgenen, die boos is
van oog, en wees niet belust op zijn smakelijke spijzen;

<span id="an_23:7">23:7</span> Want gelijk hij bedacht heeft in zijn
ziel, alzo zal hij tot u zeggen: Eet en drink! maar zijn hart is niet
met u;

<span id="an_23:8">23:8</span> Uw bete, die gij gegeten hebt, zoudt gij
uitspuwen; en gij zoudt uw liefelijke woorden verderven.

<span id="an_23:9">23:9</span> Spreek niet voor het oor van een zot,
want hij zou het verstand uwer woorden verachten.

<span id="an_23:10">23:10</span> Zet de oude palen niet terug; en kom op
de akkers der wezen niet;

<span id="an_23:11">23:11</span> Want hun Verlosser is sterk; Die zal
hun twistzaak tegen u twisten.

<span id="an_23:12">23:12</span> Begeef uw hart tot de tucht, en uw oren
tot de redenen der wetenschap.

<span id="an_23:13">23:13</span> Weer de tucht van den jongen niet; als
gij hem met de roede zult slaan, zal hij niet sterven.

<span id="an_23:14">23:14</span> Gij zult hem met de roede slaan, en
zijn ziel van de hel redden.

<span id="an_23:15">23:15</span> Mijn zoon! zo uw hart wijs is, mijn
hart zal blijde zijn, ja, ik.

<span id="an_23:16">23:16</span> En mijn nieren zullen van vreugde
opspringen, als uw lippen billijkheden spreken zullen.

<span id="an_23:17">23:17</span> Uw hart zij niet nijdig over de
zondaren; maar zijt ten allen dage in de vreze des HEEREN.

<span id="an_23:18">23:18</span> Want zekerlijk, er is een beloning; en
uw verwachting zal niet afgesneden worden.

<span id="an_23:19">23:19</span> Hoor gij, mijn zoon! en word wijs, en
richt uw hart op den weg.

<span id="an_23:20">23:20</span> Zijt niet onder de wijnzuipers, noch
onder de vleesvreters;

<span id="an_23:21">23:21</span> Want een zuiper en vraat zal arm
worden; en de sluimering doet verscheurde klederen dragen.

<span id="an_23:22">23:22</span> Hoor naar uw vader, die u gewonnen
heeft; en veracht uw moeder niet, als zij oud geworden is.

<span id="an_23:23">23:23</span> Koop de waarheid, en verkoop ze niet,
mitsgaders wijsheid, en tucht, en verstand.

<span id="an_23:24">23:24</span> De vader des rechtvaardigen zal zich
zeer verheugen; en die een wijzen zoon gewint, zal zich over hem
verblijden.

<span id="an_23:25">23:25</span> Laat uw vader zich verblijden, ook uw
moeder; en laat haar zich verheugen, die u gebaard heeft.

<span id="an_23:26">23:26</span> Mijn zoon! geef mij uw hart, en laat uw
ogen mijn wegen bewaren.

<span id="an_23:27">23:27</span> Want een hoer is een diepe gracht, en
een vreemde vrouw is een enge put.

<span id="an_23:28">23:28</span> Ook loert zij als een rover; en zij
vermenigvuldigt de trouwelozen onder de mensen.

<span id="an_23:29">23:29</span> Bij wien is wee? bij wien och arme? bij
wien gekijf? bij wien het beklag? bij wien wonden zonder oorzaak? bij
wien de roodheid der ogen?

<span id="an_23:30">23:30</span> Bij degenen, die bij den wijn
vertoeven; bij degenen, die komen om gemengde drank na te zoeken.

<span id="an_23:31">23:31</span> Zie den wijn niet aan, als hij zich
rood vertoont, als hij in den beker zijn verve geeft, als hij recht
opgaat;

<span id="an_23:32">23:32</span> In zijn einde zal hij als een slang
bijten, en steken als een adder.

<span id="an_23:33">23:33</span> Uw ogen zullen naar vreemde vrouwen
zien, en uw hart zal verkeerdheden spreken.

<span id="an_23:34">23:34</span> En gij zult zijn, gelijk een, die in
het hart van de zee slaapt; en gelijk een, die in het opperste van den
mast slaapt.

<span id="an_23:35">23:35</span> Men heeft mij geslagen, zult gij
zeggen, ik ben niet ziek geweest; men heeft mij gebeukt, ik heb het niet
gevoeld; wanneer zal ik opwaken? Ik zal hem nog meer zoeken!

<span id="an_24:1">24:1</span> Zijt niet nijdig over de boze lieden, en
laat u niet gelusten, om bij hen te zijn.

<span id="an_24:2">24:2</span> Want hun hart bedenkt verwoesting, en hun
lippen spreken moeite.

<span id="an_24:3">24:3</span> Door wijsheid wordt een huis gebouwd, en
door verstandigheid bevestigd;

<span id="an_24:4">24:4</span> En door wetenschap worden de
binnenkameren vervuld met alle kostelijk en liefelijk goed.

<span id="an_24:5">24:5</span> Een wijs man is sterk; en een man van
wetenschap maakt de kracht vast.

<span id="an_24:6">24:6</span> Want door wijze raadslagen zult gij voor
u den krijg voeren, en in de veelheid der raadgevers is de overwinning.

<span id="an_24:7">24:7</span> Alle wijsheid is voor den dwaze te hoog;
hij zal in de poort zijn mond niet opendoen.

<span id="an_24:8">24:8</span> Die denkt om kwaad te doen, dien zal men
een meester van schandelijke verdichtselen noemen.

<span id="an_24:9">24:9</span> De gedachte der dwaasheid is zonde; en
een spotter is den mens een gruwel.

<span id="an_24:10">24:10</span> Vertoont gij u slap ten dage uwer
benauwdheid, uw kracht is nauw.

<span id="an_24:11">24:11</span> Red degenen, die ter dood gegrepen
zijn; want zij wankelen ter doding, zo gij u onthoudt.

<span id="an_24:12">24:12</span> Wanneer gij zegt: Ziet, wij weten dat
niet; zal Hij, Die de harten weegt, dat niet merken? En Die uwe ziel
gadeslaat, zal Hij het niet weten? Want Hij zal den mens vergelden naar
zijn werk.

<span id="an_24:13">24:13</span> Eet honig, mijn zoon! want hij is goed,
en honigzeem is zoet voor uw gehemelte.

<span id="an_24:14">24:14</span> Zodanig is de kennis der wijsheid voor
uw ziel; als gij ze vindt, zo zal er beloning wezen, en uw verwachting
zal niet afgesneden worden.

<span id="an_24:15">24:15</span> Loer niet, o goddeloze! op de woning
des rechtvaardigen; verwoest zijn legerplaats niet.

<span id="an_24:16">24:16</span> Want de rechtvaardige zal zevenmaal
vallen, en opstaan; maar de goddelozen zullen in het kwaad
nederstruikelen.

<span id="an_24:17">24:17</span> Verblijd u niet als uw vijand valt; en
als hij nederstruikelt, laat uw hart zich niet verheugen;

<span id="an_24:18">24:18</span> Opdat het de HEERE niet zie, en het
kwaad zij in Zijn ogen en Hij Zijn toorn van hem afkere.

<span id="an_24:19">24:19</span> Ontsteek u niet over de boosdoeners;
zijt niet nijdig over de goddelozen.

<span id="an_24:20">24:20</span> Want de kwade zal geen beloning hebben,
de lamp der goddelozen zal uitgeblust worden.

<span id="an_24:21">24:21</span> Mijn zoon! vrees den HEERE en den
koning; vermeng u niet met hen, die naar verandering staan;

<span id="an_24:22">24:22</span> Want hun verderf zal haastelijk
ontstaan; en wie weet hun beider ondergang?

<span id="an_24:23">24:23</span> Deze spreuken zijn ook van de wijzen.
Het aangezicht in het gericht te kennen, is niet goed.

<span id="an_24:24">24:24</span> Die tot den goddeloze zegt: Gij zijt
rechtvaardig; dien zullen de volken vervloeken, de natien zullen hem
gram zijn.

<span id="an_24:25">24:25</span> Maar voor degenen, die hem bestraffen,
zal liefelijkheid zijn; en de zegen des goeds zal op hem komen.

<span id="an_24:26">24:26</span> Men zal de lippen kussen desgenen, die
rechte woorden antwoordt.

<span id="an_24:27">24:27</span> Beschik uw werk daarbuiten, en bereid
het voor u op den akker, en bouw daarna uw huis.

<span id="an_24:28">24:28</span> Wees niet zonder oorzaak getuige tegen
uw naaste; want zoudt gij verleiden met uw lip?

<span id="an_24:29">24:29</span> Zeg niet: Gelijk als hij mij gedaan
heeft, zo zal ik hem doen; ik zal een ieder vergelden naar zijn werk.

<span id="an_24:30">24:30</span> Ik ging voorbij den akker eens
luiaards, en voorbij den wijngaard van een verstandeloos mens;

<span id="an_24:31">24:31</span> En ziet, hij was gans opgeschoten van
distelen; zijn gedaante was met netelen bedekt, en zijn stenen
scheidsmuur was afgebroken.

<span id="an_24:32">24:32</span> Als ik dat aanschouwde, nam ik het ter
harte; ik zag het, en nam onderwijzing aan;

<span id="an_24:33">24:33</span> Een weinig slapens, een weinig
sluimerens, en weinig handvouwens, al nederliggende;

<span id="an_24:34">24:34</span> Zo zal uw armoede u overkomen, als een
wandelaar, en uw velerlei gebrek als een gewapend man.

<span id="an_25:1">25:1</span> Dit zijn ook spreuken van Salomo, die de
mannen van Hizkia, den koning van Juda, uitgeschreven hebben.

<span id="an_25:2">25:2</span> Het is Gods eer een zaak te verbergen;
maar de eer der koningen een zaak te doorgronden.

<span id="an_25:3">25:3</span> Aan de hoogte des hemels, en aan de
diepte der aarde, en aan het hart der koningen is geen doorgronding.

<span id="an_25:4">25:4</span> Doe het schuim van het zilver weg, en er
zal een vat voor den smelter uitkomen;

<span id="an_25:5">25:5</span> Doe den goddelozen weg van het aangezicht
des konings, en zijn troon zal door gerechtigheid bevestigd worden.

<span id="an_25:6">25:6</span> Praal niet voor het aangezicht des
konings, en sta niet in de plaats der groten;

<span id="an_25:7">25:7</span> Want het is beter, dat men tot u zegge:
Kom hier bovenaan, dan dat men u vernedere voor het aangezicht eens
prinsen, dien uw ogen gezien hebben.

<span id="an_25:8">25:8</span> Vaar niet haastelijk voort om te twisten,
opdat gij misschien in het laatste daarvan niet wat doet, als uw naaste
u zou mogen beschaamd hebben.

<span id="an_25:9">25:9</span> Twist uw twistzaak met uw naaste; maar
openbaar het heimelijke van een ander niet;

<span id="an_25:10">25:10</span> Opdat degene, die het hoort, u niet
smade; want uw kwaad gerucht zou niet afgekeerd worden.

<span id="an_25:11">25:11</span> Een rede, op zijn pas gesproken, is als
gouden appelen in zilveren gebeelde schalen.

<span id="an_25:12">25:12</span> Een wijs bestraffer bij een horend oor,
is een gouden oorsiersel, en een halssieraad van het fijnste goud.

<span id="an_25:13">25:13</span> Een trouw gezant is dengenen, die hem
zenden, als de koude der sneeuw ten dage des oogstes; want hij verkwikt
zijns heren ziel.

<span id="an_25:14">25:14</span> Een man, die zichzelven beroemt over
een valse gift, is als wolken en wind, waar geen regen bij is.

<span id="an_25:15">25:15</span> Een overste wordt door lankmoedigheid
overreed; en een zachte tong breekt het gebeente.

<span id="an_25:16">25:16</span> Hebt gij honig gevonden, eet dat u
genoeg is; opdat gij misschien daarvan niet zat wordt, en dien uitspuwt.

<span id="an_25:17">25:17</span> Spaar uw voet van het huis uws naasten,
opdat hij niet zat van u worde, en u hate.

<span id="an_25:18">25:18</span> Een man, tegen zijn naaste een valse
getuigenis sprekende, is een hamer, en zwaard, en scherpe pijl.

<span id="an_25:19">25:19</span> Het vertrouwen op een trouweloze, ten
dage der benauwdheid, is als een gebroken tand en verstuikte voet.

<span id="an_25:20">25:20</span> Die liederen zingt bij een treurig
hart, is gelijk hij, die een kleed aflegt ten dage der koude, en edik op
salpeter.

<span id="an_25:21">25:21</span> Indien dengene, die u haat, hongert,
geef hem brood te eten; en zo hij dorstig is, geef hem water te drinken;

<span id="an_25:22">25:22</span> Want gij zult vurige kolen op zijn
hoofd hopen, en de HEERE zal het u vergelden.

<span id="an_25:23">25:23</span> De noordenwind verdrijft den regen, en
een vergramd aangezicht de verborgen tong.

<span id="an_25:24">25:24</span> Het is beter te wonen op een hoek van
het dak, dan met een kijfachtige huisvrouw, en dat in een huis van
gezelschap.

<span id="an_25:25">25:25</span> Een goede tijding uit een ver land is
als koud water op een vermoeide ziel.

<span id="an_25:26">25:26</span> De rechtvaardige, wankelende voor het
aangezicht des goddelozen, is een beroerde fontein, en verdorven
springader.

<span id="an_25:27">25:27</span> Veel honigs te eten is niet goed; maar
de onderzoeking van de heerlijkheid van zulke dingen is eer.

<span id="an_25:28">25:28</span> Een man, die zijn geest niet
wederhouden kan, is een opengebrokene stad zonder muur.

<span id="an_26:1">26:1</span> Gelijk de sneeuw in den zomer, en gelijk
de regen in den oogst, alzo past den zot de eer niet.

<span id="an_26:2">26:2</span> Gelijk de mus is tot wegzweven, gelijk
een zwaluw tot vervliegen, alzo zal een vloek, die zonder oorzaak is,
niet komen.

<span id="an_26:3">26:3</span> Een zweep is voor het paard, een toom
voor den ezel, en een roede voor den rug der zotten.

<span id="an_26:4">26:4</span> Antwoord den zot naar zijn dwaasheid
niet, opdat gij ook hem niet gelijk wordt.

<span id="an_26:5">26:5</span> Antwoord den zot naar zijn dwaasheid,
opdat hij in zijn ogen niet wijs zij.

<span id="an_26:6">26:6</span> Hij snijdt zich de voeten af, en drinkt
geweld, die boodschappen zendt door de hand van een zot.

<span id="an_26:7">26:7</span> Hef de benen van den kreupele op; alzo is
een spreuk in den mond der zotten.

<span id="an_26:8">26:8</span> Gelijk hij, die een edel gesteente in een
slinger bindt, alzo is hij, die den zot eer geeft.

<span id="an_26:9">26:9</span> Gelijk een doorn gaat in de hand eens
dronkaards, alzo is een spreuk in den mond der zotten.

<span id="an_26:10">26:10</span> De groten doen een iegelijk verdriet
aan, en huren de zotten, en huren de overtreders.

<span id="an_26:11">26:11</span> Gelijk een hond tot zijn uitspuwsel
wederkeert, alzo herneemt de zot zijn dwaasheid.

<span id="an_26:12">26:12</span> Hebt gij een man gezien, die wijs in
zijn ogen is! Van een zot is meer verwachting dan van hem.

<span id="an_26:13">26:13</span> De luiaard zegt: Er is een felle leeuw
op den weg, een leeuw is op de straten.

<span id="an_26:14">26:14</span> Een deur keert om op haar herre, alzo
de luiaard op zijn bed.

<span id="an_26:15">26:15</span> De luiaard verbergt zijn hand in den
boezem, hij is te moede, om die weder tot zijn mond te brengen.

<span id="an_26:16">26:16</span> De luiaard is wijzer in zijn ogen, dan
zeven, die met rede antwoorden.

<span id="an_26:17">26:17</span> De voorbijgaande, die zich vertoornt in
een twist, die hem niet aangaat, is gelijk die een hond bij de oren
grijpt.

<span id="an_26:18">26:18</span> Gelijk een, die zich veinst te razen,
die vuursprankelen, pijlen en dodelijke dingen werpt;

<span id="an_26:19">26:19</span> Alzo is een man, die zijn naaste
bedriegt, en zegt: Jok ik er niet mede?

<span id="an_26:20">26:20</span> Als er geen hout is, gaat het vuur uit;
en als er geen oorblazer is, wordt het gekijf gestild.

<span id="an_26:21">26:21</span> De dove kool is om de vurige kool, en
het hout om het vuur; alzo is een kijfachtig man, om twist te ontsteken.

<span id="an_26:22">26:22</span> De woorden des oorblazers zijn als
dergenen, die geslagen zijn, en die dalen in het binnenste des buiks.

<span id="an_26:23">26:23</span> Brandende lippen, en een boos hart,
zijn als een potscherf met schuim van zilver overtogen.

<span id="an_26:24">26:24</span> Die haat draagt, gelaat zich vreemd met
zijn lippen; maar in zijn binnenste stelt hij bedrog aan.

<span id="an_26:25">26:25</span> Als hij met zijn stem smeekt, geloof
hem niet, want zeven gruwelen zijn in zijn hart.

<span id="an_26:26">26:26</span> Wiens haat door bedrog bedekt is, diens
boosheid zal in de gemeente geopenbaard worden.

<span id="an_26:27">26:27</span> Die een kuil graaft, zal er in vallen,
en die een steen wentelt, op hem zal hij wederkeren.

<span id="an_26:28">26:28</span> Een valse tong haat degenen, die zij
verbrijzelt; en een gladde mond maakt omstoting.

<span id="an_27:1">27:1</span> Beroem u niet over den dag van morgen;
want gij weet niet, wat de dag zal baren.

<span id="an_27:2">27:2</span> Laat u een vreemde prijzen, en niet uw
mond; een onbekende, en niet uw lippen.

<span id="an_27:3">27:3</span> Een steen is zwaar, en het zand
gewichtig; maar de toornigheid des dwazen is zwaarder dan die beide.

<span id="an_27:4">27:4</span> Grimmigheid en overloping van toorn is
wreedheid; maar wie zal voor nijdigheid bestaan?

<span id="an_27:5">27:5</span> Openbare bestraffing is beter dan
verborgene liefde.

<span id="an_27:6">27:6</span> De wonden des liefhebbers zijn getrouw;
maar de kussingen des haters zijn af te bidden.

<span id="an_27:7">27:7</span> Een verzadigde ziel vertreedt het
honigzeem; maar aan een hongerige ziel is alle bitter zoet.

<span id="an_27:8">27:8</span> Gelijk een vogel is, die uit zijn nest
omdoolt, alzo is een man, die omdoolt uit zijn plaats.

<span id="an_27:9">27:9</span> Olie en reukwerk verblijdt het hart; alzo
is de zoetigheid van iemands vriend, vanwege den raad der ziel.

<span id="an_27:10">27:10</span> Verlaat uw vriend, noch den vriend uws
vaders niet; en ga ten huize uws broeders niet op den dag van uw
tegenspoed. Beter is een gebuur die nabij is, dan een broeder, die verre
is.

<span id="an_27:11">27:11</span> Zijt wijs, mijn zoon, en verblijd mijn
hart; opdat ik mijn smader wat te antwoorden heb.

<span id="an_27:12">27:12</span> De kloekzinnige ziet het kwaad, en
verbergt zich; de slechten gaan henen door, en worden gestraft.

<span id="an_27:13">27:13</span> Als iemand voor een vreemde borg
geworden is, neem zijn kleed, en pand hem voor een onbekende vrouw.

<span id="an_27:14">27:14</span> Die zijn vriend zegent met luider stem,
zich des morgens vroeg opmakende, het zal hem tot een vloek gerekend
worden.

<span id="an_27:15">27:15</span> Een gedurige druiping ten dage des
slagregens en een kijfachtige huisvrouw zijn even gelijk.

<span id="an_27:16">27:16</span> Elkeen, die haar verbergt, zou den wind
verbergen, en de olie zijner rechterhand, die roept.

<span id="an_27:17">27:17</span> Ijzer scherpt men met ijzer; alzo
scherpt een man het aangezicht zijns naasten.

<span id="an_27:18">27:18</span> Die den vijgeboom bewaart, zal zijn
vrucht eten; en die zijn heer waarneemt, zal geeerd worden.

<span id="an_27:19">27:19</span> Gelijk in het water het aangezicht is
tegen het aangezicht, alzo is des mensen hart tegen den mens.

<span id="an_27:20">27:20</span> De hel en het verderf worden niet
verzadigd; alzo worden de ogen des mensen niet verzadigd.

<span id="an_27:21">27:21</span> De smeltkroes is voor het zilver, en de
oven voor het goud; alzo is een man naar zijn lof te proeven.

<span id="an_27:22">27:22</span> Al stiet gij den dwaas in een mortier
met een stamper, in het midden van het gestoten graan, zijn dwaasheid
zou van hem niet afwijken.

<span id="an_27:23">27:23</span> Zijt naarstig, om het aangezicht uwer
schapen te kennen; zet uw hart op de kudden.

<span id="an_27:24">27:24</span> Want de schat is niet tot in
eeuwigheid; of zal de kroon van geslacht tot geslacht zijn?

<span id="an_27:25">27:25</span> Als het gras zich openbaart, en de
grasscheuten gezien worden, laat de kruiden der bergen verzameld worden.

<span id="an_27:26">27:26</span> De lammeren zullen zijn tot uw kleding,
en de bokken de prijs des velds.

<span id="an_27:27">27:27</span> Daartoe zult gij genoegzaamheid van
geitenmelk hebben tot uw spijze, tot spijze van uw huis, en leeftocht
uwer maagden.

<span id="an_28:1">28:1</span> De goddelozen vlieden, waar geen
vervolger is; maar elk rechtvaardige is moedig, als een jonge leeuw.

<span id="an_28:2">28:2</span> Om de overtreding des lands zijn deszelfs
vorsten vele; maar om verstandige en wetende mensen zal insgelijks
verlenging wezen.

<span id="an_28:3">28:3</span> Een arm man, die de geringen verdrukt, is
een wegvagende regen, zodat er geen brood zij.

<span id="an_28:4">28:4</span> Die de wet verlaten, prijzen de
goddelozen; maar die de wet bewaren, mengen zich in strijd tegen hen.

<span id="an_28:5">28:5</span> De kwade lieden verstaan het recht niet;
maar die den HEERE zoeken, verstaan alles.

<span id="an_28:6">28:6</span> De arme, wandelende in zijn oprechtheid,
is beter, dan die verkeerd is van wegen, al is hij rijk.

<span id="an_28:7">28:7</span> Die de wet bewaart, is een verstandig
zoon; maar die der vraten metgezel is, beschaamt zijn vader.

<span id="an_28:8">28:8</span> Die zijn goed vermeerdert met woeker en
met overwinst, vergadert dat voor dengene, die zich des armen ontfermt.

<span id="an_28:9">28:9</span> Die zijn oor afwendt van de wet te horen,
diens gebed zelfs zal een gruwel zijn.

<span id="an_28:10">28:10</span> Die de oprechten doet dwalen op een
kwaden weg, zal zelf in zijn gracht vallen; maar de vromen zullen het
goede beerven.

<span id="an_28:11">28:11</span> Een rijk man is wijs in zijn ogen; maar
de arme, die verstandig is, doorzoekt hem.

<span id="an_28:12">28:12</span> Als de rechtvaardigen opspringen van
vreugde, is er grote heerlijkheid; maar als de goddelozen opkomen, wordt
de mens nauw gezocht.

<span id="an_28:13">28:13</span> Die zijn overtredingen bedekt, zal niet
voorspoedig zijn; maar die ze bekent en laat, zal barmhartigheid
verkrijgen.

<span id="an_28:14">28:14</span> Welgelukzalig is de mens, die
geduriglijk vreest; maar die zijn hart verhardt, zal in het kwaad
vallen.

<span id="an_28:15">28:15</span> De goddeloze, heersende over een arm
volk, is een brullende leeuw, en een beer, die ginds en weder loopt.

<span id="an_28:16">28:16</span> Een vorst, die van alle verstand gebrek
heeft, is ook veelvoudig in verdrukkingen; maar die de gierigheid haat,
zal de dagen verlengen.

<span id="an_28:17">28:17</span> Een mens, gedrukt om het bloed ener
ziel, zal naar den kuil toevlieden; men ondersteune hem niet!

<span id="an_28:18">28:18</span> Die oprecht wandelt, zal behouden
worden; maar die zich verkeerdelijk gedraagt in twee wegen, zal in den
enen vallen.

<span id="an_28:19">28:19</span> Die zijn land bouwt, zal met brood
verzadigd worden; maar die ijdele mensen volgt, zal met armoede
verzadigd worden.

<span id="an_28:20">28:20</span> Een gans getrouw man zal veelvoudig
zijn in zegeningen; maar die haastig is, om rijk te worden, zal niet
onschuldig wezen.

<span id="an_28:21">28:21</span> De aangezichten te kennen, is niet
goed; want een man zal om een stuk broods overtreden.

<span id="an_28:22">28:22</span> Die zich haast naar goed, is een man
van een boos oog; maar hij weet niet, dat het gebrek hem overkomen zal.

<span id="an_28:23">28:23</span> Die een mens bestraft, zal achterna
gunst vinden, meer dan die met de tong vleit.

<span id="an_28:24">28:24</span> Wie zijn vader of zijn moeder berooft,
en zegt: Het is geen overtreding; die is des verdervenden mans gezel.

<span id="an_28:25">28:25</span> Die grootmoedig is, verwekt gekijf;
maar die op den HEERE vertrouwt, zal vet worden.

<span id="an_28:26">28:26</span> Die op zijn hart vertrouwt, die is een
zot; maar die in wijsheid wandelt, die zal ontkomen.

<span id="an_28:27">28:27</span> Die den armen geeft, zal geen gebrek
hebben; maar die zijn ogen verbergt, zal veel vervloekt worden.

<span id="an_28:28">28:28</span> Als de goddelozen opkomen, verbergt
zich de mens; maar als zij omkomen, vermenigvuldigen de rechtvaardigen.

<span id="an_29:1">29:1</span> Een man, die, dikwijls bestraft zijnde,
den nek verhardt, zal schielijk verbroken worden, zodat er geen genezen
aan zij.

<span id="an_29:2">29:2</span> Als de rechtvaardigen groot worden,
verblijdt zich het volk; maar als de goddeloze heerst, zucht het volk.

<span id="an_29:3">29:3</span> Een man, die de wijsheid bemint,
verblijdt zijn vader; maar die een metgezel der hoeren is, brengt het
goed door.

<span id="an_29:4">29:4</span> Een koning houdt het land staande door
het recht; maar een, die tot geschenken genegen is, verstoort hetzelve.

<span id="an_29:5">29:5</span> Een man, die zijn naaste vleit, spreidt
een net uit voor deszelfs gangen.

<span id="an_29:6">29:6</span> In de overtreding eens bozen mans is een
strik; maar de rechtvaardige juicht en is blijde.

<span id="an_29:7">29:7</span> De rechtvaardige neemt kennis van de
rechtzaak der armen; maar de goddeloze begrijpt de wetenschap niet.

<span id="an_29:8">29:8</span> Spotdrijvende lieden blazen een stad aan
brand; maar de wijzen keren den toorn af.

<span id="an_29:9">29:9</span> Een wijs man, met een dwaas man in
rechten zich begeven hebbende, hetzij dat hij beroerd is of lacht, zo is
er toch geen rust.

<span id="an_29:10">29:10</span> Bloedgierige lieden haten den vrome;
maar de oprechten zoeken zijn ziel.

<span id="an_29:11">29:11</span> Een zot laat zijn gansen geest uit,
maar de wijze wederhoudt dien achterwaarts.

<span id="an_29:12">29:12</span> Een heerser, die op leugentaal acht
geeft, al zijn dienaars zijn goddeloos.

<span id="an_29:13">29:13</span> De arme en de bedrieger ontmoeten
elkander; de HEERE verlicht hun beider ogen.

<span id="an_29:14">29:14</span> Een koning, die de armen in trouw recht
doet, diens troon zal in eeuwigheid bevestigd worden.

<span id="an_29:15">29:15</span> De roede, en de bestraffing geeft
wijsheid; maar een kind, dat aan zichzelf gelaten is, beschaamt zijn
moeder.

<span id="an_29:16">29:16</span> Als de goddelozen velen worden, wordt
de overtreding veel; maar de rechtvaardigen zullen hun val aanzien.

<span id="an_29:17">29:17</span> Tuchtig uw zoon, en hij zal u
gerustheid aandoen, en hij zal uw ziel vermakelijkheden geven.

<span id="an_29:18">29:18</span> Als er geen profetie is, wordt het volk
ontbloot; maar welgelukzalig is hij, die de wet bewaart.

<span id="an_29:19">29:19</span> Een knecht zal door de woorden niet
getuchtigd worden; hoewel hij u verstaat, nochtans zal hij niet
antwoorden.

<span id="an_29:20">29:20</span> Hebt gij een man gezien, die haastig in
zijn woorden is? Van een zot is meer verwachting dan van hem.

<span id="an_29:21">29:21</span> Als men zijn knecht van jongs op
weeldig houdt, hij zal in zijn laatste een zoon willen zijn.

<span id="an_29:22">29:22</span> Een toornig man verwekt gekijf; en de
grammoedige is veelvoudig in overtreding.

<span id="an_29:23">29:23</span> De hoogmoed des mensen zal hem
vernederen; maar de nederige van geest zal de eer vasthouden.

<span id="an_29:24">29:24</span> Die met een dief deelt, haat zijn ziel;
hij hoort een vloek, en hij geeft het niet te kennen.

<span id="an_29:25">29:25</span> De siddering des mensen legt een strik;
maar die op den HEERE vertrouwt, zal in een hoog vertrek gesteld worden.

<span id="an_29:26">29:26</span> Velen zoeken het aangezicht des
heersers; maar een ieders recht is van den HEERE.

<span id="an_29:27">29:27</span> Een ongerechtig man is den
rechtvaardige een gruwel; maar die recht is van weg, is den goddeloze
een gruwel.

<span id="an_30:1">30:1</span> De woorden van Agur, den zoon van Jake;
een last. De man spreekt tot Ithiel, tot Ithiel en Uchal.

<span id="an_30:2">30:2</span> Voorwaar, ik ben onvernuftiger dan
iemand; en ik heb geen mensenverstand;

<span id="an_30:3">30:3</span> En ik heb geen wijsheid geleerd, noch de
wetenschap der heiligen gekend.

<span id="an_30:4">30:4</span> Wie is ten hemel opgeklommen, en
nedergedaald? Wie heeft den wind in Zijn vuisten verzameld? Wie heeft de
wateren in een kleed gebonden? Wie heeft al de einden der aarde gesteld?
Hoe is Zijn Naam, en hoe is de Naam Zijns Zoons, zo gij het weet?

<span id="an_30:5">30:5</span> Alle rede Gods is doorlouterd; Hij is een
Schild dengenen, die op Hem betrouwen.

<span id="an_30:6">30:6</span> Doe niet tot Zijn woorden, opdat Hij u
niet bestraffe, en gij leugenachtig bevonden wordt.

<span id="an_30:7">30:7</span> Twee dingen heb ik van U begeerd, onthoud
ze mij niet, eer ik sterve:

<span id="an_30:8">30:8</span> Ijdelheid en leugentaal doe verre van
mij; armoede of rijkdom geef mij niet; voed mij met het brood mijns
bescheiden deels;

<span id="an_30:9">30:9</span> Opdat ik, zat zijnde, U dan niet
verloochene, en zegge: Wie is de HEERE? of dat ik, verarmd zijnde, dan
niet stele, en den Naam mijns Gods aantaste.

<span id="an_30:10">30:10</span> Achterklap niet van den knecht bij zijn
heer, opdat hij u niet vloeke, en gij schuldig wordt.

<span id="an_30:11">30:11</span> Daar is een geslacht, dat zijn vader
vervloekt, en zijn moeder niet zegent;

<span id="an_30:12">30:12</span> Een geslacht, dat rein in zijn ogen is,
en van zijn drek niet gewassen is;

<span id="an_30:13">30:13</span> Een geslacht, welks ogen hoog zijn, en
welks oogleden verheven zijn;

<span id="an_30:14">30:14</span> Een geslacht, welks tanden zwaarden, en
welks baktanden messen zijn, om de ellendigen van de aarde en de
nooddruftigen van onder de mensen te verteren.

<span id="an_30:15">30:15</span> De bloedzuiger heeft twee dochters:
Geef, geef! Deze drie dingen worden niet verzadigd; ja, vier zeggen
niet: Het is genoeg!

<span id="an_30:16">30:16</span> Het graf, de gesloten baarmoeder, de
aarde, die van water niet verzadigd wordt, en het vuur zegt niet: Het is
genoeg!

<span id="an_30:17">30:17</span> Het oog, dat den vader bespot, of de
gehoorzaamheid der moeder veracht, dat zullen de raven der beek
uitpikken, en des arends jongen zullen het eten.

<span id="an_30:18">30:18</span> Deze drie dingen zijn voor mij te
wonderlijk, ja, vier, die ik niet weet:

<span id="an_30:19">30:19</span> De weg eens arends in den hemel; de weg
ener slang op een rotssteen; de weg van een schip in het hart der zee;
en de weg eens mans bij een maagd.

<span id="an_30:20">30:20</span> Alzo is de weg ener overspelige vrouw;
zij eet en wist haar mond, en zegt: Ik heb geen ongerechtigheid
gewrocht!

<span id="an_30:21">30:21</span> Om drie dingen ontroert zich de aarde,
ja, om vier, die zij niet dragen kan:

<span id="an_30:22">30:22</span> Om een knecht, als hij regeert; en een
dwaas, als hij van brood verzadigd is;

<span id="an_30:23">30:23</span> Om een hatelijke vrouw, als zij
getrouwd wordt; en een dienstmaagd, als zij erfgenaam is van haar vrouw.

<span id="an_30:24">30:24</span> Deze vier zijn van de kleinste der
aarde; doch dezelve zijn wijs, met wijsheid wel voorzien.

<span id="an_30:25">30:25</span> De mieren zijn een onsterk volk;
evenwel bereiden zij in de zomer haar spijs.

<span id="an_30:26">30:26</span> De konijnen zijn een machteloos volk;
nochtans stellen zij hun huis in den rotssteen.

<span id="an_30:27">30:27</span> De sprinkhanen hebben geen koning;
nochtans gaan zij allen uit, zich verdelende in hopen.

<span id="an_30:28">30:28</span> De spinnekop grijpt met de handen, en
is in de paleizen der koningen.

<span id="an_30:29">30:29</span> Deze drie maken een goeden tred; ja,
vier zijn er, die een goeden gang maken;

<span id="an_30:30">30:30</span> De oude leeuw geweldig onder de
gedierten, die voor niemand zal wederkeren;

<span id="an_30:31">30:31</span> Een windhond van goede lenden, of een
bok; en een koning, die niet tegen te staan is.

<span id="an_30:32">30:32</span> Zo gij dwaselijk gehandeld hebt, met u
te verheffen, en zo gij kwaad bedacht hebt, de hand op den mond!

<span id="an_30:33">30:33</span> Want de drukking der melk brengt boter
voort, en de drukking van den neus brengt bloed voort, en de drukking
des toorns brengt twist voort.

<span id="an_31:1">31:1</span> De woorden van de koning Lemuel; de last,
maarmede zijn moeder hem onderwees.

<span id="an_31:2">31:2</span> Wat, o mijn zoon, en wat, o zoon mijns
buiks? ja, wat, o zoon mijner geloften?

<span id="an_31:3">31:3</span> Geeft aan de vrouwen uw vermogen niet,
noch uw wegen, om koningen te verdelgen.

<span id="an_31:4">31:4</span> Het komt den koningen niet toe, o Lemuel!
het komt den koningen niet toe wijn te drinken, en den prinsen, sterken
drank te begeren;

<span id="an_31:5">31:5</span> Opdat hij niet drinke, en het gezette
vergete, en de rechtzaak van alle verdrukten verandere.

<span id="an_31:6">31:6</span> Geeft sterken drank dengene, die verloren
gaat, en wijn dengenen, die bitterlijk bedroefd van ziel zijn;

<span id="an_31:7">31:7</span> Dat hij drinke, en zijn armoede vergete,
en zijner moeite niet meer gedenke.

<span id="an_31:8">31:8</span> Open uw mond voor den stomme, voor de
rechtzaak van allen, die omkomen zouden.

<span id="an_31:9">31:9</span> Open uw mond; oordeel gerechtelijk, en
doe den verdrukte en nooddruftige recht.

<span id="an_31:10">31:10</span> Aleph. Wie zal een deugdelijke
huisvrouw vinden? Want haar waardij is verre boven de robijnen.

<span id="an_31:11">31:11</span> Beth. Het hart haars heren vertrouwt op
haar, zodat hem geen goed zal ontbreken.

<span id="an_31:12">31:12</span> Gimel. Zij doet hem goed en geen kwaad,
al de dagen haars levens.

<span id="an_31:13">31:13</span> Daleth. Zij zoekt wol en vlas, en werkt
met lust harer handen.

<span id="an_31:14">31:14</span> He. Zij is als de schepen eens
koopmans; zij doet haar brood van verre komen.

<span id="an_31:15">31:15</span> Vau. En zij staat op, als het nog nacht
is, en geeft haar huis spijze, en haar dienstmaagden het bescheiden
deel.

<span id="an_31:16">31:16</span> Zain. Zij denkt om een akker, en krijgt
hem; van de vrucht harer handen plant zij een wijngaard.

<span id="an_31:17">31:17</span> Cheth. Zij gordt haar lenden met
kracht, en zij versterkt haar armen.

<span id="an_31:18">31:18</span> Teth. Zij smaakt, dat haar koophandel
goed is; haar lamp gaat des nachts niet uit.

<span id="an_31:19">31:19</span> Jod. Zij steekt haar handen uit naar de
spil, en haar handpalmen vatten den spinrok.

<span id="an_31:20">31:20</span> Caph. Zij breidt haar handpalm uit tot
den ellendige; en zij steekt haar handen uit tot den nooddruftige.

<span id="an_31:21">31:21</span> Lamed. Zij vreest voor haar huis niet
vanwege de sneeuw; want haar ganse huis is met dubbele klederen gekleed.

<span id="an_31:22">31:22</span> Mem. Zij maakt voor zich tapijtsieraad;
haar kleding is fijn linnen en purper.

<span id="an_31:23">31:23</span> Nun. Haar man is bekend in de poorten,
als hij zit met de oudsten des lands.

<span id="an_31:24">31:24</span> Samech. Zij maakt fijn lijnwaad en
verkoopt het; en zij levert den koopman gordelen.

<span id="an_31:25">31:25</span> Ain. Sterkte en heerlijkheid zijn haar
kleding; en zij lacht over den nakomenden dag.

<span id="an_31:26">31:26</span> Pe. Zij doet haar mond open met
wijsheid; en op haar tong is leer der goeddadigheid.

<span id="an_31:27">31:27</span> Tsade. Zij beschouwt de gangen van haar
huis; en het brood der luiheid eet zij niet.

<span id="an_31:28">31:28</span> Koph. Haar kinderen staan op, en roemen
haar welgelukzalig; ook haar man, en hij prijst haar, zeggende:

<span id="an_31:29">31:29</span> Resch. Vele dochteren hebben
deugdelijke gehandeld; maar gij gaat die allen te boven.

<span id="an_31:30">31:30</span> Schin. De bevalligheid is bedrog, en de
schoonheid ijdelheid; maar een vrouw, die den HEERE vreest, die zal
geprezen worden.

<span id="an_31:31">31:31</span> Thau. Geef haar van de vrucht harer
handen, en laat haar werken haar prijzen in de poorten.

------------------------------------------------------------------------

[Next: Ecclesiastes](ecc.md)
