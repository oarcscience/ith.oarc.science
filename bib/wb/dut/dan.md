[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](eze)  [Next](hos.md) 

------------------------------------------------------------------------

### Dutch Bible: Daniel

<span id="an_1:1">1:1</span> In het derde jaar des koninkrijks van
Jojakim, den koning van Juda, kwam Nebukadnezar, de koning van Babel, te
Jeruzalem, en belegerde haar.

<span id="an_1:2">1:2</span> En de HEERE gaf Jojakim, den koning van
Juda, in zijn hand, en een deel der vaten van het huis Gods; en hij
bracht ze in het land van Sinear, in het huis zijns gods; en de vaten
bracht hij in het schathuis zijns gods.

<span id="an_1:3">1:3</span> En de koning zeide tot Aspenaz, den overste
zijner kamerlingen, dat hij voorbrengen zou enigen uit de kinderen
Israels, te weten, uit het koninklijk zaad, en uit de prinsen;

<span id="an_1:4">1:4</span> Jongelingen, aan dewelke geen gebrek ware,
maar schoon van aangezicht, en vernuftig in alle wijsheid, en ervaren in
wetenschap, en kloek van verstand, en in dewelke bekwaamheid ware, om te
staan in des konings paleis; en dat men hen onderwees in de boeken en
spraak der Chaldeen.

<span id="an_1:5">1:5</span> En de koning verordende hun, wat men ze dag
bij dag geven zou van de stukken der spijs des konings, en van den wijn
zijns dranks, en dat men hen drie jaren alzo optoog, en dat zij ten
einde derzelve zouden staan voor het aangezicht des konings.

<span id="an_1:6">1:6</span> Onder dezelve nu waren uit de kinderen van
Juda: Daniel, Hananja, Misael en Azarja.

<span id="an_1:7">1:7</span> En de overste der kamerlingen gaf hun
andere namen, en Daniel noemde hij Beltsazar, en Hananja Sadrach, en
Misael Mesach, en Azarja Abed-nego.

<span id="an_1:8">1:8</span> Daniel nu nam voor in zijn hart, dat hij
zich niet zou ontreinigen met de stukken van de spijs des konings, noch
met den wijn zijns dranks; daarom verzocht hij van den overste der
kamerlingen, dat hij zich niet mocht ontreinigen.

<span id="an_1:9">1:9</span> En God gaf Daniel genade en barmhartigheid
voor het aangezicht van den overste der kamerlingen.

<span id="an_1:10">1:10</span> Want de overste der kamerlingen zeide tot
Daniel: Ik vreze mijn heer, den koning, die ulieder spijs, en ulieder
drank verordend heeft; want waarom zou hij ulieder aangezichten
droeviger zien, dan der jongelingen, die in gelijkheid met ulieden zijn?
Alzo zoudt gij mijn hoofd bij den koning schuldig maken.

<span id="an_1:11">1:11</span> Toen zeide Daniel tot Melzar, dien de
overste der kamerlingen gesteld had over Daniel, Hananja, Misael en
Azarja:

<span id="an_1:12">1:12</span> Beproef toch uw knechten tien dagen lang,
en men geve ons van het gezaaide te eten, en water te drinken.

<span id="an_1:13">1:13</span> En men zie voor uw aangezicht onze
gedaanten, en de gedaante der jongelingen, die de stukken van de spijs
des konings eten; en doe met uw knechten, naar dat gij zien zult.

<span id="an_1:14">1:14</span> Toen hoorde hij hen in deze zaak, en hij
beproefde ze tien dagen.

<span id="an_1:15">1:15</span> Ten einde nu der tien dagen, zag men dat
hun gedaanten schoner waren, en zij vetter waren van vlees dan al de
jongelingen, die de stukken van de spijze des konings aten.

<span id="an_1:16">1:16</span> Toen geschiedde het, dat Melzar de
stukken hunner spijs wegnam, mitsgaders den wijn huns dranks, en hij gaf
hun van het gezaaide.

<span id="an_1:17">1:17</span> Aan deze vier jongelingen nu gaf God
wetenschap en verstand in alle boeken, en wijsheid; maar Daniel gaf Hij
verstand in allerlei gezichten en dromen.

<span id="an_1:18">1:18</span> Ten einde nu der dagen, waarvan de koning
gezegd had, dat men hen zou inbrengen, zo bracht ze de overste der
kamerlingen in voor het aangezicht van Nebukadnezar,

<span id="an_1:19">1:19</span> En de koning sprak met hen; doch er werd
uit hen allen niemand gevonden, gelijk Daniel, Hananja, Misael en
Azarja; en zij stonden voor het aangezicht des konings.

<span id="an_1:20">1:20</span> En in alle zaken van verstandige
wijsheid, die de koning hun afvroeg, zo vond hij hen tienmaal boven al
de tovernaars en sterrekijkers, die in zijn ganse koninkrijk waren.

<span id="an_1:21">1:21</span> En Daniel bleef tot het eerste jaar van
den koning Kores toe.

<span id="an_2:1">2:1</span> In het tweede jaar nu des koninkrijks van
Nebukadnezar, droomde Nebukadnezar dromen; daarvan werd zijn geest
verslagen, en zijn slaap werd in hem gebroken.

<span id="an_2:2">2:2</span> Toen zeide de koning, dat men roepen zou de
tovenaars, en de sterrekijkers, en de guichelaars, en de Chaldeen, om
den koning zijn dromen te kennen te geven; zij nu kwamen, en stonden
voor het aangezicht des konings.

<span id="an_2:3">2:3</span> En de koning zeide tot hen: Ik heb een
droom gedroomd; en mijn geest is ontsteld om dien droom te weten.

<span id="an_2:4">2:4</span> Toen spraken de Chaldeen, tot den koning in
het Syrisch: O koning, leef in eeuwigheid! Zeg uw knechten den droom, zo
zullen wij de uitlegging te kennen geven.

<span id="an_2:5">2:5</span> De koning antwoordde en zeide tot de
Chaldeen: De zaak is mij ontgaan; indien gij mij den droom en zijn
uitlegging niet bekend maakt, gij zult in stukken gehouwen worden, en uw
huizen zullen tot een drekhoop gemaakt worden.

<span id="an_2:6">2:6</span> Maar indien gijlieden den droom en zijn
uitlegging te kennen geeft, zo zult gij geschenken en gaven, en grote
eer van mij ontvangen; daarom geeft mij den droom en zijn uitlegging te
kennen.

<span id="an_2:7">2:7</span> Zij antwoordden ten tweeden male, en
zeiden: De koning zegge zijn knechten den droom, dan zullen wij de
uitlegging te kennen geven.

<span id="an_2:8">2:8</span> De koning antwoordde en zeide: Ik weet
vastelijk, dat gijlieden den tijd uitkoopt, dewijl gij ziet, dat de zaak
mij ontgaan is.

<span id="an_2:9">2:9</span> Indien gijlieden mij dien droom niet te
kennen geeft, ulieder vonnis is enerlei; daarom hebt gij een
leugenachtig en verdicht woord voor mij te zeggen bereid, totdat de tijd
verandere; daarom zegt mij den droom, dan zal ik weten, dat gij mij
deszelfs uitlegging zult te kennen geven.

<span id="an_2:10">2:10</span> De Chaldeen antwoordden voor den koning,
en zeiden: Er is geen mens op den aardbodem, die des konings woord zou
kunnen te kennen geven; daarom is er geen koning, grote of heerser, die
zulk een zaak begeerd heeft van enigen tovenaar, of sterrekijker, of
Chaldeer.

<span id="an_2:11">2:11</span> Want de zaak die de koning begeert, is te
zwaar; en er is niemand anders, die dezelve voor den koning te kennen
kan geven, dan de goden, welker woning bij het vlees niet is.

<span id="an_2:12">2:12</span> Daarom werd de koning toornig en zeer
verbolgen, en zeide, dat men al de wijzen te Babel zou ombrengen.

<span id="an_2:13">2:13</span> Die wet dan ging uit, en de wijzen werden
gedood; men zocht ook Daniel en zijn metgezellen, om gedood te worden.

<span id="an_2:14">2:14</span> Toen bracht Daniel een raad en oordeel
in, aan Arioch, den overste der trawanten des konings, die uitgetogen
was, om de wijzen van Babel te doden.

<span id="an_2:15">2:15</span> Hij antwoordde en zeide tot Arioch, den
bevelhebber des konings: Waarom zou de wet van 's konings wege zo
verhaast worden? Toen gaf Arioch aan Daniel de zaak te kennen.

<span id="an_2:16">2:16</span> En Daniel ging in, en verzocht van den
koning, dat hij hem een bestemden tijd wilde geven, dat hij den koning
de uitlegging te kennen gave.

<span id="an_2:17">2:17</span> Toen ging Daniel naar zijn huis, en hij
gaf de zaak zijn metgezellen, Hananja, Misael, en Azarja te kennen;

<span id="an_2:18">2:18</span> Opdat zij van den God des hemels
barmhartigheden verzochten over deze verborgenheid, dat Daniel en zijn
metgezellen met de overige wijzen van Babel niet omkwamen.

<span id="an_2:19">2:19</span> Toen werd aan Daniel in een nachtgezicht
de verborgenheid geopenbaard; toen loofde Daniel den God des hemels.

<span id="an_2:20">2:20</span> Daniel antwoordde en zeide: De Naam Gods
zij geloofd van eeuwigheid tot in eeuwigheid, want Zijn is de wijsheid
en de kracht.

<span id="an_2:21">2:21</span> Want Hij verandert de tijden en stonden;
Hij zet de koningen af, en Hij bevestigt de koningen; Hij geeft den
wijzen wijsheid, en wetenschap dengenen, die verstand hebben;

<span id="an_2:22">2:22</span> Hij openbaart diepe en verborgen dingen;
Hij weet, wat in het duister is, want het licht woont bij Hem.

<span id="an_2:23">2:23</span> Ik dank en ik loof U, o God mijner
vaderen! omdat Gij mij wijsheid en kracht gegeven hebt, en mij nu bekend
gemaakt hebt, wat wij van U verzocht hebben, want Gij hebt ons des
konings zaak bekend gemaakt.

<span id="an_2:24">2:24</span> Daarom ging Daniel in tot Arioch, dien de
koning gesteld had om de wijzen van Babel om te brengen; hij ging henen
en zeide aldus tot hem: Breng de wijzen van Babel niet om, maar breng
mij in voor den koning, en ik zal den koning de uitlegging te kennen
geven.

<span id="an_2:25">2:25</span> Toen bracht Arioch met haast Daniel in
voor den koning, en hij sprak alzo tot hem: Ik heb een man van de
gevankelijk weggevoerden van Juda gevonden, die den koning de uitlegging
zal bekend maken.

<span id="an_2:26">2:26</span> De koning antwoordde en zeide tot Daniel,
wiens naam Beltsazar was: Zijt gij machtig mij bekend te maken den
droom, dien ik gezien heb, en zijn uitlegging?

<span id="an_2:27">2:27</span> Daniel antwoordde voor den koning, en
zeide: De verborgenheid, die de koning eist, kunnen de wijzen, de
sterrekijkers, de tovenaars, en de waarzeggers den koning niet te kennen
geven;

<span id="an_2:28">2:28</span> Maar er is een God in den hemel, Die
verborgenheden openbaart, Die heeft den koning Nebukadnezar bekend
gemaakt, wat er geschieden zal in het laatste der dagen; uw droom, en de
gezichten uws hoofds op uw leger, zijn deze:

<span id="an_2:29">2:29</span> Gij, o koning! op uw leger zijnde,
klommen uw gedachten op, wat hierna geschieden zou; en Hij, Die
verborgen dingen openbaart, heeft u te kennen gegeven, wat er geschieden
zal.

<span id="an_2:30">2:30</span> Mij nu, mij is de verborgenheid
geopenbaard, niet door wijsheid, die in mij is boven alle levenden; maar
daarom, opdat men den koning de uitlegging zou bekend maken, en opdat
gij de gedachten uws harten zoudt weten.

<span id="an_2:31">2:31</span> Gij, o koning! zaagt, en ziet, er was een
groot beeld (dit beeld was treffelijk, en deszelfs glans was uitnemend),
staande tegen u over; en zijn gedaante was schrikkelijk.

<span id="an_2:32">2:32</span> Het hoofd van dit beeld was van goed
goud; zijn borst en zijn armen van zilver; zijn buik en zijn dijen van
koper;

<span id="an_2:33">2:33</span> Zijn schenkelen van ijzer; zijn voeten
eensdeels van ijzer, en eensdeels van leem.

<span id="an_2:34">2:34</span> Dit zaagt gij, totdat er een steen
afgehouwen werd zonder handen, die sloeg dat beeld aan zijn voeten van
ijzer en leem, en vermaalde ze.

<span id="an_2:35">2:35</span> Toen werden te zamen vermaald het ijzer,
leem, koper, zilver en goud, en zij werden gelijk kaf van de dorsvloeren
des zomers, en de wind nam ze weg, en er werd geen plaats voor dezelve
gevonden; maar de steen, die het beeld geslagen heeft, werd tot een
groten berg, alzo dat hij de gehele aarde vervulde.

<span id="an_2:36">2:36</span> Dit is de droom; zijn uitlegging nu
zullen wij voor de koning zeggen.

<span id="an_2:37">2:37</span> Gij, o koning! zijt een koning der
koningen; want de God des hemels heeft u een koninkrijk, macht, en
sterkte, en eer gegeven;

<span id="an_2:38">2:38</span> En overal, waar mensenkinderen wonen,
heeft Hij de beesten des velds en de vogelen des hemels in uw hand
gegeven; en Hij heeft u gesteld tot een heerser over al dezelve; gij
zijt dat gouden hoofd.

<span id="an_2:39">2:39</span> En na u zal een ander koninkrijk opstaan,
lager dan het uwe; daarna een ander, het derde koninkrijk van koper,
hetwelk heersen zal over de gehele aarde.

<span id="an_2:40">2:40</span> En het vierde koninkrijk zal hard zijn,
gelijk ijzer; aangezien het ijzer alles vermaalt en verzwakt; gelijk nu
het ijzer, dat zulks alles verbreekt, alzo zal het vermalen en
verbreken.

<span id="an_2:41">2:41</span> En dat gij gezien hebt de voeten en de
tenen, ten dele van pottenbakkersleem, en ten dele van ijzer, dat zal
een gedeeld koninkrijk zijn, doch daar zal van des ijzers vastigheid in
zijn, ten welken aanzien gij gezien hebt ijzer vermengd met modderig
leem;

<span id="an_2:42">2:42</span> En de tenen der voeten, ten dele ijzer,
en ten dele leem; dat koninkrijk zal ten dele hard zijn, en ten dele
broos.

<span id="an_2:43">2:43</span> En dat gij gezien hebt ijzer vermengd met
modderig leem, zij zullen zich wel door menselijk zaad vermengen, maar
zij zullen de een aan den ander niet hechten, gelijk als zich ijzer met
leem niet vermengt.

<span id="an_2:44">2:44</span> Doch in de dagen van die koningen zal de
God des hemels een Koninkrijk verwekken, dat in der eeuwigheid niet zal
verstoord worden; en dat Koninkrijk zal aan geen ander volk overgelaten
worden; het zal al die koninkrijken vermalen, en te niet doen, maar zelf
zal het in alle eeuwigheid bestaan.

<span id="an_2:45">2:45</span> Daarom hebt gij gezien, dat uit den berg
een steen zonder handen afgehouwen is geworden, die het ijzer, koper,
leem, zilver en goud vermaalde; de grote God heeft den koning bekend
gemaakt, wat hierna geschieden zal; de droom nu is gewis, en zijn
uitlegging is zeker.

<span id="an_2:46">2:46</span> Toen viel de koning Nebukadnezar op zijn
aangezicht, en aanbad Daniel; en hij zeide, dat men hem met spijsoffer
en liefelijk reukwerk een drankoffer doen zou.

<span id="an_2:47">2:47</span> De koning antwoordde Daniel en zeide: Het
is de waarheid, dat ulieder God een God der goden is, en een Heere der
koningen, en Die de verborgenheden openbaart, dewijl gij deze
verborgenheid hebt kunnen openbaren.

<span id="an_2:48">2:48</span> Toen maakte de koning Daniel groot, en
hij gaf hem vele grote geschenken, en hij stelde hem tot een heerser
over het ganse landschap van Babel, en een overste der overheden over al
de wijzen van Babel.

<span id="an_2:49">2:49</span> Toen verzocht Daniel van den koning; en
hij stelde Sadrach, Mesach en Abed-nego over de bediening van het
landschap van Babel; maar Daniel bleef aan de poort des konings.

<span id="an_3:1">3:1</span> De koning Nebukadnezar maakte een beeld van
goud, welks hoogte was zestig ellen, zijn breedte zes ellen; hij richtte
het op in het dal Dura, in het landschap van Babel.

<span id="an_3:2">3:2</span> En de koning Nebukadnezar zond henen, om te
verzamelen, de stadhouders, de overheden, en de landvoogden, de
wethouders, de schatmeesters, de raadsheren, de ambtlieden, en al de
heerschappers der landschappen, dat zij komen zouden tot de inwijding
van het beeld, hetwelk de koning Nebukadnezar had opgericht.

<span id="an_3:3">3:3</span> Toen verzamelden zich de stadhouders, de
overheden, de landvoogden, de wethouders, de schatmeesters, de
raadsheren, de ambtlieden, en al de heerschappers der landschappen, tot
inwijding van het beeld, hetwelk de koning Nebukadnezar had opgericht;
en zij stonden voor het beeld, dat Nebukadnezar had opgericht.

<span id="an_3:4">3:4</span> En een heraut riep met kracht: Men zegt u
aan, gij volken, gij natien, en tongen!

<span id="an_3:5">3:5</span> Ten tijde als gij horen zult het geluid des
hoorns, der pijp, der citer, der vedel, der psalteren, des
akkoordgezangs, en allerlei soorten van muziek, zo zult gijlieden
nedervallen, en aanbidden het gouden beeld, hetwelk de koning
Nebukadnezar heeft opgericht;

<span id="an_3:6">3:6</span> En wie niet nedervalt en aanbidt, die zal
te dierzelfder ure in het midden van den oven des brandenden vuurs
geworpen worden.

<span id="an_3:7">3:7</span> Daarom te dier tijd, als al die volken
hoorden het geluid des hoorns, der pijp, der citer, der vedel, der
psalteren, en allerlei soorten der muziek, alle volken, natien, en
tongen nedervallende, aanbaden het gouden beeld, hetwelk de koning
Nebukadnezar had opgericht.

<span id="an_3:8">3:8</span> Daarom naderden even ter zelfder tijd
Chaldeeuwse mannen, die de Joden openlijk beschuldigden;

<span id="an_3:9">3:9</span> Zij antwoordden en zeiden tot den koning
Nebukadnezar: O koning! leef in der eeuwigheid!

<span id="an_3:10">3:10</span> Gij, o koning! hebt een bevel gegeven,
dat alle mensen, die horen zouden het geluid des hoorns, der pijp, der
citer, der vedel, der psalteren, en des akkoordgezangs, en allerlei
soorten van muziek, nedervallen, en het gouden beeld aanbidden zouden;

<span id="an_3:11">3:11</span> En wie niet nederviel, en aanbad, die zou
in het midden van den oven des brandenden vuurs geworpen worden.

<span id="an_3:12">3:12</span> Er zijn Joodse mannen, die gij over de
bediening van het landschap van Babel gesteld hebt, Sadrach, Mesach en
Abed-nego; deze mannen hebben, o koning! op u geen acht gesteld; uw
goden eren zij niet, en zij bidden het gouden beeld niet aan, hetwelk
gij opgericht hebt.

<span id="an_3:13">3:13</span> Toen zeide Nebukadnezar in toorn en
grimmigheid, dat men Sadrach, Mesach en Abed-nego voorbrengen zou; toen
werden die mannen voor den koning gebracht.

<span id="an_3:14">3:14</span> Nebukadnezar antwoordde en zeide tot hen:
Is het met opzet, Sadrach, Mesach en Abed-nego, dat gijlieden mijn goden
niet eert, en het gouden beeld, dat ik opgericht heb, niet aanbidt?

<span id="an_3:15">3:15</span> Nu dan, zo gijlieden gereed zijt, dat gij
ten tijde, als gij horen zult het geluid des hoorns, der pijp, der
citer, der vedel, der psalteren, en des akkoordgezangs, en allerlei
soort der muziek, nedervalt, en aanbidt het beeld, dat ik gemaakt heb,
zo is het wel; maar zo gijlieden het niet aanbidt; ter zelfder ure zult
gijlieden geworpen worden in het midden van den oven des brandenden
vuurs; en wie is de God, Die ulieden uit mijn handen verlossen zou?

<span id="an_3:16">3:16</span> Sadrach, Mesach en Abed-nego antwoordden
en zeiden tot den koning Nebukadnezar: Wij hebben niet nodig u op deze
zaak te antwoorden.

<span id="an_3:17">3:17</span> Zal het zo zijn, onze God, Dien wij eren,
is machtig ons te verlossen uit den oven des brandenden vuurs, en Hij
zal ons uit uw hand, o koning! verlossen.

<span id="an_3:18">3:18</span> Maar zo niet, u zij bekend, o koning! dat
wij uw goden niet zullen eren, noch het gouden beeld, dat gij hebt
opgericht, zullen aanbidden.

<span id="an_3:19">3:19</span> Toen werd Nebukadnezar vol grimmigheid,
en de gedaante zijns aangezichts veranderde tegen Sadrach, Mesach en
Abed-nego; hij antwoordde en zeide, dat men den oven zevenmaal meer heet
zou maken dan men dien pleegt heet te maken.

<span id="an_3:20">3:20</span> En tot de sterkste mannen van kracht, die
in zijn heir waren, zeide hij, dat zij Sadrach, Mesach en Abed-nego
binden zouden, om te werpen in den oven des brandenden vuurs.

<span id="an_3:21">3:21</span> Toen werden die mannen gebonden in hun
mantels, hun broeken, en hun hoeden, en hun andere klederen, en zij
wierpen hen in het midden van den oven des brandenden vuurs.

<span id="an_3:22">3:22</span> Daarom dan, dewijl het woord des konings
aandreef, en de oven zeer heet was, zo hebben de vonken des vuurs die
mannen, die Sadrach, Mesach en Abed-nego opgeheven hadden, gedood.

<span id="an_3:23">3:23</span> Maar als die drie mannen, Sadrach, Mesach
en Abed-nego, in het midden van den oven des brandenden vuurs, gebonden
zijnde, gevallen waren,

<span id="an_3:24">3:24</span> Toen ontzette zich de koning
Nebukadnezar, en hij stond op in der haast, antwoordde en zeide tot zijn
raadsheren: Hebben wij niet drie mannen in het midden des vuurs,
gebonden zijnde, geworpen? Zij antwoordden en zeiden tot den koning: Het
is gewis, o koning!

<span id="an_3:25">3:25</span> Hij antwoordde en zeide: Ziet, ik zie
vier mannen, los wandelende in het midden des vuurs, en er is geen
verderf aan hen; en de gedaante des vierden is gelijk eens zoons der
goden.

<span id="an_3:26">3:26</span> Toen naderde Nebukadnezar tot de deur van
den oven des brandenden vuurs, antwoordde en sprak: Gij Sadrach, Mesach
en Abed-nego, gij knechten des allerhoogsten Gods! gaat uit en komt
hier! Toen gingen Sadrach, Mesach en Abed-nego uit het midden des vuurs.

<span id="an_3:27">3:27</span> Toen vergaderden de stadhouders, de
overheden, en de landvoogden, en de raadsheren des konings, deze mannen
beziende, omdat het vuur over hun lichamen niet geheerst had, en dat het
haar huns hoofds niet verbrand was, en hun mantels niet veranderd waren,
ja, dat de reuk des vuurs daardoor niet gegaan was.

<span id="an_3:28">3:28</span> Nebukadnezar antwoordde en zeide: Geloofd
zij de God van Sadrach, Mesach en Abed-nego, Die Zijn engel gezonden, en
Zijn knechten verlost heeft, die op Hem vertrouwd hebben, en des konings
woord veranderd, en hun lichamen overgegeven hebben, opdat zij geen god
eerden noch aanbaden, dan hun God.

<span id="an_3:29">3:29</span> Daarom wordt van mij een bevel gegeven,
dat alle volk, natie en tong, die lastering spreekt tegen den God van
Sadrach, Mesach en Abed-nego, in stukken gehouwen worde, en zijn huis
tot een drekhoop gesteld worde; want er is geen ander God, Die alzo
verlossen kan.

<span id="an_3:30">3:30</span> Toen maakte de koning Sadrach, Mesach en
Abed-nego voorspoedig in het landschap van Babel.

<span id="an_4:1">4:1</span> De koning Nebukadnezar aan alle volken,
natien en tongen, die op den gansen aardbodem wonen: uw vrede worde
vermenigvuldigd!

<span id="an_4:2">4:2</span> Het behaagt mij te verkondigen de tekenen
en wonderen, die de allerhoogste God aan mij gedaan heeft.

<span id="an_4:3">4:3</span> Hoe groot zijn Zijn tekenen! en hoe machtig
Zijn wonderen! Zijn Rijk is een eeuwig Rijk, en Zijn heerschappij is van
geslacht tot geslacht.

<span id="an_4:4">4:4</span> Ik, Nebukadnezar, gerust zijnde in mijn
huis, en in mijn paleis groenende,

<span id="an_4:5">4:5</span> Zag een droom, die mij vervaarde, en de
gedachten, die ik op mijn bed had, en de gezichten mijns hoofds
beroerden mij.

<span id="an_4:6">4:6</span> Daarom is er een bevel van mij gesteld, dat
men voor mij zou inbrengen al de wijzen van Babel, opdat zij mij de
uitlegging van dien droom zouden bekend maken.

<span id="an_4:7">4:7</span> Toen kwamen in de tovenaars, de
sterrekijkers, de Chaldeen en de waarzeggers; en ik zeide den droom voor
hen; maar zij maakten mij zijn uitlegging niet bekend;

<span id="an_4:8">4:8</span> Totdat ten laatste Daniel voor mij inkwam,
wiens naam Beltsazar is, naar den naam mijns gods, in wien ook de geest
der heilige goden is; en ik vertelde den droom voor hem, zeggende:

<span id="an_4:9">4:9</span> Beltsazar, gij overste der tovenaars!
dewijl ik weet, dat de geest der heilige goden in u is, zo zeg de
gezichten mijns drooms, dien ik gezien heb, te weten zijn uitlegging.

<span id="an_4:10">4:10</span> De gezichten nu mijns hoofds op mijn
leger waren deze: Ik zag, en ziet, er was een boom in het midden der
aarde, en zijn hoogte was groot.

<span id="an_4:11">4:11</span> De boom werd groot en sterk; en zijn
hoogte reikte aan den hemel, en hij werd gezien tot aan het einde der
ganse aarde;

<span id="an_4:12">4:12</span> Zijn loof was schoon, en zijn vruchten
vele, en er was spijze aan denzelve voor allen; onder hem vond het
gedierte des velds schaduw, en de vogelen des hemels woonden in haar
takken, en alle vlees werd daarvan gevoed.

<span id="an_4:13">4:13</span> Ik zag verder in de gezichten mijns
hoofds, op mijn leger; en ziet, een wachter, namelijk een heilige, kwam
af van den hemel,

<span id="an_4:14">4:14</span> Roepende met kracht, en aldus zeggende:
Houwt dien boom af, en kapt zijn takken af; stroopt zijn loof af, en
verstrooit zijn vruchten, dat de dieren van onder hem wegzwerven, en de
vogelen van zijn takken;

<span id="an_4:15">4:15</span> Doch laat den stam met zijn wortelen in
de aarde, en met een ijzeren en koperen band in het tedere gras des
velds; en laat hem in de dauw des hemels nat gemaakt worden, en zijn
deel zij met het gedierte in het kruid der aarde.

<span id="an_4:16">4:16</span> Zijn hart worde veranderd, dat het geens
mensen hart meer zij, en hem worde eens beesten hart gegeven, en laat
zeven tijden over hem voorbijgaan.

<span id="an_4:17">4:17</span> Deze zaak is in het besluit der wachters,
en deze begeerte is in het woord der heiligen; opdat de levenden
bekennen, dat de Allerhoogste heerschappij heeft over de koninkrijken
der mensen, en geeft ze aan wien Hij wil, ja, zet daarover den laagste
onder de mensen.

<span id="an_4:18">4:18</span> Dezen droom heb ik, koning Nebukadnezar
gezien; gij nu, Beltsazar! zeg de uitlegging van dien, dewijl als de
wijzen mijns koninkrijks mij de uitlegging niet hebben kunnen bekend
maken; maar gij kunt wel, dewijl de geest der heilige goden in u is.

<span id="an_4:19">4:19</span> Toen ontzette zich Daniel, wiens naam
Beltsazar is, bij een uur lang, en zijn gedachten beroerden hem. De
koning antwoordde en zeide: Beltsazar! laat u de droom en zijn
uitlegging niet beroeren. Beltsazar antwoordde en zeide: Mijn heer! de
droom wedervare uw hateren, en zijn uitlegging uw wederpartijders!

<span id="an_4:20">4:20</span> De boom, dien gij gezien hebt, die groot
en sterk geworden was, en wiens hoogte tot aan den hemel reikte, en die
over het ganse aardrijk gezien werd;

<span id="an_4:21">4:21</span> En wiens loof schoon, en wiens vruchten
vele waren, en waar spijze aan was voor allen, onder wien het gedierte
des velds woonde, en in wiens takken de vogelen des hemels nestelden;

<span id="an_4:22">4:22</span> Dat zijt gij, o koning! die groot en
sterk zijt geworden; want uw grootheid is zo gewassen, dat zij reikt aan
den hemel, en uw heerschappij aan het einde des aardrijks.

<span id="an_4:23">4:23</span> Dat nu de koning, een wachter, namelijk
een heilige gezien heeft, van den hemel afkomende, die zeide: Houwt
dezen boom af, en verderft hem; doch laat den stam met zijn wortelen in
de aarde, en met een ijzeren en koperen band in het tedere gras des
velds, en in de dauw des hemels nat gemaakt worden, en dat zijn deel zij
met het gedierte des velds, totdat er zeven tijden over hem voorbijgaan;

<span id="an_4:24">4:24</span> Dit is de beduiding, o koning! en dit is
een besluit des Allerhoogsten, hetwelk over mijn heer, den koning komen
zal:

<span id="an_4:25">4:25</span> Te weten, men zal u van de mensen
verstoten, en met het gedierte des velds zal uw woning zijn, en men zal
u het kruid, als den ossen, te smaken geven; en gij zult van den dauw
des hemels nat gemaakt worden, en er zullen zeven tijden over u
voorbijgaan, totdat gij bekent, dat de Allerhoogste heerschappij heeft
over de koninkrijken der mensen, en geeft ze, wien Hij wil.

<span id="an_4:26">4:26</span> Dat er ook gezegd is, dat men den stam
met de wortelen van dien boom laten zou; uw koninkrijk zal u bestendig
zijn, nadat gij zult bekend hebben, dat de Hemel heerst.

<span id="an_4:27">4:27</span> Daarom, o koning! laat mijn raad u
behagen, en breek uw zonden af door gerechtigheid, en uw ongerechtigheid
door genade te bewijzen aan de ellendigen, of er verlenging van uw vrede
mocht wezen.

<span id="an_4:28">4:28</span> Dit alles overkwam den koning
Nebukadnezar.

<span id="an_4:29">4:29</span> Want op het einde van twaalf maanden,
toen hij op het koninklijk paleis van Babel wandelde,

<span id="an_4:30">4:30</span> Sprak de koning, en zeide: Is dit niet
het grote Babel, dat ik gebouwd heb tot een huis des koninkrijks, door
de sterkte mijner macht, en ter ere mijner heerlijkheid!

<span id="an_4:31">4:31</span> Dit woord nog zijnde in des konings mond,
viel er een stem uit den hemel: U, o koning Nebukadnezar! wordt gezegd:
Het koninkrijk is van u gegaan.

<span id="an_4:32">4:32</span> En men zal u van de mensen verstoten, en
uw woning zal bij de beesten des velds zijn; men zal u gras te smaken
geven, als den ossen, en er zullen zeven tijden over u voorbijgaan,
totdat gij bekent, dat de Allerhoogste over de koninkrijken der mensen
heerschappij heeft, en dat Hij ze geeft, aan wien Hij wil.

<span id="an_4:33">4:33</span> Ter zelfder ure werd dat woord volbracht
over Nebukadnezar, want hij werd uit de mensen verstoten, en hij at gras
als de ossen, en zijn lichaam werd van den dauw des hemels nat gemaakt,
totdat zijn haar wies als der arenden vederen, en zijn nagelen als der
vogelen.

<span id="an_4:34">4:34</span> Ten einde dezer dagen nu, hief ik,
Nebukadnezar, mijn ogen op ten hemel, want mijn verstand kwam weer in
mij; en ik loofde den Allerhoogste, en ik prees en verheerlijkte den
Eeuwiglevende, omdat Zijn heerschappij is een eeuwige heerschappij, en
Zijn Koninkrijk is van geslacht tot geslacht;

<span id="an_4:35">4:35</span> En al de inwoners der aarde zijn als
niets geacht, en Hij doet naar Zijn wil met het heir des hemels en de
inwoners der aarde, en er is niemand, die Zijn hand afslaan, of tot Hem
zeggen kan: Wat doet Gij?

<span id="an_4:36">4:36</span> Ter zelfder tijd kwam mijn verstand weder
in mij; ook kwam de heerlijkheid mijns koninkrijks, mijn majesteit en
mijn glans weder op mij; en mijn raadsheren en mijn geweldigen zochten
mij, en ik werd in mijn koninkrijk bevestigd; en mij werd groter
heerlijkheid toegevoegd.

<span id="an_4:37">4:37</span> Nu prijs ik, Nebukadnezar, en verhoog, en
verheerlijk den Koning des hemels, omdat al Zijn werken waarheid, en
Zijn paden gerichten zijn; en Hij is machtig te vernederen degenen, die
in hoogmoed wandelen.

<span id="an_5:1">5:1</span> De koning Belsazar maakte een groten
maaltijd voor zijn duizend geweldigen, en hij dronk wijn voor die
duizend.

<span id="an_5:2">5:2</span> Als Belsazar den wijn geproefd had, zeide
hij, dat men de gouden en zilveren vaten voorbrengen zou, die zijn vader
Nebukadnezar uit den tempel, die te Jeruzalem geweest was, weggevoerd
had; opdat de koning en zijn geweldigen, zijn vrouwen en zijn bijwijven
uit dezelve dronken.

<span id="an_5:3">5:3</span> Toen bracht men voor de gouden vaten, die
men uit den tempel van het huis Gods, die te Jeruzalem geweest was,
weggevoerd had; en de koning en zijn geweldigen, zijn vrouwen, en zijn
bijwijven dronken daaruit.

<span id="an_5:4">5:4</span> Zij dronken den wijn, en prezen de gouden,
en de zilveren, de koperen, de ijzeren, de houten en de stenen goden.

<span id="an_5:5">5:5</span> Ter zelfder ure kwamen er vingeren van eens
mensen hand voort, die schreven tegenover den kandelaar, op de kalk van
den wand van het koninklijk paleis, en de koning zag het deel der hand,
die daar schreef.

<span id="an_5:6">5:6</span> Toen veranderde zich de glans des konings,
en zijn gedachten verschrikten hem; en de banden zijner lendenen werden
los, en zijn knieen stieten tegen elkander aan.

<span id="an_5:7">5:7</span> Zodat de koning met kracht riep dat men de
sterrekijkers, de Chaldeen en de waarzeggers inbrengen zou; en de koning
antwoordde en zeide tot de wijzen van Babel: Alle man, die dit schrift
lezen, en deszelfs uitlegging mij te kennen zal geven, die zal met
purper gekleed worden, met een gouden keten om zijn hals, en hij zal de
derde heerser in dit koninkrijk zijn.

<span id="an_5:8">5:8</span> Toen kwamen al de wijzen des konings in;
maar zij konden dit schrift niet lezen, noch den koning deszelfs
uitlegging bekend maken.

<span id="an_5:9">5:9</span> Toen verschrikte de koning Belsazar zeer,
en zijn glans werd aan hem veranderd, en zijn geweldigen werden
verbaasd.

<span id="an_5:10">5:10</span> Om deze woorden des konings en zijner
geweldigen, ging de koningin in het huis des maaltijds. De koningin
sprak en zeide: O koning, leef in eeuwigheid! laat u uw gedachten niet
verschrikken, en uw glans niet veranderd worden.

<span id="an_5:11">5:11</span> Er is een man in uw koninkrijk, in wien
de geest der heilige goden is, want in de dagen uws vaders is bij hem
gevonden licht, en verstand, en wijsheid, gelijk de wijsheid der goden
is; daarom stelde hem de koning Nebukadnezar, uw vader, tot een overste
der tovenaars, der sterrekijkers, der Chaldeen, en der waarzeggers, uw
vader, o koning!

<span id="an_5:12">5:12</span> Omdat een voortreffelijke geest, en
wetenschap, en verstand van een, die dromen uitlegt, en der aanwijzing
van raadselen, en van een, die knopen ontbindt, gevonden werd in hem, in
Daniel, dien de koning den naam van Beltsazar gaf; laat nu Daniel
geroepen worden, die zal de uitlegging te kennen geven.

<span id="an_5:13">5:13</span> Toen werd Daniel voor den koning
ingebracht. De koning antwoordde en zeide tot Daniel: Zijt gij die
Daniel, een uit de gevankelijk weggevoerden van Juda, die de koning,
mijn vader, uit Juda gebracht heeft?

<span id="an_5:14">5:14</span> Ik heb toch van u gehoord, dat de geest
der goden in u is, en dat er licht, en verstand, en voortreffelijke
wijsheid in u gevonden wordt.

<span id="an_5:15">5:15</span> Nu, zo zijn voor mij ingebracht de wijzen
en de sterrekijkers, om dit schrift te lezen, en deszelfs uitlegging mij
bekend te maken; maar zij kunnen de uitlegging dezer woorden niet te
kennen geven.

<span id="an_5:16">5:16</span> Doch van u heb ik gehoord, dat gij
uitleggingen kunt geven, en knopen ontbinden; nu, indien gij dit schrift
zult kunnen lezen, en deszelfs uitlegging mij bekend maken, gij zult met
purper bekleed worden, met een gouden keten om uw hals, en gij zult de
derde heerser in dit koninkrijk zijn.

<span id="an_5:17">5:17</span> Toen antwoordde Daniel, en zeide voor den
koning: Heb uw gaven voor uzelven, en geef uw vereringen aan een ander;
ik zal nochtans het schrift voor den koning lezen, en de uitlegging zal
ik hem bekend maken.

<span id="an_5:18">5:18</span> Wat u aangaat, o koning! de allerhoogste
God heeft uw vader Nebukadnezar het koninkrijk, en grootheid, en eer, en
heerlijkheid gegeven;

<span id="an_5:19">5:19</span> En vanwege de grootheid, die Hij hem
gegeven had, beefden en sidderden alle volken, natien en tongen voor
hem; dien hij wilde, doodde hij, en dien hij wilde, behield hij in het
leven, en dien hij wilde, verhoogde hij, en dien hij wilde, vernederde
hij.

<span id="an_5:20">5:20</span> Maar toen zich zijn hart verhief, en zijn
geest verstijfd werd ter hovaardij, werd hij van den troon zijns
koninkrijks afgestoten, en men nam de eer van hem weg.

<span id="an_5:21">5:21</span> En hij werd van de kinderen der mensen
verstoten, en zijn hart werd den beesten gelijk gemaakt, en zijn woning
was bij de woudezelen; men gaf hem gras te smaken gelijk den ossen; en
zijn lichaam werd van den dauw des hemels nat gemaakt, totdat hij
bekende, dat God, de Allerhoogste, Heerser is over de koninkrijken der
mensen, en over dezelve stelt, wien Hij wil.

<span id="an_5:22">5:22</span> En gij, Belsazar, zijn zoon! hebt uw hart
niet vernederd, alhoewel gij dit alles wel geweten hebt.

<span id="an_5:23">5:23</span> Maar gij hebt u verheven tegen den Heere
des hemels, en men heeft de vaten van Zijn huis voor u gebracht, en gij,
en uw geweldigen, uw vrouwen, en uw bijwijven hebben wijn uit dezelve
gedronken, en de goden van zilver en goud, koper, ijzer, hout en steen,
die niet zien, noch horen, noch weten, hebt gij geprezen; maar dien God,
in Wiens hand uw adem is, en bij Wien al uw paden zijn, hebt gij niet
verheerlijkt.

<span id="an_5:24">5:24</span> Toen is dat deel der hand van Hem
gezonden, en dit schrift getekend geworden.

<span id="an_5:25">5:25</span> Dit nu is het schrift, dat daar getekend
is: MENE, MENE, TEKEL, UPHARSIN.

<span id="an_5:26">5:26</span> Dit is de uitlegging dezer woorden: MENE;
God heeft uw koninkrijk geteld, en Hij heeft het voleind.

<span id="an_5:27">5:27</span> TEKEL; gij zijt in weegschalen gewogen;
en gij zijt te licht gevonden.

<span id="an_5:28">5:28</span> PERES; uw koninkrijk is verdeeld, en het
is den Meden en den Perzen gegeven.

<span id="an_5:29">5:29</span> Toen beval Belsazar, en zij bekleedden
Daniel met purper, met een gouden keten om zijn hals, en zij riepen
overluid van hem, dat hij de derde heerser in dat koninkrijk was.

<span id="an_5:30">5:30</span> In dienzelfden nacht, werd Belsazar, der
Chaldeen koning, gedood.

<span id="an_5:31">5:31</span> 

<span id="an_6:1">6:1</span> Darius, de Meder nu, ontving het
koninkrijk, omtrent twee en zestig jaren oud zijnde.

<span id="an_6:2">6:2</span> En het dacht Darius goed, dat hij over het
koninkrijk stelde honderd en twintig stadhouders, die over het ganse
koninkrijk zijn zouden;

<span id="an_6:3">6:3</span> En over dezelve drie vorsten, van dewelke
Daniel de eerste zou zijn, denwelken die stadhouders zelfs zouden
rekenschap geven, opdat de koning geen schade leed.

<span id="an_6:4">6:4</span> Toen overtrof deze Daniel die vorsten en
die stadhouders, daarom dat een voortreffelijke geest in hem was; en de
koning dacht hem te stellen over het gehele koninkrijk.

<span id="an_6:5">6:5</span> Toen zochten de vorsten en de stadhouders
gelegenheid te vinden, tegen Daniel vanwege het koninkrijk; maar zij
konden geen gelegenheid noch misdaad vinden, dewijl hij getrouw was, en
geen vergrijping noch misdaad in hem gevonden werd.

<span id="an_6:6">6:6</span> Toen zeiden die mannen: Wij zullen tegen
dezen Daniel geen gelegenheid vinden, tenzij wij tegen hem iets vinden
in te wet zijns Gods.

<span id="an_6:7">6:7</span> Zo kwamen deze vorsten en de stadhouders
met hopen tot den koning, en zeiden aldus tot hem: O koning Darius, leef
in eeuwigheid!

<span id="an_6:8">6:8</span> Al de vorsten des rijks, de overheden en
stadhouders, de raadsheren en landvoogden hebben zich beraadslaagd een
koninklijke ordonnantie te stellen, en een sterk gebod te maken, dat al
wie in dertig dagen een verzoek zal doen van enigen god of mens, behalve
van u, o koning! die zal in den kuil der leeuwen geworpen worden.

<span id="an_6:9">6:9</span> Nu, o koning! gij zult een gebod
bevestigen, en een schrift tekenen, dat niet veranderd worde, naar de
wet der Meden en der Perzen, die niet mag wederroepen worden.

<span id="an_6:10">6:10</span> Daarom tekende de koning Darius dat
schrift en gebod.

<span id="an_6:11">6:11</span> Toen nu Daniel verstond, dat dit schrift
getekend was, ging hij in zijn huis (hij nu had in zijn opperzaal open
vensters tegen Jeruzalem aan), en hij knielde drie tijden 's daags op
zijn knieen, en hij bad, en deed belijdenis voor zijn God, ganselijk
gelijk hij voor dezen gedaan had.

<span id="an_6:12">6:12</span> Toen kwamen die mannen met hopen, en zij
vonden Daniel biddende en smekende voor zijn God.

<span id="an_6:13">6:13</span> Toen kwamen zij nader, en spraken voor
den koning van het gebod des konings: Hebt gij niet een gebod getekend,
dat alle man, die in dertig dagen van enigen god of mens iets verzoeken
zou, behalve van u, o koning! in den kuil der leeuwen zou geworpen
worden? De koning antwoordde en zeide: Het is een vaste rede, naar de
wet der Meden en Perzen, die niet mag wederroepen worden.

<span id="an_6:14">6:14</span> Toen antwoordden zij, en zeiden voor den
koning: Daniel, een van de gevankelijk weggevoerden uit Juda heeft, o
koning! op u geen acht gesteld, noch op het gebod dat gij getekend hebt;
maar hij bidt op drie tijden 's daags zijn gebed.

<span id="an_6:15">6:15</span> Toen de koning deze rede hoorde, was hij
zeer bedroefd bij zichzelven, en hij stelde het hart op Daniel om hem te
verlossen; ja, tot den ondergang der zon toe bemoeide hij zich, om hem
te redden.

<span id="an_6:16">6:16</span> Toen kwamen die mannen met hopen tot den
koning, en zij zeiden tot den koning: Weet, o koning! dat der Meden en
der Perzen wet is, dat geen gebod noch ordonnantie, die de koning
verordend heeft, mag veranderd worden.

<span id="an_6:17">6:17</span> Toen beval de koning, en zij brachten
Daniel voor, en wierpen hem in den kuil der leeuwen; en de koning
antwoordde en zeide tot Daniel: Uw God, Dien gij geduriglijk eert, Die
verlosse u!

<span id="an_6:18">6:18</span> En er werd een steen gebracht, en op den
mond des kuils gelegd: en de koning verzegelde denzelven met zijn ring,
en met den ring zijner geweldigen, opdat de wil aangaande Daniel niet
zou veranderd worden.

<span id="an_6:19">6:19</span> Toen ging de koning naar zijn paleis, en
overnachtte nuchteren, en liet geen vreugdespel voor zich brengen; en
zijn slaap week verre van hem.

<span id="an_6:20">6:20</span> Toen stond de koning in den vroegen
morgenstond met het licht op, en hij ging met haast henen tot den kuil
der leeuwen.

<span id="an_6:21">6:21</span> Als hij nu tot den kuil genaderd was,
riep hij tot Daniel met een droeve stem; de koning antwoordde en zeide
tot Daniel: O Daniel, gij knecht des levenden Gods! heeft ook uw God,
Dien gij geduriglijk eert, u van de leeuwen kunnen verlossen?

<span id="an_6:22">6:22</span> Toen sprak Daniel tot den koning: O
koning, leef in eeuwigheid!

<span id="an_6:23">6:23</span> Mijn God heeft Zijn engel gezonden, en
Hij heeft den muil der leeuwen toegesloten, dat zij mij niet beschadigd
hebben, omdat voor Hem onschuld in mij gevonden is; ook heb ik, o
koning! tegen u geen misdaad gedaan.

<span id="an_6:24">6:24</span> Toen werd de koning bij zichzelven zeer
vrolijk, en zeide, dat men Daniel uit den kuil trekken zou. Toen Daniel
uit den kuil opgetrokken was, zo werd er geen schade aan hem gevonden,
dewijl hij in zijn God geloofd had.

<span id="an_6:25">6:25</span> Toen beval de koning, en zij brachten die
mannen voor, die Daniel overluid beschuldigd hadden, en zij wierpen in
den kuil der leeuwen hen, hun kinderen, en hun vrouwen; en zij kwamen
niet op den grond des kuils, of de leeuwen heersten over hen, zij
vermorzelden ook al hun beenderen.

<span id="an_6:26">6:26</span> Toen schreef de koning Darius aan alle
volken, natien en tongen, die op de ganse aarde woonden: Uw vrede worde
vermenigvuldigd!

<span id="an_6:27">6:27</span> Van mij is een bevel gegeven, dat men in
de ganse heerschappij mijns koninkrijks beve en siddere voor het
aangezicht van den God van Daniel; want Hij is de levende God, en
bestendig in eeuwigheden, en Zijn koninkrijk is niet verderfelijk, en
Zijn heerschappij is tot het einde toe.

<span id="an_6:28">6:28</span> Hij verlost en redt, en Hij doet tekenen
en wonderen in den hemel en op de aarde; Die heeft Daniel uit het geweld
der leeuwen verlost. \[ (Daniel 6:29) Deze Daniel nu had voorspoed in
het koninkrijk van Darius, en in het koninkrijk van Kores, den Perziaan.
\]

<span id="an_7:1">7:1</span> In het eerste jaar van Belsazar, den koning
van Babel, zag Daniel een droom, en gezichten zijns hoofds, op zijn
leger; toen schreef hij dien droom, en hij zeide de hoofdsom der zaken.

<span id="an_7:2">7:2</span> Daniel antwoordde en zeide: Ik zag in mijn
gezicht bij nacht, en ziet, de vier winden des hemels braken voort op de
grote zee.

<span id="an_7:3">7:3</span> En er klommen vier grote dieren op uit de
zee, het ene van het andere verscheiden.

<span id="an_7:4">7:4</span> Het eerste was als een leeuw, en het had
arendsvleugelen; ik zag toe, totdat zijn vleugelen uitgeplukt waren, en
het werd van de aarde opgeheven, en op de voeten gesteld, als een mens,
en aan hetzelve werd eens mensen hart gegeven.

<span id="an_7:5">7:5</span> Daarna, ziet, het andere dier, het tweede,
was gelijk een beer, en stelde zich aan de ene zijde, en het had drie
ribben in zijn muil tussen zijn tanden; en men zeide aldus tot hetzelve:
Sta op, eet veel vlees.

<span id="an_7:6">7:6</span> Daarna zag ik, en ziet, er was een ander
dier, gelijk een luipaard, en het had vier vleugels eens vogels op zijn
rug; ook had hetzelve dier vier hoofden, en aan hetzelve werd de
heerschappij gegeven.

<span id="an_7:7">7:7</span> Daarna zag ik in de nachtgezichten, en
ziet, het vierde dier was schrikkelijk en gruwelijk, en zeer sterk; en
het had grote ijzeren tanden, het at, en verbrijzelde, en vertrad het
overige met zijn voeten; en het was verscheiden van al de dieren, die
voor hetzelve geweest waren; en het had tien hoornen.

<span id="an_7:8">7:8</span> Ik nam acht op de hoornen, en ziet, een
andere kleine hoorn kwam op tussen dezelve, en drie uit de vorige
hoornen werden uitgerukt voor denzelven; en ziet, in dienzelven hoorn
waren ogen als mensenogen, en een mond, grote dingen sprekende.

<span id="an_7:9">7:9</span> Dit zag ik, totdat er tronen gezet werden,
en de Oude van dagen Zich zette, Wiens kleed wit was als de sneeuw, en
het haar Zijns hoofds als zuivere wol; Zijn troon was vuurvonken,
deszelfs raderen een brandend vuur.

<span id="an_7:10">7:10</span> Een vurige rivier vloeide, en ging van
voor Hem uit, duizendmaal duizenden dienden Hem, en tien duizendmaal
tien duizenden stonden voor Hem; het gericht zette zich, en de boeken
werden geopend.

<span id="an_7:11">7:11</span> Toen zag ik toe vanwege de stem der grote
woorden, welke die hoorn sprak; ik zag toe, totdat het dier gedood, en
zijn lichaam verdaan werd, en overgegeven om van het vuur verbrand te
worden.

<span id="an_7:12">7:12</span> Aangaande ook de overige dieren, men nam
hun heerschappij weg, want verlenging van het leven was hun gegeven tot
tijd en stonde toe.

<span id="an_7:13">7:13</span> Verder zag ik in de nachtgezichten, en
ziet, er kwam Een met de wolken des hemels, als eens mensen zoon, en Hij
kwam tot den Oude van dagen, en zij deden Hem voor Denzelven naderen.

<span id="an_7:14">7:14</span> En Hem werd gegeven heerschappij, en eer,
en het Koninkrijk, dat Hem alle volken, natien en tongen eren zouden;
Zijn heerschappij is een eeuwige heerschappij, die niet vergaan zal, en
Zijn Koninkrijk zal niet verdorven worden.

<span id="an_7:15">7:15</span> Mij, Daniel werd mijn geest doorstoken in
het midden van het lichaam, en de gezichten mijns hoofds verschrikten
mij.

<span id="an_7:16">7:16</span> Ik naderde tot een dergenen, die daar
stonden, en verzocht van hem de zekerheid over dit alles; en hij zeide
ze mij, en gaf mij de uitlegging dezer zaken te kennen.

<span id="an_7:17">7:17</span> Deze grote dieren, die vier zijn, zijn
vier koningen, die uit de aarde opstaan zullen.

<span id="an_7:18">7:18</span> Maar de heiligen der hoge plaatsen zullen
dat Koninkrijk ontvangen, en zij zullen het Rijk bezitten tot in der
eeuwigheid, ja, tot in eeuwigheid der eeuwigheden.

<span id="an_7:19">7:19</span> Toen wenste ik naar de waarheid van het
vierde dier, hetwelk verscheiden was van al de andere, zeer gruwelijk,
welks tanden van ijzer waren, en zijn klauwen van koper; het at, het
verbrijzelde, en vertrad het overige met zijn voeten.

<span id="an_7:20">7:20</span> En aangaande de tien hoornen die op zijn
hoofd waren, en den anderen, die opkwam, en voor denwelken drie
afgevallen waren, namelijk dien hoorn, die ogen had, en een mond, die
grote dingen sprak, en wiens aanzien groter was, dan van zijn
metgezellen.

<span id="an_7:21">7:21</span> Ik had gezien, dat diezelve hoorn krijg
voerde tegen de heiligen, en dat hij die overmocht,

<span id="an_7:22">7:22</span> Totdat de Oude van dagen kwam, en het
gericht gegeven werd aan de heiligen der hoge plaatsen, en dat de
bestemde tijd kwam, dat de heiligen het Rijk bezaten.

<span id="an_7:23">7:23</span> Hij zeide aldus: Het vierde dier zal het
vierde rijk op aarde zijn, dat verscheiden zal zijn van al die rijken,
en het zal de ganse aarde opeten, en het zal dezelve vertreden, en het
zal ze verbrijzelen.

<span id="an_7:24">7:24</span> Belangende nu de tien hoornen: uit dat
koninkrijk zullen tien koningen opstaan, en een ander zal na hen
opstaan; en dat zal verscheiden zijn van de vorigen, en het zal drie
koningen vernederen.

<span id="an_7:25">7:25</span> En het zal woorden spreken tegen den
Allerhoogste, en het zal de heiligen der hoge plaatsen verstoren, en het
zal menen de tijden en de wet te veranderen, en zij zullen in deszelfs
hand overgegeven worden tot een tijd, en tijden, en een gedeelte eens
tijds.

<span id="an_7:26">7:26</span> Daarna zal het gericht zitten, en men zal
zijn heerschappij wegnemen, hem verdelgende en verdoende, tot het einde
toe.

<span id="an_7:27">7:27</span> Maar het rijk, en de heerschappij, en de
grootheid der koninkrijken onder den gansen hemel, zal gegeven worden
den volke der heiligen der hoge plaatsen, welks Rijk een eeuwig Rijk
zijn zal; en alle heerschappijen zullen Hem eren en gehoorzamen.

<span id="an_7:28">7:28</span> Tot hiertoe is het einde dezer rede. Wat
mij Daniel aangaat, mijn gedachten verschrikken mij zeer, en mijn glans
veranderde aan mij; doch ik bewaarde dat woord in mijn hart.

<span id="an_8:1">8:1</span> In het derde jaar des koninkrijks van den
koning Belsazar, verscheen mij een gezicht, mij Daniel, na hetgeen mij
in het eerste verschenen was.

<span id="an_8:2">8:2</span> En ik zag een gezicht, (het geschiedde nu,
toen ik het zag, dat ik in den burg Susan was, welke in het landschap
Elam is) ik zag dan in een gezicht, dat ik aan den vloed Ulai was.

<span id="an_8:3">8:3</span> En ik hief mijn ogen op, en ik zag, en
ziet, een ram stond voor dien vloed, die had twee hoornen, en die twee
hoornen waren hoog, en de een was hoger dan de andere, en de hoogste
kwam in het laatste op.

<span id="an_8:4">8:4</span> Ik zag, dat de ram met de hoornen tegen het
westen stiet, en tegen het noorden, en tegen het zuiden, en geen dieren
konden voor zijn aangezicht bestaan, en er was niemand, die uit zijn
hand verloste; maar hij deed naar zijn welgevallen, en hij maakte zich
groot.

<span id="an_8:5">8:5</span> Toen ik dit overlegde, ziet, er kwam een
geitenbok van het westen over den gansen aardbodem, en roerde de aarde
niet aan; en die bok had een aanzienlijken hoorn tussen zijn ogen.

<span id="an_8:6">8:6</span> En hij kwam tot den ram, die de twee
hoornen had, dien ik had zien staan voor den vloed; en hij liep op hem
aan in de grimmigheid zijner kracht.

<span id="an_8:7">8:7</span> En ik zag hem, nakende aan den ram, en hij
verbitterde zich tegen hem, en hij stiet den ram, en hij brak zijn beide
hoornen; en in den ram was geen kracht, om voor zijn aangezicht te
bestaan; en hij wierp hem ter aarde, en hij vertrad hem, en er was
niemand, die den ram uit zijn hand verloste.

<span id="an_8:8">8:8</span> En de geitenbok maakte zich uitermate
groot; maar toen hij sterk geworden was, brak die grote hoorn, en er
kwamen op aan deszelfs plaats vier aanzienlijke, naar de vier winden des
hemels.

<span id="an_8:9">8:9</span> En uit een van die kwam voort een kleine
hoorn, welke uitnemend groot werd, tegen het zuiden, en tegen het
oosten, en tegen het sierlijke land.

<span id="an_8:10">8:10</span> En hij werd groot tot aan het heir des
hemels; en hij wierp er sommigen van dat heir, namelijk van de sterren,
ter aarde neder, en hij vertrad ze.

<span id="an_8:11">8:11</span> Ja, hij maakte zich groot tot aan den
Vorst diens heirs, en van Denzelven werd weggenomen het gedurig offer,
en de woning Zijns heiligdoms werd nedergeworpen.

<span id="an_8:12">8:12</span> En het heir werd in den afval overgegeven
tegen het gedurig offer; en hij wierp de waarheid ter aarde; en deed
het, en het gelukte wel.

<span id="an_8:13">8:13</span> Daarna hoorde ik een heilige spreken; en
de heilige zeide tot den onbenoemde, die daar sprak: Tot hoelang zal dat
gezicht van het gedurig offer en van den verwoestenden afval zijn, dat
zo het heiligdom als het heir ter vertreding zal overgegeven worden?

<span id="an_8:14">8:14</span> En hij zeide tot mij: Tot twee duizend en
driehonderd avonden en morgens; dan zal het heiligdom gerechtvaardigd
worden.

<span id="an_8:15">8:15</span> En het geschiedde, toen ik dat gezicht
zag, ik Daniel, zo zocht ik het verstand deszelven, en ziet, er stond
voor mij als de gedaante eens mans.

<span id="an_8:16">8:16</span> En ik hoorde tussen Ulai eens mensen
stem, die riep en zeide: Gabriel! geef dezen het gezicht te verstaan.

<span id="an_8:17">8:17</span> En hij kwam nevens waar ik stond; en als
hij kwam, verschrikte ik, en viel op mijn aangezicht. Toen zeide hij tot
mij: Versta, gij mensenkind! want dit gezicht zal zijn tot den tijd van
het einde.

<span id="an_8:18">8:18</span> Als hij nu met mij sprak, viel ik in een
diepen slaap op mijn aangezicht ter aarde; toen roerde hij mij aan, en
hij stelde mij op mijn standplaats.

<span id="an_8:19">8:19</span> En hij zeide: Zie, ik zal u te kennen
geven, wat er geschieden zal ten einde dezer gramschap; want ter
bestemder tijd zal het einde zijn.

<span id="an_8:20">8:20</span> De ram met de twee hoornen, dien gij
gezien hebt, zijn de koningen der Meden en der Perzen.

<span id="an_8:21">8:21</span> Die harige bok nu, is de koning van
Griekenland; en de grote hoorn, welke tussen zijn ogen is, is de eerste
koning.

<span id="an_8:22">8:22</span> Dat er nu vier aan zijn plaats stonden,
toen hij verbroken was; vier koninkrijken zullen uit dat volk ontstaan,
doch niet met zijn kracht.

<span id="an_8:23">8:23</span> Doch op het laatste huns koninkrijks, als
het de afvalligen op het hoogste gebracht zullen hebben, zo zal er een
koning staan, stijf van aangezicht, en raadselen verstaande;

<span id="an_8:24">8:24</span> En zijn kracht zal sterk worden, doch
niet door zijn kracht; en hij zal het wonderlijk verderven, en zal geluk
hebben, en zal het doen; en hij zal de sterken, mitsgaders het heilige
volk verderven:

<span id="an_8:25">8:25</span> En door zijn kloekheid zo zal hij de
bedriegerij doen gedijen in zijn hand; en hij zal zich in zijn hart
verheffen; en in stille rust zal hij er velen verderven, en zal staan
tegen den Vorst der vorsten, doch hij zal zonder hand verbroken worden.

<span id="an_8:26">8:26</span> Het gezicht nu van avond en morgen, dat
er gezegd is, is de waarheid; en gij, sluit dit gezicht toe, want er
zijn nog vele dagen toe.

<span id="an_8:27">8:27</span> Toen werd ik, Daniel, zwak, en was enige
dagen krank; daarna stond ik op, en deed des konings werk; en ik was
ontzet over dit gezicht; maar niemand merkte het.

<span id="an_9:1">9:1</span> In het eerste jaar van Darius, den zoon van
Ahasveros, uit het zaad der Meden, die koning gemaakt was over het
koninkrijk der Chaldeen;

<span id="an_9:2">9:2</span> In het eerste jaar zijner regering, merkte
ik, Daniel, in de boeken, dat het getal der jaren, van dewelke het woord
des HEEREN tot den profeet Jeremia geschied was, in het vervullen der
verwoestingen van Jeruzalem, zeventig jaren was.

<span id="an_9:3">9:3</span> En ik stelde mijn aangezicht tot God, den
Heere, om Hem te zoeken met het gebed, en smekingen, met vasten, en zak,
en as.

<span id="an_9:4">9:4</span> Ik bad dan tot den HEERE, mijn God, en deed
belijdenis, en zeide: Och Heere! Gij grote en verschrikkelijke God, Die
het verbond en de weldadigheid houdt dien, die Hem liefhebben en Zijn
geboden houden.

<span id="an_9:5">9:5</span> Wij hebben gezondigd, en hebben onrecht
gedaan, en goddelooslijk gehandeld, en gerebelleerd, met af te wijken
van Uw geboden, en van Uw rechten.

<span id="an_9:6">9:6</span> En wij hebben niet gehoord naar Uw
dienstknechten, de profeten, die in Uw Naam spraken tot onze koningen,
onze vorsten en onze vaders, en tot al het volk des lands.

<span id="an_9:7">9:7</span> Bij U, o Heere! is de gerechtigheid, maar
bij ons de beschaamdheid der aangezichten, gelijk het is te deze dage;
bij de mannen van Juda, en de inwoners van Jeruzalem, en geheel Israel,
die nabij en die verre zijn, in al de landen, waar Gij ze henengedreven
hebt, zij tegen U overtreden hebben.

<span id="an_9:8">9:8</span> O Heere! bij ons is de beschaamdheid der
aangezichten, bij onze koningen, bij onze vorsten, en bij onze vaders,
omdat wij tegen U gezondigd hebben.

<span id="an_9:9">9:9</span> Bij den Heere, onzen God, zijn de
barmhartigheden en vergevingen, alhoewel wij tegen Hem gerebelleerd
hebben.

<span id="an_9:10">9:10</span> En wij hebben der stem des HEEREN, onzes
Gods, niet gehoorzaamd, dat wij in Zijn wetten wandelen zouden, die Hij
gegeven heeft voor onze aangezichten, door de hand van Zijn knechten, de
profeten.

<span id="an_9:11">9:11</span> Maar geheel Israel heeft Uw wet
overtreden, met af te wijken, dat zij Uwer stem niet gehoorzaamden;
daarom is over ons uitgestort die vloek, en die eed, die geschreven is
in de wet van Mozes, den knecht Gods, dewijl wij tegen Hem gezondigd
hebben.

<span id="an_9:12">9:12</span> En Hij heeft Zijn woorden bevestigd, die
Hij gesproken heeft tegen ons, en tegen onze richters, die ons richtten,
brengende over ons een groot kwaad, hetwelk niet geschied is onder den
gansen hemel, gelijk aan Jeruzalem geschied is.

<span id="an_9:13">9:13</span> Gelijk als in de wet van Mozes geschreven
is, alzo is al dat kwaad over ons gekomen; en wij smeekten het
aangezicht des HEEREN, onzes Gods, niet, afkerende van onze
ongerechtigheden, en verstandelijk acht gevende op Uw waarheid.

<span id="an_9:14">9:14</span> Daarom heeft de HEERE over het kwade
gewaakt, en Hij heeft het over ons gebracht; want de HEERE, onze God, is
rechtvaardig in al Zijn werken, die Hij gedaan heeft, dewijl wij Zijner
stem niet gehoorzaamden.

<span id="an_9:15">9:15</span> En nu, o Heere, onze God! Die Uw volk uit
Egypteland gevoerd hebt, met een sterke hand, en hebt U een Naam
gemaakt, gelijk hij is te dezen dage; wij hebben gezondigd, wij zijn
goddeloos geweest.

<span id="an_9:16">9:16</span> O Heere! naar al Uw gerechtigheden, laat
toch Uw toorn en Uw grimmigheid afgekeerd worden van Uw stad Jeruzalem,
Uw heiligen berg; want om onzer zonden wil en om onzer vaderen
ongerechtigheden, zijn Jeruzalem en Uw volk tot versmaadheid bij allen,
die rondom ons zijn.

<span id="an_9:17">9:17</span> En nu, o onze God! hoor naar het gebed
Uws knechts, en naar zijn smekingen; en doe Uw aangezicht lichten over
Uw heiligdom, dat verwoest is; om des HEEREN wil.

<span id="an_9:18">9:18</span> Neig Uw oor, mijn God! en hoor, doe Uw
ogen op, en zie onze verwoestingen, en de stad, die naar Uw Naam genoemd
is; want wij werpen onze smekingen voor Uw aangezicht niet neder op onze
gerechtigheden, maar op Uw barmhartigheden, die groot zijn.

<span id="an_9:19">9:19</span> O Heere, hoor! o Heere, vergeef! o Heere,
merk op en doe het, vertraag het niet! Om Uws Zelfs wil, o mijn God!
Want Uw stad, en Uw volk is naar Uw Naam genoemd.

<span id="an_9:20">9:20</span> Als ik nog sprak, en bad, en beleed mijn
zonde, en de zonde mijns volks van Israel, en mijn smeking nederwierp
voor het aangezicht des HEEREN, mijns Gods, om des heiligen bergs wil
mijns Gods;

<span id="an_9:21">9:21</span> Als ik nog sprak in het gebed, zo kwam de
man Gabriel, die ik in het begin in een gezicht gezien had, snellijk
gevlogen, mij aanrakende, omtrent den tijd des avondoffers.

<span id="an_9:22">9:22</span> En hij onderrichtte mij en sprak met mij,
en zeide: Daniel! nu ben ik uitgegaan, om u den zin te doen verstaan.

<span id="an_9:23">9:23</span> In het begin uwer smekingen is het woord
uitgegaan, en ik ben gekomen, om u dat te kennen te geven; want gij zijt
een zeer gewenst man; versta dan dit woord, en merk op dit gezicht.

<span id="an_9:24">9:24</span> Zeventig weken zijn bestemd over uw volk,
en over uw heilige stad, om de overtreding te sluiten, en om de zonden
te verzegelen, en om de ongerechtigheid te verzoenen, en om een eeuwige
gerechtigheid aan te brengen, en om het gezicht, en den profeet te
verzegelen, en om de heiligheid der heiligheden te zalven.

<span id="an_9:25">9:25</span> Weet dan, en versta: van den uitgang des
woords, om te doen wederkeren, en om Jeruzalem te bouwen, tot op Messias
den Vorst, zijn zeven weken, en twee en zestig weken; de straten, en de
grachten zullen wederom gebouwd worden, doch in benauwdheid der tijden.

<span id="an_9:26">9:26</span> En na die twee en zestig weken zal de
Messias uitgeroeid worden, maar het zal niet voor Hem zelven zijn; en
een volk des vorsten, hetwelk komen zal, zal de stad en het heiligdom
verderven, en zijn einde zal zijn met een overstromende vloed, en tot
het einde toe zal er krijg zijn, en vastelijk besloten verwoestingen.

<span id="an_9:27">9:27</span> En hij zal velen het verbond versterken
een week; en in de helft der week zal hij het slachtoffer en het
spijsoffer doen ophouden, en over den gruwelijken vleugel zal een
verwoester zijn, ook tot de voleinding toe, die vastelijk besloten
zijnde, zal uitgestort worden over den verwoeste.

<span id="an_10:1">10:1</span> In het derde jaar van Kores, den koning
van Perzie, werd aan Daniel, wiens naam genoemd werd Beltsazar, een zaak
geopenbaard, en die zaak is de waarheid, doch in een gezetten groten
tijd; en hij verstond die zaak, en hij had verstand van het gezicht.

<span id="an_10:2">10:2</span> In die dagen was ik, Daniel, treurende
drie weken der dagen.

<span id="an_10:3">10:3</span> Begeerlijke spijze at ik niet, en vlees
of wijn kwam in mijn mond niet; ook zalfde ik mij gans niet, totdat die
drie weken der dagen vervuld waren.

<span id="an_10:4">10:4</span> En op den vier en twintigsten dag der
eerste maand, zo was ik aan den oever der grote rivier, welke is
Hiddekel.

<span id="an_10:5">10:5</span> En ik hief mijn ogen op, en zag, en ziet,
er was een Man met linnen bekleed, en Zijn lenden waren omgord met fijn
goud van Ufaz.

<span id="an_10:6">10:6</span> En Zijn lichaam was gelijk een turkoois,
en Zijn aangezicht gelijk de gedaante des bliksems, en Zijn ogen gelijk
vurige fakkelen, en Zijn armen en Zijn voeten gelijk de verf van
gepolijst koper; en de stem Zijner woorden was gelijk de stem ener
menigte.

<span id="an_10:7">10:7</span> En ik, Daniel, alleen zag dat gezicht,
maar de mannen, die bij mij waren, zagen dat gezicht niet; doch een
grote verschrikking viel op hen, en zij vloden, om zich te versteken.

<span id="an_10:8">10:8</span> Ik dan werd alleen overgelaten, en zag
dit grote gezicht, en er bleef in mij geen kracht overig; en mijn
sierlijkheid werd aan mij veranderd in een verderving, zodat ik geen
kracht behield.

<span id="an_10:9">10:9</span> En ik hoorde de stem Zijner woorden; en
toen ik de stem Zijner woorden hoorde, zo viel ik in een diepen slaap op
mijn aangezicht, met mijn aangezicht ter aarde.

<span id="an_10:10">10:10</span> En ziet, een hand roerde mij aan, en
maakte, dat ik mij bewoog op mijn knieen, en de palmen mijner handen.

<span id="an_10:11">10:11</span> En Hij zeide tot mij: Daniel, gij zeer
gewenste man! merk op de woorden, die Ik tot u spreken zal, en sta op uw
standplaats, want Ik ben alnu tot u gezonden; en toen Hij dat woord tot
mij sprak, stond ik bevende.

<span id="an_10:12">10:12</span> Toen zeide Hij tot mij: Vrees niet,
Daniel! want van den eersten dag aan, dat gij uw hart begaaft, om te
verstaan en om uzelven te verootmoedigen, voor het aangezicht uws Gods,
zijn uw woorden gehoord, en om uwer woorden wil ben Ik gekomen.

<span id="an_10:13">10:13</span> Doch de vorst des koninkrijks van
Perzie stond tegenover Mij een en twintig dagen; en ziet, Michael, een
van de eerste vorsten, kwam om Mij te helpen, en Ik werd aldaar gelaten
bij de koningen van Perzie.

<span id="an_10:14">10:14</span> Nu ben Ik gekomen, om u te doen
verstaan, hetgeen uw volk bejegenen zal in het vervolg der dagen, want
het gezicht is nog voor vele dagen.

<span id="an_10:15">10:15</span> En toen Hij deze woorden met mij sprak,
sloeg ik mijn aangezicht ter aarde, en ik werd stom.

<span id="an_10:16">10:16</span> En ziet, Een, den mensenkinderen
gelijk, raakte mijn lippen aan, toen deed ik mijn mond open, en ik
sprak, en zeide tot Dien, Die tegenover mij stond: Mijn Heere! om des
gezichts wil keren zich mijn weeen over mij, zodat ik geen kracht
behoude.

<span id="an_10:17">10:17</span> En hoe kan de knecht van dezen mijn
Heere spreken met dien mijn Heere? Want wat mij aangaat, van nu af
bestaat geen kracht in mij, en geen adem is in mij overgebleven.

<span id="an_10:18">10:18</span> Toen raakte mij wederom aan Een, als in
de gedaante van een mens; en Hij versterkte mij.

<span id="an_10:19">10:19</span> En Hij zeide: Vrees niet, gij zeer
gewenste man! vrede zij u, wees sterk, ja, wees sterk! En terwijl Hij
met mij sprak, werd ik versterkt, en zeide: Mijn Heere spreke, want Gij
hebt mij versterkt.

<span id="an_10:20">10:20</span> Toen zeide Hij: Weet gij, waarom dat Ik
tot u gekomen ben? Doch nu zal Ik wederkeren om te strijden tegen den
vorst der Perzen; en als Ik zal uitgegaan zijn, ziet, zo zal de vorst
van Griekenland komen.

<span id="an_10:21">10:21</span> Doch Ik zal u te kennen geven, hetgeen
getekend is in het geschrift der waarheid; en er is niet een, die zich
met Mij versterkt tegen dezen, dan uw vorst Michael.

<span id="an_11:1">11:1</span> Ik nu, ik stond in het eerste jaar van
Darius den Meder, om hem te versterken en te stijven.

<span id="an_11:2">11:2</span> En nu, ik zal u de waarheid te kennen
geven; ziet, er zullen nog drie koningen in Perzie staan, en de vierde
zal verrijkt worden met grote rijkdom, meer dan al de anderen; en nadat
hij zich in zijn rijkdom zal versterkt hebben, zal hij ze allen
verwekken tegen het koninkrijk van Griekenland.

<span id="an_11:3">11:3</span> Daarna zal er een geweldig koning
opstaan, die met grote heerschappij heersen zal, en hij zal doen naar
zijn welgevallen.

<span id="an_11:4">11:4</span> En als hij zal staan, zal zijn rijk
gebroken, en in de vier winden des hemels verdeeld worden, maar niet aan
zijn nakomelingen, ook niet naar zijn heerschappij, waarmede hij
heerste; want zijn rijk zal uitgerukt worden, en dat voor anderen dan
deze.

<span id="an_11:5">11:5</span> En de koning van het Zuiden, die een van
zijn vorsten is, zal sterk worden; doch een ander zal sterker worden dan
hij, en hij zal heersen; zijn heerschappij zal een grote heerschappij
zijn.

<span id="an_11:6">11:6</span> Op het einde nu van sommige jaren, zullen
zij zich met elkander bevrienden, en de dochter des konings van het
Zuiden zal komen tot den koning van het Noorden, om billijke voorwaarden
te maken; doch zij zal de macht des arms niet behouden, daarom zal hij,
noch zijn arm, niet bestaan; maar zij zal overgegeven worden, en die
haar gebracht hebben, en die haar gegenereerd heeft, en die haar
gesterkt heeft in die tijden.

<span id="an_11:7">11:7</span> Doch uit de spruit van haar wortelen zal
er een opstaan in zijn staat, die zal met heirkracht komen, en hij zal
komen tegen die sterke plaatsen des konings van het Noorden, en hij zal
tegen dezelve doen, en hij zal ze bemachtigen.

<span id="an_11:8">11:8</span> Ook zal hij hun goden, met hun vorsten,
met hun gewenste vaten van zilver en goud, in de gevangenis naar Egypte
brengen; en hij zal enige jaren staande blijven boven den koning van het
Noorden.

<span id="an_11:9">11:9</span> Alzo zal de koning van het Zuiden in het
koninkrijk komen, en hij zal wederom in zijn land trekken.

<span id="an_11:10">11:10</span> Doch zijn zonen zullen zich in strijd
mengen, en zij zullen een menigte van grote heiren verzamelen; en een
van hen zal snellijk komen, en als een vloed overstromen en doortrekken;
en hij zal wederom komen, en zich in den strijd mengen, tot aan zijn
sterke plaats toe.

<span id="an_11:11">11:11</span> En de koning van het Zuiden zal
verbitterd worden, en hij zal uittrekken, en strijden tegen hem, tegen
den koning van het Noorden, die ook een grote menigte oprichten zal,
doch die menigte zal in zijn hand gegeven worden.

<span id="an_11:12">11:12</span> Als die menigte zal weggenomen zijn,
zal zijn hart zich verheffen, en hij zal er enige tien duizenden
nedervellen; evenwel zal hij niet gesterkt worden.

<span id="an_11:13">11:13</span> Want de koning van het Noorden zal
wederkeren, en hij zal een groter menigte dan de eerste was, oprichten;
en aan het einde van de tijden der jaren, zal hij snellijk komen met een
grote heirkracht, en met groot goed.

<span id="an_11:14">11:14</span> Ook zullen er in die tijden velen
opstaan tegen den koning van het Zuiden; en de scheurmakers uws volks
zullen verheven worden, om het gezicht te bevestigen, doch zij zullen
vallen.

<span id="an_11:15">11:15</span> En de koning van het Noorden zal komen,
en een wal opwerpen, en vaste steden innemen; en de armen van het Zuiden
zullen niet bestaan, noch zijn uitgelezen volk, ja, er zal geen kracht
zijn om te bestaan.

<span id="an_11:16">11:16</span> Maar hij, die tegen hem komt, zal doen
naar zijn welgevallen, en niemand zal voor zijn aangezicht bestaan; hij
zal ook staan in het land des sieraads, en de verderving zal in zijn
hand wezen.

<span id="an_11:17">11:17</span> En hij zal zijn aangezicht stellen, om
met de kracht zijns gansen rijks te komen, en hij zal billijke
voorwaarden medebrengen, en hij zal het doen; want hij zal hem een
dochter der vrouwen geven, om haar te verderven, maar zij zal niet vast
staan, en zij zal voor hem niet zijn.

<span id="an_11:18">11:18</span> Daarna zal hij zijn aangezicht tot de
eilanden keren, en hij zal er vele innemen; doch een overste zal zijn
smaad tegen hem doen ophouden, behalve dat hij zijn smaad op hem zal
doen wederkeren.

<span id="an_11:19">11:19</span> En hij zal zijn aangezicht keren naar
de sterkten zijns lands, en hij zal aanstoten, en vallen, en niet
gevonden worden.

<span id="an_11:20">11:20</span> En in zijn staat zal er een opstaan,
doende een geldeiser doortrekken, in koninklijke heerlijkheid; maar hij
zal in enige dagen gebroken worden, nochtans niet door toornigheden,
noch door oorlog.

<span id="an_11:21">11:21</span> Daarna zal er een verachte in zijn
staat staan, denwelken men de koninklijke waardigheid niet zal geven;
doch hij zal in stilheid komen, en het koninkrijk door vleierijen
bemachtigen.

<span id="an_11:22">11:22</span> En de armen der overstroming zullen
overstroomd worden van voor zijn aangezicht, en zij zullen verbroken
worden, en ook de vorst des verbonds.

<span id="an_11:23">11:23</span> En na de vereniging met hem zal hij
bedrog plegen, en hij zal optrekken, en hij zal met weinig volks
gesterkt worden.

<span id="an_11:24">11:24</span> Met stilheid zal hij ook in de vette
plaatsen des landschaps komen, en hij zal doen, dat zijn vaders, of de
vaders zijner vaderen, niet gedaan hebben; roof, en buit, en goederen,
zal hij onder hen uitstrooien, en hij zal tegen de vastigheden zijn
gedachten denken, doch tot een zekeren tijd toe.

<span id="an_11:25">11:25</span> En hij zal zijn kracht en zijn hart
verwekken tegen den koning van het Zuiden, met een grote heirkracht; en
de koning van het Zuiden zal zich in den strijd mengen met een grote en
zeer machtige heirkracht; doch hij zal niet bestaan, want zij zullen
gedachten tegen hem denken.

<span id="an_11:26">11:26</span> En die de stukken zijner spijze zullen
eten, zullen hem breken, en de heirkracht deszelven zal overstromen, en
vele verslagenen zullen vallen.

<span id="an_11:27">11:27</span> En het hart van beide deze koningen zal
wezen om kwaad te doen, en aan een tafel zullen zij leugen spreken; en
het zal niet gelukken, want het zal nog een einde hebben ter bestemder
tijd.

<span id="an_11:28">11:28</span> En hij zal in zijn land wederkeren met
groot goed, en zijn hart zal zijn tegen het heilig verbond; en hij zal
het doen, en wederkeren in zijn land.

<span id="an_11:29">11:29</span> Ter bestemder tijd zal hij wederkeren,
en tegen het Zuiden komen, doch het zal niet zijn gelijk de eerste, noch
gelijk de laatste reize.

<span id="an_11:30">11:30</span> Want er zullen schepen van Chittim
tegen hem komen, daarom zal hij met smart bevangen worden, en hij zal
wederkeren, en gram worden tegen het heilig verbond, en hij zal het
doen; want wederkerende zal hij acht geven op de verlaters des heiligen
verbonds.

<span id="an_11:31">11:31</span> En er zullen armen uit hem ontstaan, en
zij zullen het heiligdom ontheiligen, en de sterkte, en zij zullen het
gedurige offer wegnemen, en een verwoestenden gruwel stellen.

<span id="an_11:32">11:32</span> En die goddelooslijk handelen tegen het
verbond, zal hij doen huichelen door vleierijen; maar het volk, die hun
God kennen, zullen zij grijpen, en zullen het doen.

<span id="an_11:33">11:33</span> En de leraars des volks zullen er velen
onderwijzen, en zij zullen vallen door het zwaard en door vlam, door
gevangenis en door beroving, vele dagen.

<span id="an_11:34">11:34</span> Als zij nu zullen vallen, zullen zij
met een kleine hulp geholpen worden; doch velen zullen zich door
vleierijen tot hen vervoegen.

<span id="an_11:35">11:35</span> En van de leraars zullen er sommigen
vallen, om hen te louteren en te reinigen, en wit te maken, tot den tijd
van het einde toe; want het zal nog zijn voor een bestemden tijd.

<span id="an_11:36">11:36</span> En die koning zal doen naar zijn
welgevallen, en hij zal zichzelven verheffen, en groot maken boven allen
God, en hij zal tegen den God der goden wonderlijke dingen spreken; en
hij zal voorspoedig zijn, totdat de gramschap voleind zij, want het is
vastelijk besloten, het zal geschieden.

<span id="an_11:37">11:37</span> En op de goden zijner vaderen zal hij
geen acht geven, noch op de begeerte der vrouwen; hij zal ook op geen
God acht geven, maar hij zal zich boven alles groot maken.

<span id="an_11:38">11:38</span> En hij zal den god Mauzzim in zijn
standplaats eren; namelijk den god, welken zijn vaders niet gekend
hebben, zal hij eren met goud, en met zilver, en met kostelijk
gesteente, en met gewenste dingen.

<span id="an_11:39">11:39</span> En hij zal de vastigheden der sterkten
maken met den vreemden god; dengenen, die hij kennen zal, zal hij de eer
vermenigvuldigen, en hij zal ze doen heersen over velen, en hij zal het
land uitdelen om prijs.

<span id="an_11:40">11:40</span> En op den tijd van het einde, zal de
koning van het Zuiden tegen hem met hoornen stoten; en de koning van het
Noorden zal tegen hem aanstormen, met wagenen, en met ruiteren, en met
vele schepen; en hij zal in de landen komen, en hij zal ze overstromen
en doortrekken.

<span id="an_11:41">11:41</span> En hij zal komen in het land des
sieraads, en vele landen zullen ter nedergeworpen worden; doch deze
zullen zijn hand ontkomen, Edom en Moab, en de eerstelingen der kinderen
Ammons.

<span id="an_11:42">11:42</span> En hij zal zijn hand aan de landen
leggen, ook zal het land van Egypte niet ontkomen.

<span id="an_11:43">11:43</span> En hij zal heersen over de verborgen
schatten des gouds en des zilvers, en over al de gewenste dingen van
Egypte; en die van Libye, en de Moren zullen in zijn gangen wezen.

<span id="an_11:44">11:44</span> Maar de geruchten van het Oosten en van
het Noorden zullen hem verschrikken; daarom zal hij uittrekken met grote
grimmigheid om velen te verdelgen en te verbannen.

<span id="an_11:45">11:45</span> En hij zal de tenten van zijn paleis
planten tussen de zeeen aan den berg des heiligen sieraads; en hij zal
tot zijn einde komen, en zal geen helper hebben.

<span id="an_12:1">12:1</span> En te dier tijd zal Michael opstaan, die
grote vorst, die voor de kinderen uws volks staat, als het zulk een tijd
der benauwdheid zijn zal, als er niet geweest is, sinds dat er een volk
geweest is, tot op dienzelven tijd toe; en te dier tijd zal uw volk
verlost worden, al wie gevonden wordt geschreven te zijn in het boek.

<span id="an_12:2">12:2</span> En velen van die, die in het stof der
aarde slapen, zullen ontwaken, dezen ten eeuwigen leven, en genen tot
versmaadheden, en tot eeuwige afgrijzing.

<span id="an_12:3">12:3</span> De leraars nu zullen blinken, als de
glans des uitspansels, en die er velen rechtvaardigen, gelijk de
sterren, altoos en eeuwiglijk.

<span id="an_12:4">12:4</span> En gij, Daniel! sluit deze woorden toe,
en verzegel dit boek, tot den tijd van het einde; velen zullen het
naspeuren, en de wetenschap zal vermenigvuldigd worden.

<span id="an_12:5">12:5</span> En ik, Daniel, zag, en ziet, er stonden
twee anderen, de een aan deze zijde van den oever der rivier, en de
ander aan gene zijde van den oever der rivier.

<span id="an_12:6">12:6</span> En hij zeide tot den Man, bekleed met
linnen, Die boven op het water der rivier was: Tot hoe lang zal het
zijn, dat er een einde van deze wonderen zal wezen?

<span id="an_12:7">12:7</span> En ik hoorde dien Man, bekleed met
linnen, Die boven op het water van de rivier was, en Hij hief Zijn
rechterhand en Zijn linkerhand op naar den hemel, en zwoer bij Dien, Die
eeuwiglijk leeft, dat na een bestemden tijd, bestemde tijden, en een
helft, en als Hij zal voleind hebben te verstrooien de hand des heiligen
volks, al deze dingen voleind zullen worden.

<span id="an_12:8">12:8</span> Dit hoorde ik, doch ik verstond het niet;
en ik zeide: Mijn Heere! wat zal het einde zijn van deze dingen?

<span id="an_12:9">12:9</span> En Hij zeide: Ga henen, Daniel! want deze
woorden zijn toegesloten en verzegeld tot den tijd van het einde.

<span id="an_12:10">12:10</span> Velen zullen er gereinigd en wit
gemaakt, en gelouterd worden; doch de goddelozen zullen goddelooslijk
handelen, en geen van de goddelozen zullen het verstaan, maar de
verstandigen zullen het verstaan.

<span id="an_12:11">12:11</span> En van dien tijd af, dat het gedurig
offer zal weggenomen, en de verwoestende gruwel zal gesteld zijn, zullen
zijn duizend tweehonderd en negentig dagen.

<span id="an_12:12">12:12</span> Welgelukzalig is hij, die verwacht en
raakt tot duizend driehonderd vijf en dertig dagen.

<span id="an_12:13">12:13</span> Maar gij, ga henen tot het einde, want
gij zult rusten, en zult opstaan in uw lot, in het einde der dagen.

------------------------------------------------------------------------

[Next: Hosea](hos.md)
