[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](tit)  [Next](heb) 

------------------------------------------------------------------------

### Dutch Bible: Philemon

<span id="an_1:1">1:1</span> Paulus, een gevangene van Christus Jezus,
en Timotheus, de broeder, aan Filemon, den geliefde, en onzen
medearbeider,

<span id="an_1:2">1:2</span> En aan Appia, de geliefde, en aan
Archippus, onzen medestrijder, en aan de Gemeente, die te uwen huize is:

<span id="an_1:3">1:3</span> Genade zij ulieden en vrede van God, onzen
Vader, en den Heere Jezus Christus.

<span id="an_1:4">1:4</span> Ik dank mijn God, uwer altijd gedachtig
zijnde in mijn gebeden;

<span id="an_1:5">1:5</span> Alzo ik hoor uw liefde en geloof, hetwelk
gij hebt aan den Heere Jezus, en jegens al de heiligen;

<span id="an_1:6">1:6</span> Opdat de gemeenschap uws geloofs krachtig
worde in de bekendmaking van alle goed, hetwelk in ulieden is door
Christus Jezus.

<span id="an_1:7">1:7</span> Want wij hebben grote vreugde en
vertroosting over uw liefde, dat de ingewanden der heiligen verkwikt
zijn geworden door u, broeder!

<span id="an_1:8">1:8</span> Daarom, hoewel ik grote vrijmoedigheid heb
in Christus, om u te bevelen, hetgeen betamelijk is;

<span id="an_1:9">1:9</span> Zo bid ik nochtans liever door de liefde,
daar ik zodanig een ben, te weten Paulus, een oud man, en nu ook een
gevangene van Jezus Christus.

<span id="an_1:10">1:10</span> Ik bid u dan voor mijn zoon, denwelken ik
in mijn banden heb geteeld, namelijk Onesimus;

<span id="an_1:11">1:11</span> Die eertijds u onnut was, maar nu u en
mij zeer nuttig; denwelken ik wedergezonden heb;

<span id="an_1:12">1:12</span> Doch gij, neem hem, dat is mijn
ingewanden, weder aan;

<span id="an_1:13">1:13</span> Denwelken ik wel had willen bij mij
behouden, opdat hij mij voor u dienen zou in de banden des Evangelies.

<span id="an_1:14">1:14</span> Maar ik heb zonder uw goedvinden niets
willen doen, opdat uw goeddadigheid niet zou zijn als naar bedwang, maar
naar vrijwilligheid.

<span id="an_1:15">1:15</span> Want veellicht is hij daarom voor een
kleinen tijd van u gescheiden geweest, opdat gij hem eeuwig zoudt weder
hebben.

<span id="an_1:16">1:16</span> Nu voortaan niet als een dienstknecht,
maar meer dan een dienstknecht, namelijk een geliefden broeder,
inzonderheid mij, hoeveel te meer dan u, beide in het vlees en in den
Heere.

<span id="an_1:17">1:17</span> Indien gij mij dan houdt voor een
metgezel, zo neem hem aan, gelijk als mij.

<span id="an_1:18">1:18</span> En indien hij u iets verongelijkt heeft,
of schuldig is, reken dat mij toe.

<span id="an_1:19">1:19</span> Ik, Paulus, heb het geschreven met deze
mijn hand, ik zal het betalen; opdat ik u niet zegge, dat gij ook
uzelven mij daartoe schuldig zijt.

<span id="an_1:20">1:20</span> Ja, broeder, laat mij uwer hierin
genieten in den Heere; verkwik mijn ingewanden in den Heere.

<span id="an_1:21">1:21</span> Ik heb aan u geschreven, vertrouwende op
uw gehoorzaamheid; en ik weet, dat gij doen zult ook boven hetgeen ik
zeg.

<span id="an_1:22">1:22</span> En bereid mij ook tegelijk een herberg;
want ik hoop, dat ik door uw gebeden ulieden zal geschonken worden.

<span id="an_1:23">1:23</span> U groeten Epafras, mijn medegevangene in
Christus Jezus,

<span id="an_1:24">1:24</span> Markus, Aristarchus, Demas, Lukas, mijn
medearbeiders.

<span id="an_1:25">1:25</span> De genade van onzen Heere Jezus Christus
zij met uw geest. Amen.

------------------------------------------------------------------------

[Next: Hebrews](heb)
