[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jde.md) 

------------------------------------------------------------------------

### Dutch Bible: Revelation

<span id="an_1:1">1:1</span> De openbaring van Jezus Christus, die God
hem gegeven heeft, om Zijn dienstknechten te tonen de dingen, die haast
geschieden moeten; en die Hij door Zijn engel gezonden, en Zijn
dienstknecht Johannes te kennen gegeven heeft;

<span id="an_1:2">1:2</span> Dewelke het woord Gods betuigd heeft, en de
getuigenis van Jezus Christus, en al wat hij gezien heeft.

<span id="an_1:3">1:3</span> Zalig is hij, die leest, en zijn zij, die
horen de woorden dezer profetie, en die bewaren, hetgeen in dezelve
geschreven is; want de tijd is nabij.

<span id="an_1:4">1:4</span> Johannes aan de zeven Gemeenten, die in
Azie zijn: genade zij u en vrede van Hem, Die is, en Die was, en Die
komen zal; en van de zeven geesten, die voor Zijn troon zijn;

<span id="an_1:5">1:5</span> En van Jezus Christus, Die de getrouwe
Getuige is, de Eerstgeborene uit de doden, en de Overste der koningen
der aarde. Hem, Die ons heeft liefgehad, en ons van onze zonden gewassen
heeft in Zijn bloed.

<span id="an_1:6">1:6</span> En Die ons gemaakt heeft tot koningen en
priesters Gode en Zijn Vader; Hem, zeg ik, zij de heerlijkheid en de
kracht in alle eeuwigheid. Amen.

<span id="an_1:7">1:7</span> Ziet, Hij komt met de wolken en alle oog
zal Hem zien, ook degenen, die Hem doorstoken hebben; en alle geslachten
der aarde zullen over Hem rouw bedrijven; ja, amen.

<span id="an_1:8">1:8</span> Ik ben de Alfa en de Omega, het Begin en
het Einde, zegt de Heere, Die is, en Die was, en Die komen zal, de
Almachtige.

<span id="an_1:9">1:9</span> Ik, Johannes, die ook uw broeder ben, en
medegenoot in de verdrukking, en in het Koninkrijk, en in de
lijdzaamheid van Jezus Christus, was op het eiland, genaamd Patmos, om
het Woord Gods, en om de getuigenis van Jezus Christus.

<span id="an_1:10">1:10</span> En ik was in den geest op den dag des
Heeren; en ik hoorde achter mij een grote stem, als van een bazuin,

<span id="an_1:11">1:11</span> Zeggende: Ik ben de Alfa en de Omega, de
Eerste en de Laatste; en hetgeen gij ziet, schrijf dat in een boek, en
zend het aan de zeven Gemeenten, die in Azie zijn, namelijk naar Efeze,
en naar Smyrna, en naar Pergamus, en naar Thyatire, en naar Sardis, en
naar Filadelfia, en naar Laodicea.

<span id="an_1:12">1:12</span> En ik keerde mij om, om te zien de stem,
die met mij gesproken had; en mij omgekeerd hebbende, zag ik zeven
gouden kandelaren;

<span id="an_1:13">1:13</span> En in het midden van de zeven kandelaren
Een, den Zoon des mensen gelijk zijnde, bekleed met een lang kleed tot
de voeten, en omgord aan de borsten met een gouden gordel;

<span id="an_1:14">1:14</span> En Zijn hoofd en haar was wit, gelijk als
witte wol, gelijk sneeuw; en Zijn ogen gelijk een vlam vuurs;

<span id="an_1:15">1:15</span> En Zijn voeten waren blinkend koper
gelijk, en gloeiden als in een oven; en Zijn stem als een stem van vele
wateren.

<span id="an_1:16">1:16</span> En Hij had zeven sterren in Zijn
rechterhand; en uit Zijn mond ging een tweesnijdend scherp zwaard; en
Zijn aangezicht was, gelijk de zon schijnt in haar kracht.

<span id="an_1:17">1:17</span> En toen ik Hem zag, viel ik als dood aan
Zijn voeten; en Hij legde Zijn rechterhand op mij, zeggende tot mij:
Vrees niet; Ik ben de Eerste en de Laatste;

<span id="an_1:18">1:18</span> En Die leef, en Ik ben dood geweest; en
zie, Ik ben levend in alle eeuwigheid. Amen. En Ik heb de sleutels der
hel en des doods.

<span id="an_1:19">1:19</span> Schrijf, hetgeen gij gezien hebt, en
hetgeen is, en hetgeen geschieden zal na dezen:

<span id="an_1:20">1:20</span> De verborgenheid der zeven sterren, die
gij gezien hebt in Mijn rechter hand, en de zeven gouden kandelaren. De
zeven sterren zijn de engelen der zeven Gemeenten; en de zeven
kandelaren, die gij gezien hebt, zijn de zeven Gemeenten.

<span id="an_2:1">2:1</span> Schrijf aan den engel der Gemeente van
Efeze: Dit zegt Hij, Die de zeven sterren in Zijn rechter hand houdt,
Die in het midden der zeven gouden kandelaren wandelt:

<span id="an_2:2">2:2</span> Ik weet uw werken, en uw arbeid, en uw
lijdzaamheid, en dat gij de kwaden niet kunt dragen; en dat gij beproefd
hebt degenen, die uitgeven, dat zij apostelen zijn, en zij zijn het
niet; en hebt ze leugenaars bevonden;

<span id="an_2:3">2:3</span> En gij hebt verdragen, en hebt geduld; en
gij hebt om Mijns Naams wil gearbeid, en zijt niet moede geworden.

<span id="an_2:4">2:4</span> Maar Ik heb tegen u, dat gij uw eerste
liefde hebt verlaten.

<span id="an_2:5">2:5</span> Gedenk dan, waarvan gij uitgevallen zijt,
en bekeer u, en doe de eerste werken; en zo niet, Ik zal u haastelijk
bij komen, en zal uw kandelaar van zijn plaats weren, indien gij u niet
bekeert.

<span id="an_2:6">2:6</span> Maar dit hebt gij, dat gij de werken der
Nikolaieten haat, welke Ik ook haat.

<span id="an_2:7">2:7</span> Die oren heeft, die hore wat de Geest tot
de Gemeenten zegt. Die overwint, Ik zal hem geven te eten van den boom
des levens, die in het midden van het paradijs Gods is.

<span id="an_2:8">2:8</span> En schrijf aan den engel der Gemeente van
die van Smyrna: Dit zegt de Eerste en de Laatste, Die dood geweest is,
en weder levend is geworden:

<span id="an_2:9">2:9</span> Ik weet uw werken, en verdrukking, en
armoede (doch gij zijt rijk), en de lastering dergenen, die zeggen, dat
zij Joden zijn, en zijn het niet, maar zijn een synagoge des satans.

<span id="an_2:10">2:10</span> Vrees geen der dingen, die gij lijden
zult. Ziet, de duivel zal enigen van ulieden in de gevangenis werpen,
opdat gij verzocht wordt; en gij zult een verdrukking hebben van tien
dagen. Zijt getrouw tot den dood, en Ik zal u geven de kroon des levens.

<span id="an_2:11">2:11</span> Die oren heeft, die hore wat de Geest tot
de Gemeenten zegt. Die overwint, zal van den tweeden dood niet
beschadigd worden.

<span id="an_2:12">2:12</span> En schrijf aan den engel der Gemeente,
die in Pergamus is: Dit zegt Hij, Die het tweesnijdend scherp zwaard
heeft:

<span id="an_2:13">2:13</span> Ik weet uw werken, en waar gij woont;
namelijk daar de troon des satans is, en gij houdt Mijn Naam, en hebt
Mijn geloof niet verloochend, ook in die dagen, in welke Antipas, Mijn
getrouwe getuige was, welke gedood is bij ulieden, daar de satan woont.

<span id="an_2:14">2:14</span> Maar Ik heb enige weinige dingen tegen u,
dat gij aldaar hebt, die de lering van Balaam houden, die Balak leerde
den kinderen Israels een aanstoot voor te werpen, opdat zij zouden
afgodenoffer eten en hoereren.

<span id="an_2:15">2:15</span> Alzo hebt ook gij, die de lering der
Nikolaieten houden; hetwelk Ik haat.

<span id="an_2:16">2:16</span> Bekeer u; en zo niet, Ik zal u haastelijk
bij komen, en zal tegen hen krijg voeren met het zwaard Mijns monds.

<span id="an_2:17">2:17</span> Die oren heeft, die hore, wat de Geest
tot de Gemeenten zegt. Die overwint, Ik zal hem geven te eten van het
manna, dat verborgen is, en Ik zal hem geven een witten keursteen, en op
den keursteen een nieuwen naam geschreven, welken niemand kent, dan die
hem ontvangt.

<span id="an_2:18">2:18</span> En schrijf aan den engel der Gemeente te
Thyatire: Dit zegt de Zoon van God, Die Zijn ogen heeft als een vlam
vuurs, en Zijn voeten zijn blinkend koper gelijk:

<span id="an_2:19">2:19</span> Ik weet uw werken, en liefde, en dienst,
en geloof, en uw lijdzaamheid, en uw werken, en dat de laatste meer zijn
dan de eerste.

<span id="an_2:20">2:20</span> Maar Ik heb enige weinige dingen tegen u,
dat gij de vrouw Jezabel, die zichzelve zegt een profetes te zijn, laat
leren, en Mijn dienstknechten verleiden, dat zij hoereren en
afgodenoffer eten.

<span id="an_2:21">2:21</span> En Ik heb haar tijd gegeven, opdat zij
zich zou bekeren van haar hoererij, en zij heeft zich niet bekeerd.

<span id="an_2:22">2:22</span> Zie, Ik werp haar te bed, en die met haar
overspel bedrijven, in grote verdrukking, zo zij zich niet bekeren van
hun werken.

<span id="an_2:23">2:23</span> En haar kinderen zal Ik door den dood
ombrengen; en al de Gemeenten zullen weten, dat Ik het ben, Die nieren
en harten onderzoek. En Ik zal ulieden geven een iegelijk naar uw
werken.

<span id="an_2:24">2:24</span> Doch Ik zeg ulieden, en tot de anderen,
die te Thyatire zijn, zovelen, als er deze leer niet hebben, en die de
diepten des satans niet gekend hebben, gelijk zij zeggen: Ik zal u geen
anderen last opleggen;

<span id="an_2:25">2:25</span> Maar hetgeen gij hebt, houdt dat, totdat
Ik zal komen.

<span id="an_2:26">2:26</span> En die overwint, en die Mijn werken tot
het einde toe bewaart, Ik zal hem macht geven over de heidenen;

<span id="an_2:27">2:27</span> En hij zal ze hoeden met een ijzeren
staf; zij zullen als pottenbakkersvaten vermorzeld worden; gelijk ook Ik
van Mijn Vader ontvangen heb.

<span id="an_2:28">2:28</span> En Ik zal hem de morgenster geven.

<span id="an_2:29">2:29</span> Die oren heeft, die hore wat de Geest tot
de Gemeenten zegt.

<span id="an_3:1">3:1</span> En schrijf aan den engel der Gemeente, die
te Sardis is: Dit zegt, Die de zeven geesten Gods heeft, en de zeven
sterren: Ik weet uw werken, dat gij den naam hebt, dat gij leeft, en gij
zijt dood.

<span id="an_3:2">3:2</span> Zijt wakende, en versterk het overige, dat
sterven zou; want Ik heb uw werken niet vol gevonden voor God.

<span id="an_3:3">3:3</span> Gedenk dan, hoe gij het ontvangen en
gehoord hebt, en bewaar het, en bekeer u. Indien gij dan niet waakt, zo
zal Ik over u komen als een dief, en gij zult niet weten, op wat ure Ik
over u komen zal.

<span id="an_3:4">3:4</span> Doch gij hebt enige weinige namen ook te
Sardis, die hun klederen niet bevlekt hebben, en zij zullen met Mij
wandelen in witte klederen, overmits zij het waardig zijn.

<span id="an_3:5">3:5</span> Die overwint, die zal bekleed worden met
witte klederen; en Ik zal zijn naam geenszins uitdoen uit het boek des
levens, en Ik zal zijn naam belijden voor Mijn Vader en voor Zijn
engelen.

<span id="an_3:6">3:6</span> Die oren heeft, die hore wat de Geest tot
de Gemeenten zegt.

<span id="an_3:7">3:7</span> En schrijf aan den engel der Gemeente, die
in Filadelfia is: Dit zegt de Heilige, de Waarachtige, Die den sleutel
Davids heeft; Die opent, en niemand sluit, en Hij sluit, en niemand
opent:

<span id="an_3:8">3:8</span> Ik weet uw werken; zie, Ik heb een geopende
deur voor u gegeven, en niemand kan die sluiten; want gij hebt kleine
kracht, en gij hebt Mijn woord bewaard, en hebt Mijn Naam niet
verloochend.

<span id="an_3:9">3:9</span> Zie, Ik geef u enigen uit de synagoge des
satans, dergenen, die zeggen, dat zij Joden zijn, en zijn het niet, maar
liegen; zie, Ik zal maken, dat zij zullen komen, en aanbidden voor uw
voeten, en bekennen, dat Ik u liefheb.

<span id="an_3:10">3:10</span> Omdat gij het woord Mijner lijdzaamheid
bewaard hebt, zo zal Ik ook u bewaren uit de ure der verzoeking, die
over de gehele wereld komen zal, om te verzoeken, die op de aarde wonen.

<span id="an_3:11">3:11</span> Zie, Ik kom haastelijk; houd dat gij
hebt, opdat niemand uw kroon neme.

<span id="an_3:12">3:12</span> Die overwint, Ik zal hem maken tot een
pilaar in den tempel Mijns Gods, en hij zal niet meer daaruit gaan; en
Ik zal op hem schrijven den Naam Mijns Gods, en de naam der stad Mijns
Gods, namelijk des nieuwen Jeruzalems, dat uit den hemel van Mijn God
afdaalt, en ook Mijn nieuwen Naam.

<span id="an_3:13">3:13</span> Die oren heeft, die hore wat de Geest tot
de Gemeenten zegt.

<span id="an_3:14">3:14</span> En schrijf aan den engel van de Gemeente
der Laodicensen: Dit zegt de Amen, de trouwe, en waarachtige Getuige,
het Begin der schepping Gods:

<span id="an_3:15">3:15</span> Ik weet uw werken, dat gij noch koud
zijt, noch heet; och, of gij koud waart, of heet!

<span id="an_3:16">3:16</span> Zo dan, omdat gij lauw zijt, en noch koud
noch heet, Ik zal u uit Mijn mond spuwen.

<span id="an_3:17">3:17</span> Want gij zegt: Ik ben rijk, en verrijkt
geworden, en heb geens dings gebrek; en gij weet niet, dat gij zijt
ellendig, en jammerlijk, en arm, en blind, en naakt.

<span id="an_3:18">3:18</span> Ik raad u dat gij van Mij koopt goud,
beproefd komende uit het vuur, opdat gij rijk moogt worden; en witte
klederen, opdat gij moogt bekleed worden, en de schande uwer naaktheid
niet geopenbaard worde; en zalf uw ogen met ogenzalf, opdat gij zien
moogt.

<span id="an_3:19">3:19</span> Zo wie Ik liefheb, die bestraf en kastijd
Ik; wees dan ijverig, en bekeer u.

<span id="an_3:20">3:20</span> Zie, Ik sta aan de deur, en Ik klop;
indien iemand Mijn stem zal horen, en de deur opendoen, Ik zal tot hem
inkomen, en Ik zal met hem avondmaal houden, en hij met Mij.

<span id="an_3:21">3:21</span> Die overwint, Ik zal hem geven met Mij te
zitten in Mijn troon, gelijk als Ik overwonnen heb, en ben gezeten met
Mijn Vader in Zijn troon.

<span id="an_3:22">3:22</span> Die oren heeft, die hore, wat de Geest
tot de Gemeenten zegt.

<span id="an_4:1">4:1</span> Na dezen zag ik, en ziet, een deur was
geopend in den hemel; en de eerste stem, die ik gehoord had, als van een
bazuin, met mij sprekende, zeide: Kom hier op, en Ik zal u tonen,
hetgeen na dezen geschieden moet.

<span id="an_4:2">4:2</span> En terstond werd ik in den geest; en ziet,
er was een troon gezet in den hemel, en er zat Een op den troon.

<span id="an_4:3">4:3</span> En Die daarop zat, was in het aanzien den
steen Jaspis en Sardius gelijk; en een regenboog was rondom den troon,
in het aanzien der steen Smaragd gelijk.

<span id="an_4:4">4:4</span> En rondom den troon waren vier en twintig
tronen; en op de tronen zag ik de vier en twintig ouderlingen zittende,
bekleed met witte klederen, en zij hadden gouden kronen op hun hoofden.

<span id="an_4:5">4:5</span> En van den troon gingen uit bliksemen, en
donderslagen, en stemmen; en zeven vurige lampen waren brandende voor
den troon, welke zijn de zeven geesten Gods.

<span id="an_4:6">4:6</span> En voor den troon was een glazen zee,
kristal gelijk. En in het midden des troons, en rondom den troon, vier
dieren, zijnde vol ogen van voren en van achteren.

<span id="an_4:7">4:7</span> En het eerste dier was een leeuw gelijk, en
het tweede dier een kalf gelijk, en het derde dier had het aangezicht
als een mens, en het vierde dier was een vliegenden arend gelijk.

<span id="an_4:8">4:8</span> En de vier dieren hadden elkeen voor
zichzelven zes vleugelen rondom, en waren van binnen vol ogen; en hebben
geen rust dag en nacht, zeggende: Heilig, heilig, heilig is de Heere
God, de Almachtige, Die was, en Die is, en Die komen zal.

<span id="an_4:9">4:9</span> En wanneer de dieren heerlijkheid, en eer,
en dankzegging gaven Hem, Die op den troon zat, Die in alle eeuwigheid
leeft;

<span id="an_4:10">4:10</span> Zo vielen de vier en twintig ouderlingen
voor Hem, Die op den troon zat, en aanbaden Hem, Die leeft in alle
eeuwigheid, en wierpen hun kronen voor den troon, zeggende:

<span id="an_4:11">4:11</span> Gij Heere, zijt waardig te ontvangen de
heerlijkheid, en de eer, en de kracht; want Gij hebt alle dingen
geschapen, en door Uw wil zijn zij, en zijn zij geschapen.

<span id="an_5:1">5:1</span> En ik zag in de rechter hand Desgenen, Die
op den troon zat, een boek, geschreven van binnen en van buiten,
verzegeld met zeven zegelen.

<span id="an_5:2">5:2</span> En ik zag een sterken engel, uitroepende
met een grote stem: Wie is waardig het boek te openen, en zijn zegelen
open te breken?

<span id="an_5:3">5:3</span> En niemand in den hemel, noch op de aarde,
noch onder de aarde, kon het boek openen, noch hetzelve in zien.

<span id="an_5:4">5:4</span> En ik weende zeer, dat niemand waardig
gevonden was, om dat boek te openen, en te lezen, noch hetzelve in te
zien.

<span id="an_5:5">5:5</span> En een van de ouderlingen zeide tot mij:
Ween niet; zie, de Leeuw, Die uit den stam van Juda is, de Wortel
Davids, heeft overwonnen, om het boek te openen, en zijn zeven zegelen
open te breken.

<span id="an_5:6">5:6</span> En ik zag, en ziet, in het midden van den
troon, en van de vier dieren, en in het midden van de ouderlingen, een
Lam, staande als geslacht, hebbende zeven hoornen, en zeven ogen;
dewelke zijn de zeven geesten Gods, die uitgezonden zijn in alle landen.

<span id="an_5:7">5:7</span> En Het kwam, en heeft het boek genomen uit
de rechter hand Desgenen, Die op den troon zat.

<span id="an_5:8">5:8</span> En als Het dat boek genomen had, vielen de
vier dieren en de vier en twintig ouderlingen voor het Lam neder,
hebbende elk citeren en gouden fiolen, zijnde vol reukwerks, welke zijn
de gebeden der heiligen.

<span id="an_5:9">5:9</span> En zij zongen een nieuw lied, zeggende: Gij
zijt waardig dat boek te nemen, en zijn zegelen te openen; want Gij zijt
geslacht, en hebt ons Gode gekocht met Uw bloed, uit alle geslacht, en
taal, en volk, en natie;

<span id="an_5:10">5:10</span> En Gij hebt ons onzen God gemaakt tot
koningen en priesteren; en wij zullen als koningen heersen op de aarde.

<span id="an_5:11">5:11</span> En ik zag, en ik hoorde een stem veler
engelen rondom den troon, en de dieren, en de ouderlingen; en hun getal
was tien duizendmaal tien duizenden, en duizendmaal duizenden;

<span id="an_5:12">5:12</span> Zeggende met een grote stem: Het Lam, Dat
geslacht is, is waardig te ontvangen de kracht, en rijkdom, en wijsheid,
en sterkte, en eer, en heerlijkheid, en dankzegging.

<span id="an_5:13">5:13</span> En alle schepsel, dat in den hemel is, en
op de aarde, en onder de aarde, en die in de zee zijn, en alles, wat in
dezelve is, hoorde ik zeggen: Hem, Die op den troon zit, en het Lam, zij
de dankzegging, en de eer, en de heerlijkheid, en de kracht in alle
eeuwigheid.

<span id="an_5:14">5:14</span> En de vier dieren zeiden: Amen. En de
vier en twintig ouderlingen vielen neder, en aanbaden Dengene, Die leeft
in alle eeuwigheid.

<span id="an_6:1">6:1</span> En ik zag, toen het Lam een van de zegelen
geopend had, en ik hoorde een uit de vier dieren zeggen, als een stem
van een donderslag: Kom en zie!

<span id="an_6:2">6:2</span> En ik zag, en ziet, een wit paard, en Die
daarop zat, had een boog; en Hem is een kroon gegeven, en Hij ging uit
overwinnende, en opdat Hij overwonne!

<span id="an_6:3">6:3</span> En toen Het het tweede zegel geopend had,
hoorde ik het tweede dier zeggen: Kom en zie!

<span id="an_6:4">6:4</span> En een ander paard ging uit, dat rood was;
en dien, die daarop zat, werd macht gegeven den vrede te nemen van de
aarde; en dat zij elkander zouden doden; en hem werd een groot zwaard
gegeven.

<span id="an_6:5">6:5</span> En toen Het het derde zegel geopend had,
hoorde ik het derde dier zeggen: Kom en zie! En ik zag, en ziet, een
zwart paard, en die daarop zat, had een weegschaal in zijn hand.

<span id="an_6:6">6:6</span> En ik hoorde een stem in het midden van de
vier dieren, die zeide: Een maatje tarwe voor een penning, en drie
maatjes gerst voor een penning; en beschadig de olie en den wijn niet.

<span id="an_6:7">6:7</span> En toen Het het vierde zegel geopend had,
hoorde ik een stem van het vierde dier, die zeide: Kom en zie!

<span id="an_6:8">6:8</span> En ik zag, en ziet, een vaal paard, en die
daarop zat, zijn naam was de dood; en de hel volgde hem na. En hun werd
macht gegeven om te doden tot het vierde deel der aarde, met zwaard, en
met honger, en met den dood, en door de wilde beesten der aarde.

<span id="an_6:9">6:9</span> En toen Het het vijfde zegel geopend had,
zag ik onder het altaar de zielen dergenen, die gedood waren om het
Woord Gods, en om de getuigenis, die zij hadden.

<span id="an_6:10">6:10</span> En zij riepen met grote stem, zeggende:
Hoelang, o heilige en waarachtige Heerser, oordeelt en wreekt Gij ons
bloed niet van degenen, die op de aarde wonen?

<span id="an_6:11">6:11</span> En aan een iegelijk werden lange witte
klederen gegeven, en hun werd gezegd, dat zij nog een kleinen tijd
rusten zouden, totdat ook hun mededienstknechten en hun broeders zouden
vervuld zijn, die gedood zouden worden, gelijk als zij.

<span id="an_6:12">6:12</span> En ik zag, toen Het het zesde zegel
geopend had, en ziet, er werd een grote aardbeving; en de zon werd zwart
als een haren zak, en de maan werd als bloed.

<span id="an_6:13">6:13</span> En de sterren des hemels vielen op de
aarde, gelijk een vijgeboom zijn onrijpe vijgen afwerpt, als hij van een
groten wind geschud wordt.

<span id="an_6:14">6:14</span> En de hemel is weggeweken, als een boek,
dat toegerold wordt; en alle bergen en eilanden zijn bewogen uit hun
plaatsen.

<span id="an_6:15">6:15</span> En de koningen der aarde, en de groten,
en de rijken, en de oversten over duizend, en de machtigen, en alle
dienstknechten, en alle vrijen, verborgen zichzelven in de spelonken, en
in de steenrotsen der bergen;

<span id="an_6:16">6:16</span> En zeiden tot de bergen en tot de
steenrotsen: Valt op ons, en verbergt ons van het aangezicht Desgenen,
Die op den troon zit, en van den toorn des Lams.

<span id="an_6:17">6:17</span> Want de grote dag Zijns toorns is
gekomen, en wie kan bestaan?

<span id="an_7:1">7:1</span> En na dezen zag ik vier engelen staan op de
vier hoeken der aarde, houdende de vier winden der aarde, opdat geen
wind zou waaien op de aarde, noch op de zee, noch tegen enigen boom.

<span id="an_7:2">7:2</span> En ik zag een anderen engel opkomen van den
opgang der zon, hebbende het zegel des levenden Gods; en hij riep met
een grote stem tot de vier engelen, welke macht gegeven was de aarde en
de zee te beschadigen,

<span id="an_7:3">7:3</span> Zeggende: Beschadigt de aarde niet, noch de
zee, noch de bomen, totdat wij de dienstknechten onzes Gods zullen
verzegeld hebben aan hun voorhoofden.

<span id="an_7:4">7:4</span> En ik hoorde het getal dergenen, die
verzegeld waren: honderd vier en veertig duizend waren verzegeld uit
alle geslachten der kinderen Israels.

<span id="an_7:5">7:5</span> Uit het geslacht van Juda waren twaalf
duizend verzegeld; uit het geslacht van Ruben waren twaalf duizend
verzegeld; uit het geslacht van Gad waren twaalf duizend verzegeld;

<span id="an_7:6">7:6</span> Uit het geslacht van Aser waren twaalf
duizend verzegeld; uit het geslacht van Nafthali waren twaalf duizend
verzegeld; uit het geslacht van Manasse waren twaalf duizend verzegeld;

<span id="an_7:7">7:7</span> Uit het geslacht van Simeon waren twaalf
duizend verzegeld; uit het geslacht van Levi waren twaalf duizend
verzegeld; uit het geslacht van Issaschar waren twaalf duizend
verzegeld;

<span id="an_7:8">7:8</span> Uit het geslacht van Zebulon waren twaalf
duizend verzegeld; uit het geslacht van Jozef waren twaalf duizend
verzegeld; uit het geslacht van Benjamin waren twaalf duizend verzegeld.

<span id="an_7:9">7:9</span> Na dezen zag ik, en ziet, een grote schare,
die niemand tellen kon, uit alle natie, en geslachten, en volken, en
talen, staande voor den troon, en voor het Lam, bekleed zijnde met lange
witte klederen, en palm takken waren in hun handen.

<span id="an_7:10">7:10</span> En zij riepen met grote stem, zeggende:
De zaligheid zij onzen God, Die op den troon zit, en het Lam.

<span id="an_7:11">7:11</span> En al de engelen stonden rondom den
troon, en rondom de ouderlingen en de vier dieren; en vielen voor den
troon neder op hun aangezicht, en aanbaden God,

<span id="an_7:12">7:12</span> Zeggende: Amen. De lof, en de
heerlijkheid, en de wijsheid, en de dankzegging, en de eer, en de
kracht, en de sterkte zij onzen God in alle eeuwigheid. Amen.

<span id="an_7:13">7:13</span> En een uit de ouderlingen antwoordde,
zeggende tot mij: Dezen, die bekleed zijn met de lange witte klederen,
wie zijn zij, en van waar zijn zij gekomen?

<span id="an_7:14">7:14</span> En ik sprak tot hem: Heere, gij weet het.
En hij zeide tot mij: Dezen zijn het, die uit de grote verdrukking
komen; en zij hebben hun lange klederen gewassen, en hebben hun lange
klederen wit gemaakt in het bloed des Lams.

<span id="an_7:15">7:15</span> Daarom zijn zij voor den troon van God,
en dienen Hem dag en nacht in Zijn tempel; en Die op den troon zit, zal
hen overschaduwen.

<span id="an_7:16">7:16</span> Zij zullen niet meer hongeren, en zullen
niet meer dorsten, en de zon zal op hen niet vallen, noch enige hitte.

<span id="an_7:17">7:17</span> Want het Lam, Dat in het midden des
troons is, zal hen weiden, en zal hun een Leidsman zijn tot levende
fonteinen der wateren; en God zal alle tranen van hun ogen afwissen.

<span id="an_8:1">8:1</span> En toen Het het zevende zegel geopend had,
werd er een stilzwijgen in den hemel, omtrent van een half uur.

<span id="an_8:2">8:2</span> En ik zag de zeven engelen, die voor God
stonden; en hun werden zeven bazuinen gegeven.

<span id="an_8:3">8:3</span> En er kwam een andere engel, en stond aan
het altaar, hebbende een gouden wierookvat; en hem werd veel reukwerks
gegeven, opdat hij het met de gebeden aller heiligen zou leggen op het
gouden altaar, dat voor den troon is.

<span id="an_8:4">8:4</span> En de rook des reukwerks, met de gebeden
der heiligen, ging op van de hand des engels voor God.

<span id="an_8:5">8:5</span> En de engel nam het wierookvat, en vulde
dat met het vuur des altaars, en wierp het op de aarde; en er
geschiedden stemmen, en donderslagen, en bliksemen, en aardbeving.

<span id="an_8:6">8:6</span> En de zeven engelen, die de zeven bazuinen
hadden, bereidden zich om te bazuinen.

<span id="an_8:7">8:7</span> En de eerste engel heeft gebazuind, en er
is geworden hagel en vuur, gemengd met bloed, en zij zijn op de aarde
geworpen; en het derde deel der bomen is verbrand, en al het groene gras
is verbrand.

<span id="an_8:8">8:8</span> En de tweede engel heeft gebazuind, en er
werd iets als een grote berg, van vuur brandende, in de zee geworpen; en
het derde deel der zee is bloed geworden.

<span id="an_8:9">8:9</span> En het derde deel der schepselen in de zee,
die leven hadden, is gestorven; en het derde deel der schepen is
vergaan.

<span id="an_8:10">8:10</span> En de derde engel heeft gebazuind, en er
is een grote ster, brandende als een fakkel, gevallen uit den hemel, en
is gevallen op het derde deel der rivieren, en op de fonteinen der
wateren.

<span id="an_8:11">8:11</span> En de naam der ster wordt genoemd Alsem;
en het derde deel der wateren werd tot alsem; en vele mensen zijn
gestorven van de wateren, want zij waren bitter geworden.

<span id="an_8:12">8:12</span> En de vierde engel heeft gebazuind, en
het derde deel der zon werd geslagen, en het derde deel der maan, en het
derde deel der sterren; opdat het derde deel derzelve zou verduisterd
worden, en dat het derde deel van den dag niet zou lichten; en van den
nacht desgelijks.

<span id="an_8:13">8:13</span> En ik zag, en ik hoorde een engel vliegen
in het midden des hemels, zeggende met grote stem: Wee, wee, wee,
dengenen, die op de aarde wonen, van de overige stemmen der bazuin der
drie engelen, die nog bazuinen zullen.

<span id="an_9:1">9:1</span> En de vijfde engel heeft gebazuind, en ik
zag een ster, gevallen uit den hemel op de aarde, en haar werd gegeven
de sleutel van den put des afgronds.

<span id="an_9:2">9:2</span> En zij heeft den put des afgronds geopend;
en er is rook opgegaan uit den put, als rook eens groten ovens; en de
zon en de lucht is verduisterd geworden van den rook des puts.

<span id="an_9:3">9:3</span> En uit den rook kwamen sprinkhanen op de
aarde, en hun werd macht gegeven, gelijk de schorpioenen der aarde macht
hebben.

<span id="an_9:4">9:4</span> En hun werd gezegd, dat zij het gras der
aarde niet zouden beschadigen, noch enige groente, noch enigen boom, dan
de mensen alleen, die het zegel Gods aan hun voorhoofden niet hebben.

<span id="an_9:5">9:5</span> En hun werd macht gegeven, niet dat zij hen
zouden doden, maar dat zij zouden van hen gepijnigd worden vijf maanden;
en hun pijniging was als de pijniging van een schorpioen, wanneer hij
een mens gestoken heeft.

<span id="an_9:6">9:6</span> En in die dagen zullen de mensen den dood
zoeken, en zullen dien niet vinden; en zij zullen begeren te sterven, en
de dood zal van hen vlieden.

<span id="an_9:7">9:7</span> En de gedaanten der sprinkhanen waren den
paarden gelijk, die tot den oorlog bereid zijn; en op hun hoofden waren
als kronen, het goud gelijk, en hun aangezichten als aangezichten van
mensen.

<span id="an_9:8">9:8</span> En zij hadden haar als haar der vrouwen, en
hun tanden waren als tanden van leeuwen.

<span id="an_9:9">9:9</span> En zij hadden borstwapenen als ijzeren
borstwapenen; en het gedruis hunner vleugelen was als een gedruis der
wagens, wanneer vele paarden naar den strijd lopen.

<span id="an_9:10">9:10</span> En zij hadden staarten den schorpioenen
gelijk, en er waren angels in hun staarten; en hun macht was de mensen
te beschadigen vijf maanden.

<span id="an_9:11">9:11</span> En zij hadden over zich tot een koning
den engel des afgronds; zijn naam was in het Hebreeuws Abaddon, en in de
Griekse taal had hij den naam Apollyon.

<span id="an_9:12">9:12</span> Het ene wee is weggegaan, ziet, er komen
nog twee weeen na dezen.

<span id="an_9:13">9:13</span> En de zesde engel heeft gebazuind, en ik
hoorde een stem uit de vier hoornen des gouden altaars, dat voor God
was,

<span id="an_9:14">9:14</span> Zeggende tot den zesden engel, die de
bazuin had: Ontbind de vier engelen, die gebonden zijn bij de grote
rivier, den Eufraat.

<span id="an_9:15">9:15</span> En de vier engelen zijn ontbonden
geworden, welke bereid waren tegen de ure, en dag, en maand, en jaar,
opdat zij het derde deel der mensen zouden doden.

<span id="an_9:16">9:16</span> En het getal van de heirlegers der
ruiterij was tweemaal tien duizenden der tien duizenden; en ik hoorde
hun getal.

<span id="an_9:17">9:17</span> En ik zag alzo de paarden in dit gezicht,
en die daarop zaten, hebbende vurige, en hemelsblauwe, en sulfervervige
borstwapenen; en de hoofden der paarden waren als hoofden van leeuwen,
en uit hun monden ging vuur, en rook, en sulfer.

<span id="an_9:18">9:18</span> Door deze drie werd het derde deel der
mensen gedood, namelijk door het vuur, en door den rook, en door het
sulfer, dat uit hun monden uitging.

<span id="an_9:19">9:19</span> Want hun macht is in hun mond, en in hun
staarten; want hun staarten zijn aan de slangen gelijk, en hebben
hoofden, en beschadigen met dezelve.

<span id="an_9:20">9:20</span> En de overige mensen, die niet gedood
zijn door deze plagen, hebben zich niet bekeerd van de werken hunner
handen, dat zij niet zouden aanbidden de duivelen; en de gouden, en
zilveren, en koperen, en stenen, en houten afgoden, die noch zien
kunnen, noch horen, noch wandelen;

<span id="an_9:21">9:21</span> En hebben zich ook niet bekeerd van hun
doodslagen, noch van hun venijngevingen, noch van hun hoererij, noch van
hun dieverijen.

<span id="an_10:1">10:1</span> En ik zag een anderen sterken engel,
afkomende van den hemel, die bekleed was met een wolk; en een regenboog
was boven zijn hoofd; en zijn aangezicht was als de zon, en zijn voeten
waren als pilaren van vuur.

<span id="an_10:2">10:2</span> En hij had in zijn hand een boeksken, dat
geopend was; en hij zette zijn rechtervoet op de zee, en den linker op
de aarde.

<span id="an_10:3">10:3</span> En hij riep met een grote stem,
gelijkerwijs een leeuw brult; en als hij geroepen had, spraken de zeven
donderslagen hun stemmen.

<span id="an_10:4">10:4</span> En toen de zeven donderslagen hun stemmen
gesproken hadden, zo zou ik ze geschreven hebben; en ik hoorde een stem
uit den hemel, die tot mij zeide: Verzegel, hetgeen de zeven
donderslagen gesproken hebben, en schrijf dat niet.

<span id="an_10:5">10:5</span> En de engel, dien ik zag staan op de zee,
en op de aarde, hief zijn hand op naar den hemel;

<span id="an_10:6">10:6</span> En hij zwoer bij Dien, Die leeft in alle
eeuwigheid, Die den hemel geschapen heeft en hetgeen daarin is, en de
aarde en hetgeen daarin is, en de zee en hetgeen daarin is, dat er geen
tijd meer zal zijn;

<span id="an_10:7">10:7</span> Maar in de dagen der stem des zevenden
engels, wanneer hij bazuinen zal, zo zal de verborgenheid Gods vervuld
worden, gelijk Hij Zijn dienstknechten, den profeten, verkondigd heeft.

<span id="an_10:8">10:8</span> En de stem, die ik gehoord had uit den
hemel, sprak wederom met mij, en zeide: Ga henen, neem het boeksken, dat
geopend en in de hand des engels is, die op de zee en op de aarde staat.

<span id="an_10:9">10:9</span> En ik ging henen tot den engel, zeggende
tot hem: Geef mij dat boeksken. En hij zeide tot mij: Neem dat en eet
het op; en het zal uw buik bitter maken, maar in uw mond zal het zoet
zijn als honig.

<span id="an_10:10">10:10</span> En ik nam dat boeksken uit de hand des
engels, en ik at dat op; en het was in mijn mond zoet als honig, en als
ik het gegeten had, werd mijn buik bitter.

<span id="an_10:11">10:11</span> En hij zeide tot mij: Gij moet wederom
profeteren voor vele volken, en natien, en talen, en koningen.

<span id="an_11:1">11:1</span> En mij werd een rietstok gegeven, een
meetroede gelijk; en de engel stond en zeide: Sta op, en meet den tempel
Gods en het altaar, en degenen, die daarin aanbidden.

<span id="an_11:2">11:2</span> En laat het voorhof uit, dat van buiten
den tempel is, en meet dat niet, want het is den heidenen gegeven; en
zij zullen de heilige stad vertreden twee en veertig maanden.

<span id="an_11:3">11:3</span> En Ik zal Mijn twee getuigen macht geven,
en zij zullen profeteren duizend tweehonderd zestig dagen, met zakken
bekleed.

<span id="an_11:4">11:4</span> Dezen zijn de twee olijfbomen, en de twee
kandelaren, die voor den God der aarde staan.

<span id="an_11:5">11:5</span> En zo iemand die wil beschadigen, een
vuur zal uit hun mond uitgaan, en zal hun vijanden verslinden; en zo
iemand hen wil beschadigen, die moet alzo gedood worden.

<span id="an_11:6">11:6</span> Dezen hebben macht den hemel te sluiten,
opdat geen regen regene in de dagen hunner profetering; en zij hebben
macht over de wateren, om die in bloed te verkeren, en de aarde te slaan
met allerlei plage, zo menigmaal als zij zullen willen;

<span id="an_11:7">11:7</span> En als zij hun getuigenis zullen
geeindigd hebben, zal het beest, dat uit den afgrond opkomt, hun krijg
aandoen, en het zal hen overwinnen, en zal hen doden.

<span id="an_11:8">11:8</span> En hun dode lichamen zullen liggen op de
straat der grote stad, die geestelijk genoemd wordt Sodoma en Egypte,
alwaar ook onze Heere gekruist is.

<span id="an_11:9">11:9</span> En de mensen uit de volken, en
geslachten, en talen, en natien, zullen hun dode lichamen zien drie
dagen en een halven, en zullen niet toelaten, dat hun dode lichamen in
graven gelegd worden.

<span id="an_11:10">11:10</span> En die op de aarde wonen, die zullen
verblijd zijn over hen, en zullen vreugde bedrijven, en zullen elkander
geschenken zenden; omdat deze twee profeten degenen, die op de aarde
wonen, gepijnigd hadden.

<span id="an_11:11">11:11</span> En na die drie dagen en een halven, is
een geest des levens uit God in hen gegaan; en zij stonden op hun
voeten; en er is grote vrees gevallen op degenen, die hen aanschouwden.

<span id="an_11:12">11:12</span> En zij hoorden een grote stem uit den
hemel, die tot hen zeide: Komt herwaarts op. En zij voeren op naar den
hemel in de wolk; en hun vijanden aanschouwden hen.

<span id="an_11:13">11:13</span> En in diezelfde ure geschiedde een
grote aardbeving, en het tiende deel der stad is gevallen, en er zijn in
de aardbeving gedood zeven duizend namen van mensen, en de overigen zijn
zeer bevreesd geworden, en hebben den God des hemels heerlijkheid
gegeven.

<span id="an_11:14">11:14</span> Het tweede wee is weggegaan; ziet, het
derde wee komt haast.

<span id="an_11:15">11:15</span> En de zevende engel heeft gebazuind, en
er geschiedden grote stemmen in den hemel, zeggende: De koninkrijken der
wereld zijn geworden onzes Heeren en van Zijn Christus, en Hij zal als
Koning heersen in alle eeuwigheid.

<span id="an_11:16">11:16</span> En de vier en twintig ouderlingen, die
voor God zitten op hun tronen, vielen neder op hun aangezichten, en
aanbaden God,

<span id="an_11:17">11:17</span> Zeggende: Wij danken U, Heere God
almachtig, Die is, en Die was, en Die komen zal, dat Gij Uw grote kracht
hebt aangenomen, en als Koning hebt geheerst;

<span id="an_11:18">11:18</span> En de volken waren toornig geworden, en
Uw toorn is gekomen, en de tijd der doden, om geoordeeld te worden, en
om het loon te geven Uw dienstknechten, den profeten, en den heiligen,
en dengenen, die Uw Naam vrezen, den kleinen en den groten; en om te
verderven degenen, die de aarde verdierven.

<span id="an_11:19">11:19</span> En de tempel Gods in de hemel is
geopend geworden, en de ark Zijns verbonds is gezien in Zijn tempel; en
er werden bliksemen, en stemmen, en donderslagen, en aardbeving, en
grote hagel.

<span id="an_12:1">12:1</span> En er werd een groot teken gezien in den
hemel; namelijk een vrouw, bekleed met de zon; en de maan was onder haar
voeten, en op haar hoofd een kroon van twaalf sterren;

<span id="an_12:2">12:2</span> En zij was zwanger, en riep, barensnood
hebbende, en zijnde in pijn om te baren.

<span id="an_12:3">12:3</span> En er werd een ander teken gezien in den
hemel; en ziet, er was een grote rode draak, hebbende zeven hoofden, en
tien hoornen, en op zijn hoofden zeven koninklijke hoeden.

<span id="an_12:4">12:4</span> En zijn staart trok het derde deel der
sterren des hemels, en wierp die op de aarde. En de draak stond voor de
vrouw, die baren zou, opdat hij haar kind zou verslinden, wanneer zij
het zou gebaard hebben.

<span id="an_12:5">12:5</span> En zij baarde een mannelijken zoon, die
al de heidenen zou hoeden met een ijzeren roede; en haar kind werd
weggerukt tot God en Zijn troon.

<span id="an_12:6">12:6</span> En de vrouw vluchtte in de woestijn,
alwaar zij een plaats had, haar van God bereid, opdat zij haar aldaar
zouden voeden duizend tweehonderd zestig dagen.

<span id="an_12:7">12:7</span> En er werd krijg in den hemel; Michael en
zijn engelen krijgden tegen den draak, en de draak krijgde ook en zijn
engelen.

<span id="an_12:8">12:8</span> En zij hebben niet vermocht, en hun
plaats is niet meer gevonden in den hemel.

<span id="an_12:9">12:9</span> En de grote draak is geworpen, namelijk
de oude slang, welke genaamd wordt duivel en satanas, die de gehele
wereld verleidt, hij is, zeg ik, geworpen op de aarde; en zijn engelen
zijn met hem geworpen.

<span id="an_12:10">12:10</span> En ik hoorde een grote stem, zeggende
in den hemel: Nu is de zaligheid, en de kracht, en het koninkrijk
geworden onzes Gods; en de macht van Zijn Christus; want de verklager
onzer broederen, die hen verklaagde voor onzen God dag en nacht is
nedergeworpen.

<span id="an_12:11">12:11</span> En zij hebben hem overwonnen door het
bloed des Lams, en door het woord hunner getuigenis, en zij hebben hun
leven niet liefgehad tot den dood toe.

<span id="an_12:12">12:12</span> Hierom bedrijft vreugde, gij hemelen,
en gij, die daarin woont! Wee dengenen, die de aarde en de zee bewonen,
want de duivel is tot u afgekomen, en heeft groten toorn, wetende, dat
hij een kleinen tijd heeft.

<span id="an_12:13">12:13</span> En toen de draak zag, dat hij op de
aarde geworpen was, zo heeft hij de vrouw vervolgd, die het manneken
gebaard had.

<span id="an_12:14">12:14</span> En der vrouwe zijn gegeven twee
vleugelen eens groten arends, opdat zij zou vliegen in de woestijn, in
haar plaats, alwaar zij gevoed wordt een tijd, en tijden, en een halven
tijd, buiten het gezicht der slang.

<span id="an_12:15">12:15</span> En de slang wierp uit haar mond achter
de vrouw water als een rivier, opdat hij haar door de rivier zou doen
wegvoeren.

<span id="an_12:16">12:16</span> En de aarde kwam de vrouw te hulp, en
de aarde opende haar mond, en verzwolg de rivier, welke de draak uit
zijn mond had geworpen.

<span id="an_12:17">12:17</span> En de draak vergrimde op de vrouw, en
ging heen om krijg te voeren tegen de overigen van haar zaad, die de
geboden Gods bewaren, en de getuigenis van Jezus Christus hebben. \[
(Revelation of John 12:18) En ik stond op het zand der zee. \]

<span id="an_13:1">13:1</span> En ik zag uit de zee een beest opkomen,
hebbende zeven hoofden en tien hoornen; en op zijn hoornen waren tien
koninklijke hoeden, en op zijn hoofden was een naam van gods lastering.

<span id="an_13:2">13:2</span> En het beest dat ik zag, was een pardel
gelijk, en zijn voeten als eens beers voeten, en zijn mond als de mond
eens leeuws; en de draak gaf hem zijn kracht, en zijn troon, en grote
macht.

<span id="an_13:3">13:3</span> En ik zag een van zijn hoofden als tot
den dood gewond, en zijn dodelijke wonde werd genezen; en de gehele
aarde verwonderde zich achter het beest.

<span id="an_13:4">13:4</span> En zij aanbaden den draak, die het beest
macht gegeven had; en zij aanbaden het beest, zeggende: Wie is dit beest
gelijk? wie kan krijg voeren tegen hetzelve?

<span id="an_13:5">13:5</span> En hetzelve werd een mond gegeven, om
grote dingen en gods lasteringen te spreken; en hetzelve werd macht
gegeven, om zulks te doen, twee en veertig maanden.

<span id="an_13:6">13:6</span> En het opende zijn mond tot lastering
tegen God, om Zijn Naam te lasteren, en Zijn tabernakel, en die in den
hemel wonen.

<span id="an_13:7">13:7</span> En hetzelve werd macht gegeven, om den
heiligen krijg aan te doen, en om die te overwinnen; en hetzelve werd
macht gegeven over alle geslacht, en taal, en volk.

<span id="an_13:8">13:8</span> En allen, die op de aarde wonen, zullen
hetzelve aanbidden, welker namen niet zijn geschreven in het boek des
levens, des Lams, Dat geslacht is, van de grondlegging der wereld.

<span id="an_13:9">13:9</span> Indien iemand oren heeft, die hore.

<span id="an_13:10">13:10</span> Indien iemand in de gevangenis leidt,
die gaat zelf in de gevangenis; indien iemand met het zwaard zal doden,
die moet zelf met het zwaard gedood worden. Hier is de lijdzaamheid en
het geloof der heiligen.

<span id="an_13:11">13:11</span> En ik zag een ander beest uit de aarde
opkomen, en het had twee hoornen, des Lams hoornen gelijk, en het sprak
als de draak.

<span id="an_13:12">13:12</span> En het oefent al de macht van het
eerste beest, in tegenwoordigheid van hetzelve, en het maakt, dat de
aarde, en die daarin wonen het eerste beest aanbidden, wiens dodelijke
wonde genezen was.

<span id="an_13:13">13:13</span> En het doet grote tekenen, zodat het
ook vuur uit den hemel doet afkomen op de aarde, voor de mensen.

<span id="an_13:14">13:14</span> En verleidt degenen, die op de aarde
wonen, door de tekenen, die aan hetzelve toe doen gegeven zijn in de
tegenwoordigheid van het beest; zeggende tot degenen, die op de aarde
wonen, dat zij het beest, dat de wond des zwaards had, en weder leefde,
een beeld zouden maken.

<span id="an_13:15">13:15</span> En hetzelve werd macht gegeven om het
beeld van het beest een geest te geven, opdat het beeld van het beest
ook zou spreken, en maken, dat allen, die het beeld van het beest niet
zouden aanbidden, gedood zouden worden.

<span id="an_13:16">13:16</span> En het maakt, dat het aan allen,
kleinen en groten, en rijken en armen, en vrijen en dienstknechten, een
merkteken geve aan hun rechterhand of aan hun voorhoofden;

<span id="an_13:17">13:17</span> En dat niemand mag kopen of verkopen,
dan die dat merkteken heeft, of den naam van het beest, of het getal
zijns naams.

<span id="an_13:18">13:18</span> Hier is de wijsheid: die het verstand
heeft, rekene het getal van het beest; want het is een getal eens
mensen, en zijn getal is zeshonderd zes en zestig.

<span id="an_14:1">14:1</span> En ik zag, en ziet, het Lam stond op den
berg Sion, en met Hem honderd vier en veertig duizend, hebbende den Naam
Zijns Vaders geschreven aan hun voorhoofden.

<span id="an_14:2">14:2</span> En ik hoorde een stem uit den hemel, als
een stem veler wateren, en als een stem van een groten donderslag. En ik
hoorde een stem van citerspelers, spelende op hun citers;

<span id="an_14:3">14:3</span> En zij zongen als een nieuw gezang voor
den troon, en voor de vier dieren, en de ouderlingen; en niemand kon dat
gezang leren, dan de honderd vier en veertig duizend, die van de aarde
gekocht waren.

<span id="an_14:4">14:4</span> Dezen zijn het, die met vrouwen niet
bevlekt zijn, want zij zijn maagden; dezen zijn het, die het Lam volgen,
waar Het ook heengaat; dezen zijn gekocht uit de mensen, tot
eerstelingen Gode en het Lam.

<span id="an_14:5">14:5</span> En in hun mond is geen bedrog gevonden;
want zij zijn onberispelijk voor den troon van God.

<span id="an_14:6">14:6</span> En ik zag een anderen engel, vliegende in
het midden des hemels, en hij had het eeuwige Evangelie, om te
verkondigen dengenen, die op de aarde wonen, en aan alle natie, en
geslacht, en taal, en volk;

<span id="an_14:7">14:7</span> Zeggende met een grote stem: Vreest God,
en geeft Hem heerlijkheid, want de ure Zijns oordeels is gekomen; en
aanbidt Hem, Die den hemel, en de aarde, en de zee, en de fonteinen der
wateren gemaakt heeft.

<span id="an_14:8">14:8</span> En er is een andere engel gevolgd,
zeggende: Zij is gevallen, zij is gevallen, Babylon, die grote stad,
omdat zij uit den wijn des toorns harer hoererij alle volken heeft
gedrenkt.

<span id="an_14:9">14:9</span> En een derde engel is hen gevolgd,
zeggende met een grote stem: Indien iemand het beest aanbidt en zijn
beeld, en ontvangt het merkteken aan zijn voorhoofd, of aan zijn hand,

<span id="an_14:10">14:10</span> Die zal ook drinken uit den wijn des
toorn Gods, die ongemengd ingeschonken is, in den drinkbeker Zijns
toorns; en hij zal gepijnigd worden met vuur en sulfer voor de heilige
engelen en voor het Lam.

<span id="an_14:11">14:11</span> En de rook van hun pijniging gaat op in
alle eeuwigheid, en zij hebben geen rust dag en nacht, die het beest
aanbidden en zijn beeld, en zo iemand het merkteken zijns naams
ontvangt.

<span id="an_14:12">14:12</span> Hier is de lijdzaamheid der heiligen;
hier zijn zij, die de geboden Gods bewaren en het geloof van Jezus.

<span id="an_14:13">14:13</span> En ik hoorde een stem uit den hemel,
die tot mij zeide: Schrijf, zalig zijn de doden, die in den Heere
sterven, van nu aan. Ja, zegt de Geest, opdat zij rusten mogen van hun
arbeid; en hun werken volgen met hen.

<span id="an_14:14">14:14</span> En ik zag, en ziet, een witte wolk, en
op de wolk was Een gezeten, des mensen Zoon gelijk, hebbende op Zijn
hoofd een gouden kroon; en in Zijn hand een scherpe sikkel.

<span id="an_14:15">14:15</span> En een andere engel kwam uit den
tempel, roepende met een grote stem tot Dengene, Die op de wolk zat:
Zend Uw sikkel en maai; want de ure om te maaien is nu gekomen, dewijl
de oogst der aarde rijp is geworden.

<span id="an_14:16">14:16</span> En Die op de wolk zat, zond Zijn sikkel
op de aarde, en de aarde werd gemaaid.

<span id="an_14:17">14:17</span> En een andere engel kwam uit den
tempel, die in den hemel is, hebbende ook zelf een scherpe sikkel.

<span id="an_14:18">14:18</span> En een andere engel kwam uit van het
altaar, die macht had over het vuur; en hij riep met een groot geroep,
tot dengene, die de scherpe sikkel had, zeggende: Zend uw scherpe
sikkel, en snijd af de druiftakken van den wijngaard der aarde, want
zijn druiven zijn rijp.

<span id="an_14:19">14:19</span> En de engel zond zijn sikkel op de
aarde en sneed de druiven af van den wijngaard der aarde, en wierp ze in
den groten wijnpersbak des toorns Gods.

<span id="an_14:20">14:20</span> En de wijnpersbak werd buiten de stad
getreden, en er is bloed uit den wijnpersbak gekomen, tot aan de tomen
der paarden, duizend zeshonderd stadien ver.

<span id="an_15:1">15:1</span> En ik zag een ander groot en wonderlijk
teken in den hemel; namelijk zeven engelen, hebbende de zeven laatste
plagen; want in deze is de toorn Gods geeindigd.

<span id="an_15:2">15:2</span> En ik zag als een glazen zee, met vuur
gemengd; en die de overwinning hadden van het beest, en van zijn beeld,
en van zijn merkteken, en van het getal zijns naams, welke stonden aan
de glazen zee, hebbende de citers Gods;

<span id="an_15:3">15:3</span> En zij zongen het gezang van Mozes, den
dienstknecht Gods, en het gezang des Lams, zeggende: Groot en wonderlijk
zijn Uw werken, Heere, Gij almachtige God, rechtvaardig en waarachtig
zijn Uw wegen, Gij Koning der heiligen!

<span id="an_15:4">15:4</span> Wie zou U niet vrezen, Heere, en Uw Naam
niet verheerlijken? Want Gij zijt alleen heilig; want alle volken zullen
komen, en voor U aanbidden; want Uw oordelen zijn openbaar geworden.

<span id="an_15:5">15:5</span> En na dezen zag ik, en ziet, de tempel
des tabernakels der getuigenis in den hemel werd geopend.

<span id="an_15:6">15:6</span> En de zeven engelen, die de zeven plagen
hadden, kwamen uit den tempel, bekleed met rein en blinkend lijnwaad, en
omgord om de borst met gouden gordels.

<span id="an_15:7">15:7</span> En een van de vier dieren gaf den zeven
engelen zeven gouden fiolen, vol van den toorn Gods, Die in alle
eeuwigheid leeft.

<span id="an_15:8">15:8</span> En de tempel werd vervuld met rook uit de
heerlijkheid Gods, en uit Zijn kracht; en niemand kon in den tempel
ingaan, totdat de zeven plagen der zeven engelen geeindigd waren.

<span id="an_16:1">16:1</span> En ik hoorde een grote stem uit den
tempel, zeggende tot de zeven engelen: Gaat henen, en giet de zeven
fiolen van den toorn Gods uit op de aarde.

<span id="an_16:2">16:2</span> En de eerste ging henen, en goot zijn
fiool uit op de aarde; en er werd een kwaad en boos gezweer aan de
mensen, die het merkteken van het beest hadden, en die zijn beeld
aanbaden.

<span id="an_16:3">16:3</span> En de tweede engel goot zijn fiool uit in
de zee, en zij werd bloed als van een dode; en alle levende ziel is
gestorven in de zee.

<span id="an_16:4">16:4</span> En de derde engel goot zijn fiool uit in
de rivieren en in de fonteinen der wateren; en de wateren werden bloed.

<span id="an_16:5">16:5</span> En ik hoorde den engel der wateren
zeggen: Gij zijt rechtvaardig, Heere! Die is, en Die was, en Die zijn
zal, dat Gij dit geoordeeld hebt;

<span id="an_16:6">16:6</span> Dewijl zij het bloed der heiligen, en der
profeten vergoten hebben, zo hebt Gij hun ook bloed te drinken gegeven;
want zij zijn het waardig.

<span id="an_16:7">16:7</span> En ik hoorde een anderen van het altaar
zeggen: Ja, Heere, Gij almachtige God! Uwe oordelen zijn waarachtig en
rechtvaardig.

<span id="an_16:8">16:8</span> En de vierde engel goot zijn fiool uit op
de zon; en haar is macht gegeven de mensen te verhitten door vuur.

<span id="an_16:9">16:9</span> En de mensen werden verhit met grote
hitte, en lasterden den Naam Gods, Die macht heeft over deze plagen; en
zij bekeerden zich niet, om Hem heerlijkheid te geven.

<span id="an_16:10">16:10</span> En de vijfde engel goot zijn fiool uit
op den troon van het beest; en zijn rijk is verduisterd geworden; en zij
kauwden hun tongen van pijn;

<span id="an_16:11">16:11</span> En zij lasterden den God des hemels
vanwege hun pijnen, en vanwege hun gezweren; en zij bekeerden zich niet
van hun werken.

<span id="an_16:12">16:12</span> En de zesde engel goot zijn fiool uit
op de grote rivier, den Eufraat; en zijn water is uitgedroogd, opdat
bereid zou worden de weg der koningen, die van den opgang der zon komen
zullen.

<span id="an_16:13">16:13</span> En ik zag uit den mond des draaks, en
uit den mond van het beest, en uit den mond des valsen profeets, drie
onreine geesten gaan, den vorsen gelijk;

<span id="an_16:14">16:14</span> Want het zijn geesten der duivelen, en
zij doen tekenen, welke uitgaan tot de koningen der aarde en der gehele
wereld, om die te vergaderen tot den krijg van dien groten dag des
almachtigen Gods.

<span id="an_16:15">16:15</span> Zie, Ik kom als een dief. Zalig is hij,
die waakt en zijn klederen bewaart, opdat hij niet naakt wandele, en men
zijn schaamte niet zie.

<span id="an_16:16">16:16</span> En zij hebben hen vergaderd in de
plaats, welke in het Hebreeuws genaamd wordt Armageddon.

<span id="an_16:17">16:17</span> En de zevende engel goot zijn fiool uit
in de lucht; en er kwam een grote stem uit den tempel des hemels, van
den troon, zeggende: Het is geschied!

<span id="an_16:18">16:18</span> En er geschiedden stemmen, en
donderslagen, en bliksemen; en er geschiedde een grote aardbeving,
hoedanige niet is geschied van dat de mensen op de aarde geweest zijn,
namelijk een zodanige aardbeving en zo groot.

<span id="an_16:19">16:19</span> En de grote stad is in drie delen
gescheurd, en de steden der heidenen zijn gevallen; en het grote Babylon
is gedacht geworden voor God, om haar te geven den drinkbeker van den
wijn des toorns Zijner gramschap.

<span id="an_16:20">16:20</span> En alle eiland is gevloden, en de
bergen zijn niet gevonden.

<span id="an_16:21">16:21</span> En een grote hagel, elk als een talent
pond zwaar, viel neder uit den hemel op de mensen; en de mensen
lasterden God vanwege de plage des hagels; want deszelfs plage was zeer
groot.

<span id="an_17:1">17:1</span> En een uit de zeven engelen, die de zeven
fiolen hadden, kwam en sprak met mij, en zeide tot mij: Kom herwaarts,
ik zal u tonen het oordeel der grote hoer, die daar zit op vele wateren;

<span id="an_17:2">17:2</span> Met welke de koningen der aarde
gehoereerd hebben, en die de aarde bewonen zijn dronken geworden van den
wijn harer hoererij.

<span id="an_17:3">17:3</span> En hij bracht mij weg in een woestijn, in
den geest, en ik zag een vrouw, zittende op een scharlaken rood beest,
dat vol was van namen der gods lastering, en had zeven hoofden en tien
hoornen.

<span id="an_17:4">17:4</span> En de vrouw was bekleed met purper en
scharlaken, en versierd met goud, en kostelijk gesteente, en paarlen, en
had in hare hand een gouden drinkbeker, vol van gruwelen, en van
onreinigheid harer hoererij.

<span id="an_17:5">17:5</span> En op haar voorhoofd was een naam
geschreven, namelijk Verborgenheid; het grote Babylon, de moeder der
hoererijen en der gruwelen der aarde.

<span id="an_17:6">17:6</span> En ik zag, dat de vrouw dronken was van
het bloed der heiligen, en van het bloed der getuigen van Jezus. En ik
verwonderde mij, als ik haar zag, met grote verwondering.

<span id="an_17:7">17:7</span> En de engel zeide tot mij: Waarom
verwondert gij u? Ik zal u zeggen de verborgenheid der vrouw en van het
beest, dat haar draagt, hetwelk de zeven hoofden heeft en de tien
hoornen.

<span id="an_17:8">17:8</span> Het beest, dat gij gezien hebt, was en is
niet; en het zal opkomen uit den afgrond, en ten verderve gaan; en die
op de aarde wonen, zullen verwonderd zijn (welker namen niet zijn
geschreven in het boek des levens van de grondlegging der wereld),
ziende het beest, dat was en niet is, hoewel het is.

<span id="an_17:9">17:9</span> Hier is het verstand, dat wijsheid heeft.
De zeven hoofden zijn zeven bergen, op welke de vrouw zit.

<span id="an_17:10">17:10</span> En het zijn ook zeven koningen; de vijf
zijn gevallen, en de een is, en de ander is nog niet gekomen, en wanneer
hij zal gekomen zijn, moet hij een weinig tijds blijven.

<span id="an_17:11">17:11</span> En het beest, dat was en niet is, die
is ook de achtste koning, en is uit de zeven en gaat ten verderve.

<span id="an_17:12">17:12</span> En de tien hoornen, die gij gezien
hebt, zijn tien koningen, die het koninkrijk nog niet hebben ontvangen,
maar als koningen macht ontvangen op een ure met het beest.

<span id="an_17:13">17:13</span> Dezen hebben enerlei mening, en zullen
hun kracht en macht het beest overgeven.

<span id="an_17:14">17:14</span> Dezen zullen tegen het Lam krijgen, en
het Lam zal hen overwinnen (want Het is een Heere der heren, en een
Koning der koningen), en die met Hem zijn, de geroepenen, en
uitverkorenen en gelovigen.

<span id="an_17:15">17:15</span> En hij zeide tot mij: De wateren, die
gij gezien hebt, waar de hoer zit, zijn volken, en scharen, en natien,
en tongen.

<span id="an_17:16">17:16</span> En de tien hoornen, die gij gezien hebt
op het beest, die zullen de hoer haten, en zullen haar woest maken, en
naakt; en zij zullen haar vlees eten, en zullen haar met vuur
verbranden.

<span id="an_17:17">17:17</span> Want God heeft hun in hun harten
gegeven, dat zij Zijn mening doen, en dat zij enerlei mening doen, en
dat zij hun koninkrijk het beest geven, totdat de woorden Gods
voleindigd zullen zijn.

<span id="an_17:18">17:18</span> En de vrouw, die gij gezien hebt, is de
grote stad, die het koninkrijk heeft over de koningen der aarde.

<span id="an_18:1">18:1</span> En na dezen zag ik een anderen engel
afkomen uit den hemel, hebbende grote macht, en de aarde is verlicht
geworden van zijn heerlijkheid.

<span id="an_18:2">18:2</span> En hij riep krachtelijk met een grote
stem, zeggende: Zij is gevallen, zij is gevallen, het grote Babylon, en
is geworden een woonstede der duivelen, en een bewaarplaats van alle
onreine geesten, en een bewaarplaats van alle onrein en hatelijk
gevogelte;

<span id="an_18:3">18:3</span> Dewijl uit den wijn des toorns harer
hoererij alle volken gedronken hebben, en de koningen der aarde met haar
gehoereerd hebben, en de kooplieden der aarde rijk zijn geworden uit de
kracht harer weelde.

<span id="an_18:4">18:4</span> En ik hoorde een andere stem uit den
hemel, zeggende: Gaat uit van haar, Mijn volk, opdat gij aan haar zonden
geen gemeenschap hebt, en opdat gij van haar plagen niet ontvangt.

<span id="an_18:5">18:5</span> Want haar zonden zijn de ene op de andere
gevolgd tot den hemel toe, en God is harer ongerechtigheden gedachtig
geworden.

<span id="an_18:6">18:6</span> Vergeldt haar, gelijk als zij ulieden
vergolden heeft, en verdubbelt haar dubbel, naar haar werken; in den
drinkbeker, waarin zij geschonken heeft, schenkt haar dubbel.

<span id="an_18:7">18:7</span> Zoveel als zij zichzelve verheerlijkt
heeft, en weelde gehad heeft, zo grote pijniging en rouw doet haar aan;
want zij zegt in haar hart: Ik zit als een koningin, en ben geen weduwe,
en zal geen rouw zien.

<span id="an_18:8">18:8</span> Daarom zullen haar plagen op een dag
komen, namelijk dood, en rouw, en honger, en zij zal met vuur verbrand
worden; want sterk is de Heere God, Die haar oordeelt.

<span id="an_18:9">18:9</span> En de koningen der aarde, die met haar
gehoereerd en weelde gehad hebben, zullen haar bewenen, en rouw over
haar bedrijven, wanneer zij den rook haar brands zullen zien;

<span id="an_18:10">18:10</span> Van verre staande uit vreze van haar
pijniging, zeggende: Wee, wee, de grote stad Babylon, de sterke stad,
want uw oordeel is in een ure gekomen.

<span id="an_18:11">18:11</span> En de kooplieden der aarde zullen wenen
en rouw maken over haar, omdat niemand hun waren meer koopt;

<span id="an_18:12">18:12</span> Waren van goud, en van zilver, en van
kostelijk gesteente, en van paarlen, en van fijn lijnwaad, en van
purper, en van zijde, en van scharlaken; en allerlei welriekend hout, en
allerlei ivoren vaten, en allerlei vaten van het kostelijkste hout, en
van koper, en van ijzer, en van marmersteen;

<span id="an_18:13">18:13</span> En kaneel, en reukwerk, en welriekende
zalf, en wierook, en wijn, en olie, en meelbloem, en tarwe, en
lastbeesten, en schapen; en van paarden, en van koetswagens, en van
lichamen, en de zielen der mensen.

<span id="an_18:14">18:14</span> En de vrucht der begeerlijkheid uwer
ziel is van u weggegaan; en al wat lekker en wat heerlijk was, is van u
weggegaan; en gij zult hetzelve niet meer vinden.

<span id="an_18:15">18:15</span> De kooplieden dezer dingen, die rijk
geworden waren van haar, zullen van verre staan uit vreze van haar
pijniging, wenende en rouw makende;

<span id="an_18:16">18:16</span> En zeggende: Wee, wee, de grote stad,
die bekleed was met fijn lijnwaad, en purper, en scharlaken, en versierd
met goud, en met kostelijk gesteente, en met paarlen; want in een ure is
zo grote rijkdom verwoest.

<span id="an_18:17">18:17</span> En alle stuurlieden, en al het volk op
de schepen, en bootsgezellen, en allen, die ter zee handelen, stonden
van verre;

<span id="an_18:18">18:18</span> En riepen, ziende den rook van haar
brand, en zeggende: Wat stad was deze grote stad gelijk?

<span id="an_18:19">18:19</span> En zij wierpen stof op hun hoofden, en
riepen, wenende en rouw bedrijvende, zeggende: Wee, wee, de grote stad,
in dewelke allen, die schepen in de zee hadden, van haar kostelijkheid
rijk geworden zijn; want zij is in een ure verwoest geworden.

<span id="an_18:20">18:20</span> Bedrijft vreugde over haar, gij hemel,
en gij heilige apostelen, en gij profeten, want God heeft uw oordeel aan
haar geoordeeld.

<span id="an_18:21">18:21</span> En een sterke engel hief een steen op
als een groten molensteen, en wierp dien in de zee, zeggende: Aldus zal
de grote stad Babylon met geweld geworpen worden, en zal niet meer
gevonden worden.

<span id="an_18:22">18:22</span> En de stem der citerspelers, en der
zangers, en der fluiters, en der bazuiners, zal niet meer in u gehoord
worden; en geen kunstenaar van enige kunst zal meer in u gevonden
worden; en geen geluid des molens zal in u meer gehoord worden.

<span id="an_18:23">18:23</span> En het licht der kaars zal in u niet
meer schijnen; en de stem eens bruidegoms en ener bruid zal in u niet
meer gehoord worden; want uw kooplieden waren de groten der aarde, want
door uw toverij zijn alle volken verleid geweest.

<span id="an_18:24">18:24</span> En in dezelve is gevonden het bloed der
profeten en der heiligen, en al dergenen, die gedood zijn op de aarde.

<span id="an_19:1">19:1</span> En na dezen hoorde ik als een grote stem
ener grote schare in den hemel, zeggende: Halleluja, de zaligheid, en de
heerlijkheid, en de eer, en de kracht zij den Heere, onzen God.

<span id="an_19:2">19:2</span> Want Zijn oordelen zijn waarachtig en
rechtvaardig; dewijl Hij de grote hoer geoordeeld heeft, die de aarde
verdorven heeft met haar hoererij, en Hij het bloed Zijner dienaren van
haar hand gewroken heeft.

<span id="an_19:3">19:3</span> En zij zeiden ten tweeden maal:
Halleluja! En haar rook gaat op in alle eeuwigheid.

<span id="an_19:4">19:4</span> En de vier en twintig ouderlingen, en de
vier dieren vielen neder, en aanbaden God, Die op den troon zat,
zeggende: Amen, Halleluja!

<span id="an_19:5">19:5</span> En een stem kwam uit den troon, zeggende:
Looft onzen God, gij al Zijn dienstknechten, en gij, die Hem vreest,
beiden klein en groot!

<span id="an_19:6">19:6</span> En ik hoorde als een stem ener grote
schare, en als een stem veler wateren, en als een stem van sterke
donderslagen, zeggende: Halleluja, want de Heere, de almachtige God,
heeft als Koning geheerst.

<span id="an_19:7">19:7</span> Laat ons blijde zijn, en vreugde
bedrijven, en Hem de heerlijkheid geven; want de bruiloft des Lams is
gekomen, en Zijn vrouw heeft zichzelve bereid.

<span id="an_19:8">19:8</span> En haar is gegeven, dat zij bekleed worde
met rein en blinkend fijn lijnwaad; want dit fijn lijnwaad zijn de
rechtvaardigmakingen der heiligen.

<span id="an_19:9">19:9</span> En hij zeide tot mij: Schrijf, zalig zijn
zij, die geroepen zijn tot het avondmaal van de bruiloft des Lams. En
hij zeide tot mij: Deze zijn de waarachtige woorden Gods.

<span id="an_19:10">19:10</span> En ik viel neder voor zijn voeten, om
hem te aanbidden, en hij zeide tot mij: Zie, dat gij dat niet doet; ik
ben uw mededienstknecht, en uwer broederen, die de getuigenis van Jezus
hebben; aanbid God. Want de getuigenis van Jezus is de geest der
profetie.

<span id="an_19:11">19:11</span> En ik zag den hemel geopend; en ziet,
een wit paard, en Die op hetzelve zat, was genaamd Getrouw en
Waarachtig, en Hij oordeelt en voert krijg in gerechtigheid.

<span id="an_19:12">19:12</span> En Zijn ogen waren als een vlam vuurs,
en op Zijn hoofd waren vele koninklijke hoeden; en Hij had een naam
geschreven, die niemand wist, dan Hijzelf.

<span id="an_19:13">19:13</span> En Hij was bekleed met een kleed, dat
met bloed geverfd was; en Zijn naam wordt genoemd het Woord Gods.

<span id="an_19:14">19:14</span> En de heirlegers in den hemel volgden
Hem op witte paarden, gekleed met wit en rein fijn lijnwaad.

<span id="an_19:15">19:15</span> En uit Zijn mond ging een scherp
zwaard, opdat Hij daarmede de heidenen slaan zou. En Hij zal hen hoeden
met een ijzeren roede; en Hij treedt den wijnpersbak van den wijn des
toorns en der gramschap des almachtigen Gods.

<span id="an_19:16">19:16</span> En Hij heeft op Zijn kleed en op Zijn
dij dezen Naam geschreven: Koning der koningen, en Heere der heren.

<span id="an_19:17">19:17</span> En ik zag een engel, staande in de zon;
en hij riep met een grote stem, zeggende tot al de vogelen, die in het
midden des hemels vlogen: Komt herwaarts, en vergadert u tot het
avondmaal des groten Gods;

<span id="an_19:18">19:18</span> Opdat gij eet het vlees der koningen,
en het vlees der oversten over duizend, en het vlees der sterken, en het
vlees der paarden en dergenen, die daarop zitten; en het vlees van alle
vrijen en dienstknechten, en kleinen en groten.

<span id="an_19:19">19:19</span> En ik zag het beest, en de koningen der
aarde, en hun heirlegers vergaderd, om krijg te voeren tegen Hem, Die op
het paard zat, en tegen Zijn heirlegers.

<span id="an_19:20">19:20</span> En het beest werd gegrepen, en met
hetzelve de valse profeet, die de tekenen in de tegenwoordigheid van
hetzelve gedaan had, door welke hij verleid had, die het merkteken van
het beest ontvangen hadden, en die deszelfs beeld aanbaden. Deze twee
zijn levend geworpen in den poel des vuurs, die met sulfer brandt.

<span id="an_19:21">19:21</span> En de overigen werden gedood met het
zwaard Desgenen, Die op het paard zat, hetwelk uit Zijn mond ging; en al
de vogelen werden verzadigd van hun vlees.

<span id="an_20:1">20:1</span> En ik zag een engel afkomen uit den
hemel, hebbende den sleutel des afgronds, en een grote keten in zijn
hand;

<span id="an_20:2">20:2</span> En hij greep den draak, den oude slang,
welke is de duivel en satanas, en bond hem duizend jaren;

<span id="an_20:3">20:3</span> En wierp hem in den afgrond, en sloot hem
daarin, en verzegelde dien boven hem, opdat hij de volken niet meer
verleiden zou, totdat de duizend jaren zouden geeindigd zijn. En daarna
moet hij een kleinen tijd ontbonden worden.

<span id="an_20:4">20:4</span> En ik zag tronen, en zij zaten op
dezelve; en het oordeel werd hun gegeven; en ik zag de zielen dergenen,
die onthoofd waren om de getuigenis van Jezus, en om het Woord Gods, en
die het beest, en deszelfs beeld niet aangebeden hadden, en die het
merkteken niet ontvangen hadden aan hun voorhoofd en aan hun hand; en
zij leefden en heersten als koningen met Christus, de duizend jaren.

<span id="an_20:5">20:5</span> Maar de overigen der doden werden niet
weder levend, totdat de duizend jaren geeindigd waren. Deze is de eerste
opstanding.

<span id="an_20:6">20:6</span> Zalig en heilig is hij, die deel heeft in
de eerste opstanding; over deze heeft de tweede dood geen macht, maar
zij zullen priesters van God en Christus zijn, en zij zullen met Hem als
koningen heersen duizend jaren.

<span id="an_20:7">20:7</span> En wanneer de duizend jaren zullen
geeindigd zijn, zal de satanas uit zijn gevangenis ontbonden worden.

<span id="an_20:8">20:8</span> En hij zal uitgaan om de volken te
verleiden, die in de vier hoeken der aarde zijn, den Gog en den Magog,
om hen te vergaderen tot den krijg; welker getal is als het zand aan de
zee.

<span id="an_20:9">20:9</span> En zij zijn opgekomen op de breedte der
aarde, en omringden de legerplaats der heiligen, en de geliefde stad; en
er kwam vuur neder van God uit den hemel, en heeft hen verslonden.

<span id="an_20:10">20:10</span> En de duivel, die hen verleidde, werd
geworpen in den poel des vuurs en sulfers, alwaar het beest en de valse
profeet zijn; en zij zullen gepijnigd worden dag en nacht in alle
eeuwigheid.

<span id="an_20:11">20:11</span> En ik zag een groten witten troon, en
Dengene, Die daarop zat, van Wiens aangezicht de aarde en de hemel
wegvloden, en geen plaats is voor die gevonden.

<span id="an_20:12">20:12</span> En ik zag de doden, klein en groot,
staande voor God; en de boeken werden geopend; en een ander boek werd
geopend, dat des levens is; en de doden werden geoordeeld uit hetgeen in
de boeken geschreven was, naar hun werken.

<span id="an_20:13">20:13</span> En de zee gaf de doden, die in haar
waren; en de dood en de hel gaven de doden, die in hen waren; en zij
werden geoordeeld, een iegelijk naar hun werken.

<span id="an_20:14">20:14</span> En de dood en de hel werden geworpen in
den poel des vuurs; dit is de tweede dood.

<span id="an_20:15">20:15</span> En zo iemand niet gevonden werd
geschreven in het boek des levens, die werd geworpen in den poel des
vuurs.

<span id="an_21:1">21:1</span> En ik zag een nieuwen hemel en een nieuwe
aarde; want de eerste hemel, en de eerste aarde was voorbijgegaan, en de
zee was niet meer.

<span id="an_21:2">21:2</span> En ik, Johannes, zag de heilige stad, het
nieuwe Jeruzalem, nederdalende van God uit den hemel, toebereid als een
bruid, die voor haar man versierd is.

<span id="an_21:3">21:3</span> En ik hoorde een grote stem uit den
hemel, zeggende: Ziet, de tabernakel Gods is bij de mensen, en Hij zal
bij hen wonen, en zij zullen Zijn volk zijn, en God Zelf zal bij hen en
hun God zijn.

<span id="an_21:4">21:4</span> En God zal alle tranen van hun ogen
afwissen; en de dood zal niet meer zijn; noch rouw, noch gekrijt, noch
moeite zal meer zijn; want de eerste dingen zijn weggegaan.

<span id="an_21:5">21:5</span> En Die op den troon zat, zeide: Ziet, Ik
maak alle dingen nieuw. En Hij zeide tot mij: Schrijf, want deze woorden
zijn waarachtig en getrouw.

<span id="an_21:6">21:6</span> En Hij sprak tot mij: Het is geschied. Ik
ben de Alfa en de Omega, het Begin en het Einde. Ik zal den dorstige
geven uit de fontein van het water des levens voor niet.

<span id="an_21:7">21:7</span> Die overwint, zal alles beerven; en Ik
zal hem een God zijn, en hij zal Mij een zoon zijn.

<span id="an_21:8">21:8</span> Maar den vreesachtigen, en ongelovigen,
en gruwelijken, en doodslagers, en hoereerders, en tovenaars, en
afgodendienaars, en al den leugenaars, is hun deel in den poel, die daar
brandt van vuur en sulfer; hetwelk is de tweede dood.

<span id="an_21:9">21:9</span> En tot mij kwam een van de zeven engelen,
die de zeven fiolen hadden, welke vol geweest waren van de zeven laatste
plagen, en sprak met mij, zeggende: Kom herwaarts, ik zal u tonen de
Bruid, de Vrouw des Lams.

<span id="an_21:10">21:10</span> En hij voerde mij weg in den geest op
een groten en hogen berg, en hij toonde mij de grote stad, het heilige
Jeruzalem, nederdalende uit den hemel van God.

<span id="an_21:11">21:11</span> En zij had de heerlijkheid Gods, en
haar licht was den allerkostelijksten steen gelijk, namelijk als den
steen Jaspis, blinkende gelijk kristal.

<span id="an_21:12">21:12</span> En zij had een groten en hogen muur, en
had twaalf poorten, en in de poorten twaalf engelen, en namen daarop
geschreven, welken zijn de namen der twaalf geslachten der kinderen
Israels.

<span id="an_21:13">21:13</span> Van het oosten waren drie poorten, van
het noorden drie poorten, van het zuiden drie poorten, van het westen
drie poorten.

<span id="an_21:14">21:14</span> En de muur der stad had twaalf
fondamenten, en in dezelve de namen der twaalf apostelen des Lams.

<span id="an_21:15">21:15</span> En hij die met mij sprak, had een
gouden rietstok, opdat hij de stad zou meten, en haar poorten, en haar
muur.

<span id="an_21:16">21:16</span> En de stad lag vierkant, en haar lengte
was zo groot als haar breedte. En hij mat de stad met den rietstok op
twaalf duizend stadien; de lengte, en de breedte, en de hoogte derzelve
waren even gelijk.

<span id="an_21:17">21:17</span> En hij mat haar muur op honderd vier en
veertig ellen, naar de maat eens mensen, welke des engels was.

<span id="an_21:18">21:18</span> En het gebouw van haar muur Jaspis; en
de stad was zuiver goud, zijnde zuiver glas gelijk.

<span id="an_21:19">21:19</span> En de fondamenten van den muur der stad
waren met allerlei kostelijk gesteente versierd. Het eerste fondament
was Jaspis, het tweede Saffier, het derde Chalcedon, het vierde Smaragd.

<span id="an_21:20">21:20</span> Het vijfde Sardonix, het zesde Sardius,
het zevende Chrysoliet, het achtste Beryl, het negende Topaas, het
tiende Chrysopraas, het elfde Hyacinth, het twaalfde Amethyst.

<span id="an_21:21">21:21</span> En de twaalf poorten waren twaalf
paarlen, een iedere poort was elk uit een paarl; en de straat der stad
was zuiver goud; gelijk doorluchtig glas.

<span id="an_21:22">21:22</span> En ik zag geen tempel in dezelve; want
de Heere, de almachtige God, is haar Tempel, en het Lam.

<span id="an_21:23">21:23</span> En de stad behoeft de zon en de maan
niet, dat zij in dezelve zouden schijnen; want de heerlijkheid Gods
heeft haar verlicht, en het Lam is haar Kaars.

<span id="an_21:24">21:24</span> En de volken, die zalig worden, zullen
in haar licht wandelen; en de koningen der aarde brengen hun
heerlijkheid en eer in dezelve.

<span id="an_21:25">21:25</span> En haar poorten zullen niet gesloten
worden des daags; want aldaar zal geen nacht zijn.

<span id="an_21:26">21:26</span> En zij zullen de heerlijkheid en de eer
der volken daarin brengen.

<span id="an_21:27">21:27</span> En in haar zal niet inkomen iets, dat
ontreinigt, en gruwelijkheid doet, en leugen spreekt; maar die
geschreven zijn in het boek des levens des Lams.

<span id="an_22:1">22:1</span> En hij toonde mij een zuivere rivier van
het water des levens, klaar als kristal, voortkomende uit den troon
Gods, en des Lams.

<span id="an_22:2">22:2</span> In het midden van haar straat en op de
ene en de andere zijde der rivier was de boom des levens, voortbrengende
twaalf vruchten, van maand tot maand gevende zijne vrucht; en de
bladeren des booms waren tot genezing der heidenen.

<span id="an_22:3">22:3</span> En geen vervloeking zal er meer tegen
iemand zijn; en de troon Gods en des Lams zal daarin zijn, en Zijn
dienstknechten zullen Hem dienen;

<span id="an_22:4">22:4</span> En zullen Zijn aangezicht zien, en Zijn
Naam zal op hun voorhoofden zijn.

<span id="an_22:5">22:5</span> En aldaar zal geen nacht zijn, en zij
zullen geen kaars noch licht der zon van node hebben; want de Heere God
verlicht hen; en zij zullen als koningen heersen in alle eeuwigheid.

<span id="an_22:6">22:6</span> En hij zeide tot mij: Deze woorden zijn
getrouw en waarachtig; en de Heere, de God der heilige profeten, heeft
Zijn engel gezonden, om Zijn dienstknechten te tonen, hetgeen haast moet
geschieden.

<span id="an_22:7">22:7</span> Zie, Ik kom haastiglijk zalig is hij, die
de woorden der profetie dezes boeks bewaart.

<span id="an_22:8">22:8</span> En ik, Johannes, ben degene, die deze
dingen gezien en gehoord heb. En toen ik ze gehoord en gezien had, viel
ik neder om aan te bidden voor de voeten des engels, die mij deze dingen
toonde.

<span id="an_22:9">22:9</span> En hij zeide tot mij: Zie, dat gij het
niet doet; want ik ben uw mededienstknecht, en uwer broederen, der
profeten, en dergenen, die de woorden dezes boeks bewaren; aanbid God.

<span id="an_22:10">22:10</span> En hij zeide tot mij: Verzegel de
woorden der profetie dezes boeks niet; want de tijd is nabij.

<span id="an_22:11">22:11</span> Die onrecht doet, dat hij nog onrecht
doe; en die vuil is, dat hij nog vuil worde; en die rechtvaardig is, dat
hij nog gerechtvaardigd worde; en die heilig is, dat hij nog geheiligd
worde.

<span id="an_22:12">22:12</span> En zie, Ik kom haastiglijk en Mijn loon
is met Mij, om een iegelijk te vergelden, gelijk zijn werk zal zijn.

<span id="an_22:13">22:13</span> Ik ben de Alfa, en de Omega, het Begin
en het Einde; de Eerste en de Laatste.

<span id="an_22:14">22:14</span> Zalig zijn zij, die Zijn geboden doen,
opdat hun macht zij aan den boom des levens, en zij door de poorten
mogen ingaan in de stad.

<span id="an_22:15">22:15</span> Maar buiten zullen zijn de honden, en
de tovenaars, en de hoereerders, en de doodslagers, en de
afgodendienaars, en een iegelijk, die de leugen liefheeft, en doet.

<span id="an_22:16">22:16</span> Ik, Jezus, heb Mijn engel gezonden om
ulieden deze dingen te getuigen in de Gemeenten. Ik ben de Wortel en het
geslacht Davids, de blinkende Morgenster.

<span id="an_22:17">22:17</span> En de Geest en de Bruid zeggen: Kom! En
die het hoort, zegge: Kom! En die dorst heeft, kome; en die wil, neme
het water des levens om niet.

<span id="an_22:18">22:18</span> Want ik betuig aan een iegelijk, die de
woorden der profetie dezes boeks hoort: Indien iemand tot deze dingen
toedoet, God zal hem toedoen de plagen, die in dit boek geschreven zijn.

<span id="an_22:19">22:19</span> En indien iemand afdoet van de woorden
des boeks dezer profetie, God zal zijn deel afdoen uit het boek des
levens, en uit de heilige stad, en uit hetgeen in dit boek geschreven
is.

<span id="an_22:20">22:20</span> Die deze dingen getuigt, zegt: Ja, Ik
kom haastiglijk. Amen. Ja, kom, Heere Jezus!

<span id="an_22:21">22:21</span> De genade van onzen Heere Jezus
Christus zij met u allen. Amen.
