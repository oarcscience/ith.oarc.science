[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe1)  [Next](jo1.md) 

------------------------------------------------------------------------

### Dutch Bible: 2 Peter

<span id="an_1:1">1:1</span> Simeon Petrus, een dienstknecht en apostel
van Jezus Christus, aan degenen, die even dierbaar geloof met ons
verkregen hebben, door de rechtvaardigheid van onzen God en Zaligmaker,
Jezus Christus;

<span id="an_1:2">1:2</span> Genade en vrede zij u vermenigvuldigd door
de kennis van God, en van Jezus, onzen Heere;

<span id="an_1:3">1:3</span> Gelijk ons Zijn Goddelijke kracht alles,
wat tot het leven en de godzaligheid behoort, geschonken heeft, door de
kennis Desgenen, Die ons geroepen heeft tot heerlijkheid en deugd;

<span id="an_1:4">1:4</span> Door welke ons de grootste en dierbare
beloften geschonken zijn, opdat gij door dezelve der goddelijke natuur
deelachtig zoudt worden, nadat gij ontvloden zijt het verderf, dat in de
wereld is door de begeerlijkheid.

<span id="an_1:5">1:5</span> En gij, tot hetzelve ook alle naarstigheid
toebrengende, voegt bij uw geloof deugd, en bij de deugd kennis,

<span id="an_1:6">1:6</span> En bij de kennis matigheid, en bij de
matigheid lijdzaamheid, en bij de lijdzaamheid godzaligheid,

<span id="an_1:7">1:7</span> En bij de godzaligheid broederlijke liefde,
en bij de broederlijke liefde, liefde jegens allen.

<span id="an_1:8">1:8</span> Want zo deze dingen bij u zijn, en in u
overvloedig zijn, zij zullen u niet ledig noch onvruchtbaar laten in de
kennis van onzen Heere Jezus Christus.

<span id="an_1:9">1:9</span> Want bij welken deze dingen niet zijn, die
is blind, van verre niet ziende, hebbende vergeten de reiniging zijner
vorige zonden.

<span id="an_1:10">1:10</span> Daarom, broeders, benaarstigt u te meer,
om uw roeping en verkiezing vast te maken; want dat doende zult gij
nimmermeer struikelen.

<span id="an_1:11">1:11</span> Want alzo zal u rijkelijk toegevoegd
worden de ingang in het eeuwig Koninkrijk van onzen Heere en Zaligmaker,
Jezus Christus.

<span id="an_1:12">1:12</span> Daarom zal ik niet verzuimen u altijd
daarvan te vermanen, hoewel gij het weet, en in de tegenwoordige
waarheid versterkt zijt.

<span id="an_1:13">1:13</span> En ik acht het recht te zijn, zolang ik
in deze tabernakel ben, dat ik u opwekke door vermaning;

<span id="an_1:14">1:14</span> Alzo ik weet, dat de aflegging mijns
tabernakels haast zijn zal, gelijkerwijs ook onze Heere Jezus Christus
mij heeft geopenbaard.

<span id="an_1:15">1:15</span> Doch ik zal ook naarstigheid doen bij
alle gelegenheid, dat gij na mijn uitgang van deze dingen gedachtenis
moogt hebben.

<span id="an_1:16">1:16</span> Want wij zijn geen kunstelijk verdichte
fabelen nagevolgd, als wij u bekend gemaakt hebben de kracht en toekomst
van onze Heere Jezus Christus, maar wij zijn aanschouwers geweest van
Zijn majesteit.

<span id="an_1:17">1:17</span> Want Hij heeft van God den Vader eer en
heerlijkheid ontvangen, als zodanig een stem van de hoogwaardige
heerlijkheid tot Hem gebracht werd: Deze is Mijn geliefde Zoon, in
Denwelken Ik Mijn welbehagen heb.

<span id="an_1:18">1:18</span> En deze stem hebben wij gehoord, als zij
van de hemel gebracht is geweest, toen wij met Hem op de heilige berg
waren.

<span id="an_1:19">1:19</span> En wij hebben het profetische woord, dat
zeer vast is, en gij doet wel, dat gij daarop acht hebt, als op een
licht, schijnende in een duistere plaats, totdat de dag aanlichte, en de
morgenster opga in uw harten.

<span id="an_1:20">1:20</span> Dit eerst wetende, dat geen profetie der
Schrift is van eigen uitlegging;

<span id="an_1:21">1:21</span> Want de profetie is voortijds niet
voortgebracht door de wil eens mensen, maar de heilige mensen Gods van
den Heilige Geest gedreven zijnde, hebben ze gesproken.

<span id="an_2:1">2:1</span> En er zijn ook valse profeten onder het
volk geweest, gelijk ook onder u valse leraars zijn zullen, die
verderfelijke ketterijen bedektelijk invoeren zullen, ook den Heere, Die
hen gekocht heeft, verloochenende, en een haastig verderf over
zichzelven brengende;

<span id="an_2:2">2:2</span> En velen zullen hun verderfenissen
navolgen, door welke de weg der waarheid zal gelasterd worden.

<span id="an_2:3">2:3</span> En zij zullen door gierigheid, met gemaakte
woorden, van u een koopmanschap maken; over welke het oordeel van over
lang niet ledig is, en hun verderf sluimert niet.

<span id="an_2:4">2:4</span> Want indien God de engelen, die gezondigd
hebben, niet gespaard heeft, maar, die in de hel geworpen hebbende,
overgegeven heeft aan de ketenen der duisternis, om tot het oordeel
bewaard te worden;

<span id="an_2:5">2:5</span> En de oude wereld niet heeft gespaard, maar
Noach, den prediker der gerechtigheid, zijn achttal bewaard heeft, als
Hij den zondvloed over de wereld der goddelozen heeft gebracht;

<span id="an_2:6">2:6</span> En de steden van Sodoma en Gomorra tot as
verbrandende met omkering veroordeeld heeft, en tot een voorbeeld gezet
dengenen, die goddelooslijk zouden leven;

<span id="an_2:7">2:7</span> En den rechtvaardigen Lot, die vermoeid was
van den ontuchtigen wandel der gruwelijken mensen, daaruit verlost
heeft;

<span id="an_2:8">2:8</span> (Want deze rechtvaardige man, wonende onder
hen, heeft dag op dag zijn rechtvaardige ziel gekweld, door het zien en
horen van hun ongerechtige werken);

<span id="an_2:9">2:9</span> Zo weet de Heere de godzaligen uit de
verzoeking te verlossen, en de onrechtvaardigen te bewaren tot den dag
des oordeels, om gestraft te worden;

<span id="an_2:10">2:10</span> Maar allermeest degenen, die naar het
vlees in onreine begeerlijkheid wandelen, en de heerschappij verachten;
die stout zijn, zichzelven behagen, en die de heerlijkheden niet
schromen te lasteren;

<span id="an_2:11">2:11</span> Daar de engelen in sterkte en kracht
meerder zijnde, geen lasterlijk oordeel tegen hen voor den Heere
voortbrengen.

<span id="an_2:12">2:12</span> Maar dezen, als onredelijke dieren, die
de natuur volgen, en voortgebracht zijn om gevangen en gedood te worden,
dewijl zij lasteren, hetgeen zij niet verstaan, zullen in hun
verdorvenheid verdorven worden;

<span id="an_2:13">2:13</span> En zullen verkrijgen het loon der
ongerechtigheid, als die de dagelijkse weelde hun vermaak achten, zijnde
vlekken en smetten, en zijn weelderig in hun bedriegerijen, als zij in
de maaltijden met u zijn;

<span id="an_2:14">2:14</span> Hebbende de ogen vol overspel, en die
niet ophouden van zondigen; verlokkende de onvaste zielen, hebbende het
hart geoefend in gierigheid, kinderen der vervloeking;

<span id="an_2:15">2:15</span> Die den rechten weg verlaten hebbende,
zijn verdwaald, en volgen den weg van Balaam, den zoon van Bosor, die
het loon der ongerechtigheid liefgehad heeft;

<span id="an_2:16">2:16</span> Maar hij heeft de bestraffing zijner
ongerechtigheid gehad; want het jukdragende stomme dier, sprekende met
mensenstem, heeft des profeten dwaasheid verhinderd.

<span id="an_2:17">2:17</span> Dezen zijn waterloze fonteinen, wolken
van een draaiwind gedreven, denwelken de donkerheid der duisternis in
der eeuwigheid bewaard wordt.

<span id="an_2:18">2:18</span> Want zij, zeer opgeblazene ijdelheid
sprekende, verlokken, door de begeerlijkheden des vleses en door
ontuchtigheden, degenen, die waarlijk ontvloden waren van degenen, die
in dwaling wandelen;

<span id="an_2:19">2:19</span> Belovende hun vrijheid, daar zijzelven
dienstknechten zijn der verdorvenheid; want van wien iemand overwonnen
is, dien is hij ook tot een dienstknecht gemaakt.

<span id="an_2:20">2:20</span> Want indien zij, nadat zij door de kennis
van den Heere en Zaligmaker Jezus Christus, de besmettingen der wereld
ontvloden zijn, en in dezelve wederom ingewikkeld zijnde, van dezelve
overwonnen worden, zo is hun het laatste erger geworden dan het eerste.

<span id="an_2:21">2:21</span> Want het ware hun beter, dat zij den weg
der gerechtigheid niet gekend hadden, dan dat zij, dien gekend hebbende,
weder afkeren van het heilige gebod, dat hun overgegeven was.

<span id="an_2:22">2:22</span> Maar hun is overkomen, hetgeen met een
waar spreekwoord gezegd wordt: De hond is wedergekeerd tot zijn eigen
uitbraaksel; en de gewassen zeug tot de wenteling in het slijk.

<span id="an_3:1">3:1</span> Dezen tweeden zendbrief, geliefden, schrijf
ik nu aan u, in welke beide ik door vermaning uw oprecht gemoed opwekke;

<span id="an_3:2">3:2</span> Opdat gij gedachtig zijt aan de woorden,
die van de heilige profeten te voren gesproken zijn, en aan ons gebod,
die des Heeren en Zaligmakers apostelen zijn;

<span id="an_3:3">3:3</span> Dit eerst wetende, dat in het laatste der
dagen spotters komen zullen, die naar hun eigen begeerlijkheden zullen
wandelen,

<span id="an_3:4">3:4</span> En zeggen: Waar is de belofte Zijner
toekomst? Want van dien dag, dat de vaders ontslapen zijn, blijven alle
dingen alzo gelijk van het begin der schepping.

<span id="an_3:5">3:5</span> Want willens is dit hun onbekend, dat door
het woord Gods de hemelen van over lang geweest zijn, en de aarde uit
het water en in het water bestaande;

<span id="an_3:6">3:6</span> Door welke de wereld, die toen was, met het
water van den zondvloed bedekt zijnde, vergaan is.

<span id="an_3:7">3:7</span> Maar de hemelen, die nu zijn, en de aarde,
zijn door hetzelfde woord als een schat weggelegd, en worden ten vure
bewaard tegen den dag des oordeels, en der verderving der goddeloze
mensen.

<span id="an_3:8">3:8</span> Doch deze ene zaak zij u niet onbekend,
geliefden, dat een dag bij den Heere is als duizend jaren, en duizend
jaren als een dag.

<span id="an_3:9">3:9</span> De Heere vertraagt de belofte niet (gelijk
enigen dat traagheid achten), maar is lankmoedig over ons, niet
willende, dat enigen verloren gaan, maar dat zij allen tot bekering
komen.

<span id="an_3:10">3:10</span> Maar de dag des Heeren zal komen als een
dief in den nacht, in welken de hemelen met een gedruis zullen
voorbijgaan, en de elementen branden zullen en vergaan, en de aarde en
de werken, die daarin zijn, zullen verbranden.

<span id="an_3:11">3:11</span> Dewijl dan deze dingen alle vergaan,
hoedanigen behoort gij te zijn in heiligen wandel en godzaligheid!

<span id="an_3:12">3:12</span> Verwachtende en haastende tot de toekomst
van den dag Gods, in welken de hemelen, door vuur ontstoken zijnde,
zullen vergaan, en de elementen brandende zullen versmelten.

<span id="an_3:13">3:13</span> Maar wij verwachten, naar Zijn belofte,
nieuwe hemelen en een nieuwe aarde, in dewelke gerechtigheid woont.

<span id="an_3:14">3:14</span> Daarom, geliefden, verwachtende deze
dingen, benaarstigt u, dat gij onbevlekt en onbestraffelijk van Hem
bevonden moogt worden in vrede;

<span id="an_3:15">3:15</span> En acht de lankmoedigheid onzes Heeren
voor zaligheid; gelijkerwijs ook onze geliefde broeder Paulus, naar de
wijsheid, die hem gegeven is, ulieden geschreven heeft;

<span id="an_3:16">3:16</span> Gelijk ook in alle zendbrieven, daarin
van deze dingen sprekende; in welke sommige dingen zwaar zijn om te
verstaan, die de ongeleerde en onvaste mensen verdraaien, gelijk ook de
andere Schriften, tot hun eigen verderf.

<span id="an_3:17">3:17</span> Gij dan, geliefden, zulks te voren
wetende, wacht u, dat gij niet door de verleiding der gruwelijke mensen
mede afgerukt wordt, en uitvalt van uw vastigheid;

<span id="an_3:18">3:18</span> Maar wast op in de genade en kennis van
onzen Heere en Zaligmaker Jezus Christus. Hem zij de heerlijkheid, beide
nu en in de dag der eeuwigheid. Amen.

------------------------------------------------------------------------

[Next: 1 John](jo1.md)
