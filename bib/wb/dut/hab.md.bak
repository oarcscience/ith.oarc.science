[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](nah)  [Next](zep.md) 

------------------------------------------------------------------------

### Dutch Bible: Habakkuk

<span id="an_1:1">1:1</span> De last, welken Habakuk, de profeet, gezien
heeft.

<span id="an_1:2">1:2</span> HEERE! hoe lang schreeuw ik, en Gij hoort
niet, hoe lang roep ik geweld, tot U, en Gij verlost niet!

<span id="an_1:3">1:3</span> Waarom laat Gij mij ongerechtigheid zien,
en aanschouwt de kwelling? Want verwoesting en geweld is tegen mij over,
en er is twist, en men neemt gekijf op.

<span id="an_1:4">1:4</span> Daarom wordt de wet onderlaten, en het
recht komt nimmermeer voort; want de goddeloze omringt den
rechtvaardige; daarom komt het recht verdraaid voor.

<span id="an_1:5">1:5</span> Ziet onder de heidenen, en aanschouwt, en
verwondert u, verwondert u, want Ik werk een werk in ulieder dagen,
hetwelk gij niet geloven zult, als het verteld zal worden.

<span id="an_1:6">1:6</span> Want ziet, Ik verwek de Chaldeen, een
bitter en snel volk, trekkende door de breedten der aarde, om erfelijk
te bezitten woningen, die de zijne niet zijn.

<span id="an_1:7">1:7</span> Schrikkelijk en vreselijk is hetzelve; zijn
recht en zijn hoogheid gaat van hemzelven uit.

<span id="an_1:8">1:8</span> Want zijn paarden zijn lichter dan de
luipaarden, en zij zijn scherper dan de avondwolven, en zijn ruiters
verspreiden zich; ja, zijn ruiters zullen van verre komen, zij zullen
vliegen als een arend, zich spoedende om te eten.

<span id="an_1:9">1:9</span> Het zal geheellijk tot geweld komen, wat
zij inslorpen zullen met hun aangezichten, zullen zij brengen naar het
oosten; en het zal de gevangenen verzamelen als zand.

<span id="an_1:10">1:10</span> En hij zal de koningen beschimpen, en de
prinsen zullen hem een belaching zijn; hij zal alle vesting belachen;
want hij zal stof vergaderen, en hij zal ze innemen.

<span id="an_1:11">1:11</span> Dan zal hij den geest veranderen, en hij
zal doortrekken, en zich schuldig maken, houdende deze zijn kracht voor
zijn God.

<span id="an_1:12">1:12</span> Zijt Gij niet van ouds af de HEERE, mijn
God, mijn Heilige? Wij zullen niet sterven; o HEERE! tot een oordeel
hebt Gij hem gesteld, en o Rots! om te straffen, hebt Gij hem
gegrondvest.

<span id="an_1:13">1:13</span> Gij zijt te rein van ogen, dan dat Gij
het kwade zoudt zien, en de kwelling kunt Gij niet aanschouwen; waarom
zoudt Gij aanschouwen die trouwelooslijk handelen? Waarom zoudt Gij
zwijgen, als de goddeloze dien verslindt, die rechtvaardiger is dan hij?

<span id="an_1:14">1:14</span> En waarom zoudt Gij de mensen maken, als
de vissen der zee, als het kruipend gedierte, dat geen heerser heeft?

<span id="an_1:15">1:15</span> Hij trekt ze allen met den angel op, hij
vergadert ze in zijn garen, en hij verzamelt ze in zijn net; daarom
verblijdt en verheugt hij zich.

<span id="an_1:16">1:16</span> Daarom offert hij aan zijn garen, en
rookt aan zijn net; want door dezelve is zijn deel vet geworden, en zijn
spijze smoutig.

<span id="an_1:17">1:17</span> Zal hij dan daarom altoos zijn garen
ledig maken, en zal hij niet verschonen, met altoos de volken te doden?

<span id="an_2:1">2:1</span> Ik stond op mijn wacht, en ik stelde mij op
de sterkte, en ik hield wacht om te zien, wat Hij in mij spreken zou, en
wat ik antwoorden zou op mijn bestraffing.

<span id="an_2:2">2:2</span> Toen antwoordde mij de HEERE, en zeide:
Schrijf het gezicht, en stel het duidelijk op tafelen, opdat daarin leze
die voorbijloopt.

<span id="an_2:3">2:3</span> Want het gezicht zal nog tot een bestemden
tijd zijn, dan zal Hij het op het einde voortbrengen, en niet liegen; zo
Hij vertoeft, verbeid Hem, want Hij zal gewisselijk komen, Hij zal niet
achterblijven.

<span id="an_2:4">2:4</span> Ziet, zijn ziel verheft zich, zij is niet
recht in hem; maar de rechtvaardige zal door zijn geloof leven.

<span id="an_2:5">2:5</span> En ook dewijl hij trouwelooslijk handelt
bij den wijn, een trots man is, en in zijn woning niet blijft; die zijn
ziel wijd opendoet als het graf, en gelijk de dood is, die niet zat
wordt, en tot zich verzamelt al de heidenen, en vergadert tot zich alle
volken.

<span id="an_2:6">2:6</span> Zouden dan niet al dezelve van hem een
spreekwoord opnemen, en een uitlegging der raadselen van hem? En men zal
zeggen: Wee dien, die vermeerdert hetgeen het zijne niet is (hoe
lange!), en dien, die op zich laadt dik slijk.

<span id="an_2:7">2:7</span> Zullen niet onvoorziens opstaan, die u
bijten zullen, en ontwaken, die u zullen bewegen, en zult gij hun niet
tot plundering worden?

<span id="an_2:8">2:8</span> Omdat gij vele heidenen beroofd hebt, zo
zullen alle overgebleven volken u beroven; om het bloed der mensen, en
het geweld aan het land, de stad, en alle inwoners derzelve.

<span id="an_2:9">2:9</span> Wee dien, die met kwade gierigheid giert
voor zijn huis, opdat hij in de hoogte zijn nest stelle, om bevrijd te
zijn uit de hand des kwaads.

<span id="an_2:10">2:10</span> Gij hebt schaamte beraadslaagd voor uw
huis; uitroeiende vele volken, zo hebt gij gezondigd tegen uw ziel.

<span id="an_2:11">2:11</span> Want de steen uit den muur roept, en de
balk uit het hout antwoordt dien.

<span id="an_2:12">2:12</span> Wee dien, die de stad met bloed bouwt, en
die de stad met onrecht bevestigt!

<span id="an_2:13">2:13</span> Ziet, is het niet van den HEERE der
heirscharen, dat de volken arbeiden ten vure, en de lieden zich
vermoeien tevergeefs?

<span id="an_2:14">2:14</span> Want de aarde zal vervuld worden, dat zij
de heerlijkheid des HEEREN bekennen, gelijk de wateren den bodem der zee
bedekken.

<span id="an_2:15">2:15</span> Wee dien, die zijn naaste te drinken
geeft, gij, die uw wijnfles daarbij voegt, en ook dronken maakt, opdat
gij hun naaktheden aanschouwt.

<span id="an_2:16">2:16</span> Gij zult ook verzadigd worden met
schande, voor eer; drinkt gij ook, en ontbloot de voorhuid; de beker der
rechterhand des HEEREN zal zich tot u wenden, en er zal een schandelijk
uitbraaksel over uw heerlijkheid zijn.

<span id="an_2:17">2:17</span> Want het geweld, dat tegen Libanon begaan
is, zal u bedekken, en de verwoesting der beesten zal ze verschrikken,
om des bloeds wil der mensen, en des gewelds in het land, de stad en aan
alle inwoners derzelve.

<span id="an_2:18">2:18</span> Wat zal het gesneden beeld baten, dat
zijn formeerder het gesneden heeft? of het gegoten beeld, hetwelk een
leugenleraar is, dat de formeerder op zijn formeersel vertrouwt, als hij
stomme afgoden gemaakt heeft?

<span id="an_2:19">2:19</span> Wee dien, die tot het hout zegt: Word
wakker! en: Ontwaak! tot den zwijgenden steen. Zou het leren? Ziet, het
is met goud en zilver overtrokken, en er is gans geen geest in het
midden van hetzelve.

<span id="an_2:20">2:20</span> Maar de HEERE is in Zijn heiligen tempel.
Zwijg voor Zijn aangezicht, gij ganse aarde!

<span id="an_3:1">3:1</span> Een gebed van Habakuk, den profeet, op
Sjigjonoth.

<span id="an_3:2">3:2</span> HEERE! als ik Uw rede gehoord heb, heb ik
gevreesd; Uw werk, o HEERE! behoud dat in het leven in het midden der
jaren, maak het bekend in het midden der jaren; in den toorn gedenk des
ontfermens.

<span id="an_3:3">3:3</span> God kwam van Theman, en de Heilige van den
berg Paran. Sela. Zijn heerlijkheid bedekte de hemelen, en het aardrijk
was vol van Zijn lof.

<span id="an_3:4">3:4</span> En er was een glans als des lichts, Hij had
hoornen aan Zijn hand, en aldaar was Zijn sterkte verborgen.

<span id="an_3:5">3:5</span> Voor Zijn aangezicht ging de pestilentie,
en de vurige kool ging voor Zijn voeten henen.

<span id="an_3:6">3:6</span> Hij stond, en mat het land, Hij zag toe, en
maakte de heidenen los, en de gedurige bergen zijn verstrooid geworden;
de heuvelen der eeuwigheid hebben zich gebogen; de gangen der eeuw zijn
Zijne.

<span id="an_3:7">3:7</span> Ik zag de tenten van Kusan onder de
ijdelheid; de gordijnen des lands van Midian schudden.

<span id="an_3:8">3:8</span> Was de HEERE ontstoken tegen de rivieren?
Was Uw toorn tegen de rivieren, was Uw verbolgenheid tegen de zee, toen
Gij op Uw paarden reedt? Uw wagens waren heil.

<span id="an_3:9">3:9</span> De naakte grond werd ontbloot door Uw boog,
om de eden, aan de stammen gedaan door het woord. Sela. Gij hebt de
rivieren der aarde gekloofd.

<span id="an_3:10">3:10</span> De bergen zagen U, en leden smart; de
waterstroom ging door, de afgrond gaf zijn stem, hij hief zijn zijden op
in de hoogte.

<span id="an_3:11">3:11</span> De zon en de maan stonden stil in haar
woning; met het licht gingen Uw pijlen daarhenen, met glans Uw
bliksemende spies.

<span id="an_3:12">3:12</span> Met gramschap tradt Gij door het land,
met toorn dorstet Gij de heidenen.

<span id="an_3:13">3:13</span> Gij toogt uit tot verlossing Uws volks,
tot verlossing met Uw Gezalfde; Gij doorwonddet het hoofd van het huis
des goddelozen, ontblotende den grond tot den hals toe. Sela.

<span id="an_3:14">3:14</span> Gij doorboordet met zijn staven het hoofd
zijner dorplieden; zij hebben gestormd, om mij te verstrooien; die zich
verheugden, alsof zij de ellendigen in het verborgen zouden opeten.

<span id="an_3:15">3:15</span> Gij betradt met Uw paarden de zee; de
geweldige wateren werden een hoop.

<span id="an_3:16">3:16</span> Als ik het hoorde, zo werd mijn buik
beroerd; voor de stem hebben mijn lippen gebeefd; verrotting kwam in
mijn gebeente, en ik werd beroerd in mijn plaats. Zekerlijk, ik zal
rusten ten dage der benauwdheid, als hij optrekken zal tegen het volk,
dat hij het met benden aanvalle.

<span id="an_3:17">3:17</span> Alhoewel de vijgeboom niet bloeien zal,
en geen vrucht aan den wijnstok zijn zal, dat het werk des olijfbooms
liegen zal, en de velden geen spijze voortbrengen; dat men de kudde uit
de kooi afscheuren zal, en dat er geen rund in de stallingen wezen zal;

<span id="an_3:18">3:18</span> Zo zal ik nochtans in den HEERE van
vreugde opspringen, ik zal mij verheugen in den God mijns heils.

<span id="an_3:19">3:19</span> De Heere HEERE is mijn Sterkte; en Hij
zal mijn voeten maken als der hinden, en Hij zal mij doen treden op mijn
hoogten. Voor den opperzangmeester op mijn Neginoth.

------------------------------------------------------------------------

[Next: Zephaniah](zep.md)
