[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo3)  [Next](rev.md) 

------------------------------------------------------------------------

### Croatian Bible: Jude

<span id="an_1:1">1:1</span> Juda, sluga Isusa Krista, brat Jakovljev:
ljubljenima u Bogu, Ocu, čuvanima za Isusa Krista - pozvanima.

<span id="an_1:2">1:2</span> Obilovali milošću, mirom i ljubavlju!

<span id="an_1:3">1:3</span> Ljubljeni! Dok sam u svojoj brižljivosti
kanio pisati vam o našem zajedničkom spasenju, osjetio sam potrebu da
vas pismom potaknem da vojujete za vjeru koja je jednom zauvijek predana
svetima.

<span id="an_1:4">1:4</span> Jer ušuljali se neki, odavna već zapisani
za ovaj sud, bezbožnici koji milost Boga našega promeću u razuzdanost i
niječu jedinoga gospodara i Gospodina našega Isusa Krista.

<span id="an_1:5">1:5</span> Želim vas podsjetiti, premda jednom
zauvijek sve znate, kako je Gospodin izbavio narod iz Egipta, a zatim
uništio nevjerne.

<span id="an_1:6">1:6</span> I anđele, koji nisu čuvali svojeg
dostojanstva nego su ostavili svoje prebivalište, sačuvao je za sud
velikoga Dana, okovane u mraku vječnim okovima;

<span id="an_1:7">1:7</span> kao Sodoma i Gomora i okolni gradovi, koji
su se poput njih podali bludu i otišli za drugom pÓuti, stoje za
primjer, ispaštajući kaznu u vječnom ognju.

<span id="an_1:8">1:8</span> Uza sve to i ovi sanjari jednako skvrne
tijelo, zabacuju Veličanstvo, pogrđuju Slave.

<span id="an_1:9">1:9</span> Kad se Mihael arkanđeo s đavlom prepirao za
tijelo Mojsijevo, nije se usudio izreći pogrdan sud protiv njega, nego
reče: "Spriječio te Gospodin!"

<span id="an_1:10">1:10</span> A ovi pogrđuju ono što ne poznaju; a što
po naravi kao nerazumne životinje poznaju, u tom trunu.

<span id="an_1:11">1:11</span> Jao njima! Putom Kajinovim pođoše, i
zabludi se Bileamovoj za plaću podaše, i propadoše od pobune Korahove.

<span id="an_1:12">1:12</span> Oni su ljage na vašim agapama, bezobzirno
se s vama gosteći i napasajući se; oblaci bezvodni što ih vjetrovi
raznose, stabla besplodna u kasnoj jeseni, dvaput usahla, iskorijenjena,

<span id="an_1:13">1:13</span> bijesno morsko valovlje što ispjenjuje
svoje sramote, zvijezde lutalice kojima je spremljena crna tmina
dovijeka.

<span id="an_1:14">1:14</span> O njima prorokova sedmi od Adama, Henok:
"Gle, dođe Gospodin sa Desttisućama svojim

<span id="an_1:15">1:15</span> suditi svima i pokarati sve bezbožnike za
sva njihova bezbožna djela kojima bezbožno sagriješiše i za sve drzovite
riječi koje grešni bezbožnici izrekoše protiv njega."

<span id="an_1:16">1:16</span> To su rogoborni nezadovoljnici koji hode
putom svojih požuda, usta im zbore naduto, ulaguju se u lice radi
dobitka.

<span id="an_1:17">1:17</span> A vi, ljubljeni, sjetite se riječi što ih
prorekoše apostoli Gospodina našega Isusa Krista.

<span id="an_1:18">1:18</span> Oni vam govorahu: "U posljednje će
vrijeme biti podrugljivaca koji će se povoditi za bezbožnim požudama
svojim."

<span id="an_1:19">1:19</span> To su sijači razdora, sjetilnici koji
nemaju Duha.

<span id="an_1:20">1:20</span> A vi, ljubljeni, naziđujte se na
presvetoj vjeri svojoj moleći se u Duhu Svetom,

<span id="an_1:21">1:21</span> uščuvajte se u ljubavi Božjoj, iščekujući
milosrđe Gospodina našega Isusa Krista za vječni život.

<span id="an_1:22">1:22</span> I jedne, svadljivce, karajte,

<span id="an_1:23">1:23</span> druge spasavajte otimajući ih ognju,
trećima se pak smilujte sa strahom, mrzeći i haljinu puti okaljanu.

<span id="an_1:24">1:24</span> Onomu koji vas može očuvati od pada i
besprijekorne postaviti pred svoju Slavu u klicanju -

<span id="an_1:25">1:25</span> jedinomu Bogu, Spasitelju našemu, po
Isusu Kristu, Gospodinu našemu: slava, veličanstvo, vlast i moć i prije
svakoga vijeka, i sada, i u sve vijeke. Amen.

------------------------------------------------------------------------

[Next: Revelation](rev.md)
