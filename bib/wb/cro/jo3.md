[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Croatian Bible: 3 John

<span id="an_1:1">1:1</span> Starješina ljubljenom Gaju koga ljubim u
Istini.

<span id="an_1:2">1:2</span> Ljubljeni! Želim ti u svemu dobro i da
budeš zdrav, kao što je dobro tvojoj duši.

<span id="an_1:3">1:3</span> Veoma se obradovah kada dođoše braća i
posvjedočiše za tvoju istinu: kako ti živiš po Istini.

<span id="an_1:4">1:4</span> Čuti da moja djeca po Istini žive! - nema
mi veće radosti od toga.

<span id="an_1:5">1:5</span> Ljubljeni, pravi si vjernik u svemu što
činiš za braću, i to za došljake.

<span id="an_1:6">1:6</span> Oni posvjedočiše tvoju ljubav pred Crkvom i
dobro ćeš učiniti ako ih ispratiš Boga dostojno.

<span id="an_1:7">1:7</span> Jer poradi Imena iziđoše i ne primaju ništa
od pogana.

<span id="an_1:8">1:8</span> Mi smo dakle dužni takve primati da budemo
suradnici Istine.

<span id="an_1:9">1:9</span> Pisao sam nešto Crkvi: ali Diotref, koji
hoće da bude prvi među njima, ne prima nas.

<span id="an_1:10">1:10</span> Zato ako dođem, spočitnut ću mu djela
koja čini naklapajući zlobne riječi o nama. Ni to mu nije dosta, nego ne
prima braće, a onima koji bi to htjeli, brani i izgoni ih iz Crkve.

<span id="an_1:11">1:11</span> Ljubljeni! Ne nasljeduj zlo, nego dobro.
Tko dobro čini, od Boga je; tko zlo čini, nije vidio Boga.

<span id="an_1:12">1:12</span> Za Demetrija svjedoče svi, i sama Istina,
a i mi svjedočimo. A znaš da je naše svjedočanstvo istinito.

<span id="an_1:13">1:13</span> Mnogo bih ti imao pisati, ali neću da ti
pišem crnilom i perom.

<span id="an_1:14">1:14</span> Nadam se da ću te uskoro vidjeti pa ćemo
iz usta u usta govoriti.

<span id="an_1:15">1:15</span> Mir tebi! Pozdravljaju te prijatelji.
Pozdravi prijatelje poimence.

------------------------------------------------------------------------

[Next: Jude](jde.md)
