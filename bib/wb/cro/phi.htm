<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Philippians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="eph.htm">Previous</A>&nbsp;
<A HREF="col.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Philippians</h3> 
<p><A NAME="an_1:1">1:1</A>&nbsp;Pavao i Timotej, sluge Krista Isusa, svima svetima u Kristu  Isusu koji su u Filipima, s nadglednicima i poslu&#382;iteljima. </p> 
<p><A NAME="an_1:2">1:2</A>&nbsp;Milost  vam i mir od Boga, Oca na&#353;ega, i Gospodina Isusa Krista!</p> 
<p><A NAME="an_1:3">1:3</A>&nbsp;Zahvaljujem Bogu svomu kad vas se god sjetim. </p> 
<p><A NAME="an_1:4">1:4</A>&nbsp;Uvijek  se u svakoj svojoj molitvi za vas s rado&#353;&#263;u molim </p> 
<p><A NAME="an_1:5">1:5</A>&nbsp;zbog va&#353;eg  udjela u evan&#273;elju od onoga prvog dana sve do sada - </p> 
<p><A NAME="an_1:6">1:6</A>&nbsp;uvjeren  u ovo: Onaj koji otpo&#269;e u vama dobro djelo, dovr&#353;it &#263;e ga do  Dana Krista Isusa. </p> 
<p><A NAME="an_1:7">1:7</A>&nbsp;I pravo je da tako osje&#263;am o svima vama!  Ta ja vas nosim u srcu jer u okovima mojim i u obrani i utvr&#273;ivanju  evan&#273;elja svi ste vi suzajedni&#269;ari moje milosti. </p> 
<p><A NAME="an_1:8">1:8</A>&nbsp;Bog mi je  doista svjedok koliko &#382;udim za svima vama srcem Isusa Krista! </p> 
<p><A NAME="an_1:9">1:9</A>&nbsp;I molim za ovo: da ljubav va&#353;a sve vi&#353;e i vi&#353;e raste u spoznanju  i potpunu pronicanju </p> 
<p><A NAME="an_1:10">1:10</A>&nbsp;te mognete prosuditi &#353;to je najbolje  da budete &#269;isti i besprijekorni za Dan Kristov, </p> 
<p><A NAME="an_1:11">1:11</A>&nbsp;puni ploda  pravednosti po Isusu Kristu - na slavu i hvalu Bo&#382;ju.</p> 
<p><A NAME="an_1:12">1:12</A>&nbsp;A ho&#263;u da znate, bra&#263;o: ovaj se moj udes pa&#269;e okrenuo  u napredovanje evan&#273;elja </p> 
<p><A NAME="an_1:13">1:13</A>&nbsp;tako da se moji okovi u Kristu razglasi&#353;e  u svem pretoriju i me&#273;u svima drugima, </p> 
<p><A NAME="an_1:14">1:14</A>&nbsp;a ve&#263;ina bra&#263;e u Gospodinu, ohrabrena mojim okovima, jo&#353; se vi&#353;e usu&#273;uje neustra&#353;ivo zboriti  Rije&#269;. </p> 
<p><A NAME="an_1:15">1:15</A>&nbsp;Neki, istina, propovijedaju Krista iz zavisti i nadmetanja, a neki iz dobre volje: </p> 
<p><A NAME="an_1:16">1:16</A>&nbsp;ovi iz ljubavi jer znaju da sam ovdje  za obranu evan&#273;elja; </p> 
<p><A NAME="an_1:17">1:17</A>&nbsp;oni pak Krista navje&#353;&#263;uju iz suparni&#353;tva, neiskreno - misle&#263;i da &#263;e tako ote&#382;ati nevolju mojih okova. </p> 
<p><A NAME="an_1:18">1:18</A>&nbsp;Pa &#353;to onda? Samo se na svaki na&#269;in, bilo himbeno, bilo istinito, Krist navje&#353;&#263;uje. I tome se radujem, a i radovat &#263;u se. </p> 
<p><A NAME="an_1:19">1:19</A>&nbsp;Jer  znadem: po va&#353;oj molitvi i pomo&#263;i Duha Isusa Krista to &#263;e  mi biti na spasenje, </p> 
<p><A NAME="an_1:20">1:20</A>&nbsp;kako &#382;eljno i o&#269;ekujem i nadam se  da se ni zbog &#269;ega ne&#263;u smesti, nego da &#263;e se mojom posvema&#353;njom  odva&#382;no&#353;&#263;u - kako uvijek tako i sada - Krist uzveli&#269;ati u mome  tijelu, bilo &#382;ivotom, bilo smr&#263;u. </p> 
<p><A NAME="an_1:21">1:21</A>&nbsp;Ta meni je &#382;ivjeti Krist, a umrijeti dobitak! </p> 
<p><A NAME="an_1:22">1:22</A>&nbsp;A ako mi &#382;ivjeti u tijelu omogu&#263;uje  plodno djelovanje, &#353;to da odaberem? Ne znam! </p> 
<p><A NAME="an_1:23">1:23</A>&nbsp;Pritije&#353;njen  sam od ovoga dvoga: &#382;elja mi je oti&#263;i i s Kristom biti jer to  je mnogo, mnogo bolje; </p> 
<p><A NAME="an_1:24">1:24</A>&nbsp;ali ostati u tijelu potrebnije je  poradi vas. </p> 
<p><A NAME="an_1:25">1:25</A>&nbsp;U to uvjeren, znam da &#263;u ostati i biti uz vas  sve, za va&#353; napredak i na radost vjere, </p> 
<p><A NAME="an_1:26">1:26</A>&nbsp;da ponos va&#353; mnome  poraste u Kristu Isusu kad opet do&#273;em k vama.</p> 
<p><A NAME="an_1:27">1:27</A>&nbsp;Samo se pona&#353;ajte dostojno evan&#273;elja Kristova, pa - do&#353;ao  ja i vidio vas ili nenazo&#269;an slu&#353;ao &#353;to je s vama - da mogu utvrditi  kako ste postojani u jednome duhu i jednodu&#353;no se zajedni&#269;ki  borite za evan&#273;eosku vjeru </p> 
<p><A NAME="an_1:28">1:28</A>&nbsp;ne pla&#353;e&#263;i se ni u &#269;emu protivnika.  To je njima najava njihove propasti, a va&#353;ega spasenja, i to  od Boga. </p> 
<p><A NAME="an_1:29">1:29</A>&nbsp;Jer vama je dana milost: "za Krista", ne samo u  njega vjerovati nego za njega i trpjeti, </p> 
<p><A NAME="an_1:30">1:30</A>&nbsp;isti boj biju&#263;i  koji na meni vidjeste i sada o meni &#269;ujete.</p> 
<p><A NAME="an_2:1">2:1</A>&nbsp;Ima li dakle u Kristu kakve utjehe, ima li kakva ljubazna bodrenja, ima li kakva zajedni&#353;tva Duha, ima li kakva srca i samilosti,</p> 
<p><A NAME="an_2:2">2:2</A>&nbsp;ispunite me rado&#353;&#263;u: slo&#382;ni budite, istu ljubav njegujte, jednodu&#353;ni, jedne misli budite; </p> 
<p><A NAME="an_2:3">2:3</A>&nbsp;nikakvo suparni&#353;tvo ni umi&#353;ljenost, nego - u poniznosti jedni druge smatrajte vi&#353;ima od sebe; </p> 
<p><A NAME="an_2:4">2:4</A>&nbsp;ne  starajte se samo svaki za svoje, nego i za ono &#353;to se ti&#269;e drugih! </p> 
<p><A NAME="an_2:5">2:5</A>&nbsp;Neka u vama bude isto mi&#353;ljenje kao i u Kristu Isusu:</p> 
<p><A NAME="an_2:6">2:6</A>&nbsp;On, trajni lik Bo&#382;ji, nije se kao plijena dr&#382;ao svoje jednakosti s Bogom,</p> 
<p><A NAME="an_2:7">2:7</A>&nbsp;nego sam sebe "oplijeni" uzev&#353;i lik sluge, postav&#353;i ljudima sli&#269;an; obli&#269;jem &#269;ovjeku nalik,</p> 
<p><A NAME="an_2:8">2:8</A>&nbsp;ponizi sam sebe, poslu&#353;an do smrti, smrti na kri&#382;u.</p> 
<p><A NAME="an_2:9">2:9</A>&nbsp;Zato Bog njega preuzvisi i darova mu ime, ime nad svakim imenom,</p> 
<p><A NAME="an_2:10">2:10</A>&nbsp;da se na ime Isusovo prigne svako koljeno nebesnika, zemnika i podzemnika. </p> 
<p><A NAME="an_2:11">2:11</A>&nbsp;I svaki &#263;e jezik priznati: "Isus Krist jest Gospodin!" - na slavu Boga Oca.</p> 
<p><A NAME="an_2:12">2:12</A>&nbsp;Tako, ljubljeni moji, poslu&#353;ni kako uvijek bijaste, ne  samo kao ono za moje nazo&#269;nosti nego mnogo vi&#353;e sada, za moje  nenazo&#269;nosti, sa strahom i trepetom radite oko svoga spasenja! </p> 
<p><A NAME="an_2:13">2:13</A>&nbsp;Da, Bog u svojoj dobrohotnosti izvodi u vama i htjeti i djelovati. </p> 
<p><A NAME="an_2:14">2:14</A>&nbsp;Sve &#269;inite bez mrmljanja i oklijevanja </p> 
<p><A NAME="an_2:15">2:15</A>&nbsp;da budete besprijekorni  i &#269;isti, djeca Bo&#382;ja neporo&#269;na posred poroda  izopa&#269;ena i lukava u kojem svijetlite kao svjetlila u svijetu </p> 
<p><A NAME="an_2:16">2:16</A>&nbsp;dr&#382;e&#263;i rije&#269; &#381;ivota meni na ponos za Dan Kristov, &#353;to nisam  zaludu tr&#269;ao niti se zaludu trudio. </p> 
<p><A NAME="an_2:17">2:17</A>&nbsp;Naprotiv, ako  se ja i izlijevam za &#382;rtvu i bogoslu&#382;je, za vjeru va&#353;u, radostan  sam i radujem se sa svima vama. </p> 
<p><A NAME="an_2:18">2:18</A>&nbsp;A tako i vi budite radosni  i radujte se sa mnom.</p> 
<p><A NAME="an_2:19">2:19</A>&nbsp;Nadam se u Gospodinu Isusu da &#263;u vam uskoro poslati Timoteja  da mi odlane kad saznam &#353;to je s vama. </p> 
<p><A NAME="an_2:20">2:20</A>&nbsp;Nikoga doista nemam  tako srodne du&#353;e tko bi se kao on svojski za vas pobrinuo </p> 
<p><A NAME="an_2:21">2:21</A>&nbsp;jer  svi tra&#382;e svoje, a ne ono &#353;to je Isusa Krista. </p> 
<p><A NAME="an_2:22">2:22</A>&nbsp;A proku&#353;anost  vam je njegova poznata: kao dijete s ocem slu&#382;io je sa mnom evan&#273;elju. </p> 
<p><A NAME="an_2:23">2:23</A>&nbsp;Njega se dakle nadam poslati tek &#353;to razvidim &#353;to je sa mnom. </p> 
<p><A NAME="an_2:24">2:24</A>&nbsp;A uvjeren sam u Gospodinu da &#263;u i sam uskoro do&#263;i.</p> 
<p><A NAME="an_2:25">2:25</A>&nbsp;Smatrao sam potrebnim poslati k vama Epafrodita, brata, suradnika i suborca moga kojega ste poslali da mi poslu&#382;uje  u potrebi. </p> 
<p><A NAME="an_2:26">2:26</A>&nbsp;Jer je &#269;eznuo za svima vama i bio zabrinut &#353;to  ste saznali da je obolio. </p> 
<p><A NAME="an_2:27">2:27</A>&nbsp;I doista je gotovo na smrt bio  obolio, ali Bog mu se smilovao, ne samo njemu nego i meni, da  me ne zadesi &#382;alost na &#382;alost. </p> 
<p><A NAME="an_2:28">2:28</A>&nbsp;Br&#382;e ga dakle poslah da se, po&#353;to ga vidite, opet obradujete, i ja da budem manje &#382;alostan. </p> 
<p><A NAME="an_2:29">2:29</A>&nbsp;Primite ga dakle u Gospodinu sa svom radosti i po&#353;tujte takve </p> 
<p><A NAME="an_2:30">2:30</A>&nbsp;jer se za djelo Kristovo smrti sasvim pribli&#382;io, &#382;ivotnoj  se pogibli izlo&#382;io da nadopuni ono u &#269;emu me vi ne mogoste poslu&#382;iti.</p> 
<p><A NAME="an_3:1">3:1</A>&nbsp;Uostalom, bra&#263;o moja, radujte se u Gospodinu! Pisati vam jedno  te isto meni nije dosadno, a za vas je sigurnije. </p> 
<p><A NAME="an_3:2">3:2</A>&nbsp;&#268;uvajte  se tih pasa, &#269;uvajte se tih opakih radnika, &#269;uvajte se te osaka&#263;enosti! </p> 
<p><A NAME="an_3:3">3:3</A>&nbsp;Jer mi smo obrezanje, mi koji u Duhu Bo&#382;jemu obavljamo bogoslu&#382;je  i di&#269;imo se Kristom Isusom, a ne pouzdajemo se u tijelo, </p> 
<p><A NAME="an_3:4">3:4</A>&nbsp;iako  bih se ja mogao pouzdati i u tijelo. Smatra li tko drugi da se  mo&#382;e uzdati u tijelo, ja jo&#353; vi&#353;e: </p> 
<p><A NAME="an_3:5">3:5</A>&nbsp;obrezan osmog dana, od  roda sam Izraelova, plemena Benjaminova, Hebrej od Hebreja; po  Zakonu farizej, </p> 
<p><A NAME="an_3:6">3:6</A>&nbsp;po revnosti progonitelj Crkve, po pravednosti  zakonskoj besprijekoran. </p> 
<p><A NAME="an_3:7">3:7</A>&nbsp;Ali &#353;to mi god bija&#353;e dobitak, to  poradi Krista smatram gubitkom. </p> 
<p><A NAME="an_3:8">3:8</A>&nbsp;&#352;tovi&#353;e, &#269;ak sve gubitkom  smatram zbog onoga najizvrsnijeg, zbog spoznanja Isusa Krista, Gospodina mojega, radi kojega sve izgubih i otpadom smatram:  da Krista steknem </p> 
<p><A NAME="an_3:9">3:9</A>&nbsp;i u njemu se na&#273;em - ne svojom pravedno&#353;&#263;u, onom od Zakona, nego pravedno&#353;&#263;u po vjeri u Krista, onom od  Boga, na vjeri utemeljenoj - </p> 
<p><A NAME="an_3:10">3:10</A>&nbsp;da upoznam njega i snagu uskrsnu&#263;a  njegova i zajedni&#353;tvo u patnjama njegovim, </p> 
<p><A NAME="an_3:11">3:11</A>&nbsp;ne bih li kako, suobli&#269;en smrti njegovoj, prispio k uskrsnu&#263;u od mrtvih. </p> 
<p><A NAME="an_3:12">3:12</A>&nbsp;Ne  kao da sam ve&#263; postigao ili dopro do savr&#353;enstva, nego - hitim  ne bih li kako dohvatio jer sam i zahva&#263;en od Krista. </p> 
<p><A NAME="an_3:13">3:13</A>&nbsp;Bra&#263;o, ja nipo&#353;to ne smatram da sam ve&#263; dohvatio. Jedno samo: &#353;to je  za mnom, zaboravljam, za onim &#353;to je preda mnom, pre&#382;em, </p> 
<p><A NAME="an_3:14">3:14</A>&nbsp;k  cilju hitim, k nagradi vi&#353;njeg poziva Bo&#382;jeg u Kristu Isusu. </p> 
<p><A NAME="an_3:15">3:15</A>&nbsp;Koji smo god zreli, ovako mislimo! I ako &#353;to druk&#269;ije mislite, Bog &#263;e vam ovako objaviti. </p> 
<p><A NAME="an_3:16">3:16</A>&nbsp;Samo, dr&#382;imo se onoga do &#269;ega  smo stigli!</p> 
<p><A NAME="an_3:17">3:17</A>&nbsp;Bra&#263;o! Nasljedovatelji moji budite i promatrajte one  koji &#382;ive po uzoru koji imate u nama. </p> 
<p><A NAME="an_3:18">3:18</A>&nbsp;Jer &#269;esto sam vam govorio, a sada i pla&#269;u&#263;i govorim: mnogi &#382;ive kao neprijatelji kri&#382;a  Kristova. </p> 
<p><A NAME="an_3:19">3:19</A>&nbsp;Svr&#353;etak im je propast, bog im je trbuh, slava  u sramoti - jer misle na zemaljsko. </p> 
<p><A NAME="an_3:20">3:20</A>&nbsp;Na&#353;a je pak domovina  na nebesima, odakle i&#353;&#269;ekujemo Spasitelja, Gospodina na&#353;ega Isusa  Krista: </p> 
<p><A NAME="an_3:21">3:21</A>&nbsp;snagom kojom ima mo&#263; sve sebi podlo&#382;iti on &#263;e preobraziti  ovo na&#353;e bijedno tijelo i suobli&#269;iti ga tijelu svomu slavnomu.</p> 
<p><A NAME="an_4:1">4:1</A>&nbsp;Stoga, bra&#263;o moja ljubljena i &#382;eljkovana, radosti moja i vijen&#269;e  moj, tako - &#269;vrsto stojte u Gospodinu.</p> 
<p><A NAME="an_4:2">4:2</A>&nbsp;Evodiju zaklinjem, i Sintihu zaklinjem da budu slo&#382;ne  u Gospodinu. </p> 
<p><A NAME="an_4:3">4:3</A>&nbsp;Da, molim i tebe, &#269;estiti dru&#382;e, poma&#382;i im jer  su se one u evan&#273;elju borile zajedno sa mnom, i s Klementom i  ostalim mojim suradnicima, kojih su imena u knjizi &#381;ivota.</p> 
<p><A NAME="an_4:4">4:4</A>&nbsp;Radujte se u Gospodinu uvijek! Ponavljam: radujte se! </p> 
<p><A NAME="an_4:5">4:5</A>&nbsp;Blagost va&#353;a neka je znana svim ljudima! Gospodin je blizu! </p> 
<p><A NAME="an_4:6">4:6</A>&nbsp;Ne budite zabrinuti ni za &#353;to, nego u svemu - molitvom i pro&#353;njom, sa zahvaljivanjem - o&#269;itujte svoje molbe Bogu. </p> 
<p><A NAME="an_4:7">4:7</A>&nbsp;I mir Bo&#382;ji  koji je iznad svakog razuma &#269;uvat &#263;e srca va&#353;a i va&#353;e misli u  Kristu Isusu.</p> 
<p><A NAME="an_4:8">4:8</A>&nbsp;Uostalom, bra&#263;o, &#353;to je god istinito, &#353;to god &#269;asno, &#353;to  god pravedno, &#353;to god &#269;isto, &#353;to god ljubazno, &#353;to god hvalevrijedno;  je li &#353;to krepost, je li &#353;to pohvala - to nek vam je na srcu! </p> 
<p><A NAME="an_4:9">4:9</A>&nbsp;&#352;to ste nau&#269;ili, i primili, i &#269;uli, i vidjeli na meni - to  &#269;inite i Bog mira bit &#263;e s vama!</p> 
<p><A NAME="an_4:10">4:10</A>&nbsp;Uvelike se obradovah u Gospodinu &#353;to ste napokon procvali  te mislite na me; mislili ste i prije, ali niste imali prigode. </p> 
<p><A NAME="an_4:11">4:11</A>&nbsp;Govorim to ne zbog oskudice, ta nau&#269;en sam u svakoj prigodi  biti zadovoljan. </p> 
<p><A NAME="an_4:12">4:12</A>&nbsp;Znam i oskudijevati, znam i obilovati! Na  sve sam i na sva&#353;ta navikao: i sit biti i gladovati, i obilovati  i oskudijevati. </p> 
<p><A NAME="an_4:13">4:13</A>&nbsp;Sve mogu u Onome koji me ja&#269;a! </p> 
<p><A NAME="an_4:14">4:14</A>&nbsp;Ipak,  lijepo je od vas &#353;to sa mnom podijeliste moju nevolju. </p> 
<p><A NAME="an_4:15">4:15</A>&nbsp;A  i vi, Filipljani, znate: u po&#269;etku evan&#273;elja, kad otputovah iz  Makedonije, nijedna mi se Crkva nije pridru&#382;ila u pogledu izdataka  i primitaka, doli vi jedini. </p> 
<p><A NAME="an_4:16">4:16</A>&nbsp;&#268;ak ste mi i u Solun i jednom, i dvaput, za potrebe poslali. </p> 
<p><A NAME="an_4:17">4:17</A>&nbsp;Ne, ne tra&#382;im dara; tra&#382;im  samo plod izobilan u va&#353;u korist. </p> 
<p><A NAME="an_4:18">4:18</A>&nbsp;Imam svega i u izobilju;  namiren sam otkad po Epafroditu primih ono od vas, miris ugodan, &#382;rtvu milu, ugodnu Bogu. </p> 
<p><A NAME="an_4:19">4:19</A>&nbsp;A Bog moj ispunit &#263;e svaku  va&#353;u potrebu po bogatstvu svome, veli&#269;anstveno, u Kristu Isusu. </p> 
<p><A NAME="an_4:20">4:20</A>&nbsp;Bogu pak, Ocu na&#353;emu, slava u vijeke vjekova! Amen.</p> 
<p><A NAME="an_4:21">4:21</A>&nbsp;Pozdravite svakoga svetog u Kristu Isusu. Pozdravljaju  vas bra&#263;a koja su sa mnom. </p> 
<p><A NAME="an_4:22">4:22</A>&nbsp;Pozdravljaju vas svi sveti, ponajpa&#269;e  oni iz careva dvora.</p> 
<p><A NAME="an_4:23">4:23</A>&nbsp;Milost Gospodina Isusa Krista s duhom va&#353;im!</p> 
<p><HR>
<CENTER>
<A HREF="col.htm">Next: Colossians</A></CENTER>
</BODY>
</HTML>
