[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo1)  [Next](jo3.md) 

------------------------------------------------------------------------

### Croatian Bible: 2 John

<span id="an_1:1">1:1</span> Starješina izabranoj Gospođi i djeci
njezinoj koju ja ljubim u Istini - a ne samo ja nego i svi koji upoznaše
Istinu -

<span id="an_1:2">1:2</span> radi Istine koja ostaje u nama i bit će s
nama dovijeka.

<span id="an_1:3">1:3</span> Bila s nama milost, milosrđe i mir od Boga
Oca i od Sina Očeva Isusa Krista u istini i ljubavi!

<span id="an_1:4">1:4</span> Obradovah se veoma što sam među tvojom
djecom našao takve koji hode u istini, kao što primismo zapovijed od
Oca.

<span id="an_1:5">1:5</span> I sada te molim, Gospođo, ne kao da ti novu
zapovijed pišem, nego onu koju smo imali od početka: da ljubimo jedni
druge.

<span id="an_1:6">1:6</span> A ovo je ta ljubav: da živimo po
zapovijedima njegovim. To je zapovijed, kao što čuste od početka, da u
njoj živite.

<span id="an_1:7">1:7</span> Jer iziđoše na svijet mnogi zavodnici koji
ne ispovijedaju Isusa Krista koji dolazi u tijelu. To je zavodnik i
Antikrist.

<span id="an_1:8">1:8</span> Čuvajte se da ne izgubite što ste stekli,
nego da primite potpunu plaću.

<span id="an_1:9">1:9</span> Tko god pretjera i ne ostane u nauku
Kristovu, nema Boga. Tko ostaje u nauku, ima i Oca i Sina.

<span id="an_1:10">1:10</span> Ako tko dolazi k vama i ne donosi tog
nauka, ne primajte ga u kuću i ne pozdravljajte ga.

<span id="an_1:11">1:11</span> Jer tko ga pozdravlja, sudjeluje u
njegovim zlim djelima.

<span id="an_1:12">1:12</span> Mnogo bih vam imao pisati, ali ne htjedoh
na papiru i crnilom, nego se nadam da ću doći k vama i iz usta u usta
govoriti da radost vaša bude potpuna.

<span id="an_1:13">1:13</span> Pozdravljaju te djeca tvoje izabrane
sestre.

------------------------------------------------------------------------

[Next: 3 John](jo3.md)
