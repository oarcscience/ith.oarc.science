<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Titus</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti2.htm">Previous</A>&nbsp;
<A HREF="plm.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Titus</h3> 
<p><A NAME="an_1:1">1:1</A>&nbsp;Pavao, sluga Bo&#382;ji i apostol Isusa Krista poradi vjere izabranika  Bo&#382;jih i spoznanja istine usmjerene k pobo&#382;nosti </p> 
<p><A NAME="an_1:2">1:2</A>&nbsp;u nadi &#382;ivota  vje&#269;noga &#353;to ga, prije vremena vjekovje&#269;nih, obe&#263;a Bog, On koji  ne la&#382;e, </p> 
<p><A NAME="an_1:3">1:3</A>&nbsp;a u svoje doba o&#269;itova rije&#269; svoju u propovijedanju  koje je meni povjereno po odredbi Spasitelja na&#353;ega, Boga: </p> 
<p><A NAME="an_1:4">1:4</A>&nbsp;Titu, pravomu sinu po zajedni&#269;koj vjeri, milost i mir od Boga i Krista  Isusa, Spasitelja na&#353;ega!</p> 
<p><A NAME="an_1:5">1:5</A>&nbsp;Poradi toga ostavih te na Kreti da uredi&#353; preostalo te  po gradovima postavi&#353; starje&#353;ine kako sam ti ja odredio: </p> 
<p><A NAME="an_1:6">1:6</A>&nbsp;je  li tko besprigovoran, jedne &#382;ene mu&#382;, jesu li mu djeca vjernici  i ne pod optu&#382;bom raskala&#353;enosti ili nepokorna... </p> 
<p><A NAME="an_1:7">1:7</A>&nbsp;Jer nadstojnik  kao Bo&#382;ji upravitelj treba da bude besprigovoran: ne samo&#382;iv, ne jedljiv, ne vinu sklon, ni nasilju, ni prljavu dobitku, </p> 
<p><A NAME="an_1:8">1:8</A>&nbsp;nego  gostoljubiv, ljubitelj dobra, razuman, pravedan, svet, uzdr&#382;ljiv,</p> 
<p><A NAME="an_1:9">1:9</A>&nbsp;priljubljen uz vjerodostojnu rije&#269; nauka da mo&#382;e i hrabriti  u zdravom nauku i uvjeravati protivnike.</p> 
<p><A NAME="an_1:10">1:10</A>&nbsp;Jer mnogi su nepokorni, praznorje&#269;ni i zavodnici, ponajpa&#269;e  oni iz obrezanja. </p> 
<p><A NAME="an_1:11">1:11</A>&nbsp;Njima treba za&#269;epiti usta jer cijele domove  prevra&#263;aju nau&#269;avaju&#263;i &#353;to ne bi smjeli, i to poradi prljava  dobitka. </p> 
<p><A NAME="an_1:12">1:12</A>&nbsp;Re&#269;e netko od njih, njihov vlastiti prorok: "Kre&#263;ani  uvijek la&#353;ci, opake zvijeri, trbusi dangubni."</p> 
<p><A NAME="an_1:13">1:13</A>&nbsp;Svjedo&#269;anstvo je to istinito. Zato ih karaj o&#353;tro da  budu zdravi u vjeri, </p> 
<p><A NAME="an_1:14">1:14</A>&nbsp;da ne prianjaju uza &#382;idovske bajke i  propise ljudi koji se odvra&#263;aju od istine.</p> 
<p><A NAME="an_1:15">1:15</A>&nbsp;Sve je &#269;isto &#269;istima; okaljanima pak i nevjernima ni&#353;ta  &#269;isto, nego su im okaljani i razum i savjest. </p> 
<p><A NAME="an_1:16">1:16</A>&nbsp;Ispovijedaju  da Boga poznaju, ali djelima ga nije&#269;u - odvratni, neposlu&#353;ni  i za koje god dobro djelo nepodesni.</p> 
<p><A NAME="an_2:1">2:1</A>&nbsp;Ti, naprotiv, govori &#353;to se prili&#269;i zdravu nauku: </p> 
<p><A NAME="an_2:2">2:2</A>&nbsp;starci  da budu trijezni, ozbiljni, razumni, zdrave vjere, ljubavi, postojanosti; </p> 
<p><A NAME="an_2:3">2:3</A>&nbsp;starice isto tako - vladanja kakvo dolikuje svetima: ne klevetnice, ne ropkinje mnogog vina, nego u&#269;iteljice dobra </p> 
<p><A NAME="an_2:4">2:4</A>&nbsp;da urazumljuju  mla&#273;e neka ljube svoje mu&#382;eve, djecu, </p> 
<p><A NAME="an_2:5">2:5</A>&nbsp;neka budu razumne, &#269;iste, ku&#263;evne, dobre, podlo&#382;ne svojim mu&#382;evima da se rije&#269; Bo&#382;ja ne  bi pogr&#273;ivala.</p> 
<p><A NAME="an_2:6">2:6</A>&nbsp;Mladi&#263;e isto tako poti&#269;i da budu razumni. </p> 
<p><A NAME="an_2:7">2:7</A>&nbsp;U svemu se  poka&#382;i uzorom dobrih djela: u pou&#269;avanju - nepokvarljivost, ozbiljnost,</p> 
<p><A NAME="an_2:8">2:8</A>&nbsp;rije&#269; zdrava, besprigovorna da se onaj nasuprot postidi nemaju&#263;i  o nama re&#263;i ni&#353;ta zlo.</p> 
<p><A NAME="an_2:9">2:9</A>&nbsp;Robovi neka se svojim gospodarima u svemu podla&#382;u, uga&#273;aju  im, ne proturje&#269;e, </p> 
<p><A NAME="an_2:10">2:10</A>&nbsp;ne pronevjeruju, nego neka im iskazuju  svaku dobru vjernost da u svemu budu ures nauku Spasitelja na&#353;ega, Boga.</p> 
<p><A NAME="an_2:11">2:11</A>&nbsp;Pojavila se doista milost Bo&#382;ja, spasiteljica svih ljudi; </p> 
<p><A NAME="an_2:12">2:12</A>&nbsp;odgojila nas da se odreknemo bezbo&#382;nosti i svjetovnih po&#382;uda  te razumno, pravedno i pobo&#382;no &#382;ivimo u sada&#353;njem svijetu, </p> 
<p><A NAME="an_2:13">2:13</A>&nbsp;i&#353;&#269;ekuju&#263;i  bla&#382;enu nadu i pojavak slave velikoga Boga i Spasitelja na&#353;ega  Isusa Krista. </p> 
<p><A NAME="an_2:14">2:14</A>&nbsp;On sebe dade za nas da nas otkupi od svakoga  bezakonja i o&#269;isti sebi Narod izabrani koji revnuje oko dobrih  djela. </p> 
<p><A NAME="an_2:15">2:15</A>&nbsp;To govori, zapovijedaj, karaj sa svom vla&#353;&#263;u. Nitko neka  te ne prezire.</p> 
<p><A NAME="an_3:1">3:1</A>&nbsp;Podsje&#263;aj ih da se podla&#382;u poglavarstvima, vlastima, da slu&#353;aju, da budu spremni na svako dobro djelo, </p> 
<p><A NAME="an_3:2">3:2</A>&nbsp;nikoga da ne pogr&#273;uju, da budu neratoborni, popustljivi, da o&#269;ituju svaku blagost prema  svim ljudima. </p> 
<p><A NAME="an_3:3">3:3</A>&nbsp;Jer i mi neko&#263; bijasmo nerazumni, nepokorni, lutalice, robovi raznih po&#382;uda i naslada, &#382;ivjeli smo u zlu  i zavisti, odvratni bili, mrzili jedni druge.</p> 
<p><A NAME="an_3:4">3:4</A>&nbsp;Ali kad se pojavila dobrostivost i &#269;ovjekoljublje Spasitelja  na&#353;ega, Boga, </p> 
<p><A NAME="an_3:5">3:5</A>&nbsp;on nas spasi ne po djelima &#353;to ih u pravednosti  mi u&#269;inismo, nego po svojem milosr&#273;u: kupelji novoga ro&#273;enja  i obnavljanja po Duhu Svetom </p> 
<p><A NAME="an_3:6">3:6</A>&nbsp;koga bogato izli na nas po Isusu  Kristu, Spasitelju na&#353;emu, </p> 
<p><A NAME="an_3:7">3:7</A>&nbsp;da opravdani njegovom milo&#353;&#263;u budemo, po nadi, ba&#353;tinici &#382;ivota vje&#269;noga.</p> 
<p><A NAME="an_3:8">3:8</A>&nbsp;Vjerodostojna je ovo rije&#269; i ho&#263;u da to uporno tvrdi&#353;  te da oni koji su povjerovali Bogu uznastoje prednja&#269;iti dobrim  djelima. To je dobro i korisno ljudima.</p> 
<p><A NAME="an_3:9">3:9</A>&nbsp;A ludih se raspra, i rodoslovlja, i sva&#273;a, i sukoba zakonskih  kloni: beskorisni su i isprazni. </p> 
<p><A NAME="an_3:10">3:10</A>&nbsp;S krivovjercem nakon prvoga  i drugog upozorenja prekini </p> 
<p><A NAME="an_3:11">3:11</A>&nbsp;znaju&#263;i da je izopa&#269;en i da grije&#353;i:  on sam sebe osu&#273;uje.</p> 
<p><A NAME="an_3:12">3:12</A>&nbsp;Kad po&#353;aljem k tebi Artemu ili Tihika, po&#382;uri se k meni  u Nikopol jer sam odlu&#269;io ondje prezimiti. </p> 
<p><A NAME="an_3:13">3:13</A>&nbsp;Zenu, pravnika, i Apolona bri&#382;ljivo opremi da im ni&#353;ta ne ponestane. </p> 
<p><A NAME="an_3:14">3:14</A>&nbsp;A i  na&#353;i neka se u&#269;e prednja&#269;iti dobrim djelima u &#382;ivotnim potrebama  da ne budu neplodni.</p> 
<p><A NAME="an_3:15">3:15</A>&nbsp;Pozdravljaju te svi koji su sa mnom. Pozdravi one koji nas ljube u vjeri. Milost sa svima vama!</p> 
<p><HR>
<CENTER>
<A HREF="plm.htm">Next: Philemon</A></CENTER>
</BODY>
</HTML>
