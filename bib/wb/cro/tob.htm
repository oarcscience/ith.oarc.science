<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Tobias</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="rev.htm">Previous</A>&nbsp;
<A HREF="jdt.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Tobias</h3> 
<p><A NAME="an_1:1">1:1</A>&nbsp;Povijest Tobita, sina Tobielova, sina Ananielova, sina Aduelova, sina Gabaelova, potomka Asielova, iz plemena Naftalijeva - </p> 
<p><A NAME="an_1:2">1:2</A>&nbsp;koji  je u vrijeme &#352;almanasara, kralja asirskoga, bio odveden u su&#382;anjstvo  iz Tisbe, koja se nalazi ju&#382;no od Kede&#353;a Naftalijeva, u Gornjoj  Galileji, ne&#353;to povi&#353;e Hasora.</p> 
<p><A NAME="an_1:3">1:3</A>&nbsp;Ja, Tobit, hodio sam putovima istine i pravde svega svog  &#382;ivota. Udijelio sam mnogo milostinje svojoj bra&#263;i i ljudima  koji su do&#353;li sa mnom u Ninivu, zemlju Asiraca. </p> 
<p><A NAME="an_1:4">1:4</A>&nbsp;Dok sam se, u vrijeme svoje mladosti, jo&#353; nalazio u domovini, u zemlji Izraelovoj, sve se pleme Naftalija, oca mojega, bilo udaljilo od doma Davidova  i od Jeruzalema, izabrana me&#273;u svim plemenima Izraelovim da bi  u njemu prinosili svoje &#382;rtve. Zbog toga je i bio podignut i  posve&#263;en Hram, Prebivali&#353;te Svevi&#353;njega, za sva vjekovita pokoljenja. </p> 
<p><A NAME="an_1:5">1:5</A>&nbsp;Ali su se sva plemena okrenula, pa i pleme oca moga Naftalija, i prinosila su &#382;rtve teletu &#353;to ga bija&#353;e na&#269;inio Jeroboam,  kralj izraelski, u Danu, na brdima galilejskim.</p> 
<p><A NAME="an_1:6">1:6</A>&nbsp;&#268;esto sam tako, za svetkovinu, sam i&#353;ao u Jeruzalem, da  se poklonim, kako je propisano svemu Izraelu zauvijek, nose&#263;i  prvine i desetine plodina i vunu prve postri&#382;ine. </p> 
<p><A NAME="an_1:7">1:7</A>&nbsp;Predavao  sam sve to sve&#263;enicima, sinovima Aronovim, za &#382;rtvenik; od svih  plodova davao sam desetinu sinovima Levijevim, koji vr&#353;e slu&#382;bu  u Jeruzalemu, i prodavao odgovaraju&#263;i dio druge desetine te utr&#382;ak  tro&#353;io svake godine u Jeruzalemu. </p> 
<p><A NAME="an_1:8">1:8</A>&nbsp;Najposlije, poklanjao sam  tre&#263;u desetinu onima kojima je pripadala, kao &#353;to mi bija&#353;e naredila  Debora, moja baka, budu&#263;i da sam iza oca ostao siro&#269;e. </p> 
<p><A NAME="an_1:9">1:9</A>&nbsp;Kad  postadoh zreo &#269;ovjek o&#382;enih se Anom, djevojkom iz svoga plemena, i dobih s njome sina Tobiju.</p> 
<p><A NAME="an_1:10">1:10</A>&nbsp;Kad sam kao su&#382;anj do&#353;ao u Ninivu, sva moja bra&#263;a, a  tako i moji suplemenici, blagovahu jela poganska; </p> 
<p><A NAME="an_1:11">1:11</A>&nbsp;a ja sam  otklanjao da ih jedem. </p> 
<p><A NAME="an_1:12">1:12</A>&nbsp;Misli sam i srce upravljao Bogu svome,</p> 
<p><A NAME="an_1:13">1:13</A>&nbsp;i zato me Svevi&#353;nji nagradi milo&#353;&#263;u i naklono&#353;&#263;u &#352;almanasara, komu postadoh upraviteljem dobara. </p> 
<p><A NAME="an_1:14">1:14</A>&nbsp;Poslije toga i&#353;ao sam  u Mediju, gdje sam za nj kupovao sve do njegove smrti i ondje  pohranih deset srebrenih talenata u Gabaela, Gabrijeva brata, u Ragesu, gradu medijskom.</p> 
<p><A NAME="an_1:15">1:15</A>&nbsp;Ali kada &#352;almanasar umrije, zakralji se mjesto njega  Sanherib, njegov sin. Ceste njegove postado&#353;e opasne i ja vi&#353;e  nisam mogao i&#263;i u Mediju. </p> 
<p><A NAME="an_1:16">1:16</A>&nbsp;U vrijeme &#352;almanasarovo dijelio  sam obilno milostinju svojoj bra&#263;i: </p> 
<p><A NAME="an_1:17">1:17</A>&nbsp;hranio sam gladne, odijevao  gole, kad bih vidio koga od roda svoga ubijena pa ba&#269;ena izvan  zidina Ninive, bri&#382;no bih ga ukopao. </p> 
<p><A NAME="an_1:18">1:18</A>&nbsp;Sahranjivao sam potajno  one koje je ubio kralj Sanherib, natjeran na povla&#269;enje iz Judeje.  Uistinu, ubio ih je mnogo u svome gnjevu: po nare&#273;enju kraljevu  tra&#382;ili su mrtva tijela, ali ih ne mogahu na&#263;i.</p> 
<p><A NAME="an_1:19">1:19</A>&nbsp;Onda jedan iz Ninive ode kralju te me tu&#382;i da sam ja  onaj koji ih pokopava; a ja se tada utajah. Doznav&#353;i da me tra&#382;e  kako bi me pogubili, upla&#353;en se udaljih. </p> 
<p><A NAME="an_1:20">1:20</A>&nbsp;Zaplijenili su mi  sva dobra i ne osta mi ni&#353;ta do &#382;ene Ane i sina Tobije.</p> 
<p><A NAME="an_1:21">1:21</A>&nbsp;Nije pro&#353;lo ni pedeset dana kadli kralja ubi&#353;e njegova  dva sina; poslije toga pobjego&#353;e u planinu Ararat, a zakralji  se mjesto njega sin mu Asarhadon. On na &#269;elo dr&#382;avne riznice  i &#269;itave uprave postavi Ahikara, sina moga brata Anaela. </p> 
<p><A NAME="an_1:22">1:22</A>&nbsp;Ahikar  se zauze za me i ja se vratih u Ninivu. Ahikar je Sanheribu,  kralju asirskom, bio peharnik, &#269;uvar dr&#382;avnog pe&#269;ata, upravitelj  i rizni&#269;ar. Asarhadon ga imenova na sve te du&#382;nosti ponovo. A  bija&#353;e Ahikar moj brati&#263;.</p> 
<p><A NAME="an_2:1">2:1</A>&nbsp;Kad sam se dakle sa svojom &#382;enom Anom i sa sinom Tobijom opet  na&#353;ao na svome, bija&#353;e mi na Pedesetnicu, a to je Blagdan sedmica, prire&#273;en lijep objed i ja sjedoh da blagujem. </p> 
<p><A NAME="an_2:2">2:2</A>&nbsp;Vidjev&#353;i ona  mnoga jela, rekoh sinu: "Idi i dovedi jednoga od na&#353;e bra&#263;e na  koga nai&#273;e&#353; a koji se sje&#263;a Gospodina. Eto, &#269;ekat &#263;u te!" </p> 
<p><A NAME="an_2:3">2:3</A>&nbsp;Kad  se sin vratio, kaza: "O&#269;e, jedan od na&#353;ega roda zadavljen je  i ba&#269;en na trg." </p> 
<p><A NAME="an_2:4">2:4</A>&nbsp;A ja, ni&#353;ta i ne okusiv, sko&#269;ih na noge i  unesoh onoga mrtvaca u jednu ku&#263;u, gdje moga&#353;e ostati sve do  zalaza sunca. </p> 
<p><A NAME="an_2:5">2:5</A>&nbsp;Potom se vratih, umih se i pojedoh svoj objed  u &#382;alosti. </p> 
<p><A NAME="an_2:6">2:6</A>&nbsp;Sjetih se Amosova proro&#269;anstva: "Svetkovine va&#353;e u tugu &#263;e se pretvoriti, a radosti va&#353;e kuknjavom &#263;e postati." I zaplakah. </p> 
<p><A NAME="an_2:7">2:7</A>&nbsp;Kad je sunce za&#353;lo, odoh, iskopah raku i sahranih  mrtvoga. </p> 
<p><A NAME="an_2:8">2:8</A>&nbsp;Susjedi mi se rugali i govorili: "Zar se ne boji  da &#263;e ga zbog toga ubiti? Jednom se izvukao, a sad opet pokopa  mrtvace." </p> 
<p><A NAME="an_2:9">2:9</A>&nbsp;Iste no&#263;i, poslije onog ukopa, vratih se ku&#263;i, a kako  bijah ne&#269;ist, legoh kraj zida u vrtu; bilo je toplo pa sam spavao  otkrivena lica. </p> 
<p><A NAME="an_2:10">2:10</A>&nbsp;Nisam znao da je u zidu bila pti&#269;ica. I kako  mi o&#269;i bijahu otvorene, pado&#353;e mi tople pti&#269;je izmetine u o&#269;i  i od toga dobih bijele mrlje. I&#353;ao sam lije&#269;nicima, ali mi ne  mogo&#353;e pomo&#263;i. Uzdr&#382;avao me Ahikar dok ne ode u Elimaidu.</p> 
<p><A NAME="an_2:11">2:11</A>&nbsp;Moja je &#382;ena Ana odonda zara&#273;ivala ru&#269;nim radom: prela  je i tkala. </p> 
<p><A NAME="an_2:12">2:12</A>&nbsp;Kad bi gospodarima obavila posao, platili bi  joj. Sedmoga o&#382;ujka dovr&#353;i tako jedan rad i posla ga gospodarima.  Oni joj sve isplati&#353;e i povrh toga pokloni&#353;e jare. </p> 
<p><A NAME="an_2:13">2:13</A>&nbsp;Kad ga  dovede, jare po&#269;e ve&#269;ati. Upitah &#382;enu: "Odakle ti jare? Da mo&#382;da  nije ukradeno? Vrati ga gospodarima, jer nije dopu&#353;teno jesti  &#353;to je ukradeno." </p> 
<p><A NAME="an_2:14">2:14</A>&nbsp;A ona odgovori: "Dado&#353;e mi ga kao dar povrh  pla&#263;e."  Ali ja nisam vjerovao, nego sam joj, naljutiv&#353;i se na nju, svejednako govorio da ga vrati gospodarima. A ona onda odgovori:  "Gdje su tvoje milostinje i tvoja dobra djela? Eto, vide se na  tebi!" </p> 
<p><A NAME="an_3:1">3:1</A>&nbsp;Oja&#273;en zaplakah i po&#269;eh moliti pun tuge:</p> 
<p><A NAME="an_3:2">3:2</A>&nbsp;"Pravedan si, Gospode, sva su tvoja djela i svi tvoji putovi milosr&#273;e i istina: ti si sudac svijeta.</p> 
<p><A NAME="an_3:3">3:3</A>&nbsp;Spomeni me se i pogledaj na me: ne ka&#382;njavaj me zbog mojih grijeha ni zbog prijestupa otaca mojih, koji su grije&#353;ili pred tobom.</p> 
<p><A NAME="an_3:4">3:4</A>&nbsp;Uistinu smo prestupili zapovijedi tvoje te si nas prepustio plja&#269;ki, zato&#269;enju, smrti i porugi me&#273;u svim narodima me&#273;u koje si nas razasuo.</p> 
<p><A NAME="an_3:5">3:5</A>&nbsp;Pravedni su tvoji sudovi zbog grijeha &#353;to ih &#269;inih ja i moji oci, jer se nismo dr&#382;ali tvojih zapovijedi, nismo u istini hodili pred tobom.</p> 
<p><A NAME="an_3:6">3:6</A>&nbsp;Sad postupaj sa mnom po svojoj volji, odlu&#269;i se da prihvati&#353; moj duh, da umrem i postanem zemlja. Jer mi je bolje umrijeti nego &#382;ivjeti i slu&#353;ati la&#382;ne prijekore i gor&#269;inu u du&#353;i k&#211;upiti. Zapovjedi da budem oslobo&#273;en od ove pokore pa da odem u prostore vje&#269;ne: ne odvr&#263;i lica svoga od mene."</p> 
<p><A NAME="an_3:7">3:7</A>&nbsp;Istoga dana i Sari, k&#263;eri Raguelovoj, u Ekbatani Medijskoj, dogodi se te je izru&#382;i jedna slu&#353;kinja njezina oca </p> 
<p><A NAME="an_3:8">3:8</A>&nbsp;zbog toga  &#353;to je sedam mu&#382;eva za koje Sara bija&#353;e po&#353;la pakosni zloduh  Asmodej ubio prije nego &#353;to su u&#353;li k njoj. Re&#269;e joj ona slu&#353;kinja:  "Jest, ubija&#353; svoje mu&#382;eve! Sedam si ih imala, a ne bija&#353;e ti  sre&#263;e ni s jednim. </p> 
<p><A NAME="an_3:9">3:9</A>&nbsp;Za&#353;to nas ka&#382;njava&#353;? Ako su umrli, poteci  za njima! Nikad mi ne vidjele ni tvoga sina ni tvoje k&#263;eri!" </p> 
<p><A NAME="an_3:10">3:10</A>&nbsp;Kad je Sara to &#269;ula, veoma se ra&#382;alostila. Pla&#269;u&#263;i je oti&#353;la  u o&#269;evu sobu, u nakani da se objesi. Ali onda, promisliv&#353;i, re&#269;e  u sebi: "Zar da mi oca kude i da mu predbacuju: 'Imao si jedinu, ljubljenu, k&#263;er, pa ti se, na nesre&#263;u, i ona objesila.' Starog  bih oca svoga rastu&#382;ila i gurnula u carstvo mrtvih. Ne, ne&#263;u  se objesiti: bolje mi je moliti Boga da mi udijeli smrt da nikad  vi&#353;e ne &#269;ujem ovakvih uvreda."</p> 
<p><A NAME="an_3:11">3:11</A>&nbsp;I raskriliv&#353;i ruke kraj prozora, pomoli se ovako: "Blagoslovljen, Bo&#382;e milosr&#273;a, i blagoslovljeno tvoje Ime navijeke! Blagoslivljaju te sva tvoja djela zauvijek.</p> 
<p><A NAME="an_3:12">3:12</A>&nbsp;Obra&#263;am, Gospode, lice svoje k tebi i o&#269;i upirem u te.</p> 
<p><A NAME="an_3:13">3:13</A>&nbsp;Zapovijedi, Gospode, da po&#273;em s ove zemlje i da vi&#353;e nikada ne &#269;ujem one uvrede.</p> 
<p><A NAME="an_3:14">3:14</A>&nbsp;Ti zna&#353;, Gospode, da sam &#269;ista od svakoga grijeha s &#269;ovjekom</p> 
<p><A NAME="an_3:15">3:15</A>&nbsp;i da nisam uprljala ime svoje, ni ime oca svojega u zemlji su&#382;anjstva. Jedina sam k&#263;i u oca, nema on drugoga djeteta koje bi ga naslijedilo, niti kakva brata blizu, niti ro&#273;aka koga bih &#269;ekala. Sedam sam mu&#382;eva ve&#263; izgubila: t&#211;a &#269;emu bih jo&#353; &#382;ivjela? Ne &#382;eli&#353; li mi smrt udijeliti, svrni onda pogled na me i smiluj se da nikad vi&#353;e ne &#269;ujem onih uvreda."</p> 
<p><A NAME="an_3:16">3:16</A>&nbsp;Obje molitve bijahu usli&#353;ane pred Slavom Gospodnjom. </p> 
<p><A NAME="an_3:17">3:17</A>&nbsp;I bi poslan Rafael, an&#273;eo Gospodnji, da ih oboje izlije&#269;i:  da skine bijele mrlje s Tobita i vid mu vrati; a Saru, k&#263;er Raguelovu, da dade za &#382;enu Tobiji, sinu Tobitovu, te da okuje pakosnog  zloduha Asmodeja: jer je ona Tobiji bila namijenjena. U isto  vrijeme Tobit se vrati u svoju ku&#263;u, a Sara, k&#263;i Raguelova, si&#273;e  iz gornje sobe.</p> 
<p><A NAME="an_4:1">4:1</A>&nbsp;Toga dana Tobit se sjeti novca &#353;to ga bija&#353;e pohranio kod Gabaela, u Ragesu Medijskom. </p> 
<p><A NAME="an_4:2">4:2</A>&nbsp;I re&#269;e u sebi: "Zazivao sam smrt; za&#353;to  ne bih radije dozvao Tobiju, svoga sina, da mu ka&#382;em to o novcu  prije nego umrem?" </p> 
<p><A NAME="an_4:3">4:3</A>&nbsp;Dozvav&#353;i ga, re&#269;e mu: "Sine, kada umrem, pristojno me pokopaj. Po&#353;tuj svoju majku, ne ostavljaj je svega svog &#382;ivota, &#269;ini sve &#353;to &#263;e joj biti  milo i nemoj je &#382;alostiti. </p> 
<p><A NAME="an_4:4">4:4</A>&nbsp;Sjeti se, sine, da se ona suo&#269;ila  s mnogim opasnostima dok si joj bio u krilu. A kad umre, sahrani  je pokraj mene u istome grobu.</p> 
<p><A NAME="an_4:5">4:5</A>&nbsp;Svakog dana, sine, sjeti se Gospodina Boga na&#353;ega; nemoj  grije&#353;iti ili kr&#353;iti njegovih zapovijedi. &#268;ini pravedna djela  svega svog vijeka i ne kro&#269;i putovima nepravde. </p> 
<p><A NAME="an_4:6">4:6</A>&nbsp;Jer ako &#269;ini&#353;  po istini, uspijevat &#263;e&#353; u djelima svojim, kao svi oni koji &#269;ine  pravdu. </p> 
<p><A NAME="an_4:7">4:7</A>&nbsp;Djeli milostinju od svoga dobra: kad dijeli&#353; milostinju, neka ti ne bude oko stisnuto. Ne okre&#263;i lica od siromaha, pa  ni Bog ne&#263;e okrenuti lica od tebe. </p> 
<p><A NAME="an_4:8">4:8</A>&nbsp;Od onoga &#353;to ima&#353; i prema  tome koliko ima&#353; dijeli milostinju: ima&#353; li malo, daj malo, ali  ne oklijevaj dati milostinju. </p> 
<p><A NAME="an_4:9">4:9</A>&nbsp;Jer dobar polog sprema&#353; sebi  za dan potrebe. </p> 
<p><A NAME="an_4:10">4:10</A>&nbsp;Udijeljena milostinja osloba&#273;a od smrti i  ne dopu&#353;ta da ode&#353; u mrak. </p> 
<p><A NAME="an_4:11">4:11</A>&nbsp;Jer milostinja je mio dar pred  licem Svevi&#353;njega.</p> 
<p><A NAME="an_4:12">4:12</A>&nbsp;&#268;uvaj se, sine, svakoga preljuba. I pazi da ti &#382;ena bude  iz plemena tvojih otaca; ne uzimaj za &#382;enu tu&#273;inku koja ne pripada  koljenu tvoga oca, jer mi smo sinovi proro&#269;ki. Noa, Abraham,  Izak, Jakov na&#353;i su oci odiskona; sjeti se, sine, da su svi oni  uzeli &#382;ene me&#273;u svojom bra&#263;om i da su bili blagoslovljeni u svojoj  djeci, njihovo potomstvo dobit &#263;e zemlju u nasljedstvo.</p> 
<p><A NAME="an_4:13">4:13</A>&nbsp;I onda, sine, ljubi svoju bra&#263;u i nemoj se uzoholiti  u srcu pred svojom bra&#263;om, ni pred sinovima i k&#263;erima svoga naroda, skanjuju&#263;i se da odabere&#353; &#382;enu izme&#273;u njih! U oholosti le&#382;i  mnoga propast i nemir, a od dangube samo je &#353;teta i bijeda, jer  je nerad majka gladi.</p> 
<p><A NAME="an_4:14">4:14</A>&nbsp;Neka ni&#269;ija zarada ne preno&#263;i kod tebe, nego je isplati  odmah. Bude&#353; li slu&#382;io Bogu, platit &#263;e ti se. Razmi&#353;ljaj, sine, o svakome svom djelu i lijepo se vladaj. </p> 
<p><A NAME="an_4:15">4:15</A>&nbsp;Ne &#269;ini nikome  &#353;to bi tebi samomu bilo mrsko. Ne pij vina do pijanosti; neumjerenost  uklanjaj sa svoga puta.</p> 
<p><A NAME="an_4:16">4:16</A>&nbsp;Dijeli svoj kruh s gladnima, a svojom odje&#263;om odjeni  gologa. Sve &#353;to ti je suvi&#353;no daj drugima, a kada dijeli&#353; milostinju, neka ti oko ne bude stisnuto. </p> 
<p><A NAME="an_4:17">4:17</A>&nbsp;Metni svoj kruh na grob pravednih  i ne daj ga gre&#353;nicima.</p> 
<p><A NAME="an_4:18">4:18</A>&nbsp;Obra&#263;aj se uvijek onome tko je mudar i ne odbacuj korisna  savjeta. </p> 
<p><A NAME="an_4:19">4:19</A>&nbsp;U svakoj prilici hvali Gospoda Boga i moli ga da  ti upravlja putove, da sve tvoje staze i namjere dobro zavr&#353;e.  Jer nijedan narod ne posjeduje mudrosti: Bog je onaj koji udjeljuje  svako dobro, poni&#382;ava kako ho&#263;e, sve do dna carstva mrtvih. Sjeti  se, sine, mojih pouka: neka ti se nikada iz srca ne izbri&#353;u.</p> 
<p><A NAME="an_4:20">4:20</A>&nbsp;A sada &#263;u te, sine, uputiti glede onih deset srebrnih  talenata koje sam pohranio u Gabaela, sina Gabrijeva, u Ragesu  Medijskom. </p> 
<p><A NAME="an_4:21">4:21</A>&nbsp;Ne pla&#353;i se, sine, &#353;to smo osiroma&#353;ili. Bit &#263;e&#353;  bogat bude&#353; li se bojao Boga, klonio se svakoga grijeha i vr&#353;io  ono &#353;to je Bogu milo."</p> 
<p><A NAME="an_5:1">5:1</A>&nbsp;Tobija odgovori ocu: "O&#269;e moj, u&#269;init &#263;u sve &#353;to si mi naredio. </p> 
<p><A NAME="an_5:2">5:2</A>&nbsp;Samo, kako &#263;u preuzeti novac kad ne znam onoga u koga je pohranjen." </p> 
<p><A NAME="an_5:3">5:3</A>&nbsp;Onda mu otac dade zadu&#382;nicu i re&#269;e: "Potra&#382;i &#269;ovjeka koji  &#263;e i&#263;i s tobom, a ja &#263;u ga nagraditi. Idi, dakle, i podigni novac."</p> 
<p><A NAME="an_5:4">5:4</A>&nbsp;Tobija ode da potra&#382;i takva &#269;ovjeka i na&#273;e Rafaela. Tobija  nije znao da je to an&#273;eo Bo&#382;ji. </p> 
<p><A NAME="an_5:5">5:5</A>&nbsp;I upita ga: "Bi li htio sa  mnom u Rages Medijski? Zna&#353; li put onamo?" </p> 
<p><A NAME="an_5:6">5:6</A>&nbsp;An&#273;eo mu odvrati:  "Bih. Po&#263;i &#263;u s tobom. Znam put, bijah ve&#263; gost na&#353;ega brata  Gabaela." </p> 
<p><A NAME="an_5:7">5:7</A>&nbsp;Tobija mu re&#269;e: "Po&#269;ekaj da javim ocu." </p> 
<p><A NAME="an_5:8">5:8</A>&nbsp;An&#273;eo  mu kaza: "Idi i ne zadr&#382;avaj se."</p> 
<p><A NAME="an_5:9">5:9</A>&nbsp;Onda Tobija ode ocu te mu re&#269;e: "Evo, na&#353;ao sam onoga  koji &#263;e i&#263;i sa mnom." A otac &#263;e mu: "Dovedi ga meni da &#269;ujem  kojemu plemenu pripada i je li pouzdan da ti bude pratilac." </p> 
<p><A NAME="an_5:10">5:10</A>&nbsp;Tobija ga zovnu, pa kad on u&#273;e, zagrli&#353;e se.</p> 
<p><A NAME="an_5:11">5:11</A>&nbsp;Onda ga Tobit upita: "Brate, kojemu rodu i kojoj obitelji  pripada&#353;? Ka&#382;i mi!" </p> 
<p><A NAME="an_5:12">5:12</A>&nbsp;On mu odgovori: "Tra&#382;i&#353; li rod i obitelj  ili nekoga koji &#263;e za nagradu pratiti tvoga sina?" Tobit &#263;e mu  na to: "Brate, ho&#263;u da znam koji su ti preci i kako se zove&#353;." </p> 
<p><A NAME="an_5:13">5:13</A>&nbsp;A on &#263;e: "Ja sam Azarja, sin Ananije, najstarijeg od tvoje  bra&#263;e." </p> 
<p><A NAME="an_5:14">5:14</A>&nbsp;Tobit mu kaza: "Dobro mi do&#353;ao! I ne ljuti se na  me zato &#353;to sam htio doznati za tvoj rod i za tvoje ime. Ti si  dakle moj brat iz ugledna i plemenita roda. Poznavao sam dobro  i Ananiju i Jatana, sinove velikog Semeja, kad smo i&#353;li zajedno  u Jeruzalem da se poklonimo i prika&#382;emo prvine i desetine plodina.  Oni nisu nikada za&#353;li na stranputicu. Bra&#263;a su ti ljudi valjani.  Pripada&#353; plemenitu rodu. </p> 
<p><A NAME="an_5:15">5:15</A>&nbsp;Ali mi ka&#382;i kakvu &#263;u ti nagradu  dati: jednu drahmu na dan i sve &#353;to je potrebno tebi i mome sinu. </p> 
<p><A NAME="an_5:16">5:16</A>&nbsp;I jo&#353; &#263;u ti dodati ne&#353;to povrh pla&#263;e kad se vratite &#382;ivi  i zdravi."</p> 
<p><A NAME="an_5:17">5:17</A>&nbsp;Dogovori&#353;e se tako. A onda kaza Tobiji: "Spremi se i sretan vam put obojici!"  Sin spremi sve za put. I re&#269;e mu njegov otac: "Idi s ovim &#269;ovjekom, a Bog koji na nebu stoluje udijelio vam sretno putovanje i an&#273;eo  njegov pratio vas!"</p> 
<p><A NAME="an_5:18">5:18</A>&nbsp;Ali Ana, majka Tobijina, zaplaka i ukori Tobita: "Za&#353;to  si dopustio da nam sin ode? Nije li on &#353;tap na&#353;ih ruku kad ulazi  i izlazi pred nama? </p> 
<p><A NAME="an_5:19">5:19</A>&nbsp;Ne bilo toga novca, sme&#263;e je prema na&#353;em  sinu. </p> 
<p><A NAME="an_5:20">5:20</A>&nbsp;Ta ovo &#353;to nas je Bog ostavio u &#382;ivotu - dosta nam  je." </p> 
<p><A NAME="an_5:21">5:21</A>&nbsp;Tobit joj odgovori: "Ne govori tako, sestro. Vratit  &#263;e se on &#382;iv i zdrav i tvoje &#263;e ga o&#269;i opet ugledati. </p> 
<p><A NAME="an_5:22">5:22</A>&nbsp;Ta  prati ga dobar an&#273;eo i njegovo &#263;e putovanje biti sretno, vratit  &#263;e se &#382;iv i zdrav."</p> 
<p><A NAME="an_5:23">5:23</A>&nbsp;Onda ona prestade plakati.</p> 
<p><A NAME="an_6:1">6:1</A>&nbsp;A sin i&#353;ao s an&#273;elom i pas za njima. Predve&#269;er stigo&#353;e do rijeke  Tigrisa i tu provedo&#353;e no&#263;. </p> 
<p><A NAME="an_6:2">6:2</A>&nbsp;Potom momak si&#273;e u rijeku da se  okupa, kad najednom sko&#269;i iz vode velika riba i htjede ga pro&#382;drijeti. </p> 
<p><A NAME="an_6:3">6:3</A>&nbsp;An&#273;eo mu re&#269;e: "Uhvati ribu." Nato se momak do&#269;epa ribe te  je izvu&#269;e na suho. </p> 
<p><A NAME="an_6:4">6:4</A>&nbsp;Onda mu an&#273;eo kaza: "Raspori ribu, izvadi  joj srce, jetru i &#382;u&#269; i dobro ih &#269;uvaj jer su koristan lijek." </p> 
<p><A NAME="an_6:5">6:5</A>&nbsp;Momak izvr&#353;i &#353;to mu je an&#273;eo naredio. I po&#353;to su ribu ispekli, pojedo&#353;e je, </p> 
<p><A NAME="an_6:6">6:6</A>&nbsp;a onda nastavi&#353;e put dok se ne primako&#353;e Ekbatani.</p> 
<p><A NAME="an_6:7">6:7</A>&nbsp;Mladi&#263; potom upita an&#273;ela: "Brate Azarja, &#269;emu &#263;e slu&#382;iti  riblja jetra, srce i &#382;u&#269;?" </p> 
<p><A NAME="an_6:8">6:8</A>&nbsp;A on odgovori: "Srce i jetra slu&#382;e  kad koga mu&#269;i demon ili zao duh: treba to pred takvim, bio mu&#353;karac  ili &#382;ena, spaliti, i nikad ga zao duh vi&#353;e ne&#263;e mu&#269;iti. </p> 
<p><A NAME="an_6:9">6:9</A>&nbsp;A  &#382;u&#269; se uzima da se njome prema&#382;u o&#269;i na kojima su bijele mrlje, tako te bolesnik ozdravi."</p> 
<p><A NAME="an_6:10">6:10</A>&nbsp;Kad bijahu blizu Ekbatane, </p> 
<p><A NAME="an_6:11">6:11</A>&nbsp;an&#273;eo re&#269;e mladi&#263;u: "Brate, no&#263;as &#263;emo preno&#263;iti kod Raguela; on ti je ro&#273;ak, a ima jedinicu  k&#263;er koja se zove Sara. </p> 
<p><A NAME="an_6:12">6:12</A>&nbsp;Ja &#263;u gledati da ti je dadu za &#382;enu, jer tebi pripada njezino nasljedstvo: jedini si od njezina roda, djevojka je lijepa i razborita. </p> 
<p><A NAME="an_6:13">6:13</A>&nbsp;Sad me poslu&#353;aj: govorit  &#263;u njenu ocu, i kad se vratimo iz Ragesa, proslavit &#263;emo svadbu.  Jer ja znam da je Raguel, prema Mojsijevu zakonu, ne mo&#382;e dati  drugome, a kad bi to uradio, zaslu&#382;io bi smrt, jer ti ima&#353; pravo  na nasljedstvo pred svakim drugim." </p> 
<p><A NAME="an_6:14">6:14</A>&nbsp;Onda mladi&#263; kaza an&#273;elu:  "Brate Azarja, &#269;uo sam da je djevojka ve&#263; bila dana sedmorici  ljudi i da su svi na&#273;eni mrtvi u svadbenoj sobi: </p> 
<p><A NAME="an_6:15">6:15</A>&nbsp;jedinac  sam u oca; bojim se da &#263;u, odem li k njoj, umrijeti kao i oni  prije mene; jer nju ljubi neki demon koji ne &#269;ini zla drugima, osim onima koji joj se pribli&#382;e. Bojim se da ne umrem i da za  sobom, zbog &#382;alosti, ne povu&#269;em u grob svoga oca i svoju majku, a nemaju drugoga sina da ih sahrani." </p> 
<p><A NAME="an_6:16">6:16</A>&nbsp;An&#273;eo mu re&#269;e: "Ne  sje&#263;a&#353; se kako ti je otac naredio da uzme&#353; za &#382;enu samo onu koja  pripada tvome rodu? Zato me poslu&#353;aj, brate: ona &#263;e biti tvoja  &#382;ena, a ti se ne osvr&#263;i na demona, jer &#263;e jo&#353; no&#263;as biti tvoja. </p> 
<p><A NAME="an_6:17">6:17</A>&nbsp;Kad bude&#353; u&#353;ao u svadbenu sobu, uzet &#263;e&#353; tamjanova pepela  i metnut &#263;e&#353; na nj malo ribljeg srca i jetre; kad tako okadi&#353;, demon &#263;e o&#263;utjeti vonj i pobje&#263;i &#263;e i ne&#263;e se vi&#353;e vratiti. </p> 
<p><A NAME="an_6:18">6:18</A>&nbsp;Kad se htjedne&#353; pribli&#382;iti k njoj, bdijte oboje i dozivajte  milostivog Boga: on &#263;e vas spasiti i smilovati vam se. Ne boj  se: ona ti je bila dosu&#273;ena oduvijek, ti &#263;e&#353; je spasiti; ona  &#263;e po&#263;i s tobom i mislim da &#263;e&#353; s njom imati poroda." Kad je Tobija &#269;uo sve to, odmah mu ona omilje i njegova se  du&#353;a privinu uz njezinu.</p> 
<p><A NAME="an_7:1">7:1</A>&nbsp;Onda u&#273;o&#353;e u Ekbatanu i po&#273;o&#353;e prema ku&#263;i Raguelovoj. Sara  im do&#273;e u susret, pozdravi ih i oni nju pozdravi&#353;e, pa ih ona  uvede u ku&#263;u. </p> 
<p><A NAME="an_7:2">7:2</A>&nbsp;Raguel re&#269;e Edni, svojoj &#382;eni: "Kako li je ovaj  samo nalik na Tobita, moga ro&#273;aka!" </p> 
<p><A NAME="an_7:3">7:3</A>&nbsp;Raguel ih zapita: "Odakle  ste, bra&#263;o?" Odgovori&#353;e mu: "Mi pripadamo Naftalijevim sinovima  koji su bili prognani u Ninivu." </p> 
<p><A NAME="an_7:4">7:4</A>&nbsp;Kaza im on: "Poznajete li  Tobita, brata na&#353;ega?" Oni odgovori&#353;e: "Poznajemo ga." </p> 
<p><A NAME="an_7:5">7:5</A>&nbsp;Onda  ih upita: "Je li dobro s njime?" Oni odgovori&#353;e: "&#381;iv je i dobro  je." Tobija nadoda: "To je moj otac." </p> 
<p><A NAME="an_7:6">7:6</A>&nbsp;Nato ga Raguel zagrli, poljubi ga suznih o&#269;iju i blagoslovi ga &#269;ude&#263;i se: "Ti si dakle  sin onoga plemenitog i dobrog &#269;ovjeka." Doznav&#353;i da je Tobit  izgubio vid, ra&#382;alosti se i zaplaka. </p> 
<p><A NAME="an_7:7">7:7</A>&nbsp;I &#382;ena mu Edna i k&#263;i  Sara zaplaka&#353;e i primi&#353;e ih spremno. </p> 
<p><A NAME="an_7:8">7:8</A>&nbsp;Potom zakla&#353;e ovna i  pripremi&#353;e jela u izobilju.</p> 
<p><A NAME="an_7:9">7:9</A>&nbsp;Tobija kaza Rafaelu: "Brate Azarja, govori o onome o &#269;emu  si mi pripovijedao na putu."</p> 
<p><A NAME="an_7:10">7:10</A>&nbsp;An&#273;eo prozbori o tom s Raguelom, a on &#263;e Tobiji: "Jedi, pij i budi veseo, jer tebi pripada moja k&#263;i. Ipak ti moram otkriti  istinu: </p> 
<p><A NAME="an_7:11">7:11</A>&nbsp;ve&#263; bijah svoju k&#263;er dao sedmorici, ali kad joj se  pribli&#382;i&#353;e, svi no&#263;u pomrije&#353;e. Ali ti sada budi veseo." </p> 
<p><A NAME="an_7:12">7:12</A>&nbsp;Tobija  odgovori: "Ne&#263;u ni&#353;ta okusiti dok se ne odlu&#269;ite i ne izvr&#353;ite  &#353;to treba." Nato mu Raguel kaza: "Uzmi je od ovoga &#269;asa po pravdi:  ti si njezin brat i ona pripada tebi. Milosrdni Bog neka vam  udijeli sre&#263;u." </p> 
<p><A NAME="an_7:13">7:13</A>&nbsp;Zatim pozva Saru, svoju k&#263;er; uzev&#353;i je za  ruku, dade je kao zaru&#269;nicu Tobiji govore&#263;i: "Evo, uzmi je prema  Mojsijevu zakonu i odvedi je k svome ocu." I blagoslovi ih. </p> 
<p><A NAME="an_7:14">7:14</A>&nbsp;Onda  pozva Ednu, &#382;enu svoju. Dohvativ&#353;i list, napisa ugovor i udari  pe&#269;at. Potom po&#269;e&#353;e blagovati.</p> 
<p><A NAME="an_7:15">7:15</A>&nbsp;Nakon toga pozva Raguel Ednu, &#382;enu svoju, i re&#269;e joj:  "Sestro, pripremi drugu sobu i uvedi je." </p> 
<p><A NAME="an_7:16">7:16</A>&nbsp;Ona uradi kako  joj je zapovjedio i uvede je. K&#263;i zaplaka. </p> 
<p><A NAME="an_7:17">7:17</A>&nbsp;Vidjev&#353;i suze  svoje k&#263;eri, kaza joj: "Budi hrabra, k&#263;erko: Gospodar neba i  zemlje neka te nagradi milo&#353;&#263;u za tvoju bol. Budi hrabra, k&#263;erko!"</p> 
<p><A NAME="an_8:1">8:1</A>&nbsp;Kad su pove&#269;erali, uvedo&#353;e Tobiju k Sari. </p> 
<p><A NAME="an_8:2">8:2</A>&nbsp;On se, ulaze&#263;i  k njoj, sjeti Rafaelovih rije&#269;i: uze tamjanova pepela, metnu  na nj riblje srce i jetru i okadi. </p> 
<p><A NAME="an_8:3">8:3</A>&nbsp;Tek &#353;to demon o&#263;utje vonj, pobje&#382;e u Gornji Egipat, a an&#273;eo ga ondje okova.</p> 
<p><A NAME="an_8:4">8:4</A>&nbsp;Kako su se zatvorili u sobu, Tobija ustade s postelje  i re&#269;e: "Ustaj, sestro, molimo se da nam se Bog smiluje."</p> 
<p><A NAME="an_8:5">8:5</A>&nbsp;Onda se Tobija po&#269;e moliti: "Blagoslovljen da si, Bo&#382;e na&#353;ih otaca, blagoslovljeno sveto i slavno ime tvoje u sve vijeke! Blagoslivljala te nebesa i sva tvoja stvorenja u sve vijeke!</p> 
<p><A NAME="an_8:6">8:6</A>&nbsp;Ti si stvorio Adama i dao mu pomo&#263;nicu Evu: od njih je proiza&#353;ao ljudski rod. Ti si rekao: 'Nije dobro da &#269;ovjek bude sam; na&#269;inimo mu pomo&#263;nicu sli&#269;nu njemu.'</p> 
<p><A NAME="an_8:7">8:7</A>&nbsp;Gospode, ne uzimam zbog pohote ovu svoju sestru nego po istini. Smiluj mi se i u&#269;ini da s njom do&#382;ivim starost."</p> 
<p><A NAME="an_8:8">8:8</A>&nbsp;I zajedno reko&#353;e: "Amen, amen." </p> 
<p><A NAME="an_8:9">8:9</A>&nbsp;I zaspa&#353;e oboje te  no&#263;i. </p> 
<p><A NAME="an_8:10">8:10</A>&nbsp;A Raguel usta i po&#273;e da iskopa raku misle&#263;i: "Ako i on  umre." </p> 
<p><A NAME="an_8:11">8:11</A>&nbsp;Raguel se vrati u svoju ku&#263;u </p> 
<p><A NAME="an_8:12">8:12</A>&nbsp;i kaza Edni, &#382;eni  svojoj: "Po&#353;alji jednu od slu&#353;kinja da vidi je li &#382;iv. Ako je  umro, pokopajmo ga odmah da nitko ne sazna." </p> 
<p><A NAME="an_8:13">8:13</A>&nbsp;Slu&#353;kinja otvori  vrata, u&#273;e i na&#273;e kako oboje spavaju. </p> 
<p><A NAME="an_8:14">8:14</A>&nbsp;Iza&#273;e i javi im: "Dobro  je, &#382;iv je."</p> 
<p><A NAME="an_8:15">8:15</A>&nbsp;Nato Raguel zahvali Bogu: "Blagoslovljen da si, Bo&#382;e, svakim blagoslovom &#269;istim i svetim. Blagoslivljali te sveti tvoji i sva tvoja stvorenja! Svi an&#273;eli i svi izabranici tvoji blagoslivljali te u sve vijeke!</p> 
<p><A NAME="an_8:16">8:16</A>&nbsp;Blagoslovljen jer si me razveselio i jer se nije dogodilo &#269;ega se bojah, nego si nam iskazao svoje bogato milosr&#273;e.</p> 
<p><A NAME="an_8:17">8:17</A>&nbsp;Blagoslovljen jer si se smilovao ovoj djeci &#353;to su jedina. Izlij na njih svoje milosr&#273;e, Gospode, podari im da zav&#353;e &#382;ivot u zdravlju, sa sre&#263;om i milosr&#273;em."</p> 
<p><A NAME="an_8:18">8:18</A>&nbsp;A zatim zapovjedi ku&#263;noj &#269;eljadi da zatrpaju raku. </p> 
<p><A NAME="an_8:19">8:19</A>&nbsp;Tada  priredi gozbu koja je trajala &#269;etrnaest dana. </p> 
<p><A NAME="an_8:20">8:20</A>&nbsp;Prije nego  &#353;to su izminuli svadbeni dani, Raguel uze zaklinjati Tobiju:  "Ne idi na put dok se ne navr&#353;i &#269;etrnaest svadbenih dana, </p> 
<p><A NAME="an_8:21">8:21</A>&nbsp;a  onda primi polovicu imutka i vrati se &#382;iv i zdrav svome ocu.  Drugi &#263;e&#353; dio dobiti poslije moje i &#382;enine mi smrti."</p> 
<p><A NAME="an_9:1">9:1</A>&nbsp;Onda Tobija pozva Rafaela i re&#269;e mu: </p> 
<p><A NAME="an_9:2">9:2</A>&nbsp;"Brate Azarja, uzmi  sa sobom jednog slugu i dvije deve pa idi Gabaelu u Rages koji  se nalazi u Mediji: uzmi od njega novac pa dovedi i njega na  pir, </p> 
<p><A NAME="an_9:3">9:3</A>&nbsp;jer me Raguel zaklinjao da ne odlazim. </p> 
<p><A NAME="an_9:4">9:4</A>&nbsp;Zna&#353; da moj  otac broji dane, pa budem li se mnogo zadr&#382;avao, bit &#263;e zabrinut  veoma." </p> 
<p><A NAME="an_9:5">9:5</A>&nbsp;Tada Rafael ode. Provede no&#263; u Gabaela i dade mu obveznicu.  Gabael izvu&#269;e zape&#269;a&#263;ene vre&#263;ice te mu ih izru&#269;i. </p> 
<p><A NAME="an_9:6">9:6</A>&nbsp;Brzo se  krenu&#353;e obojica i do&#273;o&#353;e na pir. Tobija blagoslovi svoju &#382;enu.</p> 
<p><A NAME="an_10:1">10:1</A>&nbsp;A otac Tobijin brojio svaki dan. I kad je pro&#353;lo vrijeme za  povratak a sina ne bija&#353;e, </p> 
<p><A NAME="an_10:2">10:2</A>&nbsp;re&#269;e Tobit: "Mo&#382;da su odbijeni?  Ili je mo&#382;da umro Gabael pa novac nije predan?" </p> 
<p><A NAME="an_10:3">10:3</A>&nbsp;I rastu&#382;i  se veoma. </p> 
<p><A NAME="an_10:4">10:4</A>&nbsp;Kaza mu &#382;ena: "Dijete je stradalo kad ga tako dugo  nema." </p> 
<p><A NAME="an_10:5">10:5</A>&nbsp;I po&#269;e jadikovati: "Kako da ne budem zabrinuta, dijete  moje, kad sam ti dopustila da ode&#353;, svjetlo o&#269;iju mojih!"</p> 
<p><A NAME="an_10:6">10:6</A>&nbsp;Tobit je stade tje&#353;iti: "&#352;uti, ne govori: njemu je dobro." </p> 
<p><A NAME="an_10:7">10:7</A>&nbsp;Ona mu odgovori: "&#352;uti ti i ne zavaravaj me; znam ja, stradalo  je dijete moje." Svakog je dana izlazila na cestu kojom je sin krenuo na put;  danju ne bi ni dodirnula jela, a no&#263;u nije prestajala jadikovati  za svojim Tobijom. Kad pro&#273;e &#269;etrnaest dana svadbenih za kojih Raguel zaklinja&#353;e  Tobiju da ostane, </p> 
<p><A NAME="an_10:8">10:8</A>&nbsp;Tobija kaza Raguelu: "Pusti me da idem,  jer su ve&#263; otac moj i majka moja izgubili nadu da &#263;e me jo&#353; ugledati." </p> 
<p><A NAME="an_10:9">10:9</A>&nbsp;Tast ga zamoli: "Ostani kod mene, a ja &#263;u se pobrinuti da  prona&#273;em nekoga koji &#263;e ocu tvome donijeti vijesti o tebi." Ali  mu Tobija odvrati: "Ne, nego me pusti da idem k ocu svome!"</p> 
<p><A NAME="an_10:10">10:10</A>&nbsp;Raguel onda ustade, preda mu Saru, njegovu &#382;enu, i polovicu  imutka, sluge, stoku i novac. </p> 
<p><A NAME="an_10:11">10:11</A>&nbsp;Po&#353;to ih je blagoslovio, oprosti  se s njima govore&#263;i: "Djeco, Bog nebeski nek' vam udijeli sre&#263;u  jo&#353; prije nego &#353;to umrem."</p> 
<p><A NAME="an_10:12">10:12</A>&nbsp;A svojoj k&#263;eri kaza: "Po&#353;tuj svekra i svekrvu: oni su  ti sada roditelji. I da &#269;ujem samo dobre vijesti o tebi." I poljubi  je. </p> 
<p><A NAME="an_10:13">10:13</A>&nbsp;Onda Edna re&#269;e Tobiji: "Ljubljeni brate moj, nek' ti  Gospodar neba dade sretan povratak, a meni neka udijeli milost  da vidim djecu koju &#263;e&#353; imati s mojom Sarom, da osjetim radost  pred Gospodom. Evo, predajem ti k&#263;er svoju na &#269;uvanje: ne &#382;alosti  je." </p> 
<p><A NAME="an_10:14">10:14</A>&nbsp;Zahvaliv&#353;i Bogu &#353;to mu je udijelio sretan put i po&#382;eljev&#353;i  blagoslov Raguelu i Edni, &#382;eni njegovoj, Tobija krenu.</p> 
<p><A NAME="an_11:1">11:1</A>&nbsp;Nastavi&#353;e put dok se ne pribli&#382;i&#353;e Ninivi. </p> 
<p><A NAME="an_11:2">11:2</A>&nbsp;Onda Rafael  kaza Tobiji: "Ne zna&#353; li, brate, u kakvu si stanju ostavio oca  svoga? </p> 
<p><A NAME="an_11:3">11:3</A>&nbsp;Potr&#269;imo nas dvojica prije tvoje &#382;ene i priredimo ku&#263;u: </p> 
<p><A NAME="an_11:4">11:4</A>&nbsp;uzmi u ruku riblju &#382;u&#269;." Krenu&#353;e, a pas za njima.</p> 
<p><A NAME="an_11:5">11:5</A>&nbsp;Dotle je Ana sjedila i gledala na put ne bi li ugledala  svoje dijete. </p> 
<p><A NAME="an_11:6">11:6</A>&nbsp;Izdaleka ga opazi pa re&#269;e Tobitu: "Evo, vra&#263;a  se sin tvoj i &#269;ovjek koji ga pratio."</p> 
<p><A NAME="an_11:7">11:7</A>&nbsp;A Rafael re&#269;e Tobiji: "Znam da &#263;e otac tvoj otvoriti o&#269;i. </p> 
<p><A NAME="an_11:8">11:8</A>&nbsp;Ribljom &#382;u&#269;i nama&#382;i njegove o&#269;i, a on &#263;e ih, o&#263;utjev&#353;i svrbe&#382;, protrljati i tako skinuti s njih bijele mrlje i tebe vidjeti."</p> 
<p><A NAME="an_11:9">11:9</A>&nbsp;Dotle se Ana, potr&#269;av&#353;i naprijed, baci u zagrljaj sinu  svome i re&#269;e mu: "Opet te vidim, sine moj! Od ovoga &#269;asa mogu  mirno umrijeti!" Nato oboje zaplaka&#353;e.</p> 
<p><A NAME="an_11:10">11:10</A>&nbsp;Tobit izi&#273;e na vrata i spota&#269;e se, ali sin potr&#269;a k njemu </p> 
<p><A NAME="an_11:11">11:11</A>&nbsp;i pridr&#382;a ga, razmaza &#382;u&#269; ocu preko o&#269;iju i kaza: "Hrabro, o&#269;e moj!" </p> 
<p><A NAME="an_11:12">11:12</A>&nbsp;Kad ga o&#269;i zasvrbje&#353;e, protrlja ih, a iz o&#269;injih  mu se kuti&#263;a olju&#353;ti&#353;e bijele mrlje. </p> 
<p><A NAME="an_11:13">11:13</A>&nbsp;Ugledav&#353;i sina, zagrli  ga, zaplaka i probesjedi:</p> 
<p><A NAME="an_11:14">11:14</A>&nbsp;"Blagoslovljen da si, Bo&#382;e, blagoslovljeno tvoje ime uvijeke i blagoslovljeni svi tvoji sveti an&#273;eli! Jer si me udario pa se smilovao na me: evo gledam svoga sina Tobiju!"</p> 
<p><A NAME="an_11:15">11:15</A>&nbsp;Njegov sin, sav sretan, u&#273;e u ku&#263;u te izvijesti oca o  velikim doga&#273;ajima &#353;to su mu se zbili u Mediji.</p> 
<p><A NAME="an_11:16">11:16</A>&nbsp;Tobit, prepun radosti i blagoslivljaju&#263;i Boga, po&#273;e u  susret snahi, prema vratima Ninive. Oni koji su ga vidjeli kako  hoda bijahu zadivljeni &#353;to je progledao, a Tobit priznava&#353;e pred  njima da mu se Bog smilovao.</p> 
<p><A NAME="an_11:17">11:17</A>&nbsp;Kada Tobit do&#273;e do Sare, snahe svoje, pozdravi je govore&#263;i  joj:  "Dobro do&#353;la, k&#263;eri moja! Blagoslovljen Bog koji te doveo  k nama! I neka su ti blagoslovljeni i otac i majka!"</p> 
<p><A NAME="an_11:18">11:18</A>&nbsp;I velika radost obuze svu bra&#263;u njegovu u Ninivi. </p> 
<p><A NAME="an_11:19">11:19</A>&nbsp;A  do&#273;o&#353;e i Ahikar i njegov ne&#263;ak Nasbas pa se Tobijina svadba u  veselju slavila sedam dana.</p> 
<p><A NAME="an_12:1">12:1</A>&nbsp;Potom Tobit pozva Tobiju, sina svoga, i re&#269;e mu: "Sine, pobrini  se za pla&#263;u &#269;ovjeku koji je i&#353;ao s tobom; a treba mu dati i &#353;togod  povrh toga."</p> 
<p><A NAME="an_12:2">12:2</A>&nbsp;Sin odgovori: "Ne&#263;u &#353;tetovati dadem li mu i polovicu onoga  &#353;to sam donio, </p> 
<p><A NAME="an_12:3">12:3</A>&nbsp;jer me doveo k tebi zdrava, izlije&#269;io moju  &#382;enu, podigao moj novac, a onda i tebi vratio zdravlje." </p> 
<p><A NAME="an_12:4">12:4</A>&nbsp;Starac  odgovori: "To mu s pravom pripada!"</p> 
<p><A NAME="an_12:5">12:5</A>&nbsp;Onda pozva an&#273;ela i kaza mu: "Uzmi polovicu od svega onoga  &#353;to ste donijeli." </p> 
<p><A NAME="an_12:6">12:6</A>&nbsp;Tada an&#273;eo pozva njih dvojicu u stranu  i re&#269;e im: "Blagoslivljajte Boga, hvalite ga i veli&#269;ajte, hvalite ga  pred svim &#382;ivima zbog onoga &#353;to je za vas u&#269;inio. Lijepo je hvaliti  Boga i uznositi ime njegovo; bogobojazno razgla&#353;avati djela njegova. </p> 
<p><A NAME="an_12:7">12:7</A>&nbsp;Lijepo je &#269;uvati tajnu kraljevu, ali je slavno otkrivati djela  Bo&#382;ja. &#268;inite dobro, i ne&#263;e vas zlo sna&#263;i.</p> 
<p><A NAME="an_12:8">12:8</A>&nbsp;Dobra je molitva s postom, s milostinjom i s pravedno&#353;&#263;u.  Bolje je malo s pravedno&#353;&#263;u nego mnogo s nepravdom. Bolje je  dijeliti milostinju nego sabirati u hrpe zlato. </p> 
<p><A NAME="an_12:9">12:9</A>&nbsp;Milostinja  osloba&#273;a od smrti, ona &#269;isti od svakoga grijeha. Koji dijele  milostinju i &#269;ine pravednost napunit &#263;e se &#382;ivota, </p> 
<p><A NAME="an_12:10">12:10</A>&nbsp;a koji  grije&#353;e bit &#263;e du&#353;mani &#382;ivotu svome.</p> 
<p><A NAME="an_12:11">12:11</A>&nbsp;Ne&#263;u vam sakriti ni&#353;ta: kazah ve&#263; da je lijepo &#269;uvati  tajnu kraljevu, ali je slavno otkrivanje Bo&#382;jih djela. </p> 
<p><A NAME="an_12:12">12:12</A>&nbsp;I  kad ste molili ti i tvoja snaha Sara, ja sam nosio va&#353;e molitve  Svetome; kad si ti pokapao mrtve, i ja sam bio uza te; </p> 
<p><A NAME="an_12:13">12:13</A>&nbsp;kad  se nisi skanjivao da ustane&#353; i prekine&#353; svoj ru&#269;ak da bi pokopao  onog mrtvaca, nije mi bilo skriveno da vr&#353;i&#353; dobro djelo; i bio  sam s tobom. </p> 
<p><A NAME="an_12:14">12:14</A>&nbsp;Sada, Bog me poslao da izlije&#269;im tebe i tvoju  snahu Saru. </p> 
<p><A NAME="an_12:15">12:15</A>&nbsp;Ja sam Rafael, jedan od sedmorice svetih an&#273;ela  koji na nebesima donose molitve svetih i stupaju pred Slavom  Svetoga!" </p> 
<p><A NAME="an_12:16">12:16</A>&nbsp;Njih se dvojica prepla&#353;i&#353;e i pado&#353;e ni&#269;ice, jer ih zahvati  velik strah. </p> 
<p><A NAME="an_12:17">12:17</A>&nbsp;Ali im an&#273;eo re&#269;e: "Ne pla&#353;ite se! Mir s vama! Blagoslivljajte Boga uvijeke! </p> 
<p><A NAME="an_12:18">12:18</A>&nbsp;Ta ja ne do&#273;oh jer se meni svidjelo, nego po zapovijedi Boga  na&#353;ega: zato ga blagoslivljajte uvijeke. </p> 
<p><A NAME="an_12:19">12:19</A>&nbsp;Sve sam dane dopu&#353;tao  da me vide va&#353;e o&#269;i, ali nisam ni jeo ni pio: vi ste motrili  samo privid. </p> 
<p><A NAME="an_12:20">12:20</A>&nbsp;Sada hvalite Boga, a ja se vra&#263;am onome koji  me i poslao. Zapi&#353;ite u knjizi sve &#353;to se zbilo."</p> 
<p><A NAME="an_12:21">12:21</A>&nbsp;Onda oni ustado&#353;e, ali ga vi&#353;e ne vidje&#353;e. Hvalili su  velika i &#269;udesna djela Bo&#382;ja i pripovijedali kako im se ukazao  an&#273;eo Gospodnji.</p> 
<p><A NAME="an_13:1">13:1</A>&nbsp;Tobit potom napisa molitvu u radosti i re&#269;e:</p> 
<p><A NAME="an_13:2">13:2</A>&nbsp;"Blagoslovljen Bog, koji &#382;ivi uvijeke, i njegovo kraljevstvo! Jer on ka&#382;njava i pra&#353;ta, dovodi u Podzemlje i odande izvodi, i nema toga tko bi izmakao njegovoj ruci.</p> 
<p><A NAME="an_13:3">13:3</A>&nbsp;Hvalite ga, sinovi Izraelovi, pred poganima, jer vas je on me&#273;u njih rasuo.</p> 
<p><A NAME="an_13:4">13:4</A>&nbsp;Objavljujte njegovu veli&#269;inu uzdi&#382;u&#263;i ga nad sve &#382;ivo, jer on je na&#353; Gospod i Bog, on je na&#353; otac za sve vjekove.</p> 
<p><A NAME="an_13:5">13:5</A>&nbsp;On nas ka&#382;njava zbog na&#353;ih zlih djela, ali &#263;e se opet smilovati na nas i sabrati nas iz svih naroda me&#273;u koje smo razasuti.</p> 
<p><A NAME="an_13:6">13:6</A>&nbsp;Obratite se k njemu svim srcem svojim i svom du&#353;om svojom da &#269;inite pred njim istinu, i on &#263;e se okrenuti k vama, i ne&#263;e skrivati lica svoga od vas.</p> 
<p><A NAME="an_13:7">13:7</A>&nbsp;Gledajte &#353;to u&#269;ini s vama, na sva ga usta slavite i hvalite, blagoslivljajte Gospoda pravde i uzvisujte kralja vjekova.</p> 
<p><A NAME="an_13:8">13:8</A>&nbsp;Ja ga u zemlji progonstva hvalim i o&#269;itujem njegovu mo&#263; i veli&#269;inu gre&#353;nom narodu. Obratite se, gre&#353;nici, i &#269;inite pravdu pred njim. Tko zna ho&#263;e li pogled svrnuti na vas i milost vam iskazati!</p> 
<p><A NAME="an_13:9">13:9</A>&nbsp;Boga svoga ja uznosim, i du&#353;a moja hvali kralja nebeskoga, i radosno klik&#263;e veli&#269;ini njegovoj:</p> 
<p><A NAME="an_13:10">13:10</A>&nbsp;tako neka kazuju svi i hvale ga u Jeruzalemu! Jeruzaleme, grade sveti! On &#263;e te kazniti zbog djela sinova tvojih, ali &#263;e se opet smilovati sinovima pravednih.</p> 
<p><A NAME="an_13:11">13:11</A>&nbsp;Podaj hvalu Gospodu zanosno i blagoslivljaj kralja vjekova da ti njegov &#352;ator ponovno bude podignut uz veselje;</p> 
<p><A NAME="an_13:12">13:12</A>&nbsp;da bi se u tebi obradovali prognani i da bi u tebi ljubav na&#353;li siromasi za sva pokoljenja.</p> 
<p><A NAME="an_13:13">13:13</A>&nbsp;Narodi &#263;e dolaziti izdaleka k imenu Gospoda Boga donose&#263;i u rukama darove, darove za kralja nebeskoga: pokoljenja upravljat &#263;e ti radosne hvale.</p> 
<p><A NAME="an_13:14">13:14</A>&nbsp;Prokleti svi oni koji te mrze, blagoslovljeni zauvijek oni koji te ljube.</p> 
<p><A NAME="an_13:15">13:15</A>&nbsp;Veseli se i raduj se zbog sinova pravednih, jer &#263;e biti sakupljeni i blagoslivljat &#263;e Gospoda pravednih. Bla&#382;eni oni koji te ljube! Veselit &#263;e se zbog tvoga mira!</p> 
<p><A NAME="an_13:16">13:16</A>&nbsp;Bla&#382;eni svi koji se rastu&#382;i&#353;e zbog tvojih nesre&#263;a, jer &#263;e se radovati kad vide svu tvoju slavu i radovat &#263;e se uvijeke. Du&#353;a moja neka hvali Boga, kralja velikoga!</p> 
<p><A NAME="an_13:17">13:17</A>&nbsp;Jer &#263;e Jeruzalem biti obnovljen safirom i smaragdom, njegove zidine dragim kamenjem, tornjevi i bedemi &#269;istim zlatom, a trgovi poplo&#269;ani berilom, dijamantom i dragim kamenjem iz Ofira.</p> 
<p><A NAME="an_13:18">13:18</A>&nbsp;Njegove &#263;e ulice kazivati: 'Aleluja!' i klicat &#263;e: 'Blagoslovljen Bog, uzvi&#353;en dovijeka.'"</p> 
<p><A NAME="an_14:1">14:1</A>&nbsp;Tobit zavr&#353;i pohvalu. </p> 
<p><A NAME="an_14:2">14:2</A>&nbsp;Bilo mu je pedeset i osam godina  kad je oslijepio, a poslije osam godina opet je progledao. Nastavio  je dijeliti milostinju i sveudilj se bojao Gospoda Boga te ga  hvalio. </p> 
<p><A NAME="an_14:3">14:3</A>&nbsp;Do&#382;ivio je duboku starost. Na samrti dozva k sebi sina i sinove sina svoga te kaza Tobiji:  "Sinko, uzmi djecu svoju: evo, ostario sam i ve&#263; sam blizu da  se odijelim od &#382;ivota. </p> 
<p><A NAME="an_14:4">14:4</A>&nbsp;Preseli se u Mediju, sinko, jer znam  da &#263;e se sve dogoditi s Ninivom &#353;to je o njoj nagovijestio prorok  Jona: bit &#263;e razru&#353;ena, a u Mediji bit &#263;e mir za neko vrijeme;  na&#353;a bra&#263;a koja se jo&#353; nalaze u domovini bit &#263;e razasuta daleko  od lijepe zemlje, Jeruzalem &#263;e opustjeti, a Dom Gospodnji koji  se nalazi u njemu izgorjet &#263;e i bit &#263;e pust za neko vrijeme. </p> 
<p><A NAME="an_14:5">14:5</A>&nbsp;Ali &#263;e se Bog opet smilovati njima i vratit &#263;e ih u njihovu  zemlju; onda &#263;e oni sagraditi hram, ali ne onakav kakav je bio  prije, dok se ne ispuni odre&#273;eno vrijeme. Poslije toga vratit  &#263;e se iz krajeva progonstva i podi&#263;i Jeruzalem s velikim po&#269;astima.  I Dom Bo&#382;ji u njemu bit &#263;e sazidan od nadasve vrijedne gra&#273;e  za sva budu&#263;a pokoljenja, kao &#353;to su kazali za nj proroci: </p> 
<p><A NAME="an_14:6">14:6</A>&nbsp;svi  &#263;e se narodi uistinu obratiti i bojat &#263;e se Gospoda Boga i pokopat  &#263;e svoje idole; svi &#263;e narodi blagoslivljati Gospoda. </p> 
<p><A NAME="an_14:7">14:7</A>&nbsp;Onda  &#263;e narod njegov hvaliti Boga, a Gospod &#263;e uzdi&#263;i narod svoj i  bit &#263;e radosni svi oni koji ljube Gospoda Boga u istini i pravdi  vr&#353;e&#263;i milosr&#273;e prema bra&#263;i svojoj.</p> 
<p><A NAME="an_14:8">14:8</A>&nbsp;I tako, sine, oti&#273;i iz Ninive, jer &#263;e sve biti &#353;to je  nagovijestio prorok Jona. </p> 
<p><A NAME="an_14:9">14:9</A>&nbsp;Ti pak dr&#382;i zakon i zapovijedi,  budi milosrdan i pravedan da ti bude dobro. &#268;asno me pokopaj, a uza me pokopaj majku svoju. Poslije toga ne ostani vi&#353;e ni  jednoga dana u Ninivi.</p> 
<p><A NAME="an_14:10">14:10</A>&nbsp;Sinko moj, razmotri &#353;to Aman u&#269;ini Ahikaru koji ga je  uzgojio: iz svjetla baci ga u tamu i tako zlim plati dobro njegovo.  Ali Ahikar bje spa&#353;en, a onoga sti&#382;e zaslu&#382;ena kazna: si&#273;e on  u tminu. Ahikar dijelja&#353;e milostinju i spasi se od smrtonosne  zamke koju mu onaj priredi; u zamku Aman pade i poginu.</p> 
<p><A NAME="an_14:11">14:11</A>&nbsp;Dakle, sinovi moji, vidite kakvu snagu ima milostinja  i kako pravda spa&#353;ava." To rekav&#353;i, izdahnu. Bija&#353;e mu sto pedeset i osam godina.  Tobija mu priredi &#269;astan ukop.</p> 
<p><A NAME="an_14:12">14:12</A>&nbsp;Kad Ana umrije, pokopa je uz oca, pa sa &#382;enom i svojim  sinovima krenu u Ekbatanu, k svome tastu Raguelu.</p> 
<p><A NAME="an_14:13">14:13</A>&nbsp;Tu do&#382;ivje &#269;asnu starost, &#269;asno pokopa svoga tasta i  punicu te naslijedi imutak njihov, kao &#353;to je naslijedio i o&#269;ev.</p> 
<p><A NAME="an_14:14">14:14</A>&nbsp;Umrije u Ekbatani, u sto dvadeset i sedmoj godini &#382;ivota.  Prije nego &#353;to je izdahnuo, doznao je za propast Ninive, koju  razori&#353;e Nabukodonozor i Asuer. Tako se prije smrti uzradova nad propa&#353;&#263;u Ninive.</p> 
<p><HR>
<CENTER>
<A HREF="jdt.htm">Next: Judith</A></CENTER>
</BODY>
</HTML>
