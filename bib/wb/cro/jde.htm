<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Croatian Bible, full text etext at Intangible Textual Heritage">
<TITLE>Croatian Bible: Jude</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jo3.htm">Previous</A>&nbsp;
<A HREF="rev.htm">Next</A>&nbsp;
</CENTER>
<HR>
</p> <h3 align="center" align="center">Croatian Bible: Jude</h3> 
<p><A NAME="an_1:1">1:1</A>&nbsp;Juda, sluga Isusa Krista, brat Jakovljev: ljubljenima u Bogu, Ocu, &#269;uvanima za Isusa Krista - pozvanima. </p> 
<p><A NAME="an_1:2">1:2</A>&nbsp;Obilovali milo&#353;&#263;u, mirom i ljubavlju!</p> 
<p><A NAME="an_1:3">1:3</A>&nbsp;Ljubljeni! Dok sam u svojoj bri&#382;ljivosti kanio pisati  vam o na&#353;em zajedni&#269;kom spasenju, osjetio sam potrebu da vas  pismom potaknem da vojujete za vjeru koja je jednom zauvijek  predana svetima. </p> 
<p><A NAME="an_1:4">1:4</A>&nbsp;Jer u&#353;uljali se neki, odavna ve&#263; zapisani  za ovaj sud, bezbo&#382;nici koji milost Boga na&#353;ega prome&#263;u u razuzdanost  i nije&#269;u jedinoga gospodara i Gospodina na&#353;ega Isusa Krista.</p> 
<p><A NAME="an_1:5">1:5</A>&nbsp;&#381;elim vas podsjetiti, premda jednom zauvijek sve znate, kako je Gospodin izbavio narod iz Egipta, a zatim uni&#353;tio nevjerne. </p> 
<p><A NAME="an_1:6">1:6</A>&nbsp;I an&#273;ele, koji nisu &#269;uvali svojeg dostojanstva nego su ostavili  svoje prebivali&#353;te, sa&#269;uvao je za sud velikoga Dana, okovane  u mraku vje&#269;nim okovima; </p> 
<p><A NAME="an_1:7">1:7</A>&nbsp;kao Sodoma i Gomora i okolni gradovi, koji su se poput njih podali bludu i oti&#353;li za drugom p&#211;uti, stoje za primjer, ispa&#353;taju&#263;i kaznu u vje&#269;nom ognju.</p> 
<p><A NAME="an_1:8">1:8</A>&nbsp;Uza sve to i ovi sanjari jednako skvrne tijelo, zabacuju  Veli&#269;anstvo, pogr&#273;uju Slave. </p> 
<p><A NAME="an_1:9">1:9</A>&nbsp;Kad se Mihael arkan&#273;eo s &#273;avlom  prepirao za tijelo Mojsijevo, nije se usudio izre&#263;i pogrdan sud  protiv njega, nego re&#269;e: "Sprije&#269;io te Gospodin!" </p> 
<p><A NAME="an_1:10">1:10</A>&nbsp;A ovi pogr&#273;uju  ono &#353;to ne poznaju; a &#353;to po naravi kao nerazumne &#382;ivotinje poznaju, u tom trunu.</p> 
<p><A NAME="an_1:11">1:11</A>&nbsp;Jao njima! Putom Kajinovim po&#273;o&#353;e, i zabludi se Bileamovoj  za pla&#263;u poda&#353;e, i propado&#353;e od pobune Korahove. </p> 
<p><A NAME="an_1:12">1:12</A>&nbsp;Oni su ljage  na va&#353;im agapama, bezobzirno se s vama goste&#263;i i napasaju&#263;i se;  oblaci bezvodni &#353;to ih vjetrovi raznose, stabla besplodna u kasnoj  jeseni, dvaput usahla, iskorijenjena, </p> 
<p><A NAME="an_1:13">1:13</A>&nbsp;bijesno morsko valovlje  &#353;to ispjenjuje svoje sramote, zvijezde lutalice kojima je spremljena  crna tmina dovijeka.</p> 
<p><A NAME="an_1:14">1:14</A>&nbsp;O njima prorokova sedmi od Adama, Henok: "Gle, do&#273;e Gospodin  sa Desttisu&#263;ama svojim </p> 
<p><A NAME="an_1:15">1:15</A>&nbsp;suditi svima i pokarati sve bezbo&#382;nike  za sva njihova bezbo&#382;na djela kojima bezbo&#382;no sagrije&#353;i&#353;e i za  sve drzovite rije&#269;i koje gre&#353;ni bezbo&#382;nici izreko&#353;e protiv njega." </p> 
<p><A NAME="an_1:16">1:16</A>&nbsp;To su rogoborni nezadovoljnici koji hode putom svojih po&#382;uda, usta im zbore naduto, ulaguju se u lice radi dobitka.</p> 
<p><A NAME="an_1:17">1:17</A>&nbsp;A vi, ljubljeni, sjetite se rije&#269;i &#353;to ih proreko&#353;e apostoli  Gospodina na&#353;ega Isusa Krista. </p> 
<p><A NAME="an_1:18">1:18</A>&nbsp;Oni vam govorahu: "U posljednje  &#263;e vrijeme biti podrugljivaca koji &#263;e se povoditi za bezbo&#382;nim  po&#382;udama svojim." </p> 
<p><A NAME="an_1:19">1:19</A>&nbsp;To su sija&#269;i razdora, sjetilnici koji nemaju  Duha. </p> 
<p><A NAME="an_1:20">1:20</A>&nbsp;A vi, ljubljeni, nazi&#273;ujte se na presvetoj vjeri svojoj  mole&#263;i se u Duhu Svetom, </p> 
<p><A NAME="an_1:21">1:21</A>&nbsp;u&#353;&#269;uvajte se u ljubavi Bo&#382;joj, i&#353;&#269;ekuju&#263;i  milosr&#273;e Gospodina na&#353;ega Isusa Krista za vje&#269;ni &#382;ivot. </p> 
<p><A NAME="an_1:22">1:22</A>&nbsp;I  jedne, svadljivce, karajte, </p> 
<p><A NAME="an_1:23">1:23</A>&nbsp;druge spasavajte otimaju&#263;i ih  ognju, tre&#263;ima se pak smilujte sa strahom, mrze&#263;i i haljinu puti  okaljanu. </p> 
<p><A NAME="an_1:24">1:24</A>&nbsp;Onomu koji vas mo&#382;e o&#269;uvati od pada i besprijekorne postaviti  pred svoju Slavu u klicanju - </p> 
<p><A NAME="an_1:25">1:25</A>&nbsp;jedinomu Bogu, Spasitelju na&#353;emu, po Isusu Kristu, Gospodinu na&#353;emu: slava, veli&#269;anstvo, vlast  i mo&#263; i prije svakoga vijeka, i sada, i u sve vijeke. Amen.</p> 
<p><HR>
<CENTER>
<A HREF="rev.htm">Next: Revelation</A></CENTER>
</BODY>
</HTML>
