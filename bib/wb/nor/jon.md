[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](oba)  [Next](mic) 

------------------------------------------------------------------------

### Norwegian Bible: Jonah

<span id="an_1:1">1:1</span> Herrens ord kom til Jonas, Amittais sønn,
og det lød så:

<span id="an_1:2">1:2</span> Stå op, gå til Ninive, den store stad, og
tal for den! For deres ondskap er steget op og er kommet for mitt åsyn.

<span id="an_1:3">1:3</span> Men Jonas stod op og vilde fly til Tarsis,
bort fra Herrens åsyn; og han drog ned til Joppe og fant der et skib som
skulde gå til Tarsis, og han betalte frakten og gikk ombord for å fare
med dem til Tarsis, bort fra Herrens åsyn.

<span id="an_1:4">1:4</span> Men Herren sendte en sterk vind ut over
havet, og det blev en stor storm på havet, og skibet var i ferd med å
knuses.

<span id="an_1:5">1:5</span> Da blev skibsfolkene redde og ropte hver
til sin gud, og de kastet de ting som var i skibet, ut i havet for å
lette skibet. Men Jonas var steget ned i skibets nederste rum og lå i
fast søvn.

<span id="an_1:6">1:6</span> Skibsføreren gikk da til ham og sa:
Hvorledes kan du sove så fast? Stå op og rop til din gud! Kanskje den
gud vil tenke på råd for oss, så vi ikke går under.

<span id="an_1:7">1:7</span> Og de sa til hverandre: Kom, la oss kaste
lodd, så vi kan få vite hvem som er skyld i at denne ulykke har hendt
oss! Så kastet de lodd, og loddet falt på Jonas.

<span id="an_1:8">1:8</span> Da sa de til ham: Si oss hvem som er skyld
i at denne ulykke har hendt oss! Hvad er ditt ærend, og hvor kommer du
fra? Hvad land er du fra, og hvad folk hører du til?

<span id="an_1:9">1:9</span> Han svarte: Jeg er en hebreer, og jeg
frykter Herren, himmelens Gud, ham som har gjort havet og det tørre
land.

<span id="an_1:10">1:10</span> Da blev mennene grepet av en stor frykt,
og de sa til ham: Hvorfor har du gjort dette? For de visste at han
flydde fra Herrens åsyn; det hadde han fortalt dem.

<span id="an_1:11">1:11</span> Og de sa til ham: Hvad skal vi gjøre med
dig, forat havet kan legge sig for oss? For havet blev mere og mere
oprørt.

<span id="an_1:12">1:12</span> Han svarte: Ta mig og kast mig i havet!
Så vil havet legge sig for eder; for jeg vet at det er for min skyld
denne store storm er kommet over eder.

<span id="an_1:13">1:13</span> Mennene prøvde nu å ro tilbake til land,
men de maktet det ikke; for sjøen slo sterkere og sterkere mot dem.

<span id="an_1:14">1:14</span> Da ropte de til Herren og sa: Å Herre, la
oss ikke gå under fordi denne mann skal dø, og la ikke uskyldig blod
komme over oss! For du, Herre, har gjort som du vilde.

<span id="an_1:15">1:15</span> Så tok de Jonas og kastet ham i havet; da
holdt havet op å rase.

<span id="an_1:16">1:16</span> Og mennene blev grepet av stor frykt for
Herren, og de ofret takkoffer til Herren og gjorde løfter.

<span id="an_2:1">2:1</span> Men Herren lot en stor fisk komme og sluke
Jonas, og Jonas var i fiskens buk tre dager og tre netter.

<span id="an_2:2">2:2</span> Og Jonas bad til Herren sin Gud fra fiskens
buk

<span id="an_2:3">2:3</span> og sa: Jeg kalte på Herren i min nød, og
han svarte mig; fra dødsrikets skjød ropte jeg, du hørte min røst.

<span id="an_2:4">2:4</span> Du kastet mig i dypet, midt i havet, og
vannstrømmer omgav mig; alle dine brenninger og dine bølger gikk over
mig.

<span id="an_2:5">2:5</span> Jeg tenkte: Jeg er støtt bort fra dine
øine. Men jeg skal atter skue op til ditt hellige tempel.

<span id="an_2:6">2:6</span> Vannene omringet mig like til sjelen, dypet
omgav mig, tang innhyllet mitt hode,

<span id="an_2:7">2:7</span> til fjellenes grunnvoller sank jeg ned,
jordens bommer var lukket efter mig for evig. Men du førte mitt liv op
av graven, Herre min Gud!

<span id="an_2:8">2:8</span> Da min sjel vansmektet i mig, kom jeg
Herren i hu, og min bønn kom til dig i ditt hellige tempel.

<span id="an_2:9">2:9</span> De som holder sig til de tomme avguder, de
forlater sin miskunnhet\*. /

<span id="an_2:10">2:10</span> Men jeg vil ofre til dig med takksigelses
røst; det jeg har lovt, vil jeg holde; frelsen hører Herren til.

<span id="an_2:11">2:11</span> Så spydde fisken på Herrens bud Jonas ut
på det tørre land.

<span id="an_3:1">3:1</span> Og Herrens ord kom annen gang til Jonas, og
det lød så:

<span id="an_3:2">3:2</span> Stå op, gå til Ninive, den store stad, og
rop ut i den de ord som jeg vil tale til dig!

<span id="an_3:3">3:3</span> Og Jonas stod op og gikk til Ninive efter
Herrens ord. Men Ninive var en stor stad for Gud, tre dagsreiser lang.

<span id="an_3:4">3:4</span> Og Jonas gikk en dagsreise inn i byen og
ropte: Om firti dager skal Ninive bli omstyrtet.

<span id="an_3:5">3:5</span> Da trodde mennene i Ninive på Gud, og de
ropte ut en faste og klædde sig i sekk, både store og små.

<span id="an_3:6">3:6</span> Da saken kom for Ninives konge, stod han op
fra sin trone og la sin kappe av sig og svøpte sekk om sig og satte sig
i asken.

<span id="an_3:7">3:7</span> Og han lot rope ut i Ninive: Efter kongens
og hans stormenns påbud må hverken mennesker eller dyr, storfe eller
småfe, smake nogen ting, ikke nyte føde og ikke drikke vann!

<span id="an_3:8">3:8</span> Men de skal svøpe sig i sekk, både
mennesker og dyr, og de skal rope til Gud med kraft og vende om, hver
fra sin onde vei og fra den urett som henger ved deres hender.

<span id="an_3:9">3:9</span> Hvem vet? Gud kunde da vende om og angre
det, vende om fra sin brennende vrede, så vi ikke forgår.

<span id="an_3:10">3:10</span> Da nu Gud så det de gjorde, at de vendte
om fra sin onde vei, angret han det onde han hadde sagt han vilde gjøre
mot dem, og han gjorde det ikke.

<span id="an_4:1">4:1</span> Men det syntes Jonas meget ille om, og hans
vrede optendtes.

<span id="an_4:2">4:2</span> Og han bad til Herren og sa: Å Herre! Var
det ikke det jeg sa da jeg ennu var i mitt land? Derfor flydde jeg
dengang til Tarsis; for jeg visste at du er en nådig og barmhjertig Gud,
langmodig og rik på miskunnhet og angrer det onde.

<span id="an_4:3">4:3</span> Så ta nu, Herre, mitt liv! For jeg vil
heller dø enn leve.

<span id="an_4:4">4:4</span> Men Herren sa: Er det med rette din vrede
er optendt?

<span id="an_4:5">4:5</span> Jonas var gått ut av byen; han hadde satt
sig østenfor byen, og der hadde han gjort sig en løvhytte og satt under
den i skyggen for å se hvorledes det gikk med byen.

<span id="an_4:6">4:6</span> Da lot Gud Herren et kikajontre vokse op
over Jonas til å skygge over hans hode, så han kunde bli fri sitt
mismot; og Jonas gledet sig høilig over kikajontreet.

<span id="an_4:7">4:7</span> Men dagen efter, da morgenen brøt frem, lot
Gud en orm komme, som stakk kikajontreet så det visnet.

<span id="an_4:8">4:8</span> Og da solen stod op, sendte Gud en lummer
østenvind, og solen stakk Jonas' hode, så han vansmektet; da ønsket han
sig døden og sa: Jeg vil heller dø enn leve.

<span id="an_4:9">4:9</span> Men Gud sa til Jonas: Er det med rette din
vrede er optendt for kikajontreets skyld? Han svarte: Ja, med rette er
min vrede optendt inntil døden.

<span id="an_4:10">4:10</span> Da sa Herren: Du ynkes over kikajontreet,
som du ikke har hatt møie med og ikke opelsket, som blev til på en natt
og forgikk på en natt;

<span id="an_4:11">4:11</span> og jeg skulde ikke ynkes over Ninive, den
store stad, hvor det er mere enn tolv ganger ti tusen mennesker som ikke
kjenner forskjell mellem høire og venstre, og en mengde dyr!

------------------------------------------------------------------------

[Next: Micah](mic)
