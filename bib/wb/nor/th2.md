[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th1)  [Next](ti1) 

------------------------------------------------------------------------

### Norwegian Bible: 2 Thessalonians

<span id="an_1:1">1:1</span> Paulus og Silvanus og Timoteus - til
tessalonikernes menighet i Gud vår Fader og den Herre Jesus Kristus:

<span id="an_1:2">1:2</span> Nåde være med eder og fred fra Gud vår
Fader og den Herre Jesus Kristus!

<span id="an_1:3">1:3</span> Vi er skyldige til å takke Gud alltid for
eder, brødre, som tilbørlig er, fordi eders tro vokser rikelig, og
kjærligheten til hverandre tar til hos hver og en iblandt eder alle,

<span id="an_1:4">1:4</span> så vi selv roser oss av eder i Guds
menigheter for eders tålmodighet og tro under alle eders forfølgelser og
de trengsler som I holder ut

<span id="an_1:5">1:5</span> - et varsel om Guds rettferdige dom - forat
I skal finnes verdige til Guds rike, det som I og lider for,

<span id="an_1:6">1:6</span> så sant det er rettferdig for Gud å gi dem
som trenger eder, trengsel til vederlag,

<span id="an_1:7">1:7</span> men eder som trenges, ro sammen med oss,
når vår Herre Jesus åpenbares fra himmelen med sin makts engler,

<span id="an_1:8">1:8</span> med luende ild, når han tar hevn over dem
som ikke kjenner Gud, og over dem som ikke er lydige mot vår Herre Jesu
evangelium,

<span id="an_1:9">1:9</span> de som skal lide straff, en evig fortapelse
bort fra Herrens åsyn og fra hans makts herlighet,

<span id="an_1:10">1:10</span> når han kommer på hin dag for å vise sig
herlig i sine hellige og underfull i alle de troende - for trodd blev
vårt vidnesbyrd til eder.

<span id="an_1:11">1:11</span> Derfor beder vi og alltid for eder at vår
Gud må akte eder verdige for sitt kall og mektig fylle eder med all lyst
til det gode og virksomhet i troen,

<span id="an_1:12">1:12</span> forat vår Herre Jesu navn må bli
herliggjort i eder, og I i ham, efter vår Guds og den Herre Jesu Kristi
nåde.

<span id="an_2:1">2:1</span> Vi ber eder, brødre, vedkommende vår Herre
Jesu Kristi komme og vår samling med ham,

<span id="an_2:2">2:2</span> at I ikke så snart må la eder drive fra
vett og sans eller la eder skremme, hverken ved nogen ånd eller ved
nogen tale eller ved noget brev, likesom det skulde være fra oss, som om
Herrens dag stod for døren.

<span id="an_2:3">2:3</span> La ingen dåre eder på nogen måte! for først
må frafallet komme, og syndens menneske åpenbares, fortapelsens sønn,

<span id="an_2:4">2:4</span> han som står imot og ophøier sig over alt
som kalles gud eller helligdom, så han setter sig i Guds tempel og gir
sig selv ut for å være Gud.

<span id="an_2:5">2:5</span> Minnes I ikke at jeg sa eder dette da jeg
ennu var hos eder?

<span id="an_2:6">2:6</span> Og nu vet I hvad som holder igjen? så han
først skal åpenbares i sin tid.

<span id="an_2:7">2:7</span> For lovløshetens hemmelighet er alt
virksom, bare at den som nu holder igjen, ryddes av veien;

<span id="an_2:8">2:8</span> og da skal den lovløse åpenbares, han som
den Herre Jesus skal fortære med sin munns ånde og gjøre til intet ved
åpenbarelsen av sitt komme.

<span id="an_2:9">2:9</span> Og hans komme skjer, efter Satans kraftige
virksomhet, med all løgnens makt og tegn og under,

<span id="an_2:10">2:10</span> og med all urettferdighetens forførelse
for dem som går fortapt fordi de ikke tok imot kjærlighet til sannheten,
så de kunde bli frelst.

<span id="an_2:11">2:11</span> Og derfor sender Gud dem kraftig
villfarelse, så de tror løgnen,

<span id="an_2:12">2:12</span> forat alle de skal bli dømt som ikke har
trodd sannheten, men hatt velbehag i urettferdigheten.

<span id="an_2:13">2:13</span> Men vi er skyldige til å takke Gud alltid
for eder, brødre, I som er elsket av Herren, fordi Gud fra først av tok
eder ut til frelse ved helliggjørelse av Ånden og tro på sannheten,

<span id="an_2:14">2:14</span> som han kalte eder til ved vårt
evangelium forat I skal vinne vår Herre Jesu Kristi herlighet.

<span id="an_2:15">2:15</span> Derfor, brødre, stå støtt og hold fast
ved de lærdommer som I har lært enten ved vår tale eller ved brev fra
oss!

<span id="an_2:16">2:16</span> Og han, vår Herre Jesus Kristus, og Gud
vår Fader, som elsket oss og gav oss en evig trøst og et godt håp i
nåde,

<span id="an_2:17">2:17</span> han trøste eders hjerter og styrke eder i
all god gjerning og tale!

<span id="an_3:1">3:1</span> For øvrig, brødre, bed for oss at Herrens
ord må ha fremgang og bli forherliget likesom hos eder,

<span id="an_3:2">3:2</span> og at vi må bli fridd fra de vrange og onde
mennesker; for troen er ikke alles sak.

<span id="an_3:3">3:3</span> Men Herren er trofast; han skal styrke eder
og bevare eder fra det onde.

<span id="an_3:4">3:4</span> Vi har den tillit til eder i Herren at I
både gjør og herefter vil gjøre det vi byder eder.

<span id="an_3:5">3:5</span> Og Herren styre eders hjerter til å elske
Gud og til å vente på Kristus med tålmodighet!

<span id="an_3:6">3:6</span> Men vi byder eder, brødre, i vår Herre Jesu
Kristi navn at I skal dra eder tilbake fra enhver bror som vandrer
utilbørlig og ikke efter den lærdom som de fikk av oss.

<span id="an_3:7">3:7</span> I vet jo selv hvorledes I bør efterfølge
oss; for vi levde ikke utilbørlig iblandt eder,

<span id="an_3:8">3:8</span> heller ikke åt vi brød hos nogen for intet,
men med strev og møie arbeidet vi natt og dag, forat vi ikke skulde være
nogen av eder til byrde;

<span id="an_3:9">3:9</span> ikke fordi vi ikke har rett til det, men
for å gi eder et forbillede i oss, forat I skulde efterfølge oss;

<span id="an_3:10">3:10</span> for da vi var hos eder, bød vi eder jo og
dette at hvis nogen ikke vil arbeide, skal han heller ikke ete.

<span id="an_3:11">3:11</span> For vi hører at nogen iblandt eder
vandrer utilbørlig og ikke arbeider, men gir sig av med ting som ikke
kommer dem ved.

<span id="an_3:12">3:12</span> Men sådanne byder og formaner vi i den
Herre Jesus Kristus at de skal arbeide i stillhet og ete sitt eget brød.

<span id="an_3:13">3:13</span> Men I, brødre, bli ikke trette av å gjøre
det som rett er!

<span id="an_3:14">3:14</span> Men dersom nogen ikke lyder vårt ord her
i brevet, da merk eder ham; ha ingen omgang med ham, forat han må gå i
sig selv,

<span id="an_3:15">3:15</span> og hold ham ikke for en fiende, men
forman ham som en bror!

<span id="an_3:16">3:16</span> Og han, fredens Herre, gi eder fred
alltid, i alle måter! Herren være med eder alle!

<span id="an_3:17">3:17</span> Hilsen med min, Paulus' hånd; dette er et
merke i hvert brev; således skriver jeg:

<span id="an_3:18">3:18</span> Vår Herre Jesu Kristi nåde være med eder
alle!

------------------------------------------------------------------------

[Next: 1 Timothy](ti1)
