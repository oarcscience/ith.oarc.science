[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](mal)  [Next](mar.md) 

------------------------------------------------------------------------

### Norwegian Bible: Matthew

<span id="an_1:1">1:1</span> Jesu Kristi, Davids sønns, Abrahams sønns
ættetavle:

<span id="an_1:2">1:2</span> Abraham fikk sønnen Isak; Isak fikk sønnen
Jakob; Jakob fikk Juda og hans brødre;

<span id="an_1:3">1:3</span> Juda fikk sønnene Peres og Serah med Tamar;
Peres fikk sønnen Hesron; Hesron fikk sønnen Ram;

<span id="an_1:4">1:4</span> Ram fikk sønnen Aminadab; Aminadab fikk
sønnen Nahson; Nahson fikk sønnen Salmon;

<span id="an_1:5">1:5</span> Salmon fikk sønnen Boas med Rahab; Boas
fikk sønnen Obed med Rut; Obed fikk sønnen Isai;

<span id="an_1:6">1:6</span> Isai var far til kong David. David fikk
sønnen Salomo med Urias hustru;

<span id="an_1:7">1:7</span> Salomo fikk sønnen Rehabeam; Rehabeam fikk
sønnen Abia; Abia fikk sønnen Asa;

<span id="an_1:8">1:8</span> Asa fikk sønnen Josafat; Josafat fikk
sønnen Joram; Joram fikk sønnen Ussias;

<span id="an_1:9">1:9</span> Ussias fikk sønnen Jotam; Jotam fikk sønnen
Akas; Akas fikk sønnen Esekias;

<span id="an_1:10">1:10</span> Esekias fikk sønnen Manasse; Manasse fikk
sønnen Amon; Amon fikk sønnen Josias;

<span id="an_1:11">1:11</span> Josias fikk Jekonja og hans brødre ved
den tid da folket blev bortført til Babylon.

<span id="an_1:12">1:12</span> Efter bortførelsen til Babylon fikk
Jekonja sønnen Sealtiel; Sealtiel fikk sønnen Serubabel;

<span id="an_1:13">1:13</span> Serubabel fikk sønnen Abiud; Abiud fikk
sønnen Eljakim; Eljakim fikk sønnen Asor;

<span id="an_1:14">1:14</span> Asor fikk sønnen Sadok; Sadok fikk sønnen
Akim; Akim fikk sønnen Eliud;

<span id="an_1:15">1:15</span> Eliud fikk sønnen Eleasar; Eleasar fikk
sønnen Mattan; Mattan fikk sønnen Jakob;

<span id="an_1:16">1:16</span> Jakob var far til Josef, Marias mann, og
av henne blev Jesus født, han som kalles Kristus.

<span id="an_1:17">1:17</span> Således er alle ætt-leddene fra Abraham
inntil David fjorten ledd, og fra David inntil bortførelsen til Babylon
fjorten ledd, og fra bortførelsen til Babylon inntil Kristus fjorten
ledd.

<span id="an_1:18">1:18</span> Men med Jesu Kristi fødsel gikk det
således til: Da hans mor Maria var trolovet med Josef, viste det sig,
før de var kommet sammen, at hun var fruktsommelig ved den Hellige Ånd.

<span id="an_1:19">1:19</span> Men Josef, hennes mann, som var
rettferdig og ikke vilde føre skam over henne, vilde skille sig fra
henne i stillhet.

<span id="an_1:20">1:20</span> Mens han nu grundet på dette, se, da
åpenbarte Herrens engel sig for ham i en drøm og sa: Josef, Davids sønn!
frykt ikke for å ta din hustru Maria til dig! for det som er avlet i
henne, er av den Hellige Ånd;

<span id="an_1:21">1:21</span> og hun skal føde en sønn, og du skal
kalle ham Jesus; for han skal frelse sitt folk fra deres synder.

<span id="an_1:22">1:22</span> Men alt dette skjedde forat det skulde
opfylles som er talt av Herren ved profeten, som sier:

<span id="an_1:23">1:23</span> Se, en jomfru skal bli fruktsommelig og
føde en sønn, og han skal kalles Immanuel, det er utlagt: Gud med oss.

<span id="an_1:24">1:24</span> Da nu Josef var våknet op av søvnen,
gjorde han som Herrens engel hadde pålagt ham, og tok sin hustru til
sig.

<span id="an_1:25">1:25</span> Og han holdt sig ikke til henne før hun
hadde født sin sønn, og han kalte ham Jesus.

<span id="an_2:1">2:1</span> Da Jesus var født i Betlehem i Judea, i
kong Herodes' dager, se, da kom nogen vismenn fra Østerland til
Jerusalem og sa:

<span id="an_2:2">2:2</span> Hvor er den jødenes konge som nu er født?
Vi har sett hans stjerne i Østen og er kommet for å tilbede ham.

<span id="an_2:3">2:3</span> Men da kong Herodes hørte det, blev han
forferdet, og hele Jerusalem med ham.

<span id="an_2:4">2:4</span> Og han sammenkalte alle yppersteprestene og
de skriftlærde blandt folket og spurte dem hvor Messias skulde fødes.

<span id="an_2:5">2:5</span> De sa til ham: I Betlehem i Judea; for så
er skrevet ved profeten:

<span id="an_2:6">2:6</span> Og du Betlehem i Juda land, du er
ingenlunde den ringeste blandt høvdingene i Juda; for fra dig skal utgå
en høvding som skal være hyrde for mitt folk Israel.

<span id="an_2:7">2:7</span> Da kalte Herodes hemmelig vismennene til
sig og spurte dem nøie om tiden da stjernen hadde vist sig;

<span id="an_2:8">2:8</span> og han sendte dem til Betlehem og sa: Gå og
spør nøie om barnet; og når I har funnet det, da si mig til, forat også
jeg kan komme og tilbede det!

<span id="an_2:9">2:9</span> Da de hadde hørt kongens ord, drog de
avsted; og se, stjernen som de hadde sett i Østen, gikk foran dem,
inntil den kom og blev stående over det sted hvor barnet var.

<span id="an_2:10">2:10</span> Og da de så stjernen, blev de over all
måte glade.

<span id="an_2:11">2:11</span> Og de gikk inn i huset og så barnet med
Maria, dets mor, og de falt ned og tilbad det, og oplot sine gjemmer og
bar frem gaver til det: gull og røkelse og myrra.

<span id="an_2:12">2:12</span> Og da de var blitt varslet av Gud i en
drøm at de ikke skulde vende tilbake til Herodes, drog de en annen vei
bort til sitt land.

<span id="an_2:13">2:13</span> Men da de hadde draget bort, se, da
åpenbarer Herrens engel sig i en drøm for Josef og sier: Stå op, ta
barnet og dets mor og fly til Egypten, og bli der inntil jeg sier dig
til! for Herodes vil søke efter barnet for å drepe det.

<span id="an_2:14">2:14</span> Da stod han op og tok barnet og dets mor
om natten og drog bort til Egypten,

<span id="an_2:15">2:15</span> og han blev der til Herodes' død, forat
det skulde opfylles som er talt av Herren ved profeten, som sier: Fra
Egypten kalte jeg min sønn.

<span id="an_2:16">2:16</span> Da Herodes nu så at han var blitt narret
av vismennene, blev han meget vred, og han sendte bud og lot drepe alle
de guttebarn som var i Betlehem og alt landet deromkring, fra to år og
derunder, efter den tid han nøie hadde utspurt av vismennene.

<span id="an_2:17">2:17</span> Da blev det opfylt som er talt ved
profeten Jeremias, som sier:

<span id="an_2:18">2:18</span> En røst blev hørt i Rama, gråt og stor
klage; Rakel gråt over sine barn og vilde ikke la sig trøste, for de er
ikke mere til.

<span id="an_2:19">2:19</span> Men da Herodes var død, se, da åpenbarer
Herrens engel sig i en drøm for Josef i Egypten og sier:

<span id="an_2:20">2:20</span> Stå op, ta barnet og dets mor og dra til
Israels land! for de er døde som stod barnet efter livet.

<span id="an_2:21">2:21</span> Og han stod op og tok barnet og dets mor
og kom til Israels land.

<span id="an_2:22">2:22</span> Men da han hørte at Arkelaus var konge i
Judea efter sin far Herodes, fryktet han for å dra dit; men han blev
varslet av Gud i en drøm og drog bort til Galilea.

<span id="an_2:23">2:23</span> Og han kom og tok bolig i en by som heter
Nasaret, forat det skulde opfylles som er talt ved profetene, at han
skal kalles en nasareer.

<span id="an_3:1">3:1</span> I de dager stod døperen Johannes frem og
forkynte i Judeas ørken

<span id="an_3:2">3:2</span> og sa: Omvend eder; for himlenes rike er
kommet nær!

<span id="an_3:3">3:3</span> For det er ham profeten Esaias taler om når
han sier: Det er en røst av en som roper i ørkenen: Rydd Herrens vei,
gjør hans stier jevne!

<span id="an_3:4">3:4</span> Men Johannes hadde klædebon av kamelhår og
lærbelte om sin lend, og hans mat var gresshopper og vill honning.

<span id="an_3:5">3:5</span> Da drog Jerusalem og hele Judea og hele
landet om Jordan ut til ham,

<span id="an_3:6">3:6</span> og de blev døpt av ham i elven Jordan, idet
de bekjente sine synder.

<span id="an_3:7">3:7</span> Men da han så mange av fariseerne og
sadduseerne komme til hans dåp, sa han til dem: Ormeyngel! hvem lærte
eder å fly for den kommende vrede?

<span id="an_3:8">3:8</span> Bær derfor frukt som er omvendelsen verdig,

<span id="an_3:9">3:9</span> og tro ikke at I kan si ved eder selv: Vi
har Abraham til far! for jeg sier eder at Gud kan opvekke Abraham barn
av disse stener.

<span id="an_3:10">3:10</span> Øksen ligger allerede ved roten av
trærne; derfor blir hvert tre som ikke bærer god frukt, hugget ned og
kastet på ilden.

<span id="an_3:11">3:11</span> Jeg døper eder med vann til omvendelse;
men han som kommer efter mig, er sterkere enn jeg, han hvis sko jeg ikke
er verdig til å bære; han skal døpe eder med den Hellige Ånd og ild;

<span id="an_3:12">3:12</span> han har sin kasteskovl i sin hånd, og han
skal rense sin låve og samle sin hvete i laden, men agnene skal han
brenne op med uslukkelig ild.

<span id="an_3:13">3:13</span> Da kom Jesus fra Galilea til Jordan til
Johannes for å bli døpt av ham.

<span id="an_3:14">3:14</span> Men han nektet ham det og sa: Jeg trenger
til å bli døpt av dig, og du kommer til mig?

<span id="an_3:15">3:15</span> Men Jesus svarte og sa til ham: La det nu
skje! for således sømmer det sig for oss å fullbyrde all rettferdighet.
Da lot han det skje.

<span id="an_3:16">3:16</span> Men da Jesus var døpt, steg han straks op
av vannet, og se, himmelen åpnet sig for ham, og han så Guds Ånd fare
ned som en due og komme over ham.

<span id="an_3:17">3:17</span> Og se, det kom en røst fra himmelen, som
sa: Dette er min Sønn, den elskede, i hvem jeg har velbehag.

<span id="an_4:1">4:1</span> Da blev Jesus av Ånden ført ut i ørkenen
for å fristes av djevelen.

<span id="an_4:2">4:2</span> Og da han hadde fastet firti dager og firti
netter, blev han til sist hungrig.

<span id="an_4:3">4:3</span> Og fristeren kom til ham og sa: Er du Guds
Sønn, da si at disse stener skal bli til brød!

<span id="an_4:4">4:4</span> Men han svarte og sa: Det er skrevet:
Mennesket lever ikke av brød alene, men av hvert ord som går ut av Guds
munn.

<span id="an_4:5">4:5</span> Da tok djevelen ham med sig til den hellige
stad og stilte ham på templets tinde, og sa til ham:

<span id="an_4:6">4:6</span> Er du Guds Sønn, da kast dig ned! for det
er skrevet: Han skal gi sine engler befaling om dig, og de skal bære dig
på hendene, forat du ikke skal støte din fot på nogen sten.

<span id="an_4:7">4:7</span> Jesus sa til ham: Det er atter skrevet: Du
skal ikke friste Herren din Gud.

<span id="an_4:8">4:8</span> Atter tok djevelen ham med op på et meget
høit fjell og viste ham alle verdens riker og deres herlighet og sa til
ham:

<span id="an_4:9">4:9</span> Alt dette vil jeg gi dig hvis du vil falle
ned og tilbede mig.

<span id="an_4:10">4:10</span> Da sa Jesus til ham: Bort fra mig, Satan!
for det er skrevet: Herren din Gud skal du tilbede, og ham alene skal du
tjene.

<span id="an_4:11">4:11</span> Da forlot djevelen ham, og se, engler kom
til ham og tjente ham.

<span id="an_4:12">4:12</span> Men da han fikk høre at Johannes var
kastet i fengsel, drog han bort til Galilea.

<span id="an_4:13">4:13</span> Og han forlot Nasaret og kom og tok bolig
i Kapernaum ved sjøen, i Sebulons og Naftalis landemerker,

<span id="an_4:14">4:14</span> forat det skulde opfylles som er talt ved
profeten Esaias, som sier:

<span id="an_4:15">4:15</span> Sebulons land og Naftalis land ved sjøen,
landet på hin side Jordan, hedningenes Galilea,

<span id="an_4:16">4:16</span> det folk som satt i mørke, har sett et
stort lys, og for dem som satt i dødens land og skygge, for dem er et
lys oprunnet.

<span id="an_4:17">4:17</span> Fra den tid begynte Jesus å forkynne og
si: Omvend eder; for himlenes rike er kommet nær!

<span id="an_4:18">4:18</span> Men da han vandret ved den Galileiske
Sjø, så han to brødre, Simon, som kalles Peter, og hans bror Andreas, i
ferd med å kaste garn i sjøen; for de var fiskere;

<span id="an_4:19">4:19</span> og han sa til dem: Følg mig, så vil jeg
gjøre eder til menneskefiskere!

<span id="an_4:20">4:20</span> Og de forlot straks sine garn og fulgte
ham.

<span id="an_4:21">4:21</span> Og da han gikk videre frem, så han to
andre brødre, Jakob, Sebedeus' sønn, og hans bror Johannes, sitte i
båten med sin far Sebedeus, i ferd med å bøte sine garn, og han kalte
dem.

<span id="an_4:22">4:22</span> Og de forlot straks båten og sin far og
fulgte ham.

<span id="an_4:23">4:23</span> Og Jesus gikk omkring i hele Galilea og
lærte folket i deres synagoger og forkynte evangeliet om riket og
helbredet all sykdom og all skrøpelighet blandt folket,

<span id="an_4:24">4:24</span> og ryktet om ham kom ut over hele Syria,
og de førte til ham alle dem som hadde ondt og led av alle slags
sykdommer og plager, både besatte og månesyke og verkbrudne, og han
helbredet dem.

<span id="an_4:25">4:25</span> Og meget folk fulgte ham fra Galilea og
Dekapolis og Jerusalem og Judea og landet hinsides Jordan.

<span id="an_5:1">5:1</span> Og da han så folket, gikk han op fjellet,
og da han hadde satt sig, kom hans disipler til ham.

<span id="an_5:2">5:2</span> Og han oplot sin munn, lærte dem og sa:

<span id="an_5:3">5:3</span> Salige er de fattige i ånden; for himlenes
rike er deres.

<span id="an_5:4">5:4</span> Salige er de som sørger; for de skal
trøstes.

<span id="an_5:5">5:5</span> Salige er de saktmodige; for de skal arve
jorden.

<span id="an_5:6">5:6</span> Salige er de som hungrer og tørster efter
rettferdighet; for de skal mettes.

<span id="an_5:7">5:7</span> Salige er de barmhjertige; for de skal
finne barmhjertighet.

<span id="an_5:8">5:8</span> Salige er de rene av hjertet; for de skal
se Gud.

<span id="an_5:9">5:9</span> Salige er de fredsommelige; for de skal
kalles Guds barn.

<span id="an_5:10">5:10</span> Salige er de som er forfulgt for
rettferdighets skyld; for himlenes rike er deres.

<span id="an_5:11">5:11</span> Salige er I når de spotter og forfølger
eder og lyver eder allehånde ondt på for min skyld.

<span id="an_5:12">5:12</span> Gled og fryd eder! for eders lønn er stor
i himmelen; for således forfulgte de profetene før eder.

<span id="an_5:13">5:13</span> I er jordens salt; men når saltet mister
sin kraft, hvad skal det så saltes med? Det duer ikke lenger til noget,
uten til å kastes ut og tredes ned av menneskene.

<span id="an_5:14">5:14</span> I er verdens lys; en by som ligger på et
fjell, kan ikke skjules;

<span id="an_5:15">5:15</span> en tender heller ikke et lys og setter
det under en skjeppe, men i staken; så skinner det for alle i huset.

<span id="an_5:16">5:16</span> La således eders lys skinne for
menneskene, forat de kan se eders gode gjerninger og prise eders Fader i
himmelen!

<span id="an_5:17">5:17</span> I må ikke tro at jeg er kommet for å
opheve loven eller profetene; jeg er ikke kommet for å opheve, men for å
opfylle.

<span id="an_5:18">5:18</span> For sannelig sier jeg eder: Før himmel og
jord forgår, skal ikke den minste bokstav eller en eneste tøddel forgå
av loven, før det er skjedd alt sammen.

<span id="an_5:19">5:19</span> Derfor, den som bryter et eneste av disse
minste bud og lærer menneskene således, han skal kalles den minste i
himlenes rike; men den som holder dem og lærer andre dem, han skal
kalles stor i himlenes rike.

<span id="an_5:20">5:20</span> For jeg sier eder: Dersom eders
rettferdighet ikke overgår de skriftlærdes og fariseernes, kommer I
ingenlunde inn i himlenes rike.

<span id="an_5:21">5:21</span> I har hørt at det er sagt til de gamle:
Du skal ikke slå ihjel, men den som slår ihjel, skal være skyldig for
dommen.

<span id="an_5:22">5:22</span> Men jeg sier eder at hver den som blir
vred på sin bror uten grunn, skal være skyldig for dommen; men den som
sier til sin bror: Raka! skal være skyldig for rådet; men den som sier:
Du dåre! skal være skyldig til helvedes ild.

<span id="an_5:23">5:23</span> Derfor, når du bærer ditt offer frem til
alteret, og der kommer i hu at din bror har noget imot dig,

<span id="an_5:24">5:24</span> så la ditt offer ligge der foran alteret,
og gå først bort og forlik dig med din bror, og kom så og bær ditt offer
frem!

<span id="an_5:25">5:25</span> Skynd dig å være føielig mot din
motstander så lenge du er med ham på veien, forat ikke motstanderen skal
overgi dig til dommeren, og dommeren overgi dig til tjeneren, og du bli
kastet i fengsel.

<span id="an_5:26">5:26</span> Sannelig sier jeg dig: Du skal ingenlunde
komme ut derfra før du har betalt den siste øre.

<span id="an_5:27">5:27</span> I har hørt at det er sagt: Du skal ikke
drive hor.

<span id="an_5:28">5:28</span> Men jeg sier eder at hver den som ser på
en kvinne for å begjære henne, har alt drevet hor med henne i sitt
hjerte.

<span id="an_5:29">5:29</span> Om ditt høire øie frister dig, da riv det
ut og kast det fra dig! for det er bedre for dig at ett av dine lemmer
går tapt enn at hele ditt legeme blir kastet i helvede.

<span id="an_5:30">5:30</span> Og dersom din høire hånd frister dig, da
hugg den av og kast den fra dig! for det er bedre for dig at ett av dine
lemmer går tapt enn at hele ditt legeme kommer i helvede.

<span id="an_5:31">5:31</span> Det er sagt: Den som skiller sig fra sin
hustru, skal gi henne skilsmissebrev.

<span id="an_5:32">5:32</span> Men jeg sier eder at hver den som skiller
sig fra sin hustru uten for hors skyld, han volder at hun driver hor, og
den som gifter sig med en fraskilt kvinne, han driver hor.

<span id="an_5:33">5:33</span> Atter har I hørt at det er sagt til de
gamle: Du skal ikke sverge falsk ed, men du skal holde dine eder for
Herren.

<span id="an_5:34">5:34</span> Men jeg sier eder at I aldeles ikke skal
sverge, hverken ved himmelen, for den er Guds trone,

<span id="an_5:35">5:35</span> eller ved jorden, for den er hans
fotskammel, eller ved Jerusalem, for det er den store konges stad.

<span id="an_5:36">5:36</span> Heller ikke skal du sverge ved ditt hode;
for du kan ikke gjøre ett hår hvitt eller sort.

<span id="an_5:37">5:37</span> Men eders tale skal være ja, ja, nei,
nei; det som er mere enn dette, er av det onde.

<span id="an_5:38">5:38</span> I har hørt at det er sagt: Øie for øie,
og tann for tann!

<span id="an_5:39">5:39</span> Men jeg sier eder at I ikke skal sette
eder imot den som er ond mot eder; men om nogen slår dig på ditt høire
kinn, da vend også det andre til ham,

<span id="an_5:40">5:40</span> og om nogen vil føre sak mot dig og ta
din kjortel, da la ham også få kappen,

<span id="an_5:41">5:41</span> og om nogen tvinger dig til å gå en mil,
da gå to med ham.

<span id="an_5:42">5:42</span> Gi den som ber dig, og vend dig ikke bort
fra den som vil låne av dig.

<span id="an_5:43">5:43</span> I har hørt at det er sagt: Du skal elske
din næste og hate din fiende.

<span id="an_5:44">5:44</span> Men jeg sier eder: Elsk eders fiender,
velsign dem som forbanner eder, gjør vel imot dem som hater eder, og bed
for dem som forfølger eder,

<span id="an_5:45">5:45</span> forat I kan bli eders himmelske Faders
barn; for han lar sin sol gå op over onde og gode, og lar det regne over
rettferdige og urettferdige.

<span id="an_5:46">5:46</span> For om I elsker dem som elsker eder, hvad
lønn har I da? Gjør ikke også tolderne det samme?

<span id="an_5:47">5:47</span> Og om I hilser bare på eders brødre, hvad
stort gjør I da? Gjør ikke også hedningene det samme?

<span id="an_5:48">5:48</span> Derfor skal I være fullkomne, likesom
eders himmelske Fader er fullkommen.

<span id="an_6:1">6:1</span> Ta eder i vare at I ikke utøver eders
rettferdighet for menneskenes øine, for å sees av dem; ellers har I
ingen lønn hos eders Fader i himmelen.

<span id="an_6:2">6:2</span> Derfor, når du gir almisse, da skal du ikke
la blåse i basun for dig, som hyklerne gjør i synagogene og på gatene,
for å æres av menneskene; sannelig sier jeg eder: De har allerede fått
sin lønn.

<span id="an_6:3">6:3</span> Men når du gir almisse, da la ikke din
venstre hånd vite hvad din høire gjør,

<span id="an_6:4">6:4</span> forat din almisse kan være i lønndom, og
din Fader, som ser i lønndom, han skal lønne dig i det åpenbare.

<span id="an_6:5">6:5</span> Og når I beder, skal I ikke være som
hyklerne; for de vil gjerne stå og bede i synagogene og på gatehjørnene,
for å vise sig for menneskene; sannelig sier jeg eder: De har allerede
fått sin lønn.

<span id="an_6:6">6:6</span> Men du, når du beder, da gå inn i ditt
lønnkammer og lukk din dør og bed til din Fader, som er i lønndom, og
din Fader, som ser i lønndom, han skal lønne dig i det åpenbare.

<span id="an_6:7">6:7</span> Og når I beder, skal I ikke ramse op mange
ord som hedningene; for de tror at de blir bønnhørt når de bruker mange
ord.

<span id="an_6:8">6:8</span> Gjør derfor ikke som de! for eders Fader
vet hvad I trenger til, før I beder ham.

<span id="an_6:9">6:9</span> Derfor skal I bede således: Fader vår, du
som er i himmelen! Helliget vorde ditt navn;

<span id="an_6:10">6:10</span> komme ditt rike; skje din vilje, som i
himmelen, så og på jorden;

<span id="an_6:11">6:11</span> gi oss idag vårt daglige brød;

<span id="an_6:12">6:12</span> og forlat oss vår skyld, som vi og
forlater våre skyldnere;

<span id="an_6:13">6:13</span> og led oss ikke inn i fristelse; men fri
oss fra det onde. For riket er ditt, og makten og æren i evighet. Amen.

<span id="an_6:14">6:14</span> For dersom I forlater menneskene deres
overtredelser, da skal eders himmelske Fader også forlate eder;

<span id="an_6:15">6:15</span> men dersom I ikke forlater menneskene
deres overtredelser, da skal heller ikke eders Fader forlate eders
overtredelser.

<span id="an_6:16">6:16</span> Når I faster, da skal I ikke gå med mørkt
åsyn som hyklerne; for de gjør sitt ansikt ukjennelig, forat menneskene
skal se at de faster; sannelig sier jeg eder: De har allerede fått sin
lønn.

<span id="an_6:17">6:17</span> Men du, når du faster, da salv ditt hode
og vask ditt ansikt,

<span id="an_6:18">6:18</span> forat ikke menneskene skal se at du
faster, men din Fader, som er i lønndom; og din Fader, som ser i
lønndom, skal lønne dig.

<span id="an_6:19">6:19</span> Samle eder ikke skatter på jorden, hvor
møll og rust tærer, og hvor tyver bryter inn og stjeler;

<span id="an_6:20">6:20</span> men samle eder skatter i himmelen, hvor
hverken møll eller rust tærer, og hvor tyver ikke bryter inn og stjeler!

<span id="an_6:21">6:21</span> For hvor din skatt er, der vil også ditt
hjerte være.

<span id="an_6:22">6:22</span> Øiet er legemets lys; er ditt øie friskt,
da blir hele ditt legeme lyst;

<span id="an_6:23">6:23</span> men er ditt øie sykt, da blir hele ditt
legeme mørkt. Er altså lyset i dig mørke, hvor stort blir da mørket!

<span id="an_6:24">6:24</span> Ingen kan tjene to herrer; for han vil
enten hate den ene og elske den andre, eller holde sig til den ene og
forakte den andre; I kan ikke tjene Gud og mammon.

<span id="an_6:25">6:25</span> Derfor sier jeg eder: Vær ikke bekymret
for eders liv, hvad I skal ete og hvad I skal drikke, eller for eders
legeme, hvad I skal klæ eder med! Er ikke livet mere enn maten, og
legemet mere enn klærne?

<span id="an_6:26">6:26</span> Se på himmelens fugler: De sår ikke, de
høster ikke, de samler ikke i lader, og eders himmelske Fader før dem
allikevel. Er ikke I meget mere enn de?

<span id="an_6:27">6:27</span> Og hvem av eder kan med all sin bekymring
legge en alen til sin livslengde?

<span id="an_6:28">6:28</span> Og hvorfor er I bekymret for klærne? Akt
på liljene på marken, hvorledes de vokser: de arbeider ikke, de spinner
ikke;

<span id="an_6:29">6:29</span> men jeg sier eder: Enn ikke Salomo i all
sin herlighet var klædd som en av dem.

<span id="an_6:30">6:30</span> Men klær Gud således gresset på marken,
som står idag og imorgen kastes i ovnen, skal han da ikke meget mere klæ
eder, I lite troende?

<span id="an_6:31">6:31</span> Derfor skal I ikke være bekymret og si:
Hvad skal vi ete, eller hvad skal vi drikke, eller hvad skal vi klæ oss
med?

<span id="an_6:32">6:32</span> For alt slikt søker hedningene efter, og
eders himmelske Fader vet at I trenger til alt dette.

<span id="an_6:33">6:33</span> Men søk først Guds rike og hans
rettferdighet, så skal I få alt dette i tilgift!

<span id="an_6:34">6:34</span> Vær altså ikke bekymret for den dag
imorgen! for den dag imorgen skal bekymre sig for sig selv; hver dag har
nok med sin egen plage.

<span id="an_7:1">7:1</span> Døm ikke, forat I ikke skal dømmes! for med
den samme dom som I dømmer med, skal I dømmes,

<span id="an_7:2">7:2</span> og med det samme mål som I måler med, skal
eder måles igjen.

<span id="an_7:3">7:3</span> Hvorfor ser du splinten i din brors øie,
men bjelken i ditt eget øie blir du ikke var?

<span id="an_7:4">7:4</span> Eller hvorledes kan du si til din bror: La
mig dra splinten ut av ditt øie? og se, det er en bjelke i ditt eget
øie!

<span id="an_7:5">7:5</span> Du hykler! dra først bjelken ut av ditt
eget øie, så kan du se å dra splinten ut av din brors øie!

<span id="an_7:6">7:6</span> Gi ikke hundene det hellige, og kast ikke
eders perler for svinene, forat de ikke skal trå dem ned med sine føtter
og vende sig om og sønderrive eder.

<span id="an_7:7">7:7</span> Bed, så skal eder gis, let, så skal I
finne, bank på, så skal det lukkes op for eder!

<span id="an_7:8">7:8</span> For hver den som beder, han får, og den som
leter, han finner, og den som banker på, for ham skal det lukkes op.

<span id="an_7:9">7:9</span> Eller hvilket menneske iblandt eder er det
vel som vil gi sin sønn en sten når han ber ham om brød,

<span id="an_7:10">7:10</span> eller vil gi ham en orm når han ber om en
fisk?

<span id="an_7:11">7:11</span> Dersom da I, som er onde, vet å gi eders
barn gode gaver, hvor meget mere skal da eders Fader i himmelen gi dem
gode gaver som beder ham!

<span id="an_7:12">7:12</span> Derfor, alt det I vil at menneskene skal
gjøre imot eder, det skal også I gjøre imot dem; for dette er loven og
profetene.

<span id="an_7:13">7:13</span> Gå inn gjennem den trange port! for den
port er vid, og den vei er bred som fører til fortapelsen, og mange er
de som går inn gjennem den;

<span id="an_7:14">7:14</span> for den port er trang, og den vei er smal
som fører til livet, og få er de som finner den.

<span id="an_7:15">7:15</span> Men vokt eder for de falske profeter, som
kommer til eder i fåreklær, men innvortes er glupende ulver!

<span id="an_7:16">7:16</span> Av deres frukter skal I kjenne dem; kan
en vel sanke vindruer av tornebusker eller fiken av tistler?

<span id="an_7:17">7:17</span> Således bærer hvert godt tre gode
frukter, men det dårlige tre bærer onde frukter.

<span id="an_7:18">7:18</span> Et godt tre kan ikke bære onde frukter,
og et dårlig tre kan ikke bære gode frukter.

<span id="an_7:19">7:19</span> Hvert tre som ikke bærer god frukt, blir
hugget ned og kastet på ilden.

<span id="an_7:20">7:20</span> Derfor skal I kjenne dem av deres
frukter.

<span id="an_7:21">7:21</span> Ikke enhver som sier til mig: Herre!
Herre! skal komme inn i himlenes rike, men den som gjør min himmelske
Faders vilje.

<span id="an_7:22">7:22</span> Mange skal si til mig på hin dag: Herre!
Herre! har vi ikke talt profetisk ved ditt navn, og utdrevet onde ånder
ved ditt navn, og gjort mange kraftige gjerninger ved ditt navn?

<span id="an_7:23">7:23</span> Og da skal jeg vidne for dem: Jeg har
aldri kjent eder; vik bort fra mig, I som gjorde urett!

<span id="an_7:24">7:24</span> Derfor, hver den som hører disse mine ord
og gjør efter dem, han blir lik en forstandig mann, som bygget sitt hus
på fjell;

<span id="an_7:25">7:25</span> og skyllregnet falt, og flommen kom, og
vindene blåste og slo imot dette hus, men det falt ikke; for det var
grunnlagt på fjell.

<span id="an_7:26">7:26</span> Og hver den som hører disse mine ord og
ikke gjør efter dem, han blir lik en uforstandig mann, som bygget sitt
hus på sand;

<span id="an_7:27">7:27</span> og skyllregnet falt, og flommen kom, og
vindene blåste og slo imot dette hus, og det falt, og dets fall var
stort!

<span id="an_7:28">7:28</span> Og da Jesus hadde endt denne tale, da var
folket slått av forundring over hans lære;

<span id="an_7:29">7:29</span> for han lærte dem som en som hadde
myndighet, og ikke som deres skriftlærde.

<span id="an_8:1">8:1</span> Da han gikk ned av fjellet, fulgte meget
folk ham.

<span id="an_8:2">8:2</span> Og se, en spedalsk kom og falt ned for ham
og sa: Herre! om du vil, så kan du rense mig.

<span id="an_8:3">8:3</span> Og han rakte hånden ut, rørte ved ham og
sa: Jeg vil; bli ren! Og straks blev han renset for sin spedalskhet.

<span id="an_8:4">8:4</span> Og Jesus sa til ham: Se til at du ikke sier
det til nogen; men gå og te dig for presten, og bær frem det offer Moses
har påbudt, til et vidnesbyrd for dem!

<span id="an_8:5">8:5</span> Men da han gikk inn i Kapernaum, kom en
høvedsmann til ham og bad ham og sa:

<span id="an_8:6">8:6</span> Herre! min dreng ligger verkbrudden hjemme
og pines forferdelig.

<span id="an_8:7">8:7</span> Jesus sa til ham: Jeg vil komme og helbrede
ham.

<span id="an_8:8">8:8</span> Men høvedsmannen svarte og sa: Herre! Jeg
er for ringe til at du skal gå inn under mitt tak; men si bare et ord,
så blir min dreng helbredet!

<span id="an_8:9">8:9</span> For jeg er også en mann som står under
overordnede, men har stridsmenn under mig igjen; og sier jeg til den
ene: Gå! så går han, og til en annen: Kom! så kommer han, og til min
tjener: Gjør dette! så gjør han det.

<span id="an_8:10">8:10</span> Men da Jesus hørte dette, undret han sig,
og sa til dem som fulgte ham: Sannelig sier jeg eder: Ikke engang i
Israel har jeg funnet så stor en tro.

<span id="an_8:11">8:11</span> Men jeg sier eder at mange skal komme fra
øst og vest og sitte til bords med Abraham og Isak og Jakob i himlenes
rike;

<span id="an_8:12">8:12</span> men rikets barn skal kastes ut i mørket
utenfor; der skal være gråt og tenners gnidsel.

<span id="an_8:13">8:13</span> Og Jesus sa til høvedsmannen: Gå bort;
dig skje som du har trodd! Og hans dreng blev helbredet i den samme
stund.

<span id="an_8:14">8:14</span> Og da Jesus kom inn i Peters hus, så han
at hans svigermor lå til sengs og hadde feber;

<span id="an_8:15">8:15</span> og han rørte ved hennes hånd, og feberen
forlot henne; og hun stod op og tjente ham.

<span id="an_8:16">8:16</span> Men da det var blitt aften, førte de til
ham mange besatte, og han drev åndene ut med et ord, og alle dem som
hadde ondt, helbredet han,

<span id="an_8:17">8:17</span> forat det skulde opfylles som er talt ved
profeten Esaias, som sier: Han tok våre skrøpeligheter på sig og bar
våre sykdommer.

<span id="an_8:18">8:18</span> Men da Jesus så meget folk omkring sig,
bød han disiplene å fare med ham over til hin side.

<span id="an_8:19">8:19</span> Og en skriftlærd kom og sa til ham:
Mester! Jeg vil følge dig hvorhen du går.

<span id="an_8:20">8:20</span> Og Jesus sa til ham: Revene har huler, og
himmelens fugler reder; men Menneskesønnen har ikke det han kan helle
sitt hode til.

<span id="an_8:21">8:21</span> Men en annen, en av hans disipler, sa til
ham: Herre! gi mig først lov til å gå bort og begrave min far!

<span id="an_8:22">8:22</span> Men Jesus sa til ham: Følg mig, og la de
døde begrave sine døde!

<span id="an_8:23">8:23</span> Han gikk da i båten, og hans disipler
fulgte ham.

<span id="an_8:24">8:24</span> Og se, det blev en stor storm på sjøen,
så at båten skjultes av bølgene; men han sov.

<span id="an_8:25">8:25</span> Da gikk disiplene til ham og vekket ham
og sa: Herre, frels! vi går under.

<span id="an_8:26">8:26</span> Og han sa til dem: Hvorfor er I redde, I
lite troende? Så stod han op og truet vindene og sjøen, og det blev
blikkstille.

<span id="an_8:27">8:27</span> Men mennene undret sig og sa: Hvad er
dette for en, som både vindene og sjøen er lydige?

<span id="an_8:28">8:28</span> Og da han kom over på hin side, til
gadarenernes bygd, møtte der ham to besatte, som kom ut av gravene,
meget ville, så ingen var i stand til å komme frem den vei.

<span id="an_8:29">8:29</span> Og se, de ropte: Hvad har vi med dig å
gjøre, du Guds Sønn? Er du kommet hit for å pine oss før tiden?

<span id="an_8:30">8:30</span> Men et langt stykke fra dem gikk en stor
svinehjord og beitet;

<span id="an_8:31">8:31</span> og de onde ånder bad ham: Dersom du
driver oss ut, da gi oss lov til å fare inn i svinehjorden!

<span id="an_8:32">8:32</span> Og han sa til dem: Far avsted! Og de fór
ut og fór i svinene. Og se, hele hjorden styrtet sig ut over stupet ned
i sjøen og døde i vannet.

<span id="an_8:33">8:33</span> Men gjæterne tok flukten og kom inn i
byen og fortalte alt sammen, og sa hvorledes det var gått med de
besatte.

<span id="an_8:34">8:34</span> Og se, hele byen kom ut og møtte Jesus,
og da de så ham, bad de ham gå bort fra deres landemerker.

<span id="an_9:1">9:1</span> Og han gikk i båten og fór over og kom til
sin egen by.

<span id="an_9:2">9:2</span> Og se, de førte til ham en mann som var
verkbrudden, og som lå på en seng; og da Jesus så deres tro, sa han til
den verkbrudne: Vær frimodig, sønn! dine synder er dig forlatt.

<span id="an_9:3">9:3</span> Og se, nogen av de skriftlærde sa ved sig
selv: Denne spotter Gud.

<span id="an_9:4">9:4</span> Da Jesus så deres tanker, sa han: Hvorfor
tenker I så ondt i eders hjerter?

<span id="an_9:5">9:5</span> For hvad er lettest, enten å si: Dine
synder er dig forlatt, eller å si: Stå op og gå?

<span id="an_9:6">9:6</span> Men forat I skal vite at Menneskesønnen har
makt på jorden til å forlate synder - da sier han til den verkbrudne:
Stå op og ta din seng og gå hjem til ditt hus!

<span id="an_9:7">9:7</span> Og han stod op og gikk hjem til sitt hus.

<span id="an_9:8">9:8</span> Men da folket så det, blev de forferdet og
priste Gud, som hadde gitt mennesker en sådan makt.

<span id="an_9:9">9:9</span> Og da Jesus gikk videre derfra, så han en
mann ved navn Matteus sitte på tollboden; og han sa til ham: Følg mig!
Og han stod op og fulgte ham.

<span id="an_9:10">9:10</span> Og det skjedde da han satt til bords i
hans hus, se, da kom mange toldere og syndere og satt til bords med
Jesus og hans disipler.

<span id="an_9:11">9:11</span> Og da fariseerne så det, sa de til hans
disipler: Hvorfor eter eders mester med toldere og syndere?

<span id="an_9:12">9:12</span> Men da Jesus hørte det, sa han: De friske
trenger ikke til læge, men de som har ondt.

<span id="an_9:13">9:13</span> Men gå bort og lær hvad det er: Jeg har
lyst til barmhjertighet og ikke til offer. For jeg er ikke kommet for å
kalle rettferdige, men for å kalle syndere.

<span id="an_9:14">9:14</span> Da kom Johannes' disipler til ham og sa:
Hvorfor faster vi og fariseerne så meget, men dine disipler faster ikke?

<span id="an_9:15">9:15</span> Og Jesus sa til dem: Kan vel
brudesvennene sørge så lenge brudgommen er hos dem? Men de dager skal
komme da brudgommen blir tatt fra dem, og da skal de faste.

<span id="an_9:16">9:16</span> Ingen setter en lapp av ukrympet tøi på
et gammelt klædebon; for lappen river med sig et stykke av klædebonet,
og riften blir verre.

<span id="an_9:17">9:17</span> Heller ikke fyller de ny vin i gamle
skinnsekker; ellers revner sekkene, og vinen spilles, og sekkene
ødelegges; men de fyller ny vin i nye skinnsekker, så blir begge deler
berget.

<span id="an_9:18">9:18</span> Mens han talte dette til dem, se, da kom
en synagoge-forstander og falt ned for ham og sa: Min datter er nettop
død; men kom og legg din hånd på henne, så vil hun leve.

<span id="an_9:19">9:19</span> Og Jesus stod op og fulgte ham, og hans
disipler gikk med.

<span id="an_9:20">9:20</span> Og se, en kvinne som hadde hatt blodsott
i tolv år, trådte til bakfra og rørte ved det ytterste av hans klædebon;

<span id="an_9:21">9:21</span> for hun sa ved sig selv: Kan jeg bare få
røre ved hans klædebon, så blir jeg helbredet.

<span id="an_9:22">9:22</span> Men han vendte sig om, og da han så
henne, sa han: Vær frimodig, datter! din tro har frelst dig. Og kvinnen
blev helbredet fra samme stund.

<span id="an_9:23">9:23</span> Og da Jesus kom inn i
synagoge-forstanderens hus og så fløitespillerne og hopen som larmet, sa
han til dem:

<span id="an_9:24">9:24</span> Gå bort! Piken er ikke død; hun sover. Og
de lo ham ut.

<span id="an_9:25">9:25</span> Men da han hadde drevet hopen ut, gikk
han inn og tok henne ved hånden; og piken stod op.

<span id="an_9:26">9:26</span> Og ryktet om dette kom ut i hele landet
deromkring.

<span id="an_9:27">9:27</span> Og da Jesus gikk derfra, fulgte der ham
to blinde, som ropte: Miskunn dig over oss, du Davids sønn!

<span id="an_9:28">9:28</span> Og da han var kommet inn i huset, gikk de
blinde til ham og Jesus sa til dem: Tror I at jeg kan gjøre dette? De sa
til ham: Ja, Herre!

<span id="an_9:29">9:29</span> Da rørte han ved deres øine og sa: Det
skje eder efter eders tro!

<span id="an_9:30">9:30</span> Og deres øine blev oplatt. Og Jesus talte
strengt til dem og sa: Se til at ingen får vite det!

<span id="an_9:31">9:31</span> Men de gikk ut og utbredte ryktet om ham
i hele landet deromkring.

<span id="an_9:32">9:32</span> Da nu disse gikk bort, se, da førte de
til ham et stumt menneske, som var besatt.

<span id="an_9:33">9:33</span> Og da den onde ånd var drevet ut, talte
den stumme. Og folket undret sig og sa: Aldri har slikt vært sett i
Israel.

<span id="an_9:34">9:34</span> Men fariseerne sa: Det er ved de onde
ånders fyrste han driver de onde ånder ut.

<span id="an_9:35">9:35</span> Og Jesus gikk omkring i alle byene og
landsbyene og lærte folket i deres synagoger og forkynte evangeliet om
riket og helbredet all sykdom og all skrøpelighet.

<span id="an_9:36">9:36</span> Og da han så folket, ynkedes han inderlig
over dem; for de var ille medfarne og forkomne, lik får som ikke har
hyrde.

<span id="an_9:37">9:37</span> Da sa han til sine disipler: Høsten er
stor, men arbeiderne få;

<span id="an_9:38">9:38</span> bed derfor høstens herre at han vil drive
arbeidere ut til sin høst!

<span id="an_10:1">10:1</span> Og han kalte sine tolv disipler til sig
og gav dem makt over urene ånder, til å drive dem ut, og til å helbrede
all sykdom og all skrøpelighet.

<span id="an_10:2">10:2</span> Men dette er de tolv apostlers navn:
Først Simon, som kalles Peter, og Andreas, hans bror; Jakob, Sebedeus'
sønn, og Johannes, hans bror;

<span id="an_10:3">10:3</span> Filip og Bartolomeus; Tomas og Matteus,
tolderen; Jakob, Alfeus' sønn, og Lebbeus med tilnavnet Taddeus;

<span id="an_10:4">10:4</span> Simon Kananeus og Judas Iskariot, han som
forrådte ham.

<span id="an_10:5">10:5</span> Disse tolv sendte Jesus ut og bød dem: Gå
ikke ut på veien til hedningene, og gå ikke inn i nogen av samaritanenes
byer,

<span id="an_10:6">10:6</span> men gå heller til de fortapte får av
Israels hus!

<span id="an_10:7">10:7</span> Og når I går avsted, da forkynn dette
budskap: Himlenes rike er kommet nær!

<span id="an_10:8">10:8</span> Helbred syke, opvekk døde, rens
spedalske, driv ut onde ånder! For intet har I fått det, for intet skal
I gi det.

<span id="an_10:9">10:9</span> I skal ikke ta gull eller sølv eller
kobber med i eders belter,

<span id="an_10:10">10:10</span> ikke skreppe til reisen, ikke to
kjortler, ikke sko, ikke stav; for arbeideren er sin føde verd.

<span id="an_10:11">10:11</span> Og hvor I kommer inn i en by eller
landsby, der skal I spørre efter hvem som er det verd i den by; og bli
hos ham til I drar bort derfra!

<span id="an_10:12">10:12</span> Og når I kommer inn i et hus, da skal I
hilse det;

<span id="an_10:13">10:13</span> og dersom huset er det verd, da komme
eders fred over det; men dersom det ikke er det verd, da vende eders
fred tilbake til eder!

<span id="an_10:14">10:14</span> Og om nogen ikke tar imot eder og ikke
hører på eders ord, da gå ut av det hus eller den by, og ryst støvet av
eders føtter!

<span id="an_10:15">10:15</span> Sannelig sier jeg eder: Det skal gå
Sodomas og Gomorras land tåleligere på dommens dag enn den by.

<span id="an_10:16">10:16</span> Se, jeg sender eder som får midt
iblandt ulver; vær derfor kloke som slanger og enfoldige som duer!

<span id="an_10:17">10:17</span> Men vokt eder for menneskene! for de
skal overgi eder til domstolene og hudstryke eder i sine synagoger;

<span id="an_10:18">10:18</span> og I skal føres frem for landshøvdinger
og konger for min skyld, til vidnesbyrd for dem og for hedningene.

<span id="an_10:19">10:19</span> Men når de overgir eder, da vær ikke
bekymret for hvorledes eller hvad I skal tale; for det skal gis eder i
samme stund hvad I skal tale.

<span id="an_10:20">10:20</span> For det er ikke I som taler, men det er
eders Faders Ånd som taler i eder.

<span id="an_10:21">10:21</span> Og bror skal overgi bror til døden, og
en far sitt barn, og barn skal reise sig mot foreldre og volde deres
død;

<span id="an_10:22">10:22</span> og I skal hates av alle for mitt navns
skyld; men den som holder ut til enden, han skal bli frelst.

<span id="an_10:23">10:23</span> Men når de forfølger eder i den ene by,
da fly til den andre! for sannelig sier jeg eder: I skal ikke komme til
ende med Israels byer før Menneskesønnen kommer.

<span id="an_10:24">10:24</span> En disippel er ikke over sin mester,
heller ikke en tjener over sin herre;

<span id="an_10:25">10:25</span> det er nok for disippelen at han blir
som sin mester, og tjeneren som sin herre; har de kalt husbonden
Be'elsebul, hvor meget mere da hans husfolk!

<span id="an_10:26">10:26</span> Frykt derfor ikke for dem! for intet er
skjult som ikke skal bli åpenbaret, og intet er dulgt som ikke skal bli
kjent;

<span id="an_10:27">10:27</span> det jeg sier eder i mørket, det skal I
si i lyset, og det som hviskes eder i øret, det skal I forkynne på
takene.

<span id="an_10:28">10:28</span> Og frykt ikke for dem som slår legemet
ihjel, men ikke kan slå sjelen ihjel; men frykt heller for ham som kan
ødelegge både sjel og legeme i helvede!

<span id="an_10:29">10:29</span> Selges ikke to spurver for en øre? Og
ikke en av dem faller til jorden uten at eders Fader vil.

<span id="an_10:30">10:30</span> Men endog hårene på eders hode er
tellet alle sammen.

<span id="an_10:31">10:31</span> Frykt derfor ikke! I er mere enn mange
spurver.

<span id="an_10:32">10:32</span> Derfor, hver den som kjennes ved mig
for menneskene, ham skal også jeg kjennes ved for min Fader i himmelen;

<span id="an_10:33">10:33</span> men den som fornekter mig for
menneskene, ham skal også jeg fornekte for min Fader i himmelen.

<span id="an_10:34">10:34</span> I må ikke tro at jeg er kommet for å
sende fred på jorden; jeg er ikke kommet for å sende fred, men sverd.

<span id="an_10:35">10:35</span> For jeg er kommet for å sette splid
mellem en mann og hans far, og mellem en datter og hennes mor, og mellem
en svigerdatter og hennes svigermor,

<span id="an_10:36">10:36</span> og en manns husfolk skal bli hans
fiender.

<span id="an_10:37">10:37</span> Den som elsker far eller mor mere enn
mig, er mig ikke verd, og den som elsker sønn eller datter mere enn mig,
er mig ikke verd,

<span id="an_10:38">10:38</span> og den som ikke tar sitt kors og følger
efter mig, er mig ikke verd.

<span id="an_10:39">10:39</span> Den som finner sitt liv, skal miste
det, og den som mister sitt liv for min skyld, skal finne det.

<span id="an_10:40">10:40</span> Den som tar imot eder, tar imot mig, og
den som tar imot mig, tar imot ham som sendte mig.

<span id="an_10:41">10:41</span> Den som tar imot en profet fordi han er
en profet, skal få en profets lønn, og den som tar imot en rettferdig
fordi han er rettferdig, skal få en rettferdigs lønn.

<span id="an_10:42">10:42</span> Og den som gir én av disse små endog
bare et beger koldt vann å drikke fordi han er disippel, sannelig sier
jeg eder: Han skal ingenlunde miste sin lønn.

<span id="an_11:1">11:1</span> Og det skjedde da Jesus var ferdig med å
gi sine tolv disipler disse forskrifter, da drog han derfra for å lære
og forkynne i deres byer.

<span id="an_11:2">11:2</span> Men da Johannes i fengslet hørte om
Kristi gjerninger, sendte han bud med sine disipler og lot si til ham:

<span id="an_11:3">11:3</span> Er du den som skal komme, eller skal vi
vente en annen?

<span id="an_11:4">11:4</span> Og Jesus svarte og sa til dem: Gå bort og
fortell Johannes det som I hører og ser:

<span id="an_11:5">11:5</span> blinde ser og halte går, spedalske renses
og døve hører og døde står op, og evangeliet forkynnes for fattige;

<span id="an_11:6">11:6</span> og salig er den som ikke tar anstøt av
mig.

<span id="an_11:7">11:7</span> Da nu disse gikk bort, begynte Jesus å
tale til folket om Johannes: Hvorfor var det I gikk ut i ørkenen? for å
se et rør som svaier for vinden?

<span id="an_11:8">11:8</span> Eller hvorfor var det I gikk der ut? for
å se et menneske klædd i fine klær? Se, de som går i fine klær, er i
kongenes hus.

<span id="an_11:9">11:9</span> Eller hvorfor var det I gikk der ut? for
å se en profet? Ja, jeg sier eder, endog mere enn en profet.

<span id="an_11:10">11:10</span> Det er ham det er skrevet om: Se, jeg
sender mitt bud for ditt åsyn; han skal rydde din vei for dig.

<span id="an_11:11">11:11</span> Sannelig sier jeg eder: Nogen større
enn døperen Johannes er ikke opreist blandt dem som er født av kvinner;
men den minste i himlenes rike er større enn han.

<span id="an_11:12">11:12</span> Men fra døperen Johannes' dager inntil
nu trenger de sig med makt inn i himlenes rike, og de som trenger sig
inn, river det til sig.

<span id="an_11:13">11:13</span> For alle profetene og loven har spådd
inntil Johannes,

<span id="an_11:14">11:14</span> og om I vil ta imot det: Han er den
Elias som skal komme.

<span id="an_11:15">11:15</span> Den som har ører, han høre!

<span id="an_11:16">11:16</span> Men hvem skal jeg ligne denne slekt
med? Den ligner små barn som sitter på torvene og roper til sine
lekebrødre:

<span id="an_11:17">11:17</span> Vi blåste på fløite for eder, og I
vilde ikke danse; vi sang sørgesanger, og I vilde ikke gråte.

<span id="an_11:18">11:18</span> For Johannes kom; han hverken åt eller
drakk, og de sier: Han er besatt.

<span id="an_11:19">11:19</span> Menneskesønnen kom; han eter og
drikker, og de sier: Se, for en storeter og vindrikker, tolderes og
synderes venn! Men visdommen er rettferdiggjort av sine barn.

<span id="an_11:20">11:20</span> Da begynte han å refse de byer hvor
hans fleste kraftige gjerninger var gjort, fordi de ikke hadde omvendt
sig:

<span id="an_11:21">11:21</span> Ve dig, Korasin! ve dig, Betsaida!
Dersom de kraftige gjerninger som er gjort i eder, var gjort i Tyrus og
Sidon, da hadde de for lenge siden omvendt sig i sekk og aske.

<span id="an_11:22">11:22</span> Dog, jeg sier eder: Det skal gå Tyrus
og Sidon tåleligere på dommens dag enn eder.

<span id="an_11:23">11:23</span> Og du, Kapernaum, som er blitt ophøiet
like til himmelen! like til dødsriket skal du bli nedstøtt; for dersom
de kraftige gjerninger som er gjort i dig, var gjort i Sodoma, da var
det blitt stående til denne dag.

<span id="an_11:24">11:24</span> Dog, jeg sier eder: Det skal gå Sodomas
land tåleligere på dommens dag enn eder.

<span id="an_11:25">11:25</span> På den tid tok Jesus til orde og sa:
Jeg priser dig, Fader, himmelens og jordens herre, fordi du har skjult
dette for de vise og forstandige, og åpenbaret det for de umyndige;

<span id="an_11:26">11:26</span> ja, Fader, fordi således skjedde det
som var velbehagelig for dig.

<span id="an_11:27">11:27</span> Alle ting er mig overgitt av min Fader,
og ingen kjenner Sønnen, uten Faderen, heller ikke kjenner nogen
Faderen, uten Sønnen og den som Sønnen vil åpenbare det for.

<span id="an_11:28">11:28</span> Kom til mig, alle I som strever og har
tungt å bære, og jeg vil gi eder hvile!

<span id="an_11:29">11:29</span> Ta mitt åk på eder og lær av mig! for
jeg er saktmodig og ydmyk av hjertet; så skal I finne hvile for eders
sjeler.

<span id="an_11:30">11:30</span> For mitt åk er gagnlig, og min byrde er
lett.

<span id="an_12:1">12:1</span> På den tid gikk Jesus gjennem en aker på
sabbaten, og hans disipler var sultne og begynte å plukke aks og ete.

<span id="an_12:2">12:2</span> Men da fariseerne så det, sa de til ham:
Se, dine disipler gjør det som det ikke er tillatt å gjøre på sabbaten.

<span id="an_12:3">12:3</span> Men han sa til dem: Har I ikke lest hvad
David gjorde da han var sulten, han og de som var med ham,

<span id="an_12:4">12:4</span> hvorledes han gikk inn i Guds hus og åt
skuebrødene, som hverken han eller de som var med ham hadde lov til å
ete, men alene prestene?

<span id="an_12:5">12:5</span> Eller har I ikke lest i loven at prestene
på sabbaten vanhelliger sabbaten i templet og er dog uten skyld?

<span id="an_12:6">12:6</span> Men jeg sier eder at her er det som er
større enn templet.

<span id="an_12:7">12:7</span> Og dersom I hadde visst hvad det er: Jeg
har lyst til barmhjertighet og ikke til offer, da hadde I ikke fordømt
de uskyldige.

<span id="an_12:8">12:8</span> For Menneskesønnen er herre over
sabbaten.

<span id="an_12:9">12:9</span> Og han gikk bort derfra og kom i deres
synagoge.

<span id="an_12:10">12:10</span> Og se, der var en mann som hadde en
vissen hånd; og de spurte ham: Er det tillatt å helbrede på sabbaten?
forat de kunde føre klagemål imot ham.

<span id="an_12:11">12:11</span> Men han sa til dem: Hvem er det vel
iblandt eder som har ett får, og om det på sabbaten faller i en grøft,
da ikke tar fatt i det og drar det op?

<span id="an_12:12">12:12</span> Hvor meget mere er da ikke et menneske
enn et får! Derfor er det tillatt å gjøre godt på sabbaten.

<span id="an_12:13">12:13</span> Derefter sier han til mannen: Rekk din
hånd ut! Og han rakte den ut, og den blev frisk igjen som den andre.

<span id="an_12:14">12:14</span> Men fariseerne gikk ut og holdt råd
imot ham, hvorledes de skulde få ryddet ham av veien.

<span id="an_12:15">12:15</span> Men da Jesus fikk vite det, drog han
bort derfra, og mange fulgte ham, og han helbredet dem alle.

<span id="an_12:16">12:16</span> Og han bød dem strengt at de ikke
skulde gjøre ham kjent,

<span id="an_12:17">12:17</span> forat det skulde opfylles som er talt
ved profeten Esaias, som sier:

<span id="an_12:18">12:18</span> Se, min tjener, som jeg har utvalgt,
min elskede, som min sjel har velbehag i; jeg vil legge min Ånd på ham,
og han skal forkynne rett for hedningene.

<span id="an_12:19">12:19</span> Han skal ikke trette eller rope, og
ingen skal høre hans røst på gatene;

<span id="an_12:20">12:20</span> han skal ikke knuse et knekket rør og
ikke slukke en rykende tande, før han har ført retten frem til seier.

<span id="an_12:21">12:21</span> Og til hans navn skal hedningene sette
sitt håp.

<span id="an_12:22">12:22</span> Derefter førte de til ham en besatt som
var blind og stum; og han helbredet ham, så at den stumme talte og så.

<span id="an_12:23">12:23</span> Og alt folket blev ute av sig selv av
forundring og sa: Mon dette skulde være Davids sønn?

<span id="an_12:24">12:24</span> Men da fariseerne hørte det, sa de: Det
er bare ved Be'elsebul, de onde ånders fyrste, han driver de onde ånder
ut.

<span id="an_12:25">12:25</span> Men da Jesus visste deres tanker, sa
han til dem: Hvert rike som kommer i strid med sig selv, legges øde, og
ingen by og intet hus som kommer i strid med sig selv, kan bli stående.

<span id="an_12:26">12:26</span> Og dersom Satan driver Satan ut, da er
han kommet i strid med sig selv; hvorledes kan da hans rike bli stående?

<span id="an_12:27">12:27</span> Og driver jeg de onde ånder ut ved
Be'elsebul, ved hvem er det da eders barn driver dem ut? Derfor skal de
være eders dommere.

<span id="an_12:28">12:28</span> Men er det ved Guds Ånd jeg driver de
onde ånder ut, da er jo Guds rike kommet til eder.

<span id="an_12:29">12:29</span> Eller hvorledes kan nogen gå inn i den
sterkes hus og røve hans gods, uten han først har bundet den sterke? så
kan han plyndre hans hus.

<span id="an_12:30">12:30</span> Den som ikke er med mig, han er imot
mig, og den som ikke samler med mig, han spreder.

<span id="an_12:31">12:31</span> Derfor sier jeg eder: Hver synd og
bespottelse skal bli menneskene forlatt; men bespottelse mot Ånden skal
ikke bli forlatt.

<span id="an_12:32">12:32</span> Og om nogen taler et ord mot
Menneskesønnen, det skal bli ham forlatt; men om nogen taler mot den
Hellige Ånd, det skal ikke bli ham forlatt, hverken i denne verden eller
i den kommende.

<span id="an_12:33">12:33</span> La enten treet være godt og dets frukt
god, eller la treet være dårlig og dets frukt dårlig; for på frukten
skal treet kjennes.

<span id="an_12:34">12:34</span> Orme-yngel! hvorledes kan I tale godt,
I som er onde? for hvad hjertet flyter over av, det taler munnen.

<span id="an_12:35">12:35</span> Et godt menneske bærer frem gode ting
av sitt gode forråd, og et ondt menneske bærer frem onde ting av sitt
onde forråd.

<span id="an_12:36">12:36</span> Men jeg sier eder at for hvert unyttig
ord som menneskene taler, skal de gjøre regnskap på dommens dag;

<span id="an_12:37">12:37</span> for efter dine ord skal du kjennes
rettferdig, og efter dine ord skal du fordømmes.

<span id="an_12:38">12:38</span> Da svarte nogen av de skriftlærde og
fariseerne ham og sa: Mester! vi vil gjerne se et tegn av dig.

<span id="an_12:39">12:39</span> Men han svarte og sa til dem: En ond og
utro slekt krever tegn, og tegn skal ikke gis den, uten profeten Jonas
tegn.

<span id="an_12:40">12:40</span> For likesom Jonas var tre dager og tre
netter i fiskens buk, således skal Menneskesønnen være tre dager og tre
netter i jordens skjød.

<span id="an_12:41">12:41</span> Ninives menn skal stå op på dommens dag
sammen med denne slekt og fordømme den; for de omvendte sig ved Jonas'
forkynnelse, og se, her er mere enn Jonas.

<span id="an_12:42">12:42</span> Dronningen fra Syden skal stå op på
dommens dag sammen med denne slekt og fordømme den; for hun kom fra
jordens ytterste ende for å høre Salomos visdom, og se, her er mere enn
Salomo.

<span id="an_12:43">12:43</span> Når den urene ånd er faret ut av et
menneske, går den gjennem tørre steder og søker hvile, men finner den
ikke.

<span id="an_12:44">12:44</span> Da sier den: Jeg vil vende tilbake til
mitt hus, som jeg fór ut av. Og når den kommer dit, finner den det ledig
og feid og pyntet.

<span id="an_12:45">12:45</span> Så går den bort og tar med sig syv
andre ånder, verre enn den selv, og de går inn og bor der, og det siste
blir verre med det menneske enn det første. Således skal det også gå
denne onde slekt.

<span id="an_12:46">12:46</span> Mens han ennu talte til folket, se, da
stod hans mor og brødre utenfor og søkte å få ham i tale.

<span id="an_12:47">12:47</span> Da sa en til ham: Se, din mor og dine
brødre står utenfor og søker å få dig i tale.

<span id="an_12:48">12:48</span> Men han svarte den som sa det til ham:
Hvem er min mor, og hvem er mine brødre?

<span id="an_12:49">12:49</span> Og han rakte sin hånd ut mot sine
disipler og sa: Se, det er min mor og mine brødre!

<span id="an_12:50">12:50</span> For den som gjør min himmelske Faders
vilje, han er min bror og søster og mor.

<span id="an_13:1">13:1</span> Samme dag gikk Jesus ut av huset og satte
sig ved sjøen,

<span id="an_13:2">13:2</span> og meget folk samlet sig om ham, så at
han gikk ut i en båt og satte sig der; og alt folket stod på stranden.

<span id="an_13:3">13:3</span> Og han talte meget til dem i lignelser og
sa: Se, en såmann gikk ut for å så,

<span id="an_13:4">13:4</span> og da han sådde, falt noget ved veien; og
fuglene kom og åt det op.

<span id="an_13:5">13:5</span> Og noget falt på stengrunn, hvor det ikke
hadde meget jord; og det kom snart op, fordi det ikke hadde dyp jord;

<span id="an_13:6">13:6</span> men da solen gikk op, blev det avsvidd,
og da det ikke hadde rot, visnet det.

<span id="an_13:7">13:7</span> Og noget falt blandt torner, og tornene
skjøt op og kvalte det.

<span id="an_13:8">13:8</span> Og noget falt i god jord; og det bar
frukt, noget hundre fold, og noget seksti fold, og noget tretti fold.

<span id="an_13:9">13:9</span> Den som har ører, han høre!

<span id="an_13:10">13:10</span> Og disiplene gikk til ham og sa:
hvorfor taler du til dem i lignelser?

<span id="an_13:11">13:11</span> Han svarte og sa til dem: Fordi eder er
det gitt å få vite himlenes rikes hemmeligheter; men dem er det ikke
gitt.

<span id="an_13:12">13:12</span> For den som har, ham skal gis, og han
skal ha overflod; men den som ikke har, fra ham skal endog tas det han
har.

<span id="an_13:13">13:13</span> Derfor taler jeg til dem i lignelser,
fordi de ser og dog ikke ser, og fordi de hører og dog ikke hører og
ikke forstår.

<span id="an_13:14">13:14</span> Og på dem opfylles Esaias' spådom, som
sier: I skal høre og høre og ikke forstå, og se og se og ikke skjelne;

<span id="an_13:15">13:15</span> for dette folks hjerte er sløvet, og
med ørene hører de tungt, og sine øine lukker de, forat de ikke skal se
med øinene og høre med ørene og forstå med hjertet og omvende sig, så
jeg kunde få læge dem.

<span id="an_13:16">13:16</span> Men salige er eders øine fordi de ser,
og eders ører fordi de hører.

<span id="an_13:17">13:17</span> For sannelig sier jeg eder: Mange
profeter og rettferdige har attrådd å se det I ser, og har ikke fått se
det, og å høre det I hører, og har ikke fått høre det.

<span id="an_13:18">13:18</span> Så hør da I lignelsen om såmannen:

<span id="an_13:19">13:19</span> Hver gang nogen hører ordet om riket og
ikke forstår det, kommer den onde og røver det som er sådd i hans
hjerte; dette er den som blev sådd ved veien.

<span id="an_13:20">13:20</span> Men den som blev sådd på stengrunn, det
er den som hører ordet og straks tar imot det med glede;

<span id="an_13:21">13:21</span> men han har ikke rot i sig, og holder
bare ut til en tid; blir det trengsel eller forfølgelse for ordets
skyld, da tar han straks anstøt.

<span id="an_13:22">13:22</span> Men den som blev sådd blandt torner,
det er den som hører ordet, og verdens bekymring og rikdommens
forførelse kveler ordet, og det blir uten frukt.

<span id="an_13:23">13:23</span> Men den som blev sådd i den gode jord,
det er den som hører ordet og forstår det; han bærer frukt, og en gir
hundre fold, en seksti fold, en tretti fold.

<span id="an_13:24">13:24</span> En annen lignelse fremsatte han for dem
og sa: Himlenes rike er å ligne med en mann som hadde sådd god sæd i sin
aker;

<span id="an_13:25">13:25</span> men mens folkene sov, kom hans fiende
og sådde ugress blandt hveten, og gikk så bort.

<span id="an_13:26">13:26</span> Men da strået skjøt op og satte aks, da
kom også ugresset til syne.

<span id="an_13:27">13:27</span> Da gikk husbondens tjenere til ham og
sa: Herre! sådde du ikke god sæd i din aker? hvorfra kommer det da
ugress i den?

<span id="an_13:28">13:28</span> Han sa til dem: Det har en fiende
gjort. Da sa tjenerne til ham: Vil du da vi skal gå og sanke det sammen?

<span id="an_13:29">13:29</span> Men han sa: Nei, forat I ikke også skal
rykke op hveten når I sanker ugresset sammen.

<span id="an_13:30">13:30</span> La dem begge vokse sammen inntil
høsten, og når høsttiden kommer, vil jeg si til høstfolkene: Sank først
ugresset sammen og bind det i bunter for å brenne det op; men samle
hveten i min lade!

<span id="an_13:31">13:31</span> En annen lignelse fremsatte han for dem
og sa: Himlenes rike er likt et sennepskorn som en mann tok og sådde i
sin aker;

<span id="an_13:32">13:32</span> det er mindre enn alt annet frø; men
når det vokser til, er det større enn alle maturter og blir til et tre,
så himmelens fugler kommer og bygger rede i dets grener.

<span id="an_13:33">13:33</span> En annen lignelse sa han dem: Himlenes
rike er likt en surdeig som en kvinne tok og skjulte i tre skjepper mel,
til det blev syret alt sammen.

<span id="an_13:34">13:34</span> Alt dette talte Jesus i lignelser til
folket, og uten lignelser talte han ikke noget til dem,

<span id="an_13:35">13:35</span> forat det skulde opfylles som er talt
ved profeten, som sier: Jeg vil oplate min munn i lignelser, jeg vil
utsi det som har vært skjult fra verdens grunnvoll blev lagt.

<span id="an_13:36">13:36</span> Derefter lot han folket fare og gikk
inn i huset. Og hans disipler gikk til ham og sa: Tyd oss lignelsen om
ugresset i akeren!

<span id="an_13:37">13:37</span> Han svarte og sa: Den som sår den gode
sæd, er Menneskesønnen.

<span id="an_13:38">13:38</span> Akeren er verden; den gode sæd, det er
rikets barn; men ugresset er den ondes barn;

<span id="an_13:39">13:39</span> fienden som sådde det, er djevelen;
høsten er verdens ende; høstfolkene er englene.

<span id="an_13:40">13:40</span> Likesom da ugresset sankes og brennes
op med ild, således skal det gå til ved verdens ende:

<span id="an_13:41">13:41</span> Menneskesønnen skal utsende sine
engler, og de skal sanke ut av hans rike alt det som volder anstøt, og
dem som gjør urett,

<span id="an_13:42">13:42</span> og de skal kaste dem i ildovnen; der
skal være gråt og tenners gnidsel.

<span id="an_13:43">13:43</span> Da skal de rettferdige skinne som solen
i sin Faders rike. Den som har ører, han høre!

<span id="an_13:44">13:44</span> Himlenes rike er likt en skatt som var
gjemt i en aker, og som en mann fant og skjulte, og i sin glede gikk han
bort og solgte alt det han hadde, og kjøpte akeren.

<span id="an_13:45">13:45</span> Atter er himlenes rike likt en kjøpmann
som søkte efter gode perler,

<span id="an_13:46">13:46</span> og da han fant en kostelig perle, gikk
han bort og solgte alt det han hadde, og kjøpte den.

<span id="an_13:47">13:47</span> Atter er himlenes rike likt en not som
kastes i havet og samler fisk av alle slags;

<span id="an_13:48">13:48</span> når den er blitt full, drar de den på
land og setter sig ned og samler de gode sammen i kar, men de råtne
kaster de bort.

<span id="an_13:49">13:49</span> Således skal det gå til ved verdens
ende: Englene skal gå ut og skille de onde fra de rettferdige

<span id="an_13:50">13:50</span> og kaste dem i ildovnen; der skal være
gråt og tenners gnidsel.

<span id="an_13:51">13:51</span> Har I forstått alt dette? De sier til
ham: Ja.

<span id="an_13:52">13:52</span> Da sa han til dem: Derfor er enhver
skriftlærd som er oplært for himlenes rike, lik en husbond som bærer
frem nytt og gammelt av det han har.

<span id="an_13:53">13:53</span> Og det skjedde da Jesus hadde endt
disse lignelser, da drog han bort derfra.

<span id="an_13:54">13:54</span> Og han kom til sitt hjemsted og lærte
dem i deres synagoge, så de blev slått av forundring og sa: Hvorfra har
denne mann slik visdom og slike kraftige gjerninger?

<span id="an_13:55">13:55</span> Er ikke dette tømmermannens sønn? heter
ikke hans mor Maria, og hans brødre Jakob og Josef og Simon og Judas?

<span id="an_13:56">13:56</span> Og hans søstre, er de ikke alle her hos
oss? Hvorfra har han da alt dette?

<span id="an_13:57">13:57</span> Og de tok anstøt av ham. Men Jesus sa
til dem: En profet blir ikke foraktet annensteds enn på sitt hjemsted og
i sitt hus.

<span id="an_13:58">13:58</span> Og han gjorde ikke mange kraftige
gjerninger der, for deres vantros skyld.

<span id="an_14:1">14:1</span> På den tid fikk fjerdingsfyrsten Herodes
høre ryktet om Jesus,

<span id="an_14:2">14:2</span> og han sa til sine tjenere: Dette er
døperen Johannes; han er opstanden fra de døde, og derfor er det disse
krefter er virksomme i ham.

<span id="an_14:3">14:3</span> Herodes hadde grepet Johannes og bundet
ham og kastet ham i fengsel for Herodias' skyld, som var hans bror
Filips hustru.

<span id="an_14:4">14:4</span> For Johannes hadde sagt til ham: Det er
dig ikke tillatt å ha henne.

<span id="an_14:5">14:5</span> Og han vilde gjerne slå ham ihjel, men
fryktet for folket; for de holdt ham for en profet.

<span id="an_14:6">14:6</span> Men da det var Herodes' fødselsdag,
danset Herodias' datter for dem, og Herodes syntes om henne;

<span id="an_14:7">14:7</span> derfor lovte han med ed å gi henne hvad
hun vilde be om.

<span id="an_14:8">14:8</span> Men hun sa efter sin mors råd: Gi mig hit
døperen Johannes' hode på et fat!

<span id="an_14:9">14:9</span> Og kongen blev ille til mote, men for
sine eders og for gjestenes skyld bød han at det skulde gis henne,

<span id="an_14:10">14:10</span> og han sendte sine folk avsted og lot
Johannes halshugge i fengslet.

<span id="an_14:11">14:11</span> Og de kom med hans hode på et fat og
gav det til piken, og hun bar det til sin mor.

<span id="an_14:12">14:12</span> Og hans disipler kom til og tok hans
legeme og begravde det; og de gikk og fortalte det til Jesus.

<span id="an_14:13">14:13</span> Da Jesus hørte det, drog han derfra i
en båt avsides til et øde sted, og da folket fikk høre det, fulgte de
efter ham til fots fra byene.

<span id="an_14:14">14:14</span> Og da han gikk i land, så han meget
folk, og han ynkedes inderlig over dem og helbredet deres syke.

<span id="an_14:15">14:15</span> Men da det var blitt aften, gikk hans
disipler til ham og sa: Stedet er øde, og det er alt sent på dagen; la
derfor folket fare, så det kan gå bort i byene og kjøpe sig mat!

<span id="an_14:16">14:16</span> Men Jesus sa til dem: De har ikke nødig
å gå bort; gi I dem å ete!

<span id="an_14:17">14:17</span> De sa til ham: Vi har ikke mere her enn
fem brød og to fisker.

<span id="an_14:18">14:18</span> Men han sa: Hent dem hit til mig!

<span id="an_14:19">14:19</span> Og han bød at folket skulde sette sig
ned i gresset, tok de fem brød og de to fisker, så op mot himmelen og
velsignet dem; og han brøt brødene og gav dem til disiplene, og
disiplene gav dem til folket.

<span id="an_14:20">14:20</span> Og de åt alle og blev mette; og de tok
op det som blev tilovers av stykkene, tolv kurver fulle.

<span id="an_14:21">14:21</span> Men de som hadde ett, var omkring fem
tusen menn foruten kvinner og barn.

<span id="an_14:22">14:22</span> Og straks nødde han sine disipler til å
gå i båten og sette over til hin side før ham, inntil han hadde latt
folket fare.

<span id="an_14:23">14:23</span> Og da han hadde latt folket fare, gikk
han avsides op i fjellet for å bede; og da det var blitt aften, var han
der alene.

<span id="an_14:24">14:24</span> Men båten var alt midt ute på sjøen og
arbeidet hårdt mot bølgene, for vinden var imot.

<span id="an_14:25">14:25</span> Men i den fjerde nattevakt kom han til
dem, vandrende på sjøen.

<span id="an_14:26">14:26</span> Og da disiplene så ham vandre på sjøen,
blev de forferdet og sa: Det er et spøkelse, og de skrek av redsel.

<span id="an_14:27">14:27</span> Men Jesus talte straks til dem og sa:
Vær frimodige; det er mig, frykt ikke!

<span id="an_14:28">14:28</span> Da svarte Peter ham og sa: Herre! er
det dig, da byd mig komme til dig på vannet!

<span id="an_14:29">14:29</span> Han sa: Kom! Og Peter steg ut av båten
og gikk bortover vannet for å komme til Jesus.

<span id="an_14:30">14:30</span> Men da han så det hårde vær, blev han
redd og begynte å synke; da ropte han: Herre, frels mig!

<span id="an_14:31">14:31</span> Og Jesus rakte straks hånden ut og tok
fatt i ham og sa til ham: Du lite troende! hvorfor tvilte du?

<span id="an_14:32">14:32</span> Og da de steg i båten, la vinden sig.

<span id="an_14:33">14:33</span> Men de som var i båten, kom og falt ned
for ham og sa: Sannelig, du er Guds Sønn!

<span id="an_14:34">14:34</span> Og da de var faret over, kom de til
Gennesarets land.

<span id="an_14:35">14:35</span> Og da folket på dette sted kjente ham
igjen, sendte de bud i hele landet deromkring, og de førte til ham alle
dem som hadde ondt,

<span id="an_14:36">14:36</span> og bad ham at de bare måtte få røre ved
det ytterste av hans klædebon; og alle de som rørte ved det, blev
helbredet.

<span id="an_15:1">15:1</span> Da kom fariseere og skriftlærde fra
Jerusalem til Jesus og sa: Mark.

<span id="an_15:2">15:2</span> Hvorfor bryter dine disipler de gamles
vedtekt? de vasker jo ikke sine hender når de holder måltid.

<span id="an_15:3">15:3</span> Men han svarte og sa til dem: Og I,
hvorfor bryter I Guds bud for eders vedtekts skyld?

<span id="an_15:4">15:4</span> For Gud har gitt det bud: Hedre din far
og din mor; og: Den som banner far eller mor, skal visselig dø;

<span id="an_15:5">15:5</span> men I sier: Den som sier til far eller
mor: Det du skulde hatt til hjelp av mig, det gir jeg til templet - han
skylder ikke å hedre sin far eller sin mor.

<span id="an_15:6">15:6</span> Og I har gjort Guds lov til intet for
eders vedtekts skyld.

<span id="an_15:7">15:7</span> I hyklere! rett spådde Esaias om eder da
han sa:

<span id="an_15:8">15:8</span> Dette folk ærer mig med lebene; men deres
hjerte er langt borte fra mig;

<span id="an_15:9">15:9</span> men de dyrker mig forgjeves, idet de
lærer lærdommer som er menneskebud.

<span id="an_15:10">15:10</span> Og han kalte folket til sig og sa til
dem: Hør dette og forstå det:

<span id="an_15:11">15:11</span> Ikke det som kommer inn i munnen, gjør
mennesket urent; men det som går ut av munnen, det gjør mennesket urent.

<span id="an_15:12">15:12</span> Da gikk hans disipler til ham og sa:
Vet du at fariseerne tok anstøt ved å høre dette ord?

<span id="an_15:13">15:13</span> Men han svarte og sa: Enhver plante som
min himmelske Fader ikke har plantet, skal rykkes op med rot.

<span id="an_15:14">15:14</span> La dem fare! de er blinde veiledere for
blinde; men når en blind leder en blind, faller de begge i grøften.

<span id="an_15:15">15:15</span> Da svarte Peter og sa til ham: Tyd
denne lignelse for oss!

<span id="an_15:16">15:16</span> Men han sa: Er også I ennu
uforstandige?

<span id="an_15:17">15:17</span> Skjønner I ikke at alt det som kommer
inn i munnen, går i buken og kastes ut den naturlige vei?

<span id="an_15:18">15:18</span> Men det som går ut av munnen, det
kommer fra hjertet, og dette er det som gjør mennesket urent.

<span id="an_15:19">15:19</span> For fra hjertet kommer onde tanker:
mord, hor, utukt, tyveri, falskt vidnesbyrd, bespottelse.

<span id="an_15:20">15:20</span> Dette er det som gjør mennesket urent;
men å ete med uvaskede hender gjør ikke mennesket urent.

<span id="an_15:21">15:21</span> Og Jesus gikk bort derfra, og trakk sig
tilbake til landet ved Tyrus og Sidon.

<span id="an_15:22">15:22</span> Og se, en kananeisk kvinne kom fra de
landemerker og ropte: Herre, du Davids sønn! miskunn dig over mig! min
datter plages ille av en ond ånd.

<span id="an_15:23">15:23</span> Men han svarte henne ikke et ord. Da
gikk hans disipler til ham og bad ham og sa: Skill dig av med henne! for
hun roper efter oss.

<span id="an_15:24">15:24</span> Men han svarte og sa: Jeg er ikke
utsendt til andre enn de fortapte får av Israels hus.

<span id="an_15:25">15:25</span> Men hun kom og falt ned for ham og sa:
Herre, hjelp mig!

<span id="an_15:26">15:26</span> Men han svarte og sa: Det er ikke rett
å ta brødet fra barna og kaste det for de små hunder.

<span id="an_15:27">15:27</span> Men hun sa: Det er sant, Herre! for de
små hunder eter jo av de smuler som faller fra deres herrers bord.

<span id="an_15:28">15:28</span> Da svarte Jesus og sa til henne:
Kvinne! din tro er stor; dig skje som du vil! Og hennes datter blev
helbredet fra samme stund.

<span id="an_15:29">15:29</span> Og Jesus gikk bort derfra og kom til
den Galileiske Sjø, og han gikk op i fjellet og satte sig der.

<span id="an_15:30">15:30</span> Og meget folk kom til ham, og de hadde
med sig halte, blinde, stumme, vanføre og mange andre; og de la dem for
hans føtter, og han helbredet dem,

<span id="an_15:31">15:31</span> så at folket undret sig da de så stumme
tale, vanføre helbredes, halte gå og blinde se; og de priste Israels
Gud.

<span id="an_15:32">15:32</span> Men Jesus kalte sine disipler til sig
og sa: Jeg ynkes inderlig over folket; for de har alt vært hos mig i tre
dager, og de har ikke noget å ete; og la dem fare fastende fra mig vil
jeg ikke, forat de ikke skal vansmekte på veien.

<span id="an_15:33">15:33</span> Og hans disipler sa til ham: Hvorfra
skal vi her i ørkenen få brød nok til å mette så meget folk?

<span id="an_15:34">15:34</span> Og Jesus sa til dem: Hvor mange brød
har I? De sa: Syv, og nogen få småfisker.

<span id="an_15:35">15:35</span> Da bød han folket sette sig ned på
jorden,

<span id="an_15:36">15:36</span> og han tok de syv brød og fiskene,
takket og brøt dem og gav dem til disiplene, og disiplene til folket.

<span id="an_15:37">15:37</span> Og de åt alle sammen og blev mette; og
de tok op det som blev tilovers av stykkene, syv kurver fulle.

<span id="an_15:38">15:38</span> Men de som hadde ett, var fire tusen
menn foruten kvinner og barn.

<span id="an_15:39">15:39</span> Og da han hadde latt folket fare, gikk
han i båten og kom til landet ved Magadan.

<span id="an_16:1">16:1</span> Og fariseerne og sadduseerne gikk til ham
og fristet ham, og bad at han vilde la dem få se et tegn fra himmelen.

<span id="an_16:2">16:2</span> Men han svarte og sa til dem: Når det er
blitt aften, sier I: Det blir godt vær, for himmelen er rød;

<span id="an_16:3">16:3</span> og om morgenen: Idag blir det uvær, for
himmelen er rød og mørk. Himmelens utseende vet I å tyde, men tidenes
tegn kan I ikke tyde.

<span id="an_16:4">16:4</span> En ond og utro slekt krever tegn, og tegn
skal ikke gis den, uten Jonas' tegn. Og han forlot dem og gikk bort.

<span id="an_16:5">16:5</span> Og da disiplene kom over til hin side,
hadde de glemt å ta brød med.

<span id="an_16:6">16:6</span> Da sa Jesus til dem: Se eder for og ta
eder i vare for fariseernes og sadduseernes surdeig!

<span id="an_16:7">16:7</span> Da tenkte de ved sig selv og sa: Det er
fordi vi ikke har tatt brød med.

<span id="an_16:8">16:8</span> Men da Jesus merket det, sa han til dem:
I lite troende! hvorfor tenker I ved eder selv at det er fordi I ikke
har tatt brød med?

<span id="an_16:9">16:9</span> Skjønner I ennu ikke, og kommer I ikke i
hu de fem brød til de fem tusen, og hvor mange kurver I da fikk,

<span id="an_16:10">16:10</span> eller de syv brød til de fire tusen, og
hvor mange kurver I da fikk?

<span id="an_16:11">16:11</span> Kan I da ikke skjønne at det ikke var
om brød jeg talte til eder? Men ta eder i vare for fariseernes og
sadduseernes surdeig!

<span id="an_16:12">16:12</span> Da forstod de at han ikke hadde talt om
at de skulde ta sig i vare for surdeigen i brød, men for fariseernes og
sadduseernes lære.

<span id="an_16:13">16:13</span> Men da Jesus var kommet til landet ved
Cesarea Filippi, spurte han sine disipler og sa: Hvem sier folk at
Menneskesønnen er?

<span id="an_16:14">16:14</span> De sa: Nogen sier døperen Johannes,
andre Elias, andre igjen Jeremias eller en av profetene.

<span id="an_16:15">16:15</span> Han sa til dem: Men I, hvem sier I at
jeg er?

<span id="an_16:16">16:16</span> Da svarte Simon Peter og sa: Du er
Messias, den levende Guds Sønn.

<span id="an_16:17">16:17</span> Og Jesus svarte og sa til ham: Salig er
du, Simon, Jonas' sønn! for kjød og blod har ikke åpenbaret dig det, men
min Fader i himmelen.

<span id="an_16:18">16:18</span> Og jeg sier dig at du er Peter; og på
denne klippe vil jeg bygge min menighet, og dødsrikets porter skal ikke
få makt over den.

<span id="an_16:19">16:19</span> Og jeg vil gi dig nøklene til himlenes
rike, og det du binder på jorden, skal være bundet i himmelen, og det du
løser på jorden, skal være løst i himmelen.

<span id="an_16:20">16:20</span> Da bød han sine disipler at de ikke
skulde si til nogen at han var Messias.

<span id="an_16:21">16:21</span> Fra den tid begynte Jesus å gi sine
disipler til kjenne at han skulde gå til Jerusalem og lide meget av de
eldste og yppersteprestene og de skriftlærde, og slåes ihjel, og opstå
på den tredje dag.

<span id="an_16:22">16:22</span> Da tok Peter ham til side og begynte å
irettesette ham og sa: Gud fri dig, Herre! dette må ingenlunde
vederfares dig!

<span id="an_16:23">16:23</span> Men han vendte sig og sa til Peter: Vik
bak mig, Satan! du er mig til anstøt; for du har ikke sans for det som
hører Gud til, men bare for det som hører menneskene til.

<span id="an_16:24">16:24</span> Da sa Jesus til sine disipler: Vil
nogen komme efter mig, da må han fornekte sig selv og ta sitt kors op og
følge mig.

<span id="an_16:25">16:25</span> For den som vil berge sitt liv, skal
miste det; men den som mister sitt liv for min skyld, skal finne det.

<span id="an_16:26">16:26</span> For hvad gagner det et menneske om han
vinner den hele verden, men tar skade på sin sjel? eller hvad vil et
menneske gi til vederlag for sin sjel?

<span id="an_16:27">16:27</span> For Menneskesønnen skal komme i sin
Faders herlighet med sine engler, og da skal han betale enhver efter
hans gjerning.

<span id="an_16:28">16:28</span> Sannelig sier jeg eder: Nogen av dem
som her står, skal ikke smake døden før de ser Menneskesønnen komme i
sitt rike.

<span id="an_17:1">17:1</span> Og seks dager derefter tok Jesus med sig
Peter, Jakob og hans bror Johannes og førte dem avsides op på et høit
fjell.

<span id="an_17:2">17:2</span> Og han blev forklaret for deres øine, og
hans åsyn skinte som solen, og hans klær blev hvite som lyset.

<span id="an_17:3">17:3</span> Og se, Moses og Elias viste sig for dem
og talte med ham.

<span id="an_17:4">17:4</span> Da tok Peter til orde og sa til Jesus:
Herre! det er godt at vi er her; vil du, så skal jeg gjøre tre boliger
her, en til dig og en til Moses og en til Elias.

<span id="an_17:5">17:5</span> Mens han ennu talte, se, da kom det en
lysende sky og overskygget dem, og se, det kom en røst ut av skyen, som
sa: Dette er min Sønn, den elskede, i hvem jeg har velbehag; hør ham!

<span id="an_17:6">17:6</span> Og da disiplene hørte det, falt de ned på
sitt ansikt og blev meget forferdet.

<span id="an_17:7">17:7</span> Og Jesus gikk bort og rørte ved dem og
sa: Stå op, og frykt ikke!

<span id="an_17:8">17:8</span> Men da de så op, så de ingen uten Jesus
alene.

<span id="an_17:9">17:9</span> Og da de gikk ned av fjellet, bød Jesus
dem: I skal ikke fortelle nogen om dette syn før Menneskesønnen er
opstanden fra de døde.

<span id="an_17:10">17:10</span> Og disiplene spurte ham og sa: Hvorfor
sier da de skriftlærde at Elias først må komme?

<span id="an_17:11">17:11</span> Han svarte og sa: Elias kommer visstnok
og skal sette alt i rette skikk;

<span id="an_17:12">17:12</span> men jeg sier eder at Elias er alt
kommet, og de kjente ham ikke, men gjorde med ham hvad de vilde. Det
samme skal også Menneskesønnen lide av dem.

<span id="an_17:13">17:13</span> Da forstod disiplene at det var om
døperen Johannes han talte til dem.

<span id="an_17:14">17:14</span> Og da de kom til folket, kom en mann
til ham og falt på kne for ham og sa:

<span id="an_17:15">17:15</span> Herre! miskunn dig over min sønn! Han
er månesyk og Iider storlig; ofte faller han i ilden og ofte i vannet.

<span id="an_17:16">17:16</span> Og jeg førte ham til dine disipler; men
de kunde ikke helbrede ham.

<span id="an_17:17">17:17</span> Da svarte Jesus og sa: Du vantro og
vrange slekt! hvor lenge skal jeg være hos eder? hvor lenge skal jeg
tåle eder? Før ham hit til mig!

<span id="an_17:18">17:18</span> Og Jesus truet ham, og den onde ånd fór
ut av ham, og gutten blev helbredet fra samme stund.

<span id="an_17:19">17:19</span> Da gikk disiplene til Jesus i enrum og
sa: Hvorfor kunde ikke vi drive den ut?

<span id="an_17:20">17:20</span> Jesus sa til dem: For eders vantros
skyld; for sannelig sier jeg eder: Har I tro som et sennepskorn, da kan
I si til dette fjell: Flytt dig derfra og dit! og det skal flytte sig,
og intet skal være umulig for eder.

<span id="an_17:21">17:21</span> Men dette slag farer ikke ut uten ved
bønn og faste.

<span id="an_17:22">17:22</span> Men mens de ferdedes i Galilea, sa
Jesus til dem: Menneskesønnen skal overgis i menneskers hender,

<span id="an_17:23">17:23</span> og de skal slå ham ihjel, og på den
tredje dag skal han opstå. Og de blev meget bedrøvet.

<span id="an_17:24">17:24</span> Men da de kom til Kapernaum, gikk de
som krevde inn tempelskatten, til Peter og sa: Betaler ikke eders mester
tempelskatt?

<span id="an_17:25">17:25</span> Han sa: Jo. Og da han kom inn i huset,
kom Jesus ham i forkjøpet og sa til ham: Hvad tykkes dig, Simon? av hvem
tar kongene på jorden toll eller skatt? av sine barn eller av de
fremmede?

<span id="an_17:26">17:26</span> Han sa: Av de fremmede. Da sa Jesus til
ham: Så er jo barna fri.

<span id="an_17:27">17:27</span> Men forat vi ikke skal gi dem anstøt,
så gå ned til sjøen, kast ut en krok, og ta den første fisk som kommer
op; og når du åpner munnen på den, skal du finne en stater; ta den og gi
dem for mig og dig!

<span id="an_18:1">18:1</span> I samme stund kom disiplene til Jesus og
sa: Hvem er den største i himlenes rike?

<span id="an_18:2">18:2</span> Og han kalte et lite barn til sig og
stilte det midt iblandt dem

<span id="an_18:3">18:3</span> og sa: Sannelig sier jeg eder: Uten at I
omvender eder og blir som barn, kommer I ingenlunde inn i himlenes rike.

<span id="an_18:4">18:4</span> Derfor, den som gjør sig liten som dette
barn, han er den største i himlenes rike;

<span id="an_18:5">18:5</span> og den som tar imot ett sådant barn for
mitt navns skyld, tar imot mig;

<span id="an_18:6">18:6</span> men den som forfører en av disse små som
tror på mig, for ham var det bedre at det var hengt en kvernsten om hans
hals og han var nedsenket i havets dyp.

<span id="an_18:7">18:7</span> Ve verden for forførelser! for
forførelser må komme; men ve det menneske som forførelsen kommer fra!

<span id="an_18:8">18:8</span> Men om din hånd eller din fot frister
dig, da hugg den av og kast den fra dig! det er bedre for dig å gå halt
eller vanfør inn til livet enn å ha to hender eller to føtter og bli
kastet i den evige ild.

<span id="an_18:9">18:9</span> Og om ditt øie frister dig, da riv det ut
og kast det fra dig! det er bedre for dig å gå enøiet inn til livet enn
å ha to øine og bli kastet i helvedes ild.

<span id="an_18:10">18:10</span> Se til at I ikke forakter en av disse
små! for jeg sier eder at deres engler i himmelen ser alltid min
himmelske Faders åsyn.

<span id="an_18:11">18:11</span> For Menneskesønnen er kommet for å
frelse det som var fortapt.

<span id="an_18:12">18:12</span> Hvad tykkes eder? om et menneske har
hundre får, og ett av dem forviller sig, forlater han da ikke de ni og
nitti i fjellet og går bort og leter efter det som har forvillet sig?

<span id="an_18:13">18:13</span> Og hender det at han finner det,
sannelig sier jeg eder: Han gleder sig mere over det enn over de ni og
nitti som ikke har forvillet sig.

<span id="an_18:14">18:14</span> Således er det ikke eders himmelske
Faders vilje at en eneste av disse små skal fortapes.

<span id="an_18:15">18:15</span> Men om din bror synder mot dig, da gå
bort og irettesett ham i enrum! hører han på dig, da har du vunnet din
bror;

<span id="an_18:16">18:16</span> men vil han ikke høre, da ta ennu en
eller to med dig, forat enhver sak skal stå fast ved to eller tre
vidners ord.

<span id="an_18:17">18:17</span> Men hører han ikke på dem, da si det
til menigheten! men hører han heller ikke på menigheten, da skal han
være for dig som en hedning og en tolder.

<span id="an_18:18">18:18</span> Sannelig sier jeg eder: Alt det I
binder på jorden, skal være bundet i himmelen, og alt det I løser på
jorden, skal være løst i himmelen.

<span id="an_18:19">18:19</span> Atter sier jeg eder: Alt det to av eder
på jorden blir enige om å bede om, det skal gis dem av min Fader i
himmelen.

<span id="an_18:20">18:20</span> For hvor to eller tre er samlet i mitt
navn, der er jeg midt iblandt dem.

<span id="an_18:21">18:21</span> Da gikk Peter til ham og sa: Herre!
hvor ofte skal min bror synde mot mig og jeg tilgi ham det? så meget som
syv ganger?

<span id="an_18:22">18:22</span> Jesus sa til ham: Jeg sier dig: Ikke
syv ganger, men sytti ganger syv ganger.

<span id="an_18:23">18:23</span> Derfor er himlenes rike å ligne med en
konge som vilde holde regnskap med sine tjenere.

<span id="an_18:24">18:24</span> Men da han begynte på opgjøret, blev en
ført frem for ham, som skyldte ti tusen talenter.

<span id="an_18:25">18:25</span> Men da han ikke hadde noget å betale
med, bød hans herre at han skulde selges, han og hans hustru og barn og
alt det han hadde, og at der skulde betales.

<span id="an_18:26">18:26</span> Da falt denne tjener ned for ham og sa:
Vær langmodig med mig, så skal jeg betale dig alt sammen!

<span id="an_18:27">18:27</span> Da ynkedes denne tjeners herre inderlig
over ham, og lot ham løs og eftergav ham gjelden.

<span id="an_18:28">18:28</span> Men da denne tjener gikk ut, traff han
en av sine medtjenere som skyldte ham hundre penninger, og han tok fatt
på ham og holdt på å kvele ham og sa: Betal det du skylder!

<span id="an_18:29">18:29</span> Da falt hans medtjener ned og bad ham
og sa: Vær langmodig med mig, så skal jeg betale dig!

<span id="an_18:30">18:30</span> Men han vilde ikke; han gikk bort og
kastet ham i fengsel, til han betalte det han var skyldig.

<span id="an_18:31">18:31</span> Men da hans medtjenere så hvad som
skjedde, blev de meget bedrøvet, og de kom og fortalte sin herre alt det
som var skjedd.

<span id="an_18:32">18:32</span> Da kalte hans herre ham for sig og sa
til ham: Du onde tjener! all din gjeld eftergav jeg dig, fordi du bad
mig;

<span id="an_18:33">18:33</span> burde ikke også du forbarme dig over
din medtjener, likesom jeg forbarmet mig over dig?

<span id="an_18:34">18:34</span> Og hans herre blev vred, og overgav ham
til dem som piner, inntil han betalte alt det han var ham skyldig.

<span id="an_18:35">18:35</span> Således skal også min himmelske Fader
gjøre med eder om ikke enhver av eder av hjertet tilgir sin bror.

<span id="an_19:1">19:1</span> Og det skjedde da Jesus hadde endt denne
tale, da drog han bort fra Galilea og kom til Judeas landemerker på hin
side Jordan.

<span id="an_19:2">19:2</span> Og meget folk fulgte ham, og han
helbredet dem der.

<span id="an_19:3">19:3</span> Og fariseerne kom til ham, fristet ham og
sa: Har en mann lov til å skille sig fra sin hustru for enhver saks
skyld?

<span id="an_19:4">19:4</span> Han svarte og sa: Har I ikke lest at han
som skapte dem, fra begynnelsen av skapte dem til mann og kvinne

<span id="an_19:5">19:5</span> og sa: Derfor skal mannen forlate far og
mor og holde sig til sin hustru, og de to skal være ett kjød?

<span id="an_19:6">19:6</span> Så er de da ikke lenger to, men ett kjød.
Derfor, det som Gud har sammenføiet, det skal et menneske ikke adskille.

<span id="an_19:7">19:7</span> De sa til ham: Hvorfor bød da Moses å gi
hustruen skilsmissebrev og skille sig fra henne?

<span id="an_19:8">19:8</span> Han sa til dem: For eders hårde hjertes
skyld gav Moses eder lov til å skilles fra eders hustruer; men fra
begynnelsen av har det ikke vært således.

<span id="an_19:9">19:9</span> Men jeg sier eder at den som skiller sig
fra sin hustru, uten for hors skyld, og gifter sig med en annen, han
driver hor, og den som gifter sig med en fraskilt kvinne, han driver
hor.

<span id="an_19:10">19:10</span> Hans disipler sa til ham: Står saken så
mellem mann og hustru, da er det ikke godt å gifte sig.

<span id="an_19:11">19:11</span> Men han sa til dem: Ikke alle fatter
dette ord, men bare de som det er gitt.

<span id="an_19:12">19:12</span> For der er gildinger som er født slik
av mors liv, og der er gildinger som er gildet av menneskene, og der er
gildinger som har gildet sig selv for himlenes rikes skyld. Den som kan
fatte dette ord, han fatte det!

<span id="an_19:13">19:13</span> Da bar de små barn til ham, forat han
skulde legge sine hender på dem og bede; men disiplene truet dem.

<span id="an_19:14">19:14</span> Men Jesus sa: La de små barn være og
hindre dem ikke fra å komme til mig! for himlenes rike hører sådanne
til.

<span id="an_19:15">19:15</span> Og han la sine hender på dem og drog
derfra.

<span id="an_19:16">19:16</span> Og se, det kom en til ham og sa:
Mester! hvad godt skal jeg gjøre for å få evig liv?

<span id="an_19:17">19:17</span> Men han sa til ham: Hvorfor spør du mig
om det gode? Det er bare en som er god. Men vil du gå inn til livet, da
hold budene!

<span id="an_19:18">19:18</span> Han sa til ham: Hvilke? Jesus sa: Du
skal ikke slå ihjel, du skal ikke drive hor, du skal ikke stjele, du
skal ikke si falskt vidnesbyrd,

<span id="an_19:19">19:19</span> hedre din far og din mor, og: du skal
elske din næste som dig selv.

<span id="an_19:20">19:20</span> Den unge mann sa til ham: Alt dette har
jeg holdt; hvad fattes mig ennu?

<span id="an_19:21">19:21</span> Jesus sa til ham: Vil du være
fullkommen, da gå bort og selg det du eier, og gi det til de fattige, så
skal du få en skatt i himmelen; kom så og følg mig!

<span id="an_19:22">19:22</span> Men da den unge mann hørte det, gikk
han bedrøvet bort; for han var meget rik.

<span id="an_19:23">19:23</span> Og Jesus sa til sine disipler: Sannelig
sier jeg eder: Det vil være vanskelig for en rik å komme inn i himlenes
rike.

<span id="an_19:24">19:24</span> Atter sier jeg eder: Det er lettere for
en kamel å gå gjennem et nåleøie enn for en rik å gå inn i Guds rike.

<span id="an_19:25">19:25</span> Men da disiplene hørte det, blev de
meget forferdet og sa: Hvem kan da bli frelst?

<span id="an_19:26">19:26</span> Men Jesus så på dem og sa til dem: For
mennesker er dette umulig, men for Gud er alt mulig.

<span id="an_19:27">19:27</span> Da svarte Peter ham: Se, vi har forlatt
alt og fulgt dig; hvad skal da vi få?

<span id="an_19:28">19:28</span> Da sa Jesus til dem: Sannelig sier jeg
eder: I som har fulgt mig, I skal i gjenfødelsen, når Menneskesønnen
sitter på sin herlighets trone, også sitte på tolv troner og dømme
Israels tolv stammer.

<span id="an_19:29">19:29</span> Og hver den som har forlatt hus eller
brødre eller søstre eller far eller mor eller barn eller akrer for mitt
navns skyld? skal få mangefold igjen og arve evig liv.

<span id="an_19:30">19:30</span> Men mange som er de første, skal bli de
siste, og de siste de første.

<span id="an_20:1">20:1</span> For himlenes rike er likt en husbond som
gikk ut tidlig om morgenen for å leie arbeidere til sin vingård.

<span id="an_20:2">20:2</span> Og da han var blitt enig med arbeiderne
om en penning om dagen, sendte han dem bort til sin vingård.

<span id="an_20:3">20:3</span> Og han gikk ut ved den tredje time og så
andre stå ledige på torvet,

<span id="an_20:4">20:4</span> og til dem sa han: Gå også I bort til
vingården, og hvad rett er, vil jeg gi eder. Og de gikk avsted.

<span id="an_20:5">20:5</span> Atter gikk han ut ved den sjette og den
niende time og gjorde likeså.

<span id="an_20:6">20:6</span> Og han gikk ut ved den ellevte time og
fant andre stående der, og han sa til dem: Hvorfor står I her ledige
hele dagen?

<span id="an_20:7">20:7</span> De sa til ham: Fordi ingen har leid oss.
Han sa til dem: Gå også I bort til vingården!

<span id="an_20:8">20:8</span> Men da det var blitt aften, sa vingårdens
herre til sin forvalter: Kall arbeiderne frem og gi dem deres lønn;
begynn med de siste og end med de første!

<span id="an_20:9">20:9</span> Så kom de som var leid ved den ellevte
time, og de fikk hver sin penning.

<span id="an_20:10">20:10</span> Men da de første kom, tenkte de at de
skulde få mere; men de fikk hver sin penning de også.

<span id="an_20:11">20:11</span> Men da de fikk den, knurret de mot
husbonden og sa:

<span id="an_20:12">20:12</span> Disse siste har bare vært her en time,
og du har gjort dem like med oss som har båret dagens byrde og hete.

<span id="an_20:13">20:13</span> Men han svarte en av dem og sa: Min
venn! jeg gjør dig ikke urett, blev du ikke enig med mig om en penning?

<span id="an_20:14">20:14</span> Ta ditt og gå! Men jeg vil gi denne
siste like så meget som dig.

<span id="an_20:15">20:15</span> Eller har jeg ikke lov til å gjøre med
mitt hvad jeg vil? eller er ditt øie ondt fordi jeg er god?

<span id="an_20:16">20:16</span> Således skal de siste bli de første, og
de første de siste; for mange er kalt, men få utvalgt.

<span id="an_20:17">20:17</span> Og da Jesus drog op til Jerusalem, tok
han de tolv disipler til side og sa til dem på veien:

<span id="an_20:18">20:18</span> Se, vi går op til Jerusalem, og
Menneskesønnen skal overgis til yppersteprestene og de skriftlærde, og
de skal dømme ham til døden

<span id="an_20:19">20:19</span> og overgi ham til hedningene til å
spottes og hudstrykes og korsfestes; og på den tredje dag skal han
opstå.

<span id="an_20:20">20:20</span> Da gikk Sebedeus-sønnenes mor til ham
med sine sønner, falt ned for ham og bad ham om noget.

<span id="an_20:21">20:21</span> Han sa til henne: Hvad vil du? Hun sa
til ham: Si at disse mine to sønner skal sitte, den ene ved din høire og
den andre ved din venstre side i ditt rike!

<span id="an_20:22">20:22</span> Men Jesus svarte og sa: I vet ikke hvad
det er I ber om. Kan I drikke den kalk jeg skal drikke? De sa til ham:
Det kan vi.

<span id="an_20:23">20:23</span> Han sa til dem: Min kalk skal I nok
drikke; men å sitte ved min høire og ved min venstre side, det tilkommer
det ikke mig å gi nogen, men det gis dem som det er beredt av min Fader.

<span id="an_20:24">20:24</span> Da de ti hørte dette, blev de harme på
de to brødre.

<span id="an_20:25">20:25</span> Men Jesus kalte dem til sig og sa: I
vet at fyrstene hersker over sine folk, og deres stormenn bruker makt
over dem.

<span id="an_20:26">20:26</span> Så skal det ikke være blandt eder; men
den som vil bli stor iblandt eder, han skal være eders tjener,

<span id="an_20:27">20:27</span> og den som vil være den første blandt
eder, han skal være eders træl,

<span id="an_20:28">20:28</span> likesom Menneskesønnen ikke er kommet
for å la sig tjene, men for selv å tjene og gi sitt liv til en løsepenge
for mange.

<span id="an_20:29">20:29</span> Og da de gikk ut fra Jeriko, fulgte
meget folk ham.

<span id="an_20:30">20:30</span> Og se, to blinde satt ved veien, og da
de hørte at det var Jesus som gikk forbi, ropte de: Miskunn dig over
oss, Herre, du Davids sønn!

<span id="an_20:31">20:31</span> Folket truet dem at de skulde tie; men
de ropte enda mere og sa: Herre, miskunn dig over oss, du Davids sønn!

<span id="an_20:32">20:32</span> Og Jesus stod stille og kalte på dem og
sa: Hvad vil I jeg skal gjøre for eder?

<span id="an_20:33">20:33</span> De sa: Herre! at våre øine må bli
oplatt!

<span id="an_20:34">20:34</span> Da ynkedes Jesus inderlig og rørte ved
deres øine; og straks fikk de sitt syn igjen, og de fulgte ham.

<span id="an_21:1">21:1</span> Og da de kom nær til Jerusalem og var
kommet til Betfage ved Oljeberget, da sendte Jesus to disipler avsted og
sa til dem:

<span id="an_21:2">21:2</span> Gå inn i den by som ligger rett for eder,
og straks skal I finne en aseninne bundet og en fole hos den; løs dem,
og før dem til mig!

<span id="an_21:3">21:3</span> Og dersom nogen sier noget til eder, da
skal I si: Herren har bruk for dem; så skal han straks sende dem.

<span id="an_21:4">21:4</span> Men dette skjedde forat det skulde
opfylles som er talt ved profeten, som sier:

<span id="an_21:5">21:5</span> Si til Sions datter: Se, din konge kommer
til dig, saktmodig og ridende på et asen, på trældyrets fole.

<span id="an_21:6">21:6</span> Disiplene gikk da avsted og gjorde som
Jesus bød dem;

<span id="an_21:7">21:7</span> de hentet aseninnen og folen, og la sine
klær på dem; og han satte sig oppå.

<span id="an_21:8">21:8</span> Og størstedelen av folket bredte sine
klær på veien, andre hugg grener av trærne og strødde dem på veien,

<span id="an_21:9">21:9</span> og folket som gikk foran og fulgte efter,
ropte: Hosianna Davids sønn! Velsignet være han som kommer i Herrens
navn! Hosianna i det høieste!

<span id="an_21:10">21:10</span> Og da han drog inn i Jerusalem, kom
hele byen i bevegelse og sa: Hvem er dette?

<span id="an_21:11">21:11</span> Men folket sa: Dette er profeten Jesus
fra Nasaret i Galilea.

<span id="an_21:12">21:12</span> Og Jesus gikk inn i Guds tempel og drev
ut alle dem som solgte og kjøpte i templet, og pengevekslernes bord og
duekremmernes stoler veltet han,

<span id="an_21:13">21:13</span> og han sa til dem: Det er skrevet: Mitt
hus skal kalles et bedehus. Men I gjør det til en røverhule.

<span id="an_21:14">21:14</span> Og det kom blinde og halte til ham i
templet, og han helbredet dem.

<span id="an_21:15">21:15</span> Men da yppersteprestene og de
skriftlærde så de undergjerninger han gjorde, og barna som ropte i
templet: Hosianna Davids sønn! da blev de vrede og sa til ham:

<span id="an_21:16">21:16</span> Hører du hvad disse sier? Men Jesus sa
til dem: Ja! Har I aldri lest: Av umyndiges og diendes munn har du
beredt dig lovprisning?

<span id="an_21:17">21:17</span> Og han forlot dem og gikk utenfor byen
til Betania, og var der natten over.

<span id="an_21:18">21:18</span> Om morgenen, da han gikk til byen
igjen, blev han hungrig,

<span id="an_21:19">21:19</span> og da han så et fikentre ved veien,
gikk han bort til det, men fant ikke noget på det uten bare blad. Da sa
han til det: Aldri i evighet skal det mere vokse frukt på dig. Og straks
visnet fikentreet.

<span id="an_21:20">21:20</span> Og da disiplene så det, undret de sig
og sa: Hvorledes gikk det til at fikentreet straks visnet?

<span id="an_21:21">21:21</span> Men Jesus svarte og sa til dem:
Sannelig sier jeg eder: Dersom I har tro og ikke tviler, da skal I ikke
alene kunne gjøre dette med fikentreet, men endog om I sier til dette
fjell: Løft dig op og kast dig i havet, så skal det skje;

<span id="an_21:22">21:22</span> og alt det I beder om med tro i eders
bønn, det skal I få.

<span id="an_21:23">21:23</span> Og da han var kommet inn i templet og
lærte der, gikk yppersteprestene og folkets eldste til ham og sa: Med
hvad myndighet gjør du dette, og hvem har gitt dig denne myndighet?

<span id="an_21:24">21:24</span> Jesus svarte og sa til dem: Også jeg
vil spørre eder om en ting; sier I mig det, da skal også jeg si eder med
hvad myndighet jeg gjør dette.

<span id="an_21:25">21:25</span> Johannes' dåp, hvorfra var den? fra
himmelen eller fra mennesker? Da tenkte de ved sig selv og sa: Sier vi:
Fra himmelen, da sier han til oss: Hvorfor trodde I ham da ikke?

<span id="an_21:26">21:26</span> Men sier vi: Fra mennesker, da frykter
vi for folket; for alle holder Johannes for en profet.

<span id="an_21:27">21:27</span> De svarte da Jesus og sa: Vi vet det
ikke. Da sa også han til dem: Så sier heller ikke jeg eder med hvad
myndighet jeg gjør dette.

<span id="an_21:28">21:28</span> Men hvad tykkes eder? En mann hadde to
sønner, og han gikk til den ene og sa: Sønn, gå idag og arbeid i min
vingård!

<span id="an_21:29">21:29</span> Men han svarte: Jeg vil ikke. Men siden
angret han det og gikk.

<span id="an_21:30">21:30</span> Og han gikk til den andre og sa det
samme til ham. Han svarte: Ja, herre! men gikk ikke.

<span id="an_21:31">21:31</span> Hvem av de to gjorde nu farens vilje?
De sier: Den første. Jesus sier til dem: Sannelig sier jeg eder at
toldere og skjøger kommer før inn i Guds rike enn I.

<span id="an_21:32">21:32</span> For Johannes kom til eder på
rettferdighets vei, og I trodde ham ikke, men tolderne og skjøgene
trodde ham; men I, enda I så det, angret I det ikke siden, så I trodde
ham.

<span id="an_21:33">21:33</span> Hør en annen lignelse: Det var en
husbond som plantet en vingård, og han satte et gjerde omkring den og
gravde en vinperse i den og bygget et tårn, og så leide han den ut til
vingårdsmenn og drog utenlands.

<span id="an_21:34">21:34</span> Da det nu led mot frukttiden, sendte
han sine tjenere til vingårdsmennene for å ta imot den frukt som han
skulde ha;

<span id="an_21:35">21:35</span> og vingårdsmennene tok hans tjenere: en
slo de, en drepte de, en stenet de.

<span id="an_21:36">21:36</span> Atter sendte han andre tjenere, flere
enn de første, og de gjorde likeså med dem.

<span id="an_21:37">21:37</span> Men til sist sendte han sin sønn til
dem og sa: De vil undse sig for min sønn.

<span id="an_21:38">21:38</span> Men da vingårdsmennene så sønnen, sa de
sig imellem: Dette er arvingen; kom, la oss slå ham ihjel, så vi kan få
hans arv!

<span id="an_21:39">21:39</span> Og de tok ham og kastet ham ut av
vingården og slo ham ihjel.

<span id="an_21:40">21:40</span> Når nu vingårdens herre kommer, hvad
skal han da gjøre med disse vingårdsmenn?

<span id="an_21:41">21:41</span> De sier til ham: Ille skal han ødelegge
disse illgjerningsmenn, og vingården skal han leie ut til andre
vingårdsmenn, som gir ham frukten i rette tid.

<span id="an_21:42">21:42</span> Jesus sier til dem: Har I aldri lest i
skriftene: Den sten som bygningsmennene forkastet, den er blitt
hjørnesten; av Herren er dette gjort, og det er underfullt i våre øine?

<span id="an_21:43">21:43</span> Derfor sier jeg eder: Guds rike skal
tas fra eder og gis til et folk som bærer dets frukter.

<span id="an_21:44">21:44</span> Og den som faller på denne sten, han
skal knuses, men den som den faller på, ham skal den smuldre til støv.

<span id="an_21:45">21:45</span> Og da yppersteprestene og fariseerne
hørte hans lignelser, skjønte de at han talte om dem.

<span id="an_21:46">21:46</span> Og de søkte å gripe ham, men fryktet
for folket; for det holdt ham for en profet.

<span id="an_22:1">22:1</span> Og Jesus tok atter til orde og talte til
dem i lignelser og sa:

<span id="an_22:2">22:2</span> Himlenes rike er å ligne med en konge som
gjorde bryllup for sin sønn.

<span id="an_22:3">22:3</span> Og han sendte sine tjenere ut for å be de
innbudne komme til bryllupet; men de vilde ikke komme.

<span id="an_22:4">22:4</span> Atter sendte han andre tjenere ut og sa:
Si til de innbudne: Se, jeg har gjort i stand mitt måltid: mine okser og
mitt gjø-fe er slaktet, og alt er ferdig; kom til bryllupet!

<span id="an_22:5">22:5</span> Men de brydde sig ikke om det og gikk sin
vei, den ene til sin aker, den annen til sitt kjøbmannskap;

<span id="an_22:6">22:6</span> og de andre tok fatt på hans tjenere,
hånte dem og slo dem ihjel.

<span id="an_22:7">22:7</span> Men kongen blev harm, og sendte sine
krigshærer ut og drepte disse manndrapere og satte ild på deres by.

<span id="an_22:8">22:8</span> Derefter sier han til sine tjenere:
Bryllupet er vel ferdig, men de innbudne var det ikke verd;

<span id="an_22:9">22:9</span> gå derfor ut på veiskjellene og be til
bryllups så mange I finner!

<span id="an_22:10">22:10</span> Så gikk da disse tjenere ut på veiene
og fikk sammen alle dem de fant, både onde og gode, og bryllupshuset
blev fullt av gjester.

<span id="an_22:11">22:11</span> Da nu kongen gikk inn for å se på dem
som satt til bords, så han der en mann som ikke hadde bryllupsklædning
på.

<span id="an_22:12">22:12</span> Og han sa til ham: Min venn! hvorledes
er du kommet inn her og har ikke bryllupsklædning på! Men han tidde.

<span id="an_22:13">22:13</span> Da sa kongen til tjenerne: Bind hender
og føtter på ham og kast ham ut i mørket utenfor! Der skal være gråt og
tenners gnidsel.

<span id="an_22:14">22:14</span> For mange er kalt, men få er utvalgt.

<span id="an_22:15">22:15</span> Da gikk fariseerne bort og holdt råd om
hvorledes de kunde fange ham i ord.

<span id="an_22:16">22:16</span> Og de sendte sine disipler avsted til
ham sammen med herodianerne og lot dem si: Mester! vi vet at du er
sanndru og lærer Guds vei i sannhet, og ikke bryr dig om nogen, for du
gjør ikke forskjell på folk;

<span id="an_22:17">22:17</span> Si oss da: Hvad tykkes dig? er det
tillatt å gi keiseren skatt, eller ikke?

<span id="an_22:18">22:18</span> Men Jesus merket deres ondskap og sa:
Hvorfor frister I mig, hyklere?

<span id="an_22:19">22:19</span> Vis mig skattens mynt! De rakte ham da
en penning.

<span id="an_22:20">22:20</span> Og han sier til dem: Hvis billede og
påskrift er dette?

<span id="an_22:21">22:21</span> De sier til ham: Keiserens. Da sier han
til dem: Gi da keiseren hvad keiserens er, og Gud hvad Guds er!

<span id="an_22:22">22:22</span> Og da de hørte det, undret de sig, og
forlot ham og gikk bort.

<span id="an_22:23">22:23</span> Samme dag kom nogen sadduseere til ham,
de som sier at det ikke er nogen opstandelse, og de spurte ham og sa:

<span id="an_22:24">22:24</span> Mester! Moses har sagt: Når en mann dør
og ikke har barn, da skal hans bror gifte sig med hans hustru og opreise
sin bror avkom.

<span id="an_22:25">22:25</span> Nu var det hos oss syv brødre; og den
første giftet sig og døde, og da han ikke hadde avkom, efterlot han sin
hustru til broren.

<span id="an_22:26">22:26</span> Likeså den annen og den tredje, like
til den syvende.

<span id="an_22:27">22:27</span> Men sist av alle døde kvinnen.

<span id="an_22:28">22:28</span> Men i opstandelsen, hvem av de syv skal
da få henne til hustru? for de har jo hatt henne alle sammen.

<span id="an_22:29">22:29</span> Men Jesus svarte og sa til dem: I farer
vill fordi I ikke kjenner skriftene og heller ikke Guds kraft.

<span id="an_22:30">22:30</span> For i opstandelsen hverken tar de til
ekte eller gis de til ekte, men de er som Guds engler i himmelen.

<span id="an_22:31">22:31</span> Men om de dødes opstandelse, har I da
ikke lest hvad som er sagt eder om den av Gud, som sier:

<span id="an_22:32">22:32</span> Jeg er Abrahams Gud og Isaks Gud og
Jakobs Gud? Han er ikke de dødes Gud, men de levendes.

<span id="an_22:33">22:33</span> Og da folket hørte det, var de slått av
forundring over hans lære.

<span id="an_22:34">22:34</span> Men da fariseerne hørte at han hadde
stoppet munnen på sadduseerne, kom de sammen;

<span id="an_22:35">22:35</span> og en av dem, en lovkyndig, spurte for
å friste ham:

<span id="an_22:36">22:36</span> Mester! hvilket bud er det største i
loven?

<span id="an_22:37">22:37</span> Han sa til ham: Du skal elske Herren
din Gud av alt ditt hjerte og av all din sjel og av all din hu.

<span id="an_22:38">22:38</span> Dette er det største og første bud.

<span id="an_22:39">22:39</span> Men det er et annet som er like så
stort: Du skal elske din næste som dig selv.

<span id="an_22:40">22:40</span> På disse to bud hviler hele loven og
profetene.

<span id="an_22:41">22:41</span> Men mens fariseerne var samlet, spurte
Jesus dem:

<span id="an_22:42">22:42</span> Hvad tykkes eder om Messias? hvis sønn
er han? De sier til ham: Davids.

<span id="an_22:43">22:43</span> Han sier til dem: Hvorledes kan da
David i Ånden kalle ham herre, når han sier:

<span id="an_22:44">22:44</span> Herren sa til min herre: Sett dig ved
min høire hånd, til jeg får lagt dine fiender under dine føtter!

<span id="an_22:45">22:45</span> Kaller nu David ham herre, hvorledes
kan han da være hans sønn?

<span id="an_22:46">22:46</span> Og ingen kunde svare ham et ord, og
heller ikke vågde nogen å spørre ham mere fra den dag.

<span id="an_23:1">23:1</span> Da talte Jesus til folket og til sine
disipler og sa:

<span id="an_23:2">23:2</span> På Mose stol sitter de skriftlærde og
fariseerne.

<span id="an_23:3">23:3</span> Derfor skal I gjøre og holde alt det de
byder eder; men efter deres gjerninger skal I ikke gjøre. For de sier
det, men de gjør det ikke;

<span id="an_23:4">23:4</span> de binder svære byrder, som er vanskelige
å bære, og legger dem på menneskenes skuldrer, men selv vil de ikke røre
dem med sin finger.

<span id="an_23:5">23:5</span> Men de gjør alle sine gjerninger for å
sees av menneskene; for de gjør sine minnesedler brede og sine dusker
store,

<span id="an_23:6">23:6</span> og de vil gjerne sitte øverst ved
gjestebudene og ha de øverste seter i synagogene

<span id="an_23:7">23:7</span> og få hilsninger på torvene og kalles
rabbi av menneskene.

<span id="an_23:8">23:8</span> Men I skal ikke la eder kalle rabbi; for
en er eders mester, men I er alle brødre.

<span id="an_23:9">23:9</span> Og I skal ikke kalle nogen på jorden
eders far; for en er eders far, han som er i himmelen.

<span id="an_23:10">23:10</span> Heller ikke skal I la eder kalle
lærere; for en er eders lærer, Kristus.

<span id="an_23:11">23:11</span> Men den største blandt eder skal være
eders tjener.

<span id="an_23:12">23:12</span> Den sig selv ophøier, skal fornedres,
og den sig selv fornedrer, skal ophøies.

<span id="an_23:13">23:13</span> Men ve eder, I skriftlærde og
fariseere, I hyklere, I som lukker himlenes rike for menneskene! for
selv går I ikke der inn, og dem som er i ferd med å gå der inn, tillater
I ikke å gå inn.

<span id="an_23:14">23:14</span> Ve eder, I skriftlærde og fariseere, I
hyklere, I som opeter enkers hus og for et syns skyld holder lange
bønner! Derfor skal I få dess hårdere dom.

<span id="an_23:15">23:15</span> Ve eder, I skriftlærde og fariseere, I
hyklere, I som farer over hav og land for å vinne en eneste tilhenger,
og når han er blitt det, gjør I ham til et helvedes barn, to ganger
verre enn I selv er!

<span id="an_23:16">23:16</span> Ve eder, I blinde veiledere, som sier:
Om nogen sverger ved templet, det er intet; men den som sverger ved
gullet i templet, han er bundet!

<span id="an_23:17">23:17</span> I dårer og blinde! hvad er størst,
gullet, eller templet som helliger gullet?

<span id="an_23:18">23:18</span> Og: Om nogen sverger ved alteret, det
er intet; men den som sverger ved den offergave som ligger på det, han
er bundet.

<span id="an_23:19">23:19</span> I blinde! hvad er størst, offergaven,
eller alteret som helliger gaven?

<span id="an_23:20">23:20</span> Derfor, den som sverger ved alteret,
han sverger ved det og ved alt det som ligger på det,

<span id="an_23:21">23:21</span> og den som sverger ved templet, han
sverger ved det og ved ham som bor i det,

<span id="an_23:22">23:22</span> og den som sverger ved himmelen, han
sverger ved Guds trone og ved ham som sitter på den.

<span id="an_23:23">23:23</span> Ve eder, I skriftlærde og fariseere, I
hyklere, I som gir tiende av mynte og anis og karve, og ikke enser det
som veier tyngre i loven: rett og barmhjertighet og trofasthet! Dette
burde gjøres, og det andre ikke lates ugjort.

<span id="an_23:24">23:24</span> I blinde veiledere, som avsiler myggen,
men sluker kamelen!

<span id="an_23:25">23:25</span> Ve eder, I skriftlærde og fariseere, I
hyklere, I som renser beger og fat utvendig, men innvendig er de fulle
av rov og griskhet!

<span id="an_23:26">23:26</span> Du blinde fariseer! rens først begeret
og fatet innvendig, forat det også kan bli rent utvendig!

<span id="an_23:27">23:27</span> Ve eder, I skriftlærde og fariseere, I
hyklere, I som ligner kalkede graver, som utvendig er fagre å se til,
men innvendig er fulle av dødningeben og all urenhet!

<span id="an_23:28">23:28</span> Således synes også I utvendig
rettferdige for menneskene, men innvendig er I fulle av hykleri og
urettferdighet.

<span id="an_23:29">23:29</span> Ve eder, I skriftlærde og fariseere, I
hyklere, I som bygger profetenes graver og pryder de rettferdiges
gravsteder og sier:

<span id="an_23:30">23:30</span> Hadde vi levd i våre fedres dager, da
hadde vi ikke vært medskyldige med dem i profetenes blod!

<span id="an_23:31">23:31</span> Så gir I da eder selv det vidnesbyrd at
I er deres barn som slo profetene ihjel;

<span id="an_23:32">23:32</span> fyll da også I eders fedres mål!

<span id="an_23:33">23:33</span> I slanger! I ormeyngel! hvorledes kan I
undfly helvedes dom?

<span id="an_23:34">23:34</span> Derfor, se, jeg sender til eder
profeter og vismenn og skriftlærde; nogen av dem skal I slå ihjel og
korsfeste, og nogen av dem skal I hudstryke i eders synagoger og
forfølge fra by til by,

<span id="an_23:35">23:35</span> forat det skal komme over eder alt det
rettferdige blod som er utøst på jorden, fra den rettferdige Abels blod
inntil Sakarias', Barakias' sønns blod, han som I slo ihjel mellem
templet og alteret;

<span id="an_23:36">23:36</span> sannelig sier jeg eder: Alt dette skal
komme over denne slekt.

<span id="an_23:37">23:37</span> Jerusalem! Jerusalem! du som slår ihjel
profetene, og stener dem som er sendt til dig! hvor ofte jeg vilde samle
dine barn, likesom en høne samler sine kyllinger under sine vinger! Og I
vilde ikke.

<span id="an_23:38">23:38</span> Se, eders hus skal lates eder øde.

<span id="an_23:39">23:39</span> For jeg sier eder: Fra nu av skal I
ikke se mig før I sier: Velsignet være han som kommer i Herrens navn!

<span id="an_24:1">24:1</span> Og Jesus gikk ut av templet og drog
derfra, og hans disipler kom til ham for å vise ham templets bygninger.

<span id="an_24:2">24:2</span> Men han svarte og sa til dem: Ser I ikke
alt dette? Sannelig sier jeg eder: Her skal ikke levnes sten på sten som
ikke skal brytes ned.

<span id="an_24:3">24:3</span> Men da han satt på Oljeberget, gikk hans
disipler til ham i enrum og sa: Si oss: Når skal dette skje? og hvad
skal tegnet være på ditt komme og på verdens ende?

<span id="an_24:4">24:4</span> Og Jesus svarte og sa til dem: Se til at
ikke nogen fører eder vill!

<span id="an_24:5">24:5</span> For mange skal komme i mitt navn og si:
Jeg er Messias; og de skal føre mange vill.

<span id="an_24:6">24:6</span> Og I skal høre krig og rykter om krig; se
til at I ikke lar eder skremme! for det må så skje, men enden er ikke
enda.

<span id="an_24:7">24:7</span> For folk skal reise sig mot folk, og rike
mot rike, og det skal være hunger og jordskjelv både her og der.

<span id="an_24:8">24:8</span> Men alt dette er begynnelsen til veene.

<span id="an_24:9">24:9</span> Da skal de overgi eder til trengsel og
slå eder ihjel, og I skal hates av alle folkeslag for mitt navns skyld.

<span id="an_24:10">24:10</span> Og da skal mange ta anstøt, og de skal
forråde hverandre og hate hverandre;

<span id="an_24:11">24:11</span> og mange falske profeter skal opstå og
føre mange vill.

<span id="an_24:12">24:12</span> Og fordi urettferdigheten tar overhånd,
skal kjærligheten bli kold hos de fleste.

<span id="an_24:13">24:13</span> Men den som holder ut inntil enden, han
skal bli frelst.

<span id="an_24:14">24:14</span> Og dette evangelium om riket skal
forkynnes over hele jorderike til et vidnesbyrd for alle folkeslag, og
da skal enden komme.

<span id="an_24:15">24:15</span> Når I da ser ødeleggelsens
vederstyggelighet, som profeten Daniel har talt om, stå på hellig grunn
- den som leser det, han se til å skjønne det! -

<span id="an_24:16">24:16</span> da må de som er i Judea, fly til
fjells,

<span id="an_24:17">24:17</span> og den som er på taket, ikke stige ned
for å hente noget fra sitt hus,

<span id="an_24:18">24:18</span> og den som er ute på marken, ikke vende
tilbake for å hente sin kappe.

<span id="an_24:19">24:19</span> Ve de fruktsommelige og dem som gir
die, i de dager!

<span id="an_24:20">24:20</span> Men bed at eders flukt ikke må skje om
vinteren eller på sabbaten!

<span id="an_24:21">24:21</span> for da skal det være så stor en
trengsel som ikke har vært fra verdens begynnelse inntil nu, og heller
ikke skal bli.

<span id="an_24:22">24:22</span> Og blev ikke de dager forkortet, da
blev intet kjød frelst; men for de utvalgtes skyld skal de dager bli
forkortet.

<span id="an_24:23">24:23</span> Om nogen da sier til eder: Se, her er
Messias, eller der, da skal I ikke tro det.

<span id="an_24:24">24:24</span> For falske messiaser og falske profeter
skal opstå og gjøre store tegn og under, så at endog de utvalgte skulde
føres vill, om det var mulig.

<span id="an_24:25">24:25</span> Se, jeg har sagt eder det forut.

<span id="an_24:26">24:26</span> Om de da sier til eder: Se, han er ute
i ørkenen, da gå ikke der ut; se, han er inne i kammerne, da tro det
ikke!

<span id="an_24:27">24:27</span> For som lynet går ut fra øst og skinner
like til vest, således skal Menneskesønnens komme være.

<span id="an_24:28">24:28</span> Hvor åtselet er, der skal ørnene
samles.

<span id="an_24:29">24:29</span> Men straks efter de dagers trengsel
skal solen bli formørket, og månen ikke gi sitt skinn, og stjernene skal
falle ned fra himmelen, og himmelens krefter skal rokkes.

<span id="an_24:30">24:30</span> Og da skal Menneskesønnens tegn vise
sig på himmelen, og da skal alle jordens slekter jamre sig, og de skal
se Menneskesønnen komme i himmelens skyer med kraft og megen herlighet.

<span id="an_24:31">24:31</span> Og han skal sende ut sine engler med
basunens veldige røst, og de skal samle hans utvalgte fra de fire
verdenshjørner, fra himmelbryn til himmelbryn.

<span id="an_24:32">24:32</span> Lær en lignelse av fikentreet: Så snart
det kommer saft i dets grener, og dets blader springer ut, da vet I at
sommeren er nær;

<span id="an_24:33">24:33</span> således skal også I, når I ser alt
dette, vite at han er nær for døren.

<span id="an_24:34">24:34</span> Sannelig sier jeg eder: Denne slekt
skal ingenlunde forgå før alt dette skjer.

<span id="an_24:35">24:35</span> Himmel og jord skal forgå, men mine ord
skal ingenlunde forgå.

<span id="an_24:36">24:36</span> Men hin dag og time vet ingen, ikke
engang himmelens engler, men alene min Fader.

<span id="an_24:37">24:37</span> Og som Noahs dager var, således skal
Menneskesønnens komme være;

<span id="an_24:38">24:38</span> for likesom de i dagene før vannflommen
åt og drakk, tok til ekte og gav til ekte, like til den dag da Noah gikk
inn i arken,

<span id="an_24:39">24:39</span> og de visste ikke av før vannflommen
kom og tok dem alle, således skal også Menneskesønnens komme være.

<span id="an_24:40">24:40</span> Da skal to være ute på marken; en blir
tatt med, og en blir latt tilbake.

<span id="an_24:41">24:41</span> To kvinner skal male på kvernen; en
blir tatt med, og en blir latt tilbake.

<span id="an_24:42">24:42</span> Våk derfor! for I vet ikke hvad dag
eders Herre kommer.

<span id="an_24:43">24:43</span> Men det skal I vite at dersom husbonden
visste i hvilken nattevakt tyven kom, da vilde han våke, og ikke la
nogen bryte inn i sitt hus.

<span id="an_24:44">24:44</span> Derfor vær også I rede! for
Menneskesønnen kommer i den time I ikke tenker.

<span id="an_24:45">24:45</span> Hvem er da den tro og kloke tjener, som
hans husbond har satt over sine tjenestefolk for å gi dem deres mat i
rette tid?

<span id="an_24:46">24:46</span> Salig er den tjener som hans husbond
finner å gjøre så når han kommer.

<span id="an_24:47">24:47</span> Sannelig sier jeg eder: Han skal sette
ham over alt det han eier.

<span id="an_24:48">24:48</span> Men dersom den onde tjener sier i sitt
hjerte: Min herre gir sig tid,

<span id="an_24:49">24:49</span> og så gir sig til å slå sine medtjenere
og eter og drikker med drankerne,

<span id="an_24:50">24:50</span> da skal denne tjeners herre komme en
dag han ikke venter, og en time han ikke vet,

<span id="an_24:51">24:51</span> og hugge ham sønder og gi ham Iodd og
del med hyklerne; der skal være gråt og tenners gnidsel.

<span id="an_25:1">25:1</span> Da skal himlenes rike være å ligne med ti
jomfruer som tok sine lamper og gikk ut for å møte brudgommen.

<span id="an_25:2">25:2</span> Men fem av dem var dårlige og fem kloke;

<span id="an_25:3">25:3</span> de dårlige tok sine lamper, men tok ikke
olje med sig;

<span id="an_25:4">25:4</span> men de kloke tok olje i sine kanner
sammen med lampene.

<span id="an_25:5">25:5</span> Men da brudgommen gav sig tid, slumret de
alle inn og sov.

<span id="an_25:6">25:6</span> Men midt på natten lød der et rop: Se,
brudgommen kommer! gå ham i møte!

<span id="an_25:7">25:7</span> Da våknet alle jomfruene og gjorde sine
lamper i stand.

<span id="an_25:8">25:8</span> Men de dårlige sa til de kloke: Gi oss av
eders olje! for våre lamper slukner.

<span id="an_25:9">25:9</span> Men de kloke svarte: Nei; det vilde ikke
bli nok både til oss og til eder; gå heller til kjøbmennene og kjøp til
eder selv!

<span id="an_25:10">25:10</span> Men mens de gikk bort for å kjøpe, kom
brudgommen, og de som var rede, gikk inn med ham til bryllupet; og døren
blev lukket.

<span id="an_25:11">25:11</span> Til sist kom da også de andre jomfruer
og sa: Herre! herre! lukk op for oss!

<span id="an_25:12">25:12</span> Men han svarte og sa: Sannelig sier jeg
eder: Jeg kjenner eder ikke.

<span id="an_25:13">25:13</span> Våk derfor! for I vet ikke dagen eller
timen.

<span id="an_25:14">25:14</span> For det er likesom en mann som vilde
drage utenlands og kalte sine tjenere for sig og overgav dem sin
eiendom,

<span id="an_25:15">25:15</span> og en gav han fem talenter, en annen
to, og atter en annen en, hver efter som han var duelig til, og så drog
han utenlands.

<span id="an_25:16">25:16</span> Den som hadde fått de fem talenter,
gikk da straks bort og kjøpslo med dem, og tjente fem talenter til.

<span id="an_25:17">25:17</span> Likeså den som hadde fått de to; han
tjente to til.

<span id="an_25:18">25:18</span> Men den som hadde fått den ene, gikk
bort og gravde i jorden og gjemte sin herres penger.

<span id="an_25:19">25:19</span> Lang tid derefter kom da disse tjeneres
herre og holdt regnskap med dem.

<span id="an_25:20">25:20</span> Da kom han frem som hadde fått de fem
talenter, og hadde med sig fem talenter til og sa: Herre! du gav mig fem
talenter; se, jeg har tjent fem talenter til.

<span id="an_25:21">25:21</span> Hans herre sa til ham: Vel, du gode og
tro tjener! du har vært tro over lite, jeg vil sette dig over meget; gå
inn til din herres glede!

<span id="an_25:22">25:22</span> Da kom også han frem som hadde fått de
to talenter, og sa: Herre! du gav mig to talenter; se, jeg har tjent to
talenter til.

<span id="an_25:23">25:23</span> Hans herre sa til ham: Vel, du gode og
tro tjener! du har vært tro over lite, jeg vil sette dig over meget; gå
inn til din herres glede!

<span id="an_25:24">25:24</span> Men også han kom frem som hadde fått
den ene talent, og sa: Herre! jeg visste at du er en hård mann, som
høster hvor du ikke sådde, og sanker hvor du ikke strødde;

<span id="an_25:25">25:25</span> derfor blev jeg redd, og gikk bort og
gjemte din talent i jorden; se, her har du ditt.

<span id="an_25:26">25:26</span> Da svarte hans herre og sa til ham: Du
dårlige og late tjener! du visste at jeg høster hvor jeg ikke sådde, og
sanker hvor jeg ikke strødde!

<span id="an_25:27">25:27</span> derfor burde du ha satt mine penger ut
hos pengevekslerne, så hadde jeg fått mitt igjen med renter når jeg kom.

<span id="an_25:28">25:28</span> Ta derfor talenten fra ham og gi den
til ham som har de ti talenter!

<span id="an_25:29">25:29</span> For hver den som har, ham skal gis, og
han skal ha overflod; men den som ikke har, fra ham skal tas endog det
han har.

<span id="an_25:30">25:30</span> Og kast den unyttige tjener ut i mørket
utenfor! Der skal være gråt og tenners gnidsel.

<span id="an_25:31">25:31</span> Men når Menneskesønnen kommer i sin
herlighet, og alle englene med ham, da skal han sitte på sin herlighets
trone.

<span id="an_25:32">25:32</span> Og alle folkeslag skal samles for hans
åsyn, og han skal skille dem fra hverandre, likesom hyrden skiller
fårene fra gjetene,

<span id="an_25:33">25:33</span> og han skal stille fårene ved sin høire
side, men gjetene ved den venstre.

<span id="an_25:34">25:34</span> Da skal kongen si til dem ved sin høire
side: Kom hit, I min Faders velsignede! arv det rike som er beredt eder
fra verdens grunnvoll blev lagt!

<span id="an_25:35">25:35</span> For jeg var hungrig, og I gav mig å
ete; jeg var tørst, og I gav mig å drikke; jeg var fremmed, og I tok
imot mig;

<span id="an_25:36">25:36</span> jeg var naken, og I klædde mig; jeg var
syk, og I så til mig; jeg var i fengsel, og I kom til mig.

<span id="an_25:37">25:37</span> Da skal de rettferdige svare ham og si:
Herre! når så vi dig hungrig og gav dig mat, eller tørst og gav dig
drikke?

<span id="an_25:38">25:38</span> Når så vi dig fremmed og tok imot dig,
eller naken og klædde dig?

<span id="an_25:39">25:39</span> Når så vi dig syk eller i fengsel og
kom til dig?

<span id="an_25:40">25:40</span> Og kongen skal svare og si til dem:
Sannelig sier jeg eder: Hvad I har gjort imot en av disse mine minste
brødre, det har I gjort imot mig.

<span id="an_25:41">25:41</span> Da skal han også si til dem ved den
venstre side: Gå bort fra mig, I forbannede, i den evige ild, som er
beredt djevelen og hans engler!

<span id="an_25:42">25:42</span> For jeg var hungrig, og I gav gav mig
ikke å ete; jeg var tørst, og I gav mig ikke å drikke;

<span id="an_25:43">25:43</span> jeg var fremmed, og I tok ikke imot
mig; jeg var naken, og I klædde mig ikke; jeg var syk og i fengsel, og I
så ikke til mig.

<span id="an_25:44">25:44</span> Da skal også de svare ham og si: Herre!
når så vi dig hungrig eller tørst eller fremmed eller naken eller syk
eller i fengsel og tjente dig ikke?

<span id="an_25:45">25:45</span> Da skal han svare dem og si: Sannelig
sier jeg eder: Hvad I ikke har gjort imot en av disse minste, det har I
heller ikke gjort imot mig.

<span id="an_25:46">25:46</span> Og disse skal gå bort til evig pine,
men de rettferdige til evig liv.

<span id="an_26:1">26:1</span> Og det skjedde da Jesus hadde endt hele
denne tale, da sa han til sine disipler:

<span id="an_26:2">26:2</span> I vet at om to dager er det påske, og da
skal Menneskesønnen overgis til å korsfestes.

<span id="an_26:3">26:3</span> Da kom yppersteprestene og folkets eldste
sammen hos ypperstepresten, som hette Kaifas, i hans gård,

<span id="an_26:4">26:4</span> og de rådslo om å gripe Jesus med list og
slå ham ihjel.

<span id="an_26:5">26:5</span> Men de sa: Ikke på høitiden, forat det
ikke skal bli opstyr blandt folket.

<span id="an_26:6">26:6</span> Men da Jesus var kommet til Betania og
var i Simon den spedalskes hus,

<span id="an_26:7">26:7</span> da kom en kvinne til ham, som hadde en
alabaster-krukke med kostelig salve, og hun helte den ut over hans hode,
mens han satt til bords.

<span id="an_26:8">26:8</span> Men da disiplene så det, blev de vrede og
sa: Hvad skal denne spille være til?

<span id="an_26:9">26:9</span> Dette kunde jo være solgt for mange
penger og gitt til de fattige.

<span id="an_26:10">26:10</span> Men da Jesus merket det, sa han til
dem: Hvorfor gjør I kvinnen fortred? hun har jo gjort en god gjerning
mot mig.

<span id="an_26:11">26:11</span> For de fattige har I alltid hos eder,
men mig har I ikke alltid.

<span id="an_26:12">26:12</span> For da hun helte denne salve ut over
mitt legeme, gjorde hun mig i stand til min jordeferd.

<span id="an_26:13">26:13</span> Sannelig sier jeg eder: Hvor som helst
dette evangelium forkynnes i all verden, skal også det hun gjorde,
omtales til minne om henne.

<span id="an_26:14">26:14</span> Da gikk en av de tolv, som hette Judas
Iskariot, til yppersteprestene

<span id="an_26:15">26:15</span> og sa: Hvad vil I gi mig, så skal jeg
gi ham i eders vold? De gav ham da tretti sølvpenninger.

<span id="an_26:16">26:16</span> Og fra den tid av søkte han leilighet
til å forråde ham.

<span id="an_26:17">26:17</span> Men på den første dag av de usyrede
brøds høitid gikk disiplene til Jesus og sa til ham: Hvor vil du vi skal
gjøre i stand for dig til å ete påskelammet?

<span id="an_26:18">26:18</span> Han sa: Gå inn i byen til en mann der,
og si til ham: Mesteren sier: Min tid er nær; hos dig vil jeg holde
påske med mine disipler.

<span id="an_26:19">26:19</span> Og disiplene gjorde som Jesus bød dem,
og gjorde i stand påskelammet.

<span id="an_26:20">26:20</span> Men da det var blitt aften, satte han
sig til bords med de tolv.

<span id="an_26:21">26:21</span> Og mens de åt, sa han: Sannelig sier
jeg eder: En av eder skal forråde mig.

<span id="an_26:22">26:22</span> Og de blev meget bedrøvet, og begynte å
si til ham hver for sig: Det er da vel ikke mig, Herre?

<span id="an_26:23">26:23</span> Han svarte og sa: Den som dypper hånden
i fatet sammen med mig, han skal forråde mig.

<span id="an_26:24">26:24</span> Menneskesønnen går bort, som skrevet er
om ham; men ve det menneske ved hvem Menneskesønnen blir forrådt! Det
hadde vært godt for det menneske om han aldri var født.

<span id="an_26:25">26:25</span> Da svarte Judas, som forrådte ham: Det
er da vel ikke mig, rabbi? Han sa til ham: Du har selv sagt det.

<span id="an_26:26">26:26</span> Men mens de åt, tok Jesus et brød,
velsignet og brøt det, gav disiplene og sa: Ta, et! Dette er mitt
legeme.

<span id="an_26:27">26:27</span> Og han tok en kalk og takket, gav dem
og sa: Drikk alle derav!

<span id="an_26:28">26:28</span> For dette er mitt blod, den nye pakts
blod, som utgydes for mange til syndenes forlatelse.

<span id="an_26:29">26:29</span> Men jeg sier eder: Fra nu av skal jeg
ikke drikke av denne vintreets frukt, før den dag da jeg skal drikke den
ny med eder i min Faders rike.

<span id="an_26:30">26:30</span> Og da de hadde sunget lovsangen, gikk
de ut til Oljeberget.

<span id="an_26:31">26:31</span> Da sier Jesus til dem: I denne natt
skal I alle ta anstøt av mig; for det er skrevet: Jeg vil slå hyrden, og
hjordens får skal adspredes.

<span id="an_26:32">26:32</span> Men når jeg er opstanden, vil jeg gå i
forveien for eder til Galilea.

<span id="an_26:33">26:33</span> Da svarte Peter og sa til ham: Om alle
tar anstøt av dig, så vil jeg aldri ta anstøt.

<span id="an_26:34">26:34</span> Jesus sa til ham: Sannelig sier jeg
dig: I denne natt, før hanen galer, skal du fornekte mig tre ganger.

<span id="an_26:35">26:35</span> Peter sa til ham: Om jeg så skal dø med
dig, vil jeg ikke fornekte dig. Det samme sa alle disiplene.

<span id="an_26:36">26:36</span> Da kom Jesus med dem til et sted som
heter Getsemane, og han sa til disiplene: Sett eder her, mens jeg går
der bort og beder!

<span id="an_26:37">26:37</span> Og han tok Peter og de to Sebedeus'
sønner med sig og begynte å bedrøves og engstes.

<span id="an_26:38">26:38</span> Da sier han til dem: Min sjel er
bedrøvet inntil døden; bli her og våk med mig!

<span id="an_26:39">26:39</span> Og han gikk et lite stykke frem, falt
på sitt ansikt og bad og sa: Min Fader! er det mulig, da la denne kalk
gå mig forbi! Dog, ikke som jeg vil, men som du vil!

<span id="an_26:40">26:40</span> Og han kommer til disiplene og finner
dem sovende og sier til Peter: Så var I da ikke i stand til å våke en
time med mig!

<span id="an_26:41">26:41</span> Våk og bed, forat I ikke skal komme i
fristelse! Ånden er villig, men kjødet er skrøpelig.

<span id="an_26:42">26:42</span> Atter gikk han annen gang bort, bad og
sa: Min Fader! kan ikke dette gå mig forbi, uten at jeg må drikke det,
da skje din vilje!

<span id="an_26:43">26:43</span> Og han kom og fant dem atter sovende;
for deres øine var tunge.

<span id="an_26:44">26:44</span> Og han lot dem være, og gikk atter bort
og bad tredje gang og talte de samme ord.

<span id="an_26:45">26:45</span> Da kom han til disiplene og sa til dem:
I sover altså og hviler eder! Se, timen er nær da Menneskesønnen skal
overgis i synderes hender;

<span id="an_26:46">26:46</span> stå op, la oss gå! Se, han er nær som
forråder mig.

<span id="an_26:47">26:47</span> Og mens han ennu talte, se, da kom
Judas, en av de tolv, og med ham fulgte en stor hop med sverd og
stokker; de kom fra yppersteprestene og folkets eldste.

<span id="an_26:48">26:48</span> Men han som forrådte ham, hadde gitt
dem et tegn og sagt: Den jeg kysser, ham er det; grip ham!

<span id="an_26:49">26:49</span> Og straks gikk han bort til Jesus og
sa: Vær hilset, rabbi! og kysset ham.

<span id="an_26:50">26:50</span> Men Jesus sa til ham: Venn, hvorfor er
du her? Da trådte de til og la hånd på Jesus og grep ham.

<span id="an_26:51">26:51</span> Og se, en av dem som var med Jesus,
grep til med hånden og drog sitt sverd, og han slo til yppersteprestens
tjener og hugg øret av ham.

<span id="an_26:52">26:52</span> Da sa Jesus til ham: Stikk ditt sverd i
skjeden! for alle som griper til sverd, skal falle for sverd.

<span id="an_26:53">26:53</span> Eller tror du ikke at jeg i denne stund
kan bede min Fader, og han vilde sende mig mere enn tolv legioner
engler?

<span id="an_26:54">26:54</span> Hvorledes skulde da skriftene opfylles,
at så må skje?

<span id="an_26:55">26:55</span> I samme stund sa Jesus til hopen: I er
gått ut som mot en røver med sverd og stokker for å gripe mig; daglig
satt jeg i templet og lærte, og I grep mig ikke.

<span id="an_26:56">26:56</span> Men alt dette er skjedd forat
profetenes skrifter skal opfylles. Da forlot alle disiplene ham og
flydde.

<span id="an_26:57">26:57</span> Men de som hadde grepet Jesus, førte
ham til ypperstepresten Kaifas; der var de skriftlærde og de eldste
samlet.

<span id="an_26:58">26:58</span> Og Peter fulgte ham langt bakefter like
til yppersteprestens gård, og han gikk inn og satte sig hos tjenerne for
å se hvad enden vilde bli.

<span id="an_26:59">26:59</span> Men yppersteprestene og hele rådet
søkte falskt vidnesbyrd mot Jesus, forat de kunde drepe ham;

<span id="an_26:60">26:60</span> men de fant ikke noget, enda mange
falske vidner kom frem. Men til sist kom to frem og sa:

<span id="an_26:61">26:61</span> Denne mann har sagt: Jeg kan bryte ned
Guds tempel og bygge det op igjen på tre dager.

<span id="an_26:62">26:62</span> Da stod ypperstepresten op og sa til
ham: Svarer du ikke på det som disse vidner mot dig?

<span id="an_26:63">26:63</span> Men Jesus tidde. Og ypperstepresten tok
til orde og sa til ham: Jeg tar dig i ed ved den levende Gud at du sier
oss om du er Messias, Guds Sønn.

<span id="an_26:64">26:64</span> Jesus sa til ham: Du har sagt det. Dog,
jeg sier eder: Fra nu av skal I se Menneskesønnen sitte ved kraftens
høire hånd og komme i himmelens skyer.

<span id="an_26:65">26:65</span> Da sønderrev ypperstepresten sine klær
og sa: Han har spottet Gud; hvad skal vi mere med vidner? Se, nu har I
hørt gudsbespottelsen!

<span id="an_26:66">26:66</span> Hvad tykkes eder? De svarte og sa: Han
er skyldig til døden.

<span id="an_26:67">26:67</span> Da spyttet de ham i ansiktet og slo ham
med knyttet neve; andre slo ham med stokker

<span id="an_26:68">26:68</span> og sa: Spå oss, Messias: Hvem var det
som slo dig?

<span id="an_26:69">26:69</span> Men Peter satt utenfor i gårdsrummet.
Og en tjenestepike gikk bort til ham og sa: Også du var med Jesus fra
Galilea.

<span id="an_26:70">26:70</span> Men han nektet for dem alle og sa: Jeg
forstår ikke hvad du mener.

<span id="an_26:71">26:71</span> Men da han gikk ut i portgangen, så en
annen pike ham, og sa til dem som var der: Også denne var med Jesus fra
Nasaret.

<span id="an_26:72">26:72</span> Og atter nektet han det med en ed: Jeg
kjenner ikke det menneske.

<span id="an_26:73">26:73</span> Men litt efter gikk de frem som stod
der, og sa til Peter: Sannelig, også du er en av dem; ditt mål røber
dig.

<span id="an_26:74">26:74</span> Da gav han sig til å forbanne sig og
sverge: Jeg kjenner ikke det menneske. Og straks gol hanen.

<span id="an_26:75">26:75</span> Da kom Peter Jesu ord i hu, at han
hadde sagt til ham: Før hanen galer, skal du fornekte mig tre ganger; og
han gikk ut og gråt bitterlig.

<span id="an_27:1">27:1</span> Da det nu var blitt morgen, holdt alle
yppersteprestene og folkets eldste råd imot Jesus, at de kunde drepe
ham,

<span id="an_27:2">27:2</span> og de bandt ham og førte ham bort og
overgav ham til landshøvdingen Pilatus.

<span id="an_27:3">27:3</span> Da nu Judas, som forrådte ham, så at han
var blitt domfelt, angret han det, og han kom tilbake til
yppersteprestene og de eldste med de tretti sølvpenninger og sa:

<span id="an_27:4">27:4</span> Jeg har syndet da jeg forrådte uskyldig
blod. Men de sa: Hvad kommer det oss ved? Se du dertil!

<span id="an_27:5">27:5</span> Da kastet han sølvpengene inn i templet,
og gikk bort og hengte sig.

<span id="an_27:6">27:6</span> Men yppersteprestene tok sølvpengene og
sa: Det er ikke tillatt å legge dem i tempelkisten; for det er
blodpenger.

<span id="an_27:7">27:7</span> Og de holdt råd med hverandre, og kjøpte
for pengene pottemakerens aker til gravsted for fremmede.

<span id="an_27:8">27:8</span> Derfor heter denne aker Blodakeren den
dag idag.

<span id="an_27:9">27:9</span> Da blev det opfylt som er talt ved
profeten Jeremias, som sier: Og de tok de tretti sølvpenninger, den
verdsattes verdi, han som Israels barn lot verdsette,

<span id="an_27:10">27:10</span> og de gav dem for pottemakerens aker,
således som Herren bød mig.

<span id="an_27:11">27:11</span> Men Jesus blev stilt frem for
landshøvdingen. Og landshøvdingen spurte ham: Er du jødenes konge? Jesus
sa til ham: Du sier det.

<span id="an_27:12">27:12</span> Og på alle yppersteprestenes og de
eldstes klagemål svarte han intet.

<span id="an_27:13">27:13</span> Da sa Pilatus til ham: Hører du ikke
hvor meget de vidner imot dig?

<span id="an_27:14">27:14</span> Og han svarte ham ikke på et eneste
ord, så landshøvdingen undret sig storlig.

<span id="an_27:15">27:15</span> Men på høitiden pleide landshøvdingen å
gi folket en fange fri, hvem de vilde.

<span id="an_27:16">27:16</span> Nu hadde de dengang en vel kjent fange,
som hette Barabbas.

<span id="an_27:17">27:17</span> Da de nu var samlet, sa Pilatus til
dem: Hvem vil I jeg skal gi eder fri, Barabbas eller Jesus, som de
kaller Messias?

<span id="an_27:18">27:18</span> For han visste at det var av avind de
hadde overgitt ham til ham.

<span id="an_27:19">27:19</span> Men mens han satt på dommersetet,
sendte hans hustru bud til ham og lot si: Ha ikke noget med denne
rettferdige å gjøre! for jeg har lidt meget i drømme idag for hans
skyld.

<span id="an_27:20">27:20</span> Men yppersteprestene og de eldste
overtalte folket til å be om å få Barabbas fri, og Jesus avlivet.

<span id="an_27:21">27:21</span> Landshøvdingen tok nu til orde og sa
til dem: Hvem av de to vil I jeg skal gi eder fri? De sa: Barabbas!

<span id="an_27:22">27:22</span> Pilatus sier til dem: Hvad skal jeg da
gjøre med Jesus, som de kaller Messias? De sier alle: La ham korsfeste!

<span id="an_27:23">27:23</span> Han sa da: Hvad ondt har han da gjort?
Men de ropte enda sterkere: La ham korsfeste!

<span id="an_27:24">27:24</span> Da Pilatus så at han intet utrettet,
men at det bare blev større opstyr, tok han vann og vasket sine hender
for folkets øine og sa: Jeg er uskyldig i denne rettferdiges blod; se I
dertil!

<span id="an_27:25">27:25</span> Og alt folket svarte og sa: Hans blod
komme over oss og over våre barn!

<span id="an_27:26">27:26</span> Da gav han dem Barabbas fri; men Jesus
lot han hudstryke og overgav ham til å korsfestes.

<span id="an_27:27">27:27</span> Da tok landshøvdingens stridsmenn Jesus
med sig inn i borgen og samlet hele vakten omkring ham.

<span id="an_27:28">27:28</span> Og de klædde ham av og hengte en
skarlagens kappe om ham,

<span id="an_27:29">27:29</span> og de flettet en krone av torner og
satte på hans hode, og gav ham et rør i hans høire hånd, og de falt på
kne for ham og hånte ham og sa: Vær hilset, du jødenes konge!

<span id="an_27:30">27:30</span> Og de spyttet på ham og tok røret og
slo ham i hodet.

<span id="an_27:31">27:31</span> Og da de hadde hånet ham, tok de kappen
av ham og klædde ham i hans egne klær, og førte ham bort for å korsfeste
ham.

<span id="an_27:32">27:32</span> Men mens de var på veien, traff de en
mann fra Kyrene ved navn Simon; ham tvang de til å bære hans kors.

<span id="an_27:33">27:33</span> Og da de kom til et sted som kalles
Golgata, det er Hodeskallestedet,

<span id="an_27:34">27:34</span> gav de ham vin å drikke, blandet med
galle; men da han smakte det, vilde han ikke drikke.

<span id="an_27:35">27:35</span> De korsfestet ham da, og delte hans
klær imellem sig ved loddkasting;

<span id="an_27:36">27:36</span> og de satt der og holdt vakt over ham.

<span id="an_27:37">27:37</span> Og over hans hode satte de klagemålet
imot ham, således skrevet: Dette er Jesus, jødenes konge.

<span id="an_27:38">27:38</span> Da blev to røvere korsfestet sammen med
ham, en på den høire og en på den venstre side.

<span id="an_27:39">27:39</span> Og de som gikk forbi, spottet ham og
rystet på hodet og sa:

<span id="an_27:40">27:40</span> Du som bryter ned templet og bygger det
op igjen på tre dager, frels dig selv! Er du Guds Sønn, da stig ned av
korset!

<span id="an_27:41">27:41</span> Likeså spottet også yppersteprestene
tillikemed de skriftlærde og de eldste ham og sa:

<span id="an_27:42">27:42</span> Andre har han frelst, sig selv kan han
ikke frelse! Han er jo Israels konge; la ham nu stige ned av korset, så
skal vi tro på ham!

<span id="an_27:43">27:43</span> Han har satt sin lit til Gud; han fri
ham nu om han har behag i ham! Han har jo sagt: Jeg er Guds Sønn.

<span id="an_27:44">27:44</span> På samme måte hånte også røverne ham,
de som var korsfestet med ham.

<span id="an_27:45">27:45</span> Men fra den sjette time blev det mørke
over hele landet like til den niende time.

<span id="an_27:46">27:46</span> Og ved den niende time ropte Jesus med
høi røst og sa: Eli! Eli! lama sabaktani? det er: Min Gud! Min Gud!
hvorfor har du forlatt mig?

<span id="an_27:47">27:47</span> Men da nogen av dem som stod der, hørte
det, sa de: Han roper på Elias!

<span id="an_27:48">27:48</span> Og straks løp en av dem frem og tok en
svamp og fylte den med eddik og stakk den på et rør og gav ham å drikke.

<span id="an_27:49">27:49</span> Men de andre sa: Vent, la oss se om
Elias kommer for å frelse ham!

<span id="an_27:50">27:50</span> Men Jesus ropte atter med høi røst og
opgav ånden.

<span id="an_27:51">27:51</span> Og se, forhenget i templet revnet i to
stykker fra øverst til nederst, og jorden skalv, og klippene revnet,

<span id="an_27:52">27:52</span> og gravene åpnedes, og mange av de
hensovede helliges legemer stod op,

<span id="an_27:53">27:53</span> og de gikk ut av gravene efter hans
opstandelse, og kom inn i den hellige stad og viste sig for mange.

<span id="an_27:54">27:54</span> Men da høvedsmannen og de som holdt
vakt med ham over Jesus, så jordskjelvet og det som skjedde, blev de
såre forferdet og sa: Sannelig, denne var Guds Sønn!

<span id="an_27:55">27:55</span> Men mange kvinner som hadde fulgt Jesus
fra Galilea og tjent ham, stod der og så på i frastand;

<span id="an_27:56">27:56</span> blandt dem var Maria Magdalena, og
Maria, Jakobs og Joses' mor, og Sebedeus-sønnenes mor.

<span id="an_27:57">27:57</span> Men da det var blitt aften, kom en rik
mann fra Arimatea ved navn Josef, som også var blitt en Jesu disippel;

<span id="an_27:58">27:58</span> han gikk til Pilatus og bad om Jesu
legeme. Da bød Pilatus at det skulde gis ham.

<span id="an_27:59">27:59</span> Og Josef tok legemet og svøpte det i et
rent, fint linklæde

<span id="an_27:60">27:60</span> og la det i sin nye grav, som han hadde
latt hugge i klippen, og han veltet en stor sten for døren til graven,
og gikk bort.

<span id="an_27:61">27:61</span> Men Maria Magdalena og den andre Maria
var der og satt like imot graven.

<span id="an_27:62">27:62</span> Men den næste dag, som var dagen efter
beredelses-dagen, kom yppersteprestene og fariseerne sammen hos Pilatus

<span id="an_27:63">27:63</span> og sa: Herre! vi kommer i hu at mens
denne forfører ennu var i live, sa han: Tre dager efter står jeg op.

<span id="an_27:64">27:64</span> Byd derfor at de vokter graven vel til
den tredje dag, forat ikke hans disipler skal komme og stjele ham og så
si til folket: Han er opstanden fra de døde, og den siste forførelse bli
verre enn den første.

<span id="an_27:65">27:65</span> Pilatus sa til dem: Der har I vakt; gå
bort og vokt graven som best I kan!

<span id="an_27:66">27:66</span> De gikk bort og voktet graven sammen
med vakten, efterat de hadde satt segl på stenen.

<span id="an_28:1">28:1</span> Men ved enden av sabbaten, da det lysnet
mot den første dag i uken, kom Maria Magdalena og den andre Maria for å
se til graven.

<span id="an_28:2">28:2</span> Og se, det kom et stort jordskjelv; for
en Herrens engel fór ned fra himmelen og trådte til og veltet stenen fra
og satte sig på den.

<span id="an_28:3">28:3</span> Og han var som et lyn å se til, og hans
klædning var hvit som sne;

<span id="an_28:4">28:4</span> og av frykt for ham skalv de som holdt
vakt, og de blev som døde.

<span id="an_28:5">28:5</span> Men engelen tok til orde og sa til
kvinnene: Frykt ikke! jeg vet at I søker efter Jesus, den korsfestede;

<span id="an_28:6">28:6</span> han er ikke her; han er opstanden, som
han sa; kom og se stedet hvor han lå!

<span id="an_28:7">28:7</span> Og gå avsted i hast og si til hans
disipler at han er opstanden fra de døde. Og se, han går i forveien for
eder til Galilea; der skal I se ham. Se, jeg har sagt eder det!

<span id="an_28:8">28:8</span> Og de gikk i hast bort fra graven med
frykt og stor glede, og løp avsted for å fortelle hans disipler det.

<span id="an_28:9">28:9</span> Og se, Jesus møtte dem og sa: Fred være
med eder! Men de gikk frem og omfavnet hans føtter og tilbad ham.

<span id="an_28:10">28:10</span> Da sa Jesus til dem: Frykt ikke! Gå og
si til mine brødre at de skal dra til Galilea; der skal de få se mig.

<span id="an_28:11">28:11</span> Men mens de var på veien, se, da kom
nogen av vakten inn i byen og fortalte yppersteprestene alt det som var
skjedd.

<span id="an_28:12">28:12</span> Da kom disse sammen med de eldste og
rådslo, og de gav stridsmennene mange penger

<span id="an_28:13">28:13</span> og sa: I skal si: Hans disipler kom om
natten og stjal ham bort mens vi sov.

<span id="an_28:14">28:14</span> Og om det skulde komme landshøvdingen
for øre, da skal vi tale vel med ham, og lage det så at I kan være
trygge.

<span id="an_28:15">28:15</span> De tok da pengene, og gjorde som de
blev lært; og dette rykte kom ut blandt jødene, og har holdt sig til
denne dag.

<span id="an_28:16">28:16</span> Men de elleve disipler drog til Galilea
til det fjell hvor Jesus hadde satt dem stevne.

<span id="an_28:17">28:17</span> Og da de så ham, tilbad de ham; men
nogen tvilte.

<span id="an_28:18">28:18</span> Og Jesus trådte frem, talte til dem og
sa: Mig er gitt all makt i himmel og på jord;

<span id="an_28:19">28:19</span> gå derfor ut og gjør alle folkeslag til
disipler, idet I døper dem til Faderens og Sønnens og den Hellige Ånds
navn,

<span id="an_28:20">28:20</span> og lærer dem å holde alt det jeg har
befalt eder. Og se, jeg er med eder alle dager inntil verdens ende!

------------------------------------------------------------------------

[Next: Mark](mar.md)
