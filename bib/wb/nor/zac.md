[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hag)  [Next](mal) 

------------------------------------------------------------------------

### Norwegian Bible: Zechariah

<span id="an_1:1">1:1</span> I den åttende måned i Darius' annet år kom
Herrens ord til profeten Sakarias, sønn av Berekias, sønn av Iddo, og
det lød så:

<span id="an_1:2">1:2</span> Stor var Herrens vrede mot eders fedre.

<span id="an_1:3">1:3</span> Og du skal si til dem: Så sier Herren,
hærskarenes Gud: Vend om til mig, sier Herren, hærskarenes Gud, så vil
jeg vende om til eder, sier Herren, hærskarenes Gud.

<span id="an_1:4">1:4</span> Vær ikke lik eders fedre, som de forrige
profeter formante med disse ord: Så sier Herren, hærskarenes Gud: Vend
om fra eders onde veier og eders onde gjerninger! Men de hørte ikke og
aktet ikke på mig, sier Herren.

<span id="an_1:5">1:5</span> Eders fedre, hvor er de? Og profetene, kan
de leve til evig tid?

<span id="an_1:6">1:6</span> Men mine ord og mine råd, som jeg bød mine
tjenere profetene å forkynne, har ikke de nådd eders fedre, så de vendte
om og sa: Som Herren, hærskarenes Gud, hadde i sinne å gjøre med oss
efter våre veier og våre gjerninger, således har han gjort med oss?

<span id="an_1:7">1:7</span> På den fire og tyvende dag i den ellevte
måned, det er måneden sebat, i Darius' annet år, kom Herrens ord til
profeten Sakarias, sønn av Berekias, sønn av Iddo, og det lød så:

<span id="an_1:8">1:8</span> Jeg hadde et syn om natten: Jeg så en mann
som red på en rød hest, og han holdt stille blandt myrtetrærne i
dalbunnen; og bak ham var det røde, blakke og hvite hester.

<span id="an_1:9">1:9</span> Da sa jeg: Hvad er dette, herre? Og engelen
som talte med mig, sa til mig: Jeg vil la dig se hvad dette er.

<span id="an_1:10">1:10</span> Da tok mannen som holdt stille blandt
myrtetrærne, til orde og sa: Dette er de som Herren har sendt ut for å
fare omkring på jorden.

<span id="an_1:11">1:11</span> Og de svarte Herrens engel, som holdt
stille blandt myrtetrærne, og sa: Vi har faret omkring på jorden og sett
at hele jorden er rolig og stille.

<span id="an_1:12">1:12</span> Da tok Herrens engel til orde og sa:
Herre, hærskarenes Gud! Hvor lenge skal det vare før du forbarmer dig
over Jerusalem og Judas byer, som du har vært vred på nu i sytti år?

<span id="an_1:13">1:13</span> Og Herren svarte engelen som talte med
mig, gode og trøstefulle ord.

<span id="an_1:14">1:14</span> Og engelen som talte med mig, sa til mig:
Rop ut disse ord: Så sier Herren, hærskarenes Gud: Jeg er såre nidkjær
for Jerusalem og Sion,

<span id="an_1:15">1:15</span> og såre vred er jeg på de trygge
hedningefolk; for jeg var bare litt vred, men de hjalp med til ulykken.

<span id="an_1:16">1:16</span> Derfor sier Herren så: Jeg vender mig
atter til Jerusalem med miskunnhet; mitt hus skal bygges der, sier
Herren, hærskarenes Gud, og målesnoren skal strekkes ut over Jerusalem.

<span id="an_1:17">1:17</span> Rop atter og si: Så sier Herren,
hærskarenes Gud: Ennu en gang skal mine byer flyte over av det som godt
er, og Herren skal ennu en gang trøste Sion og ennu en gang utvelge
Jerusalem.

<span id="an_2:1">2:1</span> Og jeg løftet mine øine op og fikk se fire
horn.

<span id="an_2:2">2:2</span> Da spurte jeg engelen som talte med mig:
Hvad er dette? Og han sa til mig: Dette er de horn som har adspredt
Juda, Israel og Jerusalem.

<span id="an_2:3">2:3</span> Så lot Herren mig se fire smeder.

<span id="an_2:4">2:4</span> Da spurte jeg: Hvad kommer disse her for?
Han svarte: Hornene har adspredt Juda, således at ingen vågde å løfte
sitt hode, og nu er disse kommet for å forferde dem og slå av hornene på
de hedningefolk som har løftet horn mot Juda land for å adsprede det.

<span id="an_2:5">2:5</span> Så løftet jeg mine øine op og fikk se en
mann som hadde en målesnor i sin hånd.

<span id="an_2:6">2:6</span> Jeg spurte ham: Hvor skal du hen? Han
svarte: Jeg skal til Jerusalem for å utmåle det og se hvor bredt og hvor
langt det skal være.

<span id="an_2:7">2:7</span> Da kom engelen som talte med mig, frem, og
en annen engel kom imot ham.

<span id="an_2:8">2:8</span> Og han sa til ham: Spring avsted og si til
den unge mann der: Jerusalem skal ligge fritt og åpent på grunn av den
mengde mennesker og fe som skal finnes der.

<span id="an_2:9">2:9</span> Og jeg, sier Herren, vil være en ildmur
rundt omkring det, og jeg vil åpenbare min herlighet der.

<span id="an_2:10">2:10</span> Hør! Hør! Fly bort fra Nordens land, sier
Herren; for jeg har spredt eder for himmelens fire vinder, sier Herren.

<span id="an_2:11">2:11</span> Hør! Sion, berg dig unda, du som bor hos
Babels datter!

<span id="an_2:12">2:12</span> For så sier Herren, hærskarenes Gud: For
sin æres skyld har han sendt mig til hedningefolkene som plyndret eder;
for den som rører ved eder, rører ved hans øiesten;

<span id="an_2:13">2:13</span> for se, jeg løfter min hånd mot dem, og
de skal bli et rov for dem som nu træler for dem; og I skal kjenne at
Herren, hærskarenes Gud, har sendt mig.

<span id="an_2:14">2:14</span> Fryd dig storlig og gled dig, du Sions
datter! For se, jeg kommer og vil bo hos dig, sier Herren.

<span id="an_2:15">2:15</span> Og mange hedningefolk skal gi sig til
Herren på den dag og bli mitt folk; og jeg vil bo hos dig, og du skal
kjenne at Herren, hærskarenes Gud, har sendt mig til dig.

<span id="an_2:16">2:16</span> Og Herren skal ta Juda til eie som sin
del på den hellige jordbunn; og han skal ennu en gang utvelge Jerusalem.

<span id="an_2:17">2:17</span> Vær stille, alt kjød, for Herrens åsyn!
For han har reist sig og er gått ut av sin hellige bolig.

<span id="an_3:1">3:1</span> Så lot han mig se Josva, ypperstepresten,
som stod for Herrens engels åsyn, og Satan som stod ved hans høire side
for å anklage ham.

<span id="an_3:2">3:2</span> Men Herren sa til Satan: Herren refse dig,
Satan! Herren refse dig, han som har utvalg Jerusalem! Er ikke denne
mann her en rykende brand, revet ut av ilden?

<span id="an_3:3">3:3</span> Men Josva var klædd i skitne klær der han
stod for engelens åsyn.

<span id="an_3:4">3:4</span> Og engelen tok til orde og sa til dem som
stod foran ham: Ta de skitne klær av ham! Og til ham selv sa han: Se,
jeg tar din misgjerning bort fra dig og klær dig i høitidsklær.

<span id="an_3:5">3:5</span> Da sa jeg: Sett en ren hue på hans hode! Og
de satte den rene hue på hans hode og hadde på ham andre klær mens
Herrens engel stod der.

<span id="an_3:6">3:6</span> Da vidnet Herrens engel for Josva og sa:

<span id="an_3:7">3:7</span> Så sier Herren, hærskarenes Gud: Hvis du
går på mine veier og holder mine bud, da skal du også få styre mitt hus
og vokte mine forgårder; og jeg vil gi dig førere blandt disse som står
her\*. /

<span id="an_3:8">3:8</span> Hør nu, Josva, du yppersteprest! Du og dine
venner, som sitter her foran dig, I er varselsmenn\*. For se, jeg lar
min tjener Spire\*\* komme; / /

<span id="an_3:9">3:9</span> for se, den sten jeg har lagt foran Josva -
på denne ene sten er syv øine\* rettet! Se, jeg skjærer ut på den de
tegn den skal ha, sier Herren, hærskarenes Gud, og jeg tar dette lands
misgjerning bort på én dag. /

<span id="an_3:10">3:10</span> På den dag, sier Herren, hærskarenes Gud,
skal I innby hverandre til gjestebud under vintreet og fikentreet.

<span id="an_4:1">4:1</span> Så kom engelen som talte med mig, igjen og
vakte mig likesom når en mann vekkes av sin søvn.

<span id="an_4:2">4:2</span> Og han sa til mig: Hvad ser du? Jeg svarte:
Jeg ser en lysestake som er helt igjennem av gull, med sitt oljekar på
toppen og sine syv lamper, og med syv rør for hver lampe som er på den,

<span id="an_4:3">4:3</span> og to oljetrær står ved siden av den, ett
på oljekarets høire side og ett på dets venstre side.

<span id="an_4:4">4:4</span> Og jeg tok til orde og sa til engelen som
talte med mig: Hvad er dette, herre?

<span id="an_4:5">4:5</span> og engelen som talte med mig, svarte: Vet
du ikke hvad dette er? Jeg sa: Nei, herre!

<span id="an_4:6">4:6</span> Da tok han til orde og sa til mig: Dette er
Herrens ord til Serubabel: Ikke ved makt og ikke ved kraft, men ved min
Ånd, sier Herren, hærskarenes Gud.

<span id="an_4:7">4:7</span> Hvem er du, du store fjell som reiser dig
foran Serubabel? Bli til en slette! Han skal føre toppstenen\* frem
under høie rop: Nåde, nåde være med den! /

<span id="an_4:8">4:8</span> Og Herrens ord kom til mig, og det lød så:

<span id="an_4:9">4:9</span> Serubabels hender har grunnlagt dette hus,
og hans hender skal fullføre det; og du skal kjenne at Herren,
hærskarenes Gud, har sendt mig til eder.

<span id="an_4:10">4:10</span> For hvem vil forakte den ringe
begynnelses dag? Med glede ser de syv øine\* blyloddet i Serubabels
hånd, disse Herrens øine som farer omkring over hele jorden. /

<span id="an_4:11">4:11</span> Da tok jeg til orde og sa til ham: Hvad
er disse to oljetrær ved lysestakens høire og venstre side?

<span id="an_4:12">4:12</span> Og jeg tok annen gang til orde og sa til
ham: Hvad er de to oljegrener tett ved de to gullrenner som gullet\*
strømmer ut av? /

<span id="an_4:13">4:13</span> Da sa han til mig: Vet du ikke hvad disse
er? Jeg svarte: Nei, herre!

<span id="an_4:14">4:14</span> Da sa han: Det er de to oljesalvede\* som
står hos all jordens herre. /

<span id="an_5:1">5:1</span> Så løftet jeg atter mine øine op og fikk se
en flyvende bokrull.

<span id="an_5:2">5:2</span> Og han sa til mig: Hvad ser du? Jeg svarte:
Jeg ser en flyvende bokrull, som er tyve alen lang og ti alen bred.

<span id="an_5:3">5:3</span> Da sa han til mig: Dette er den forbannelse
som går ut over det hele land; for hver den som stjeler, skal efter det
som står på den ene side av den, bli utryddet, og likeså skal hver den
som sverger falsk, efter det som står på dens andre side, bli utryddet.

<span id="an_5:4">5:4</span> Jeg har latt den\* gå ut, sier Herren,
hærskarenes Gud, og den skal gå inn i tyvens hus og i dens hus som
sverger falsk ved mitt navn, og den skal bli i hans hus og fortære det,
både treverket og stenene. /

<span id="an_5:5">5:5</span> Så kom engelen som talte med mig, frem; og
han sa til mig: Løft dine øine op og se hvad det er dette som kommer
frem der!

<span id="an_5:6">5:6</span> Jeg spurte: Hvad er det? Han svarte: Det er
en efa som kommer frem der. Og han sa: Således skal det se ut med dem\*
i hele landet. /

<span id="an_5:7">5:7</span> Da blev et blylokk løftet op, og det viste
sig en kvinne som satt i efaen.

<span id="an_5:8">5:8</span> Og han sa: Dette er ugudeligheten. Så
støtte han henne ned i efaen og slo blylokket til over åpningen.

<span id="an_5:9">5:9</span> Derefter løftet jeg mine øine op og fikk se
to kvinner som kom frem, og vinden fylte deres vinger, for de hadde
vinger som storkens vinger; og de løftet efaen op, så den svevde mellem
jorden og himmelen.

<span id="an_5:10">5:10</span> Da sa jeg til engelen som talte med mig:
Hvor skal de hen med efaen?

<span id="an_5:11">5:11</span> Han svarte: De skal til Sinears land for
å bygge et hus for henne der; og når det er ferdig, skal hun settes ned
der på sitt sted.

<span id="an_6:1">6:1</span> Så løftet jeg atter mine øine op og fikk se
fire vogner som kom frem mellem to fjell, og fjellene var kobberfjell.

<span id="an_6:2">6:2</span> For den første vogn var det røde hester, og
for den annen vogn var det sorte hester,

<span id="an_6:3">6:3</span> og for den tredje vogn var det hvite
hester, og for den fjerde vogn flekkete, sterke hester.

<span id="an_6:4">6:4</span> Og jeg tok til orde og sa til engelen som
talte med mig: Hvad er dette, herre?

<span id="an_6:5">6:5</span> Engelen svarte: Dette er himmelens fire
vinder, som nu farer ut efterat de har fremstilt sig for all jordens
herre.

<span id="an_6:6">6:6</span> Vognen med de sorte hester for drog ut mot
Nordens land, og de hvite drog ut efter dem, og de flekkete drog ut mot
Sydens land.

<span id="an_6:7">6:7</span> Og de sterkeste\* drog ut, og da de ønsket
å få dra omkring på jorden\*\*, sa han: Gå, dra omkring på jorden! Og de
drog omkring på jorden. / /

<span id="an_6:8">6:8</span> Så ropte han høit på mig og sa til mig: Se,
de som drar ut mot Nordens land, de stiller min vrede på Nordens land.

<span id="an_6:9">6:9</span> Og Herrens ord kom til mig, og det lød så:

<span id="an_6:10">6:10</span> Ta imot gavene fra de bortførte, fra
Heldai, Tobia og Jedaja - gå selv på denne dag inn i Josias', Sefanias'
sønns hus - for dit er de kommet fra Babel -

<span id="an_6:11">6:11</span> og ta imot sølv og gull av dem og gjør
kroner og sett dem på Josvas, Jehosadaks sønns, yppersteprestens hode!

<span id="an_6:12">6:12</span> Og si til ham: Så sier Herren,
hærskarenes Gud: Se, det skal komme en mann som heter Spire\*; han skal
spire frem av sin rot, og han skal bygge Herrens tempel. /

<span id="an_6:13">6:13</span> Ja, han skal bygge Herrens tempel, og han
skal vinne herlighet\* og sitte og herske på sin kongetrone, og han skal
være prest der han sitter på sin trone, og freds råd skal det være
mellem dem begge. /

<span id="an_6:14">6:14</span> Og kronene skal være til et minne i
Herrens tempel om Helem og Tobia og Jedaja og Hen, Sefanias sønn.

<span id="an_6:15">6:15</span> Og langt borte fra skal de komme og bygge
på Herrens tempel, og I skal kjenne at Herren, hærskarenes Gud, har
sendt mig til eder; og dette skal skje dersom I hører på Herrens, eders
Guds røst.

<span id="an_7:1">7:1</span> Så var det i kong Darius' fjerde år, da kom
Herrens ord til Sakarias på den fjerde dag i den niende måned, i måneden
kislev.

<span id="an_7:2">7:2</span> For Betel hadde sendt Sareser og
Regem-Melek og hans menn for å bønnfalle Herren

<span id="an_7:3">7:3</span> og spørre prestene i Herrens, hærskarenes
Guds hus og profetene: Skal vi gråte og faste i den femte måned, som vi
nu har gjort i så mange år?

<span id="an_7:4">7:4</span> Da kom Herrens, hærskarenes Guds ord til
mig, og det lød så:

<span id="an_7:5">7:5</span> Si til alt folket i landet og til prestene:
Når I har fastet og klaget i den femte\* og i den syvende\*\* måned, og
det nu i sytti år\*\*\*, er det da for min skyld I har fastet? / / /

<span id="an_7:6">7:6</span> Og når I eter og drikker, er det da ikke I
selv som eter, og I selv som drikker?

<span id="an_7:7">7:7</span> Minnes I ikke de ord Herren lot utrope ved
de forrige profeter, da Jerusalem lå der i ro og fred med sine byer
rundt om, og likeså sydlandet og lavlandet?

<span id="an_7:8">7:8</span> Og Herrens ord kom til Sakarias, og det lød
så:

<span id="an_7:9">7:9</span> Så sa Herren, hærskarenes Gud: Døm
rettferdige dommer og vis miskunnhet og barmhjertighet mot hverandre,

<span id="an_7:10">7:10</span> og undertrykk ikke enker og farløse,
fremmede og arminger, og tenk ikke ut ondt mot hverandre i eders hjerte!

<span id="an_7:11">7:11</span> Men de vilde ikke akte på det, men satte
i sin gjenstridighet skulderen imot, og sine ører gjorde de døve, så de
ikke hørte,

<span id="an_7:12">7:12</span> og sitt hjerte gjorde de hårdt som en
diamant, så de ikke hørte på loven og de ord Herren, hærskarenes Gud,
sendte ved sin Ånd gjennem de forrige profeter; derfor kom det en stor
vrede fra Herren, hærskarenes Gud.

<span id="an_7:13">7:13</span> Og likesom han ropte, og de ikke hørte,
således, sa Herren, hærskarenes Gud, skal de rope, og jeg vil ikke høre,

<span id="an_7:14">7:14</span> men jeg vil sprede dem som i en stormvind
blandt alle hedningefolkene, som de ikke kjenner, og landet skal ligge
øde efter dem, så ingen drar frem eller tilbake der. Og således gjorde
de det herlige land til en ørken.

<span id="an_8:1">8:1</span> Og Herrens, hærskarenes Guds ord kom, og
det lød så:

<span id="an_8:2">8:2</span> Så sier Herren, hærskarenes Gud: Jeg er
såre nidkjær for Sion, ja, med stor harme er jeg nidkjær for det.

<span id="an_8:3">8:3</span> Så sier Herren: Jeg vender tilbake til Sion
og vil bo i Jerusalem, og Jerusalem skal kalles den trofaste stad, og
Herrens, hærskarenes Guds berg det hellige berg.

<span id="an_8:4">8:4</span> Så sier Herren, hærskarenes Gud: Ennu en
gang skal gamle menn og kvinner sitte på torvene i Jerusalem, hver med
sin stav i hånden for sin høie alders skyld,

<span id="an_8:5">8:5</span> og torvene i byen skal være fulle av gutter
og piker, som leker på torvene der.

<span id="an_8:6">8:6</span> Så sier Herren, hærskarenes Gud: Om dette
kan være umulig i deres øine som er blitt igjen av dette folk i de
dager, mon det da også skulde være umulig i mine øine? sier Herren,
hærskarenes Gud.

<span id="an_8:7">8:7</span> Så sier Herren, hærskarenes Gud: Se, jeg
frelser mitt folk fra de land der solen går op, og fra de land der den
går ned,

<span id="an_8:8">8:8</span> og jeg lar dem komme hit, og de skal bo i
Jerusalem, og de skal være mitt folk, og jeg vil være deres Gud i
sannhet og rettferdighet.

<span id="an_8:9">8:9</span> Så sier Herren, hærskarenes Gud: La eders
hender være sterke, I som i denne tid hører disse ord av de profeters
munn som talte på den dag da grunnen blev lagt til Herrens, hærskarenes
Guds hus, templet som skulde bygges!

<span id="an_8:10">8:10</span> For før den tid kom det intet ut hverken
av menneskers eller dyrs arbeid; og ingen hadde fred for fienden, enten
han drog ut eller han drog inn; for jeg slapp alle mennesker løs mot
hverandre.

<span id="an_8:11">8:11</span> Men nu vil jeg ikke være som i tidligere
dager mot dem som er blitt igjen av dette folk, sier Herren, hærskarenes
Gud;

<span id="an_8:12">8:12</span> nu skal sæden være fredet: Vintreet skal
gi sin frukt, jorden skal gi sin grøde, og himmelen skal gi sin dugg, og
jeg vil la dem som er blitt igjen av dette folk, få alt dette til eie.

<span id="an_8:13">8:13</span> Og det skal skje at likesom I, Judas hus
og Israels hus, har vært en forbannelse blandt hedningene, således vil
jeg nu frelse eder, og I skal bli en velsignelse; frykt ikke! La eders
hender være sterke!

<span id="an_8:14">8:14</span> For så sier Herren, hærskarenes Gud:
Likesom jeg satte mig fore å gjøre eder ondt da eders fedre vakte min
vrede, sier Herren, hærskarenes Gud, og jeg ikke angret det,

<span id="an_8:15">8:15</span> således har jeg i disse dager satt mig
fore å gjøre vel mot Jerusalem og Judas hus; frykt ikke!

<span id="an_8:16">8:16</span> Dette er det I skal gjøre: Tal sannhet
med hverandre, døm på tinge rettferdige dommer og dommer som skaper
fred,

<span id="an_8:17">8:17</span> tenk ikke ut ondt mot hverandre i eders
hjerte, og elsk ikke falsk ed! For alt dette hater jeg, sier Herren.

<span id="an_8:18">8:18</span> Og Herrens, hærskarenes Guds ord kom til
mig, og det lød så:

<span id="an_8:19">8:19</span> Så sier Herren, hærskarenes Gud: Fasten i
den fjerde måned\* og i den femte\*\* og i den syvende\*\* og i den
tiende\*\*\* måned\*\* skal bli Judas hus til fryd og glede og til glade
høitider. Men elsk sannhet og fred! / / /

<span id="an_8:20">8:20</span> Så sier Herren, hærskarenes Gud: Ennu en
gang skal det skje at hele folkeslag og mange byers innbyggere skal
komme hit.

<span id="an_8:21">8:21</span> Og innbyggerne i den ene by skal gå til
den andre og si: La oss gå avsted for å bønnfalle Herren og for å søke
ham, Herren, hærskarenes Gud! Jeg vil gå, jeg og.

<span id="an_8:22">8:22</span> Og mange folkeslag og tallrike
hedningefolk skal komme for å søke Herren, hærskarenes Gud, i Jerusalem
og for å bønnfalle Herren.

<span id="an_8:23">8:23</span> Så sier Herren, hærskarenes Gud: I de
dager skal det skje at ti menn av alle hedningefolkenes tungemål skal
gripe fatt i en jødisk manns kappefald og si: Vi vil gå med eder; for vi
har hørt at Gud er med eder.

<span id="an_9:1">9:1</span> Dette utsagn er Herrens ord mot Hadraks
land\*; også i Damaskus skal det slå sig ned - for Herren har øie med
menneskene og med alle Israels stammer - /

<span id="an_9:2">9:2</span> likeså i Hamat, som grenser til det, også i
Tyrus og Sidon, fordi de der er så kloke.

<span id="an_9:3">9:3</span> Tyrus bygget sig en festning, og det dynget
op sølv som støv og fint gull som skarn på gatene.

<span id="an_9:4">9:4</span> Se, Herren skal la fremmede få det til eie
og styrte dets murer i havet, og selv skal det fortæres av ild.

<span id="an_9:5">9:5</span> Askalon ser det og frykter, og Gasa, som
vrir sig i angst, likeså Ekron, fordi dets håp\* er blitt til skamme;
Gasa skal miste sin konge, og i Askalon skal ingen bo. /

<span id="an_9:6">9:6</span> I Asdod skal det bare bo fremmed pakk, og
jeg vil utrydde filistrenes stolthet,

<span id="an_9:7">9:7</span> jeg vil ta offerblodet\* ut av deres munn
og det vederstyggelige offerkjøtt bort fra deres tenner; og da skal det
også av dem bli igjen en rest for vår Gud, og de skal være som fyrster i
Juda, og Ekron skal være som en jebusitt\*\*. / /

<span id="an_9:8">9:8</span> Og jeg vil slå leir til vern for mitt hus
mot krigshærer som kommer og går, og ingen voldsherre skal mere komme
over dem; for nu ser jeg med egne øine hvorledes det er.

<span id="an_9:9">9:9</span> Fryd dig storlig, Sions datter! Rop høit,
Jerusalems datter! Se, din konge kommer til dig, rettferdig er han og
full av frelse\*, fattig og ridende på et asen, på aseninnens unge fole.
/

<span id="an_9:10">9:10</span> Og jeg vil utrydde vognene i Efra'im og
hestene i Jerusalem, og alle krigsbuer skal utryddes, Og han skal tale
fred til hedningene, og hans herredømme skal nå fra hav til hav og fra
elven til jordens ender.

<span id="an_9:11">9:11</span> For ditt paktsblods skyld vil jeg også
fri dine fanger ut av brønnen som det ikke er vann i.

<span id="an_9:12">9:12</span> Vend tilbake til festningen, I fanger som
har håp! Også idag forkynner jeg at jeg vil gi eder dobbelt igjen.

<span id="an_9:13">9:13</span> For jeg spenner Juda som min bue og
legger Efra'im på buen, og jeg egger dine sønner, Sion, mot dine sønner,
Javan\*, og jeg gjør dig lik en kjempes sverd. /

<span id="an_9:14">9:14</span> Og Herren skal åpenbare sig over dem, og
hans pil skal fare ut som lynet; Herren, Israels Gud, skal støte i
basunen og fare frem i sønnenstormene.

<span id="an_9:15">9:15</span> Herren, hærskarenes Gud, skal verne dem,
og de skal opsluke sine fiender og trå dem under føtter som
slyngestener\*; de skal drikke deres blod og larme som av vin, og de
skal bli fulle av blodet som offerskålen, som alterets hjørner\*\*. / /

<span id="an_9:16">9:16</span> Og Herren deres Gud skal frelse dem på
den dag, han skal frelse sitt folk som en hjord; for de er som
edelstener i en krone og stråler over hans land\*; /

<span id="an_9:17">9:17</span> for hvor herlig er det ikke, og hvor
fagert! Av dets korn skal unge menn og av dets vin jomfruer blomstre op.

<span id="an_10:1">10:1</span> Bed Herren om regn når tiden for
vårregnet er inne! Herren sender lynstråler, og regnskyll skal han gi
dem, så hver mann får grøde på sin mark.

<span id="an_10:2">10:2</span> For husgudene\* talte usant, og
spåmennene skuet løgn; tomme drømmer forkynte de, og den trøst de gav,
var intet verd; derfor måtte folket dra avsted som får og li ondt, fordi
der ingen hyrde var. /

<span id="an_10:3">10:3</span> Mot hyrdene\* er min vrede optendt, og
bukkene\* vil jeg hjemsøke; for Herren, hærskarenes Gud, ser til sin
hjord, Judas hus, og gjør den lik sin stolte stridshest. /

<span id="an_10:4">10:4</span> Fra det\* skal hjørnestenene komme, fra
det naglene\*\* , fra det krigsbuene - fra det skal alle herskere utgå.
/ /

<span id="an_10:5">10:5</span> Og de skal være lik kjemper som trår sine
fiender ned i krigen likesom skarnet på gatene; ja, stride skal de, for
Herren er med dem, og de som rider på hester, skal bli til skamme.

<span id="an_10:6">10:6</span> Jeg vil styrke Judas hus og frelse Josefs
hus og gi dem et bosted; for jeg forbarmer mig over dem, og de skal være
som om jeg aldri hadde forkastet dem; for jeg er Herren deres Gud og vil
bønnhøre dem.

<span id="an_10:7">10:7</span> Og Efra'ims menn skal være lik kjemper,
og deres hjerter skal bli glade som av vin; deres barn skal se det og
glede sig, deres hjerter skal fryde sig i Herren.

<span id="an_10:8">10:8</span> Jeg vil pipe til dem og samle dem, for
jeg har utfridd dem; og de skal bli tallrike, som de har vært.

<span id="an_10:9">10:9</span> Og jeg vil så dem ut blandt folkene, men
i de fjerne land skal de komme mig i hu; og de skal leve med sine barn
og komme tilbake.

<span id="an_10:10">10:10</span> Og jeg vil føre dem tilbake fra
Egyptens land og samle dem fra Assur og føre dem til Gileads land og til
Libanon, og der skal det ikke bli rum nok for dem.

<span id="an_10:11">10:11</span> Han\* skal dra frem gjennem havet,
gjennem farer, og slå ned bølgene i havet, og alle Nilens dyp skal
tørkes ut, og Assurs stolthet skal støtes ned, og kongespiret skal vike
fra Egypten. /

<span id="an_10:12">10:12</span> Jeg vil gjøre dem sterke i Herren, og i
hans navn skal de gå frem, sier Herren.

<span id="an_11:1">11:1</span> Lat op dine porter, Libanon, så ilden kan
fortære dine sedrer!

<span id="an_11:2">11:2</span> Jamre dig, du cypress, fordi sederen er
falt, fordi de herlige trær er ødelagt! Jamre eder, I Basans eker, fordi
den utilgjengelige skog er felt!

<span id="an_11:3">11:3</span> Hør hvor hyrdene jamrer fordi deres
herlighet\* er ødelagt! Hør hvor de unge løver brøler fordi Jordans
prakt\*\* er ødelagt. / /

<span id="an_11:4">11:4</span> Så sa Herren min Gud: Røkt slaktefårene!

<span id="an_11:5">11:5</span> De som kjøper dem, slakter dem uten å
bøte for det, og de som selger dem, sier: Lovet være Herren! nu blir jeg
rik; og deres hyrder sparer dem ikke.

<span id="an_11:6">11:6</span> For jeg vil ikke mere spare landets
innbyggere, sier Herren; men jeg vil overgi menneskene i hverandres
hender og i hendene på deres konge, og de skal herje landet, og jeg vil
ikke redde nogen av deres hånd.

<span id="an_11:7">11:7</span> Så røktet jeg slaktefårene, endog de
usleste av fårene; og jeg tok mig to staver, den ene kalte jeg
liflighet, og den andre kalte jeg bånd\*, og jeg røktet fårene, /

<span id="an_11:8">11:8</span> og jeg gjorde de tre hyrder til intet i
én måned. Jeg blev lei av dem, og de likte heller ikke mig,

<span id="an_11:9">11:9</span> og jeg sa: Jeg vil ikke lenger røkte
eder; det som er nær ved å dø, får dø, og det som er nær ved å bli
tilintetgjort, får bli tilintetgjort, og de som blir igjen, får fortære
hverandres kjøtt.

<span id="an_11:10">11:10</span> Så tok jeg min stav liflighet og brøt
den i stykker for å gjøre den pakt til intet som jeg hadde gjort med
alle folkene.

<span id="an_11:11">11:11</span> Og den blev gjort til intet på den dag;
og således skjønte de usleste av fårene, de som aktet på mig, at det var
Herrens ord.

<span id="an_11:12">11:12</span> Derefter sa jeg til dem: Om I så synes,
så gi mig min lønn, men hvis ikke, så la det være! Så veide de op til
mig min lønn, tretti sølvpenninger.

<span id="an_11:13">11:13</span> Da sa Herren til mig: Kast den bort til
pottemakeren, den herlige pris som jeg er aktet verd av dem! Og jeg tok
de tretti sølvpenninger og kastet dem i Herrens hus til pottemakeren.

<span id="an_11:14">11:14</span> Så brøt jeg i stykker min andre stav
bånd for å gjøre brorskapet mellem Juda og Israel til intet.

<span id="an_11:15">11:15</span> Og Herren sa til mig: Ta dig atter en
stav - en dårlig hyrdes stav!

<span id="an_11:16">11:16</span> For se, jeg lar en hyrde stå frem i
landet, en som ikke ser til de får som er nær ved å omkomme, ikke søker
efter det som er bortkommet, og ikke læger det som har fått skade, og
ikke sørger for det som holder sig oppe, men eter kjøttet av de fete og
endog bryter deres klover i stykker.

<span id="an_11:17">11:17</span> Ve den dårlige hyrde, som forlater
fårene! Sverd over hans arm og over hans høire øie! Hans arm skal visne
bort, og hans høire øie skal utslukkes.

<span id="an_12:1">12:1</span> Dette utsagn er Herrens ord om Israel. Så
sier Herren, som utspente himmelen og grunnfestet jorden og dannet
menneskets ånd i hans indre:

<span id="an_12:2">12:2</span> Se, jeg gjør Jerusalem til en tumleskål\*
for alle folkene rundt omkring; også over Juda skal det gå ut når
Jerusalem blir kringsatt. /

<span id="an_12:3">12:3</span> Og det skal skje på den dag at jeg vil
gjøre Jerusalem til en sten å løfte på for alle folkene; alle som løfter
på den, skal såre sig selv. Ja, alle jordens hedningefolk skal samle sig
mot det.

<span id="an_12:4">12:4</span> På den dag, sier Herren, vil jeg slå hver
hest med skyhet og dens rytter med vanvidd; men over Judas hus vil jeg
oplate mine øine, og alle folkenes hester vil jeg slå med blindhet.

<span id="an_12:5">12:5</span> Og Judas stammehøvdinger skal si i sitt
hjerte: Vår styrke er Jerusalems innbyggere ved Herren, hærskarenes Gud,
deres Gud.

<span id="an_12:6">12:6</span> På den dag vil jeg gjøre Judas
stammehøvdinger lik et fyrfat mellem vedtrær og et ildbluss blandt
kornbånd, og de skal fortære alle folkene rundt omkring, til høire og
til venstre; og Jerusalem-folket skal fremdeles bli på sitt sted, i
Jerusalem.

<span id="an_12:7">12:7</span> Og Herren skal frelse Judas telter først,
forat ikke Davids hus og Jerusalems innbyggere skal ha større herlighet
enn Juda.

<span id="an_12:8">12:8</span> På den dag skal Herren verne Jerusalems
innbyggere, og den iblandt dem som snubler, skal på den dag være som
David, og Davids hus skal være som Gud, som Herrens engel foran dem\*. /

<span id="an_12:9">12:9</span> Og på den dag vil jeg søke å ødelegge
alle de hedningefolk som drar mot Jerusalem.

<span id="an_12:10">12:10</span> Men over Davids hus og over Jerusalems
innbyggere vil jeg utgyde nådens og bønnens ånd, og de skal skue op til
mig som de har gjennemstunget; og de skal sørge over ham som en sørger
over sin enbårne sønn, og klage sårt over ham som en klager over sin
førstefødte.

<span id="an_12:11">12:11</span> På den dag skal sorgen bli stor i
Jerusalem, som sorgen over ulykken i Hadadrimmon i Megiddons dal\*. /

<span id="an_12:12">12:12</span> Og landet skal sørge, hver slekt for
sig, Davids huses slekt for sig og deres kvinner for sig, Natans huses\*
slekt for sig og deres kvinner for sig, /

<span id="an_12:13">12:13</span> Levis huses slekt for sig og deres
kvinner for sig, sime'ittenes slekt for sig og deres kvinner for sig,

<span id="an_12:14">12:14</span> og likeså alle de andre slekter, hver
slekt for sig og deres kvinner for sig.

<span id="an_13:1">13:1</span> På den dag skal det være en åpnet kilde
for Davids hus og for Jerusalems innbyggere mot synd og urenhet.

<span id="an_13:2">13:2</span> Og det skal skje på den dag, sier Herren,
hærskarenes Gud, at jeg vil utrydde avgudenes navn av landet, og de skal
ikke mere kommes i hu; også profetene og den urene ånd vil jeg få bort
av landet.

<span id="an_13:3">13:3</span> Og om nogen herefter står frem som
profet, da skal hans far og mor, hans egne foreldre, si til ham: Du skal
ikke leve, for du har talt løgn i Herrens navn. Og hans far og mor, hans
egne foreldre, skal gjennembore ham mens han profeterer.

<span id="an_13:4">13:4</span> På den dag skal alle profeter skamme sig
over sine syner når de vil profetere, og de skal ikke klæ sig i en
lodden kappe for å lyve.

<span id="an_13:5">13:5</span> Men hver av dem skal si: Jeg er ikke
nogen profet; jeg er jordbruker, for det var en som kjøpte mig til træl
da jeg var ung gutt.

<span id="an_13:6">13:6</span> Og om nogen spør ham: Hvad er det for sår
du har i dine hender? da skal han svare: Det er sår jeg har fått i mine
elskeres\* hus. /

<span id="an_13:7">13:7</span> Sverd! Våkn op mot min hyrde, mot den
mann som er min næste! sier Herren, hærskarenes Gud; slå hyrden, og
fårene skal adspredes, og jeg vil igjen ta mig av de små\*! /

<span id="an_13:8">13:8</span> Og i hele landet, sier Herren, skal to
tredjedeler utryddes og omkomme, bare en tredjedel skal levnes der.

<span id="an_13:9">13:9</span> Og denne tredjedel vil jeg la gå gjennem
ilden og rense den, som en renser sølv, og prøve den, som en prøver
gull. De skal påkalle mitt navn, og jeg vil bønnhøre dem; jeg vil si: De
er mitt folk, og de skal si: Herren er min Gud.

<span id="an_14:1">14:1</span> Se, det kommer en Herrens dag, da det
hærfang som er tatt fra dig, skal skiftes ut i din midte;

<span id="an_14:2">14:2</span> for jeg vil samle alle hedningefolkene
til krig mot Jerusalem, og staden skal bli tatt og husene bli plyndret,
og kvinnene bli skjendet, og halvdelen av staden skal måtte gå i
landflyktighet, men resten av folket skal ikke utryddes av staden.

<span id="an_14:3">14:3</span> For Herren skal dra ut og stride mot
disse hedningefolk, som han før har stridt på kampens dag.

<span id="an_14:4">14:4</span> På den dag skal hans føtter stå på
Oljeberget, som ligger midt imot Jerusalem i øst, og Oljeberget skal
revne tvert over mot øst og vest, så der blir en stor dal, idet den ene
halvdel av fjellet viker mot nord, og den andre halvdel mot syd.

<span id="an_14:5">14:5</span> Og I skal fly til dalen mellem mine
fjell, for dalen mellem fjellene skal nå like til Asel\*; I skal fly som
I flydde for jordskjelvet i Judas konge Ussias' dager. Da skal Herren
min Gud komme, og alle hellige med dig, min Gud. /

<span id="an_14:6">14:6</span> På den dag skal lyset bli borte; de
herlige himmellys skal formørkes.

<span id="an_14:7">14:7</span> Og det skal komme én dag - Herren kjenner
den - det skal hverken være dag eller natt; men mot aftens tid, da skal
det bli lys.

<span id="an_14:8">14:8</span> Og på den dag skal levende vann strømme
ut fra Jerusalem, den ene halvdel av dem til havet i øst og den andre
halvdel av dem til havet i vest; både sommer og vinter skal det være så.

<span id="an_14:9">14:9</span> Da skal Herren bli konge over hele
landet; på den dag skal Herren være én, og hans navn ett.

<span id="an_14:10">14:10</span> Og hele landet, fra Geba til Rimmon
sønnenfor Jerusalem, skal bli som den øde mark\*, og det\*\* skal heve
sig høit og trone på sitt sted, like fra Benjamin-porten til det sted
hvor den forrige port var, til Hjørneporten, og fra Hananels tårn til
kongens vinperser. / /

<span id="an_14:11">14:11</span> Og folket skal bo der, og der skal
aldri mere lyses bann over det; Jerusalem skal ligge der trygt.

<span id="an_14:12">14:12</span> Men denne plage skal Herren la ramme
alle de folk som har stridt imot Jerusalem: Han skal la kjøttet råtne på
dem alle mens de står på sine føtter, og deres øine skal råtne i sine
huler, og tungen skal råtne i deres munn.

<span id="an_14:13">14:13</span> På den dag skal Herren sende en stor
redsel over dem, så de tar fatt på hverandre og løfter hånd mot
hverandre.

<span id="an_14:14">14:14</span> Også Juda skal stride i Jerusalem, og
fra alle kanter skal hedningefolkenes gods sankes sammen, gull og sølv
og klær i stor mengde.

<span id="an_14:15">14:15</span> Den samme plage\* skal også ramme
hestene, muleslene, kamelene, asenene og alle de andre dyr i leirene. /

<span id="an_14:16">14:16</span> Og alle de som blir igjen av alle de
hedningefolk som angrep Jerusalem, skal år efter år dra op for å tilbede
Kongen, Herren, hærskarenes Gud, og for å delta i løvsalenes fest.

<span id="an_14:17">14:17</span> Men om noget av jordens folk ikke drar
op til Jerusalem for å tilbede Kongen, Herren, hærskarenes Gud, så skal
det ikke komme regn hos dem;

<span id="an_14:18">14:18</span> om Egyptens folk ikke drar op og ikke
møter frem, da skal det ikke komme regn hos dem heller; den samme plage
skal ramme dem som Herren lar ramme de hedningefolk som ikke drar op for
å delta i løvsalenes fest.

<span id="an_14:19">14:19</span> Sådan skal den straff være som rammer
Egypten og alle de hedningefolk som ikke drar op for å delta i
løvsalenes fest.

<span id="an_14:20">14:20</span> På den dag skal det stå på hestenes
bjeller: Helliget til Herren, og grytene i Herrens hus skal være som
offerskålene foran alteret,

<span id="an_14:21">14:21</span> og hver gryte i Jerusalem og i Juda
skal være helliget til Herren, hærskarenes Gud, og alle de som ofrer,
skal komme og ta av dem til å koke i; og det skal ikke mere være nogen
kana'anitt\* i Herrens, hærskarenes Guds hus på den dag. /

------------------------------------------------------------------------

[Next: Malachi](mal)
