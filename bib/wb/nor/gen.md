[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Next](exo) 

------------------------------------------------------------------------

### Norwegian Bible: Genesis

<span id="an_1:1">1:1</span> I begynnelsen skapte Gud himmelen og
jorden.

<span id="an_1:2">1:2</span> Og jorden var øde og tom, og det var mørke
over det store dyp, og Guds Ånd svevde over vannene.

<span id="an_1:3">1:3</span> Da sa Gud: Det bli lys! Og det blev lys.

<span id="an_1:4">1:4</span> Og Gud så at lyset var godt, og Gud skilte
lyset fra mørket.

<span id="an_1:5">1:5</span> Og Gud kalte lyset dag, og mørket kalte han
natt. Og det blev aften, og det blev morgen, første dag.

<span id="an_1:6">1:6</span> Og Gud sa: Det bli en hvelving midt i
vannene, og den skal skille vann fra vann.

<span id="an_1:7">1:7</span> Og Gud gjorde hvelvingen og skilte vannet
som er under hvelvingen, fra vannet som er over hvelvingen. Og det blev
så.

<span id="an_1:8">1:8</span> Og Gud kalte hvelvingen himmel. Og det blev
aften, og det blev morgen, annen dag.

<span id="an_1:9">1:9</span> Og Gud sa: Vannet under himmelen samle sig
til ett sted, og det blev så.

<span id="an_1:10">1:10</span> Og Gud kalte det tørre land jord, og
vannet som hadde samlet sig, kalte han hav. Og Gud så at det var godt.

<span id="an_1:11">1:11</span> Og Gud sa: Jorden bære frem gress, urter
som sår sig, frukttrær som bærer frukt med deres frø i, på jorden, hvert
efter sitt slag. Og det blev så.

<span id="an_1:12">1:12</span> Og jorden bar frem gress, urter som sår
sig, hver efter sitt slag, og trær som bærer frukt med deres frø i,
hvert efter sitt slag. Og Gud så at det var godt.

<span id="an_1:13">1:13</span> Og det blev aften, og det blev morgen,
tredje dag.

<span id="an_1:14">1:14</span> Og Gud sa: Det bli lys på
himmelhvelvingen til å skille dagen fra natten! Og de skal være til tegn
og fastsatte tider og dager og år.

<span id="an_1:15">1:15</span> Og de skal være til lys på
himmelhvelvingen, til å lyse over jorden. Og det blev så.

<span id="an_1:16">1:16</span> Og Gud gjorde de to store lys, det
største til å råde om dagen og det mindre til å råde om natten, og
stjernene.

<span id="an_1:17">1:17</span> Og Gud satte dem på himmelhvelvingen til
å lyse over jorden

<span id="an_1:18">1:18</span> og til å råde om dagen og om natten og
til å skille lyset fra mørket. Og Gud så at det var godt.

<span id="an_1:19">1:19</span> Og det blev aften, og det blev morgen,
fjerde dag.

<span id="an_1:20">1:20</span> Og Gud sa: Det vrimle av liv i vannet, og
fugler flyve over jorden under himmelhvelvingen!

<span id="an_1:21">1:21</span> Og Gud skapte de store sjødyr og alt
levende som rører sig, som det vrimler av i vannet, hvert efter sitt
slag, og alle vingede fugler, hver efter sitt slag. Og Gud så at det var
godt.

<span id="an_1:22">1:22</span> Og Gud velsignet dem og sa: Vær fruktbare
og bli mange og opfyll vannet i havet, og fuglene skal bli tallrike på
jorden!

<span id="an_1:23">1:23</span> Og det blev aften, og det blev morgen,
femte dag.

<span id="an_1:24">1:24</span> Og Gud sa: Jorden la fremgå levende
vesener, hvert efter sitt slag, fe, kryp og ville dyr, hvert efter sitt
slag! Og det blev så.

<span id="an_1:25">1:25</span> Og Gud gjorde de ville dyr, hvert efter
sitt slag, og feet efter sitt slag og alt jordens kryp, hvert efter sitt
slag. Og Gud så at det var godt.

<span id="an_1:26">1:26</span> Og Gud sa: La oss gjøre mennesker i vårt
billede, efter vår lignelse, og de skal råde over fiskene i havet og
over fuglene under himmelen og over feet og over all jorden og over alt
kryp som rører sig på jorden.

<span id="an_1:27">1:27</span> Og Gud skapte mennesket i sitt billede, i
Guds billede skapte han det; til mann og kvinne skapte han dem.

<span id="an_1:28">1:28</span> Og Gud velsignet dem og sa til dem: Vær
fruktbare og bli mange og opfyll jorden og legg den under eder, og råd
over fiskene i havet og over fuglene under himmelen og over hvert dyr
som rører sig på jorden!

<span id="an_1:29">1:29</span> Og Gud sa: Se, jeg gir eder alle urter
som sår sig, alle som finnes på jorden, og alle trær med frukt som sår
sig; de skal være til føde for eder.

<span id="an_1:30">1:30</span> Og alle dyr på jorden og alle fugler
under himmelen og alt som rører sig på jorden, alt som det er livsånde
i, gir jeg alle grønne urter å ete. Og det blev så.

<span id="an_1:31">1:31</span> Og Gud så på alt det han hadde gjort, og
se, det var såre godt. Og det blev aften, og det blev morgen, sjette
dag.

<span id="an_2:1">2:1</span> Så blev himmelen og jorden med hele sin hær
fullendt.

<span id="an_2:2">2:2</span> Og Gud fullendte på den syvende dag det
verk som han hadde gjort, og han hvilte på den syvende dag fra all den
gjerning som han hadde gjort.

<span id="an_2:3">2:3</span> Og Gud velsignet den syvende dag og
helliget den; for på den hvilte han fra all sin gjerning, den som Gud
gjorde da han skapte.

<span id="an_2:4">2:4</span> Dette er himmelens og jordens historie, da
de blev skapt, den tid da Gud Herren gjorde jord og himmel:

<span id="an_2:5">2:5</span> Det var ennu ingen markens busk på jorden,
og ingen markens urt var ennu vokset frem; for Gud Herren hadde ikke
latt det regne på jorden, og der var intet menneske til å dyrke jorden.

<span id="an_2:6">2:6</span> Da steg det op en damp av jorden og vannet
hele jordens overflate.

<span id="an_2:7">2:7</span> Og Gud Herren dannet mennesket av jordens
muld og blåste livets ånde i hans nese; og mennesket blev til en levende
sjel.

<span id="an_2:8">2:8</span> Og Gud Herren plantet en have i Eden, i
Østen, og der satte han mennesket som han hadde dannet.

<span id="an_2:9">2:9</span> Og Gud Herren lot trær av alle slag vokse
op av jorden, prektige å se til og gode å ete av, og midt i haven
livsens tre og treet til kunnskap om godt og ondt.

<span id="an_2:10">2:10</span> Og det gikk en elv ut fra Eden og vannet
haven; og siden delte den sig i fire strømmer.

<span id="an_2:11">2:11</span> Den første heter Pison; det er den som
løper omkring hele landet Havila, der hvor det er gull.

<span id="an_2:12">2:12</span> Og gullet i dette land er godt; der er
bdellium\* og onyks-stenen. /

<span id="an_2:13">2:13</span> Den annen elv heter Gihon; det er den som
løper omkring hele landet Kus.

<span id="an_2:14">2:14</span> Den tredje elv heter Hiddekel; det er den
som går østenfor Assur. Og den fjerde elv er Frat.

<span id="an_2:15">2:15</span> Og Gud Herren tok mennesket og satte ham
i Edens have til å dyrke og vokte den.

<span id="an_2:16">2:16</span> Og Gud Herren bød mennesket: Du må fritt
ete av alle trær i haven;

<span id="an_2:17">2:17</span> men treet til kunnskap om godt og ondt,
det må du ikke ete av; for på den dag du eter av det, skal du visselig
dø.

<span id="an_2:18">2:18</span> Og Gud Herren sa: Det er ikke godt at
mennesket er alene; jeg vil gjøre ham en medhjelp som er hans like.

<span id="an_2:19">2:19</span> Og Gud Herren hadde dannet av jorden alle
dyr på marken og alle fugler under himmelen, og han ledet dem til
mennesket for å se hvad han vilde kalle dem; og som mennesket kalte hver
levende skapning, så skulde den hete.

<span id="an_2:20">2:20</span> Så gav mennesket navn til alt feet og
fuglene under himmelen og alle ville dyr; men for et menneske fant han
ingen medhjelp som var hans like.

<span id="an_2:21">2:21</span> Da lot Gud Herren en dyp søvn falle på
mennesket, og mens han sov, tok han et av hans ribben og fylte igjen med
kjøtt.

<span id="an_2:22">2:22</span> Og Gud Herren bygget av det ribben han
hadde tatt av mennesket, en kvinne og ledet henne til mennesket.

<span id="an_2:23">2:23</span> Da sa mennesket: Dette er endelig ben av
mine ben og kjøtt av mitt kjøtt; hun skal kalles manninne, for av mannen
er hun tatt.

<span id="an_2:24">2:24</span> Derfor skal mannen forlate sin far og sin
mor og bli hos sin hustru, og de skal være ett kjød.

<span id="an_2:25">2:25</span> Og de var nakne både Adam og hans hustru,
men bluedes ikke.

<span id="an_3:1">3:1</span> Men slangen var listigere enn alle dyr på
marken som Gud Herren hadde gjort, og den sa til kvinnen: Har Gud
virkelig sagt: I skal ikke ete av noget tre i haven?

<span id="an_3:2">3:2</span> Og kvinnen sa til slangen: Vi kan ete av
frukten på trærne i haven;

<span id="an_3:3">3:3</span> men om frukten på det tre som er midt i
haven, har Gud sagt: I skal ikke ete av den og ikke røre ved den, for da
skal I dø.

<span id="an_3:4">3:4</span> Da sa slangen til kvinnen: I skal visselig
ikke dø;

<span id="an_3:5">3:5</span> for Gud vet at på den dag I eter av det,
skal eders øine åpnes, og I skal bli likesom Gud og kjenne godt og ondt.

<span id="an_3:6">3:6</span> Og kvinnen så at treet var godt å ete av,
og at det var en lyst for øinene, og at det var et prektig tre, siden en
kunde få forstand av det, og hun tok av frukten og åt; og hun gav sin
mann med sig, og han åt.

<span id="an_3:7">3:7</span> Da blev begges øine åpnet, og de blev var
at de var nakne, og de heftet fikenblad sammen og bandt dem om livet.

<span id="an_3:8">3:8</span> Og de hørte Gud Herren som vandret i haven,
da dagen var blitt kjølig; og Adam og hans hustru skjulte sig for Gud
Herrens åsyn mellem trærne i haven.

<span id="an_3:9">3:9</span> Da kalte Gud Herren på Adam og sa til ham:
Hvor er du?

<span id="an_3:10">3:10</span> Og han svarte: Jeg hørte dig i haven; da
blev jeg redd, fordi jeg var naken, og jeg skulte mig.

<span id="an_3:11">3:11</span> Da sa han: Hvem har sagt dig at du er
naken? Har du ett av det tre som jeg forbød dig å ete av?

<span id="an_3:12">3:12</span> Og Adam sa: Kvinnen som du gav mig til å
være hos mig, hun gav mig av treet, og jeg åt.

<span id="an_3:13">3:13</span> Da sa Gud Herren til kvinnen: Hvad er det
du har gjort! Og kvinnen sa: Slangen dåret mig, og jeg åt.

<span id="an_3:14">3:14</span> Da sa Gud Herren til slangen: Fordi du
gjorde dette, så skal du være forbannet blandt alt feet og blandt alle
de ville dyr. På din buk skal du krype, og støv skal du ete alle ditt
livs dager.

<span id="an_3:15">3:15</span> Og jeg vil sette fiendskap mellem dig og
kvinnen og mellem din ætt og hennes ætt; den skal knuse ditt hode, men
du skal knuse dens hæl.

<span id="an_3:16">3:16</span> Til kvinnen sa han: Jeg vil gjøre din
møie stor i ditt svangerskap; med smerte skal du føde dine barn, og til
din mann skal din attrå stå, og han skal råde over dig.

<span id="an_3:17">3:17</span> Og til Adam sa han: Fordi du lød din
hustru og åt av det tre som jeg forbød dig å ete av, så skal jorden være
forbannet for din skyld! Med møie skal du nære dig av den alle ditt livs
dager.

<span id="an_3:18">3:18</span> Torner og tistler skal den bære dig, og
du skal ete urtene på marken.

<span id="an_3:19">3:19</span> I ditt ansikts sved skal du ete ditt
brød, inntil du vender tilbake til jorden, for av den er du tatt; for
støv er du, og til støv skal du vende tilbake.

<span id="an_3:20">3:20</span> Og Adam kalte sin hustru Eva, fordi hun
er alle levendes mor.

<span id="an_3:21">3:21</span> Og Gud Herren gjorde kjortler av skinn
til Adam og hans hustru og klædde dem med.

<span id="an_3:22">3:22</span> Og Gud Herren sa: Se, mennesket er blitt
som en av oss til å kjenne godt og ondt; bare han nu ikke rekker ut sin
hånd og tar også av livsens tre og eter og lever til evig tid!

<span id="an_3:23">3:23</span> Så viste Gud Herren ham ut av Edens have
og satte ham til å dyrke jorden, som han var tatt av.

<span id="an_3:24">3:24</span> Og han drev mennesket ut, og foran Edens
have satte han kjerubene med det luende sverd som vendte sig hit og dit,
for å vokte veien til livsens tre.

<span id="an_4:1">4:1</span> Og Adam holdt sig til sin hustru Eva, og
hun blev fruktsommelig og fødte Kain; da sa hun: Jeg har fått en mann
ved Herren.

<span id="an_4:2">4:2</span> Siden fødte hun Abel, hans bror. Og Abel
blev fårehyrde, men Kain blev jorddyrker.

<span id="an_4:3">4:3</span> Da nogen tid var gått, hendte det at Kain
bar frem for Herren et offer av jordens grøde.

<span id="an_4:4">4:4</span> Og Abel bar også frem et offer, som han tok
av de førstefødte lam i sin hjord og deres fett; og Herren så til Abel
og hans offer,

<span id="an_4:5">4:5</span> men til Kain og hans offer så han ikke. Da
blev Kain meget vred, og han stirret ned for sig.

<span id="an_4:6">4:6</span> Og Herren sa til Kain: Hvorfor er du vred,
og hvorfor stirrer du ned for dig?

<span id="an_4:7">4:7</span> Er det ikke så at dersom du har godt i
sinne, da kan du løfte op ditt ansikt? Men har du ikke godt i sinne, da
ligger synden på lur ved døren, og dens attrå står til dig, men du skal
være herre over den.

<span id="an_4:8">4:8</span> Og Kain talte til Abel, sin bror. Og da de
engang var ute på marken, for Kain løs på Abel, sin bror, og slo ham
ihjel.

<span id="an_4:9">4:9</span> Da sa Herren til Kain: Hvor er Abel, din
bror? Han svarte: Jeg vet ikke; skal jeg passe på min bror?

<span id="an_4:10">4:10</span> Men han sa: Hvad har du gjort? Hør, din
brors blod roper til mig fra jorden.

<span id="an_4:11">4:11</span> Og nu skal du være bannlyst fra den jord
som lot op sin munn og tok imot din brors blod av din hånd!

<span id="an_4:12">4:12</span> Når du dyrker jorden, skal den ikke mere
gi dig sin grøde; omflakkende og hjemløs skal du være på jorden.

<span id="an_4:13">4:13</span> Da sa Kain til Herren: Min misgjerning er
større enn at jeg kan bære den.

<span id="an_4:14">4:14</span> Se, du har idag drevet mig ut av landet,
og jeg må skjule mig for ditt åsyn; og jeg vil bli omflakkende og
hjemløs på jorden, og det vil gå så at hver den som finner mig, slår mig
ihjel.

<span id="an_4:15">4:15</span> Men Herren sa til ham: Nei! for slår
nogen Kain ihjel, skal han lide syvfold hevn. Og Herren gav Kain et
merke, forat ikke nogen som møtte ham, skulde slå ham ihjel.

<span id="an_4:16">4:16</span> Så gikk Kain bort fra Herrens åsyn og
bosatte sig i landet Nod\*, østenfor Eden. /

<span id="an_4:17">4:17</span> Og Kain holdt sig til sin hustru, og hun
blev fruktsommelig og fødte Hanok; og han tok sig for å bygge en by og
kalte byen Hanok efter sin sønn.

<span id="an_4:18">4:18</span> Og Hanok fikk sønnen Irad, og Irad blev
far til Mehujael, og Mehujael blev far til Metusael, og Metusael blev
far til Lamek.

<span id="an_4:19">4:19</span> Og Lamek tok sig to hustruer; den ene
hette Ada, og den andre hette Silla.

<span id="an_4:20">4:20</span> Og Ada fødte Jabal; han blev stamfar til
dem som bor i telt og holder buskap.

<span id="an_4:21">4:21</span> Og hans bror hette Jubal; han blev
stamfar til alle dem som spiller på harpe og fløite.

<span id="an_4:22">4:22</span> Og Silla fødte Tubalkain; han smidde alle
slags skarpe redskaper av kobber og jern; og Tubalkains søster var
Na'ama.

<span id="an_4:23">4:23</span> Og Lamek sa til sine hustruer: Ada og
Silla, hør mine ord, Lameks hustruer, merk min tale! En mann dreper jeg
for hvert sår jeg får, og en gutt for hver skramme jeg får;

<span id="an_4:24">4:24</span> for hevnes Kain syv ganger, da skal Lamek
hevnes syv og sytti ganger.

<span id="an_4:25">4:25</span> Og Adam holdt sig atter til sin hustru,
og hun fødte en sønn og kalte ham Set\*; for \[sa hun\] Gud har satt mig
en annen sønn i Abels sted, fordi Kain slo ham ihjel. /

<span id="an_4:26">4:26</span> Og Set fikk en sønn og kalte ham Enos. På
den tid begynte de å påkalle Herrens navn.

<span id="an_5:1">5:1</span> Dette er boken om Adams ætt: På den dag Gud
skapte mennesket, skapte han det i Guds lignelse.

<span id="an_5:2">5:2</span> Til mann og kvinne skapte han dem; og han
velsignet dem og gav dem navnet menneske på den dag de blev skapt.

<span id="an_5:3">5:3</span> Da Adam var hundre og tretti år gammel,
fikk han en sønn i sin lignelse, efter sitt billede; og han kalte ham
Set.

<span id="an_5:4">5:4</span> Og efterat Adam hadde fått Set, levde han
ennu åtte hundre år og fikk sønner og døtre.

<span id="an_5:5">5:5</span> Og alle Adams levedager blev ni hundre og
tretti år; så døde han.

<span id="an_5:6">5:6</span> Da Set var hundre og fem år gammel, fikk
han sønnen Enos.

<span id="an_5:7">5:7</span> Og efterat Set hadde fått Enos, levde han
ennu åtte hundre og syv år og fikk sønner og døtre.

<span id="an_5:8">5:8</span> Og alle Sets dager blev ni hundre og tolv
år; så døde han.

<span id="an_5:9">5:9</span> Da Enos var nitti år gammel, fikk han
sønnen Kenan.

<span id="an_5:10">5:10</span> Og efterat Enos hadde fått Kenan, levde
han ennu åtte hundre og femten år og fikk sønner og døtre.

<span id="an_5:11">5:11</span> Og alle Enos' dager blev ni hundre og fem
år; så døde han.

<span id="an_5:12">5:12</span> Da Kenan var sytti år gammel, fikk han
sønnen Mahalalel.

<span id="an_5:13">5:13</span> Og efterat Kenan hadde fått Mahalalel,
levde han ennu åtte hundre og firti år og fikk sønner og døtre.

<span id="an_5:14">5:14</span> Og alle Kenans dager blev ni hundre og ti
år; så døde han.

<span id="an_5:15">5:15</span> Da Mahalalel var fem og seksti år gammel,
fikk han sønnen Jared.

<span id="an_5:16">5:16</span> Og efterat Mahalalel hadde fått Jared,
levde han ennu åtte hundre og tretti år og fikk sønner og døtre.

<span id="an_5:17">5:17</span> Og alle Mahalalels dager blev åtte hundre
og fem og nitti år; så døde han.

<span id="an_5:18">5:18</span> Da Jared var hundre og to og seksti år
gammel, fikk han sønnen Enok.

<span id="an_5:19">5:19</span> Og efterat Jared hadde fått Enok, levde
han ennu åtte hundre år og fikk sønner og døtre.

<span id="an_5:20">5:20</span> Og alle Jareds dager blev ni hundre og to
og seksti år; så døde han.

<span id="an_5:21">5:21</span> Da Enok var fem og seksti år gammel, fikk
han sønnen Metusalah.

<span id="an_5:22">5:22</span> Og Enok vandret med Gud i tre hundre år,
efterat han hadde fått Metusalah; og han fikk sønner og døtre.

<span id="an_5:23">5:23</span> Og alle Enoks dager blev tre hundre og
fem og seksti år.

<span id="an_5:24">5:24</span> Og Enok vandret med Gud; så blev han
borte, for Gud tok ham til sig.

<span id="an_5:25">5:25</span> Da Metusalah var hundre og syv og åtti år
gammel, fikk han sønnen Lamek.

<span id="an_5:26">5:26</span> Og efterat Metusalah hadde fått Lamek,
levde han ennu syv hundre og to og åtti år og fikk sønner og døtre.

<span id="an_5:27">5:27</span> Og alle Metusalahs dager blev ni hundre
og ni og seksti år; så døde han.

<span id="an_5:28">5:28</span> Da Lamek var hundre og to og åtti år
gammel, fikk han en sønn,

<span id="an_5:29">5:29</span> og han kalte ham Noah og sa: Han skal
trøste oss under vårt arbeid og våre henders møie på den jord som Herren
har forbannet.

<span id="an_5:30">5:30</span> Og efterat Lamek hadde fått Noah, levde
han ennu fem hundre og fem og nitti år og fikk sønner og døtre.

<span id="an_5:31">5:31</span> Og alle Lameks dager blev syv hundre og
syv og sytti år; så døde han.

<span id="an_5:32">5:32</span> Da Noah var fem hundre år gammel, fikk
han sønnene Sem, Kam og Jafet.

<span id="an_6:1">6:1</span> Da nu menneskene begynte å bli tallrike på
jorden, og de fikk døtre,

<span id="an_6:2">6:2</span> så Guds sønner at menneskenes døtre var
vakre; og de tok sig hustruer, hvem de hadde lyst til.

<span id="an_6:3">6:3</span> Da sa Herren: Min Ånd skal ikke dømme
blandt menneskene til evig tid; for sin villfarelses skyld er det\*
kjød, og dets dager skal være hundre og tyve år. /

<span id="an_6:4">6:4</span> I de dager var kjempene på jorden og likeså
siden, da Guds sønner gikk inn til menneskenes døtre, og de fødte dem
barn; det er de veldige fra fordums tid, de navnkundige.

<span id="an_6:5">6:5</span> Og Herren så at menneskets ondskap var stor
på jorden, og at alle dets hjertes tanker og påfund bare var onde den
hele dag.

<span id="an_6:6">6:6</span> Da angret Herren at han hadde skapt
mennesket på jorden, og han var full av sorg i sitt hjerte.

<span id="an_6:7">6:7</span> Og Herren sa: Jeg vil utrydde menneskene
som jeg har skapt, av jorden, både mennesker og fe og kryp og fuglene
under himmelen; for jeg angrer at jeg har skapt dem.

<span id="an_6:8">6:8</span> Men Noah fant nåde for Herrens øine.

<span id="an_6:9">6:9</span> Dette er historien om Noah og hans ætt:
Noah var en rettferdig og ulastelig mann blandt sine samtidige; Noah
vandret med Gud.

<span id="an_6:10">6:10</span> Og Noah fikk tre sønner: Sem, Kam og
Jafet.

<span id="an_6:11">6:11</span> Men jorden blev fordervet for Guds åsyn,
og jorden blev full av urett.

<span id="an_6:12">6:12</span> Og Gud så på jorden, og se, den var
fordervet; for alt kjød hadde fordervet sin ferd på jorden.

<span id="an_6:13">6:13</span> Da sa Gud til Noah: Jeg har satt mig fore
å gjøre ende på alt kjød, for de har fylt jorden med urett; og nu vil
jeg ødelegge både dem og jorden.

<span id="an_6:14">6:14</span> Gjør dig en ark av gofertre, gjør kammer
i arken og stryk den innvendig og utvendig med bek!

<span id="an_6:15">6:15</span> Således skal du gjøre den: Arken skal
være tre hundre alen lang, femti alen bred, og tretti alen høi.

<span id="an_6:16">6:16</span> Øverst på arken skal du gjøre en glugg
som når en alen ned på veggen, og døren på arken skal du sette på den
ene side; du skal bygge den i tre stokkverk, et nederste, et mellemste
og et øverste, med kammer i hvert stokkverk.

<span id="an_6:17">6:17</span> Og se, jeg vil la en vannflom komme over
jorden til å ødelegge alt kjød under himmelen som det er livsånde i; alt
som er på jorden, skal omkomme.

<span id="an_6:18">6:18</span> Men jeg vil oprette min pakt med dig, og
du skal gå inn i arken, du og dine sønner og din hustru og dine sønners
hustruer med dig.

<span id="an_6:19">6:19</span> Og av alt som lever, av alt kjød, skal du
ta et par av hvert slag med inn i arken for å holde dem i live med dig;
han og hun skal det være.

<span id="an_6:20">6:20</span> Av alle slags fugler og av alle slags fe
og av alle slags kryp på jorden skal par for par komme inn til dig for å
holdes i live.

<span id="an_6:21">6:21</span> Og du skal ta til dig av allslags mat som
etes, og samle det hos dig, sa det kan være til føde for dig og for dem.

<span id="an_6:22">6:22</span> Og Noah gjorde så; han gjorde i ett og
alt som Gud hadde befalt ham.

<span id="an_7:1">7:1</span> Så sa Herren til Noah: Gå inn i arken, du
og hele ditt hus! For jeg har funnet at du er rettferdig for mitt åsyn i
denne slekt.

<span id="an_7:2">7:2</span> Av alle rene dyr skal du ta dig ut syv par,
han og hun, men av de dyr som ikke er rene, ett par, han og hun;

<span id="an_7:3">7:3</span> likeså av himmelens fugler syv par, han og
hun, for å holde deres slekter i live på jorden.

<span id="an_7:4">7:4</span> For om syv dager vil jeg la det regne på
jorden i firti dager og firti netter, og jeg vil utrydde av jorden alt
levende som jeg har skapt.

<span id="an_7:5">7:5</span> Og Noah gjorde i ett og alt som Herren
hadde befalt ham.

<span id="an_7:6">7:6</span> Noah var seks hundre år gammel da
vannflommen kom over jorden.

<span id="an_7:7">7:7</span> Da gikk Noah og hans sønner og hans hustru
og hans sønners hustruer med ham inn i arken for å berge sig for
vannflommen.

<span id="an_7:8">7:8</span> Av de rene dyr og av de dyr som ikke er
rene, og av fuglene og av alt det som kryper på jorden,

<span id="an_7:9">7:9</span> gikk par for par inn til Noah i arken, han
og hun, således som Gud hadde befalt Noah.

<span id="an_7:10">7:10</span> Da nu de syv dager var til ende, kom
flommens vann strømmende over jorden.

<span id="an_7:11">7:11</span> I det år da Noah var seks hundre år
gammel, i den annen måned, den syttende dag i måneden, den dag brast
alle kilder i det store dyp, og himmelens sluser åpnedes,

<span id="an_7:12">7:12</span> og regnet strømmet ned på jorden i firti
dager og firti netter.

<span id="an_7:13">7:13</span> På denne samme dag gikk Noah og Sem og
Kam og Jafet, Noahs sønner, og Noahs hustru og hans sønners tre hustruer
med dem inn i arken,

<span id="an_7:14">7:14</span> de og alle de ville dyr efter sitt slag
og alt feet efter sitt slag og alt krypet som rører sig på jorden, efter
sitt slag og alle fuglene efter sitt slag, alt som flyver, alt som har
vinger.

<span id="an_7:15">7:15</span> Og de gikk inn til Noah i arken, par for
par av alt kjød som det var livsånde i.

<span id="an_7:16">7:16</span> Og de som gikk inn, var han og hun av alt
kjød, således som Gud hadde befalt ham. Og Herren lukket efter ham.

<span id="an_7:17">7:17</span> Da kom vannflommen strømmende over jorden
i firti dager, og vannet vokste og løftet arken, og den blev hevet over
jorden.

<span id="an_7:18">7:18</span> Og vannet steg og øket storlig over
jorden; og arken fløt bortover vannflaten.

<span id="an_7:19">7:19</span> Og vannet steg høiere og høiere over
jorden, så alle de høie fjell under hele himmelen blev skjult.

<span id="an_7:20">7:20</span> Femten alen høit steg vannet over
fjellene, så de skjultes.

<span id="an_7:21">7:21</span> Da omkom alt kjød som rørte sig på
jorden, både fuglene og feet og de ville dyr og alt det som yrte og
vrimlet på jorden, og alle menneskene.

<span id="an_7:22">7:22</span> Alt som hadde livsens åndedrag i sin
nese, alt det som var på det tørre land, døde.

<span id="an_7:23">7:23</span> Og han\* utryddet hvert liv som var på
jorden, både mennesker og fe og kryp og fuglene under himmelen; de blev
utryddet av jorden, og bare Noah blev igjen, og det som var med ham i
arken. /

<span id="an_7:24">7:24</span> Og vannet holdt sig over jorden i hundre
og femti dager.

<span id="an_8:1">8:1</span> Da kom Gud Noah i hu og alle de ville dyr
og alt feet som var med ham i arken; og Gud lot en vind fare over
jorden, og vannet falt.

<span id="an_8:2">8:2</span> Og det store dyps kilder og himmelens
sluser lukkedes, og regnet fra himmelen stanset.

<span id="an_8:3">8:3</span> Og vannet vek efterhånden tilbake fra
jorden, og vannet begynte å ta av, da hundre og femti dager var gått.

<span id="an_8:4">8:4</span> Og i den syvende måned, på den syttende dag
i måneden, blev arken stående på Ararat-fjellene.

<span id="an_8:5">8:5</span> Og vannet tok mere og mere av inntil den
tiende måned; i den tiende måned, på den første dag i måneden, kom
fjelltoppene til syne.

<span id="an_8:6">8:6</span> Og da firti dager var gått, åpnet Noah
vinduet på arken som han hadde gjort,

<span id="an_8:7">8:7</span> og sendte ut en ravn; den fløi frem og
tilbake, inntil vannet var tørket bort av jorden.

<span id="an_8:8">8:8</span> Så sendte han en due ut fra sig for å se om
vannet var sunket bort fra jordens overflate.

<span id="an_8:9">8:9</span> Men duen fant ikke noget hvilested for sin
fot, og den kom tilbake til ham i arken, for det stod vann over hele
jorden. Da rakte han ut sin hånd og tok den inn til sig i arken.

<span id="an_8:10">8:10</span> Så bidde han ennu syv dager til og sendte
så atter duen ut av arken.

<span id="an_8:11">8:11</span> Og duen kom til ham ved aftenstid, og se,
den hadde et friskt oljeblad i nebbet; da skjønte Noah at vannet var
sunket bort fra jorden.

<span id="an_8:12">8:12</span> Men han bidde ennu syv dager til; så
sendte han duen ut, og da kom den ikke tilbake til ham mere.

<span id="an_8:13">8:13</span> I det seks hundre og første år, i den
første måned, på den første dag i måneden, var vannet tørket bort fra
jorden. Da tok Noah taket av arken; og han så ut, og se, jorden var
tørr.

<span id="an_8:14">8:14</span> Og i den annen måned, på den syv og
tyvende dag i måneden, var jorden aldeles tørr.

<span id="an_8:15">8:15</span> Da talte Gud til Noah og sa:

<span id="an_8:16">8:16</span> Gå ut av arken, du og din hustru og dine
sønner og dine sønners hustruer med dig.

<span id="an_8:17">8:17</span> Alle de dyr som er hos dig, alt kjød,
både fuglene og feet og alt krypet som rører sig på jorden, skal du føre
ut med dig, og de skal vrimle på jorden og være fruktbare og bli mange
på jorden.

<span id="an_8:18">8:18</span> Så gikk han ut, og hans sønner og hans
hustru og hans sønners hustruer med ham.

<span id="an_8:19">8:19</span> Alle dyrene, alt krypet og alle fuglene,
alt som rører sig på jorden, gikk ut av arken, hvert efter sitt slag.

<span id="an_8:20">8:20</span> Og Noah bygget Herren et alter, og han
tok av alle de rene dyr og av alle de rene fugler og ofret brennoffer på
alteret.

<span id="an_8:21">8:21</span> Og Herren kjente den velbehagelige duft.
Og Herren sa i sitt hjerte: Jeg vil aldri mere forbanne jorden for
menneskets skyld; for menneskehjertets tanker er onde fra ungdommen av;
og jeg vil aldri mere drepe alt levende, som jeg nu har gjort.

<span id="an_8:22">8:22</span> Herefter skal, så lenge jorden står, sæd
og høst, og frost og hete, og sommer og vinter, og dag og natt aldri
høre op.

<span id="an_9:1">9:1</span> Og Gud velsignet Noah og hans sønner, og sa
til dem: Vær fruktbare og bli mange og opfyll jorden!

<span id="an_9:2">9:2</span> Og frykt og redsel for eder skal være over
alle dyr på jorden og over alle fugler under himmelen, over alt det som
rører sig på jorden, og over alle fiskene i havet; i eders hånd er de
gitt.

<span id="an_9:3">9:3</span> Alt det som rører sig og lever, skal I ha
til føde; likesom jeg gav eder de grønne urter, gir jeg eder alt dette.

<span id="an_9:4">9:4</span> Men kjøtt med dets sjel i, det er dets
blod, skal I ikke ete.

<span id="an_9:5">9:5</span> Men for eders eget blod vil jeg kreve hevn;
av hvert dyr vil jeg kreve hevn for det, og av mennesket, av enhvers
bror, vil jeg kreve hevn for menneskets liv.

<span id="an_9:6">9:6</span> Den som utøser menneskets blod, ved
mennesket skal hans blod utøses; for i Guds billede skapte han\*
mennesket. /

<span id="an_9:7">9:7</span> Og vær I fruktbare og bli mange, vrimle på
jorden og bli mange på den!

<span id="an_9:8">9:8</span> Og Gud sa til Noah og til hans sønner, som
var med ham:

<span id="an_9:9">9:9</span> Nu vil jeg oprette min pakt med eder og med
eders efterkommere,

<span id="an_9:10">9:10</span> og med alt levende som er hos eder, både
fugler og fe og alle de ville dyr som er hos eder, alt som gikk ut av
arken, alt som lever på jorden.

<span id="an_9:11">9:11</span> Jeg opretter min pakt med eder, og aldri
mere skal alt kjød utryddes ved vannflom, og aldri mere skal der komme
en vannflom som ødelegger jorden.

<span id="an_9:12">9:12</span> Og Gud sa: Dette er tegnet på den pakt
som jeg gjør mellem mig og eder og alt levende som er hos eder, til
evige tider:

<span id="an_9:13">9:13</span> Min bue setter jeg i skyen, og den skal
være et tegn på pakten mellem mig og jorden.

<span id="an_9:14">9:14</span> Og når jeg fører skyer over jorden, og
buen sees i skyen,

<span id="an_9:15">9:15</span> da vil jeg komme i hu den pakt som er
mellem mig og eder og alt levende av alt kjød, og vannet skal aldri mere
bli en flom som ødelegger alt kjød.

<span id="an_9:16">9:16</span> Og buen skal stå i skyen, og jeg vil se
på den og komme i hu den evige pakt mellem Gud og alt levende av alt
kjød som er på jorden.

<span id="an_9:17">9:17</span> Og Gud sa til Noah: Dette er tegnet på
den pakt jeg har oprettet mellem mig og alt kjød som er på jorden.

<span id="an_9:18">9:18</span> Noahs sønner, som gikk ut av arken, var
Sem, Kam og Jafet; og Kam var far til Kana'an.

<span id="an_9:19">9:19</span> Disse tre var Noahs sønner, og fra dem
bredte menneskene sig ut over hele jorden.

<span id="an_9:20">9:20</span> Og Noah var jorddyrker, og han var den
første som plantet en vingård.

<span id="an_9:21">9:21</span> Og han drakk av vinen og blev drukken, og
han klædde sig naken inne i sitt telt.

<span id="an_9:22">9:22</span> Og da Kam, Kana'ans far, så sin far ligge
naken, fortalte han det til begge sine brødre, som var utenfor.

<span id="an_9:23">9:23</span> Da tok Sem og Jafet et klæde og la det på
sine skuldrer og gikk baklengs inn og dekket over sin fars blusel; og de
vendte sine øine bort, så de ikke så sin fars blusel.

<span id="an_9:24">9:24</span> Da så Noah våknet av sitt rus, fikk han
vite hvad hans yngste sønn hadde gjort imot ham.

<span id="an_9:25">9:25</span> Da sa han: Forbannet være Kana'an!
trælers træl skal han være for sine brødre.

<span id="an_9:26">9:26</span> Så sa han: Lovet være Herren, Sems Gud,
og Kana'an være deres træl!

<span id="an_9:27">9:27</span> Gud gjøre det vidt for Jafet, han skal bo
i Sems telter, og Kana'an være deres træl!

<span id="an_9:28">9:28</span> Efter vannflommen levde Noah ennu tre
hundre og femti år.

<span id="an_9:29">9:29</span> Og alle Noahs dager blev ni hundre og
femti år; så døde han.

<span id="an_10:1">10:1</span> Dette er de ætter som stammer fra Noahs
sønner Sem, Kam og Jafet: De fikk sønner efter vannflommen.

<span id="an_10:2">10:2</span> Jafets sønner var Gomer og Magog og Madai
og Javan og Tubal og Mesek og Tiras.

<span id="an_10:3">10:3</span> Og Gomers sønner var Askenas og Rifat og
Togarma.

<span id="an_10:4">10:4</span> Og Javans sønner var Elisa og Tarsis,
Kittim og Dodanim.

<span id="an_10:5">10:5</span> Fra disse bredte de som bor på
hedningenes kyster, sig ut i sine land, med sine forskjellige tungemål,
efter sine ætter, i sine folkeslag.

<span id="an_10:6">10:6</span> Og Kams sønner var Kus og Misra'im og Put
og Kana'an.

<span id="an_10:7">10:7</span> Og Kus' sønner var Seba og Havila og
Sabta og Raema og Sabteka, og Raemas sønner var Sjeba og Dedan.

<span id="an_10:8">10:8</span> Og Kus fikk sønnen Nimrod; han var den
første som fikk stort velde på jorden.

<span id="an_10:9">10:9</span> Han var en veldig jeger for Herrens åsyn;
derfor sier folk: En veldig jeger for Herrens åsyn som Nimrod.

<span id="an_10:10">10:10</span> Først hersket han over Babel og Erek og
Akkad og Kalne i landet Sinear.

<span id="an_10:11">10:11</span> Fra dette land drog han ut til Assur og
bygget Ninive og Rehobot-Ir og Kalah

<span id="an_10:12">10:12</span> og Resen mellem Ninive og Kalah; dette
er den store stad.

<span id="an_10:13">10:13</span> Og Misra'im blev stamfar til luderne og
anamerne og lehaberne og naftuherne

<span id="an_10:14">10:14</span> og patruserne og kasluherne, som
filistrene er kommet fra, og kaftorerne.

<span id="an_10:15">10:15</span> Og Kana'an blev far til Sidon, som var
hans førstefødte, og til Het

<span id="an_10:16">10:16</span> og til jebusittene og amorittene og
girgasittene

<span id="an_10:17">10:17</span> og hevittene og arkittene og sinittene

<span id="an_10:18">10:18</span> og arvadittene og semarittene og
hamatittene; siden bredte kana'anittenes ætter sig videre ut.

<span id="an_10:19">10:19</span> Og kana'anittenes grense gikk fra Sidon
bortimot Gerar like til Gasa, og bortimot Sodoma og Gomorra og Adma og
Sebo'im like til Lesa.

<span id="an_10:20">10:20</span> Dette var Kams barn, efter sine ætter,
med sine tungemål, i sine land, i sine folkeslag.

<span id="an_10:21">10:21</span> Også Sem fikk barn; han var stamfar til
alle Ebers barn og var den eldste bror av Jafet.

<span id="an_10:22">10:22</span> Sems sønner var Elam og Assur og
Arpaksad og Lud og Aram.

<span id="an_10:23">10:23</span> Og Arams sønner var Us og Hul og Geter
og Mas.

<span id="an_10:24">10:24</span> Og Arpaksad fikk sønnen Salah, og Salah
fikk sønnen Eber.

<span id="an_10:25">10:25</span> Og Eber fikk to sønner; den ene hette
Peleg, for i hans dager blev menneskene spredt over jorden; og hans bror
hette Joktan.

<span id="an_10:26">10:26</span> Og Joktan blev far til Almodad og Salef
og Hasarmavet og Jarah

<span id="an_10:27">10:27</span> og Hadoram og Usal og Dikla

<span id="an_10:28">10:28</span> og Obal og Abimael og Sjeba

<span id="an_10:29">10:29</span> og Ofir og Havila og Jobab; alle disse
var Joktans sønner.

<span id="an_10:30">10:30</span> De hadde sine bosteder i fjellbygdene i
øst fra Mesa bortimot Sefar.

<span id="an_10:31">10:31</span> Dette var Sems barn efter sine ætter,
med sine tungemål, i sine land, i sine folkeslag.

<span id="an_10:32">10:32</span> Dette var Noahs sønners ætter efter sin
avstamning, i sine folkeslag; og fra dem har folkene utbredt sig på
jorden efter vannflommen.

<span id="an_11:1">11:1</span> Og hele jorden hadde ett tungemål og ens
tale.

<span id="an_11:2">11:2</span> Og da de drog frem mot øst, fant de en
slette i landet Sinear, og de bosatte sig der.

<span id="an_11:3">11:3</span> Og de sa til hverandre: Kom, la oss gjøre
teglsten og brenne dem vel! Og de brukte tegl istedenfor sten, og
jordbek istedenfor kalk.

<span id="an_11:4">11:4</span> Så sa de: Kom, la oss bygge oss en by med
et tårn som når op til himmelen, og gjøre oss et navn, så vi ikke skal
spres over hele jorden!

<span id="an_11:5">11:5</span> Da steg Herren ned for å se byen og
tårnet som menneskenes barn hadde begynt å bygge.

<span id="an_11:6">11:6</span> Og Herren sa: Se, de er ett folk, og ett
tungemål har de alle; dette er det første de tar sig fore, og nu vil
intet være umulig for dem, hvad de så får i sinne å gjøre.

<span id="an_11:7">11:7</span> La oss da stige ned der og forvirre deres
tungemål, så den ene ikke forstår den andres tungemål!

<span id="an_11:8">11:8</span> Så spredte Herren dem derfra over hele
jorden, og de holdt op med å bygge på byen.

<span id="an_11:9">11:9</span> Derfor kalte de den Babel; for der
forvirret Herren hele jordens tungemål, og derfra spredte Herren dem ut
over hele jorden.

<span id="an_11:10">11:10</span> Dette er historien om Sems ætt: Da Sem
var hundre år gammel, fikk han sønnen Arpaksad to år efter vannflommen.

<span id="an_11:11">11:11</span> Og efterat Sem hadde fått Arpaksad,
levde han ennu fem hundre år og fikk sønner og døtre.

<span id="an_11:12">11:12</span> Da Arpaksad var fem og tretti år
gammel, fikk han sønnen Salah.

<span id="an_11:13">11:13</span> Og efterat Arpaksad hadde fått Salah,
levde han ennu fire hundre og tre år og fikk sønner og døtre.

<span id="an_11:14">11:14</span> Da Salah var tretti år gammel, fikk han
sønnen Eber.

<span id="an_11:15">11:15</span> Og efterat Salah hadde fått Eber, levde
han ennu fire hundre og tre år og fikk sønner og døtre.

<span id="an_11:16">11:16</span> Da Eber var fire og tretti år gammel,
fikk han sønnen Peleg.

<span id="an_11:17">11:17</span> Og efterat Eber hadde fått Peleg, levde
han ennu fire hundre og tretti år og fikk sønner og døtre.

<span id="an_11:18">11:18</span> Da Peleg var tretti år gammel, fikk han
sønnen Re'u.

<span id="an_11:19">11:19</span> Og efterat Peleg hadde fått Re'u, levde
han ennu to hundre og ni år og fikk sønner og døtre.

<span id="an_11:20">11:20</span> Da Re'u var to og tretti år gammel,
fikk han sønnen Serug.

<span id="an_11:21">11:21</span> Og efterat Re'u hadde fått Serug, levde
han ennu to hundre og syv år og fikk sønner og døtre.

<span id="an_11:22">11:22</span> Da Serug var tretti år gammel, fikk han
sønnen Nakor.

<span id="an_11:23">11:23</span> Og efterat Serug hadde fått Nakor,
levde han ennu to hundre år og fikk sønner og døtre.

<span id="an_11:24">11:24</span> Da Nakor var ni og tyve år gammel, fikk
han sønnen Tarah.

<span id="an_11:25">11:25</span> Og efterat Nakor hadde fått Tarah,
levde han ennu hundre og nitten år og fikk sønner og døtre.

<span id="an_11:26">11:26</span> Da Tarah var sytti år gammel, fikk han
sønnene Abram, Nakor og Haran.

<span id="an_11:27">11:27</span> Dette er historien om Tarah og hans
ætt: Tarah fikk sønnene Abram, Nakor og Haran. Og Haran fikk sønnen Lot.

<span id="an_11:28">11:28</span> Og Haran døde hos sin far Tarah i sitt
fedreland, i Ur i Kaldea.

<span id="an_11:29">11:29</span> Og Abram og Nakor tok sig hustruer;
Abrams hustru hette Sarai, og Nakors hustru hette Milka og var en datter
av Haran, far til Milka og Jiska.

<span id="an_11:30">11:30</span> Og Sarai var ufruktbar, hun hadde ikke
noget barn.

<span id="an_11:31">11:31</span> Og Tarah tok med sig Abram, sin sønn,
og Lot, Harans sønn, sin sønnesønn, og Sarai, sin sønnekone, sin sønn
Abrams hustru; og de drog ut sammen fra Ur i Kaldea for å reise til
Kana'ans land, og de kom til Karan og bosatte sig der.

<span id="an_11:32">11:32</span> Og Tarahs dager blev to hundre og fem
år; så døde Tarah i Karan.

<span id="an_12:1">12:1</span> Og Herren sa til Abram: Dra bort fra ditt
land og fra din slekt og fra din fars hus til det land som jeg vil vise
dig!

<span id="an_12:2">12:2</span> Og jeg vil gjøre dig til et stort folk;
jeg vil velsigne dig og gjøre ditt navn stort, og du skal bli en
velsignelse!

<span id="an_12:3">12:3</span> Og jeg vil velsigne dem som velsigner
dig, og den som forbanner dig, vil jeg forbanne; og i dig skal alle
jordens slekter velsignes

<span id="an_12:4">12:4</span> Så drog Abram bort som Herren hadde sagt
til ham, og Lot drog med ham. Og Abram var fem og sytti år gammel da han
drog ut fra Karan.

<span id="an_12:5">12:5</span> Og Abram tok med sig Sarai, sin hustru,
og Lot, sin brorsønn, og all deres eiendom som de hadde vunnet, og de
folk som de hadde fått i Karan; og de drog ut for å reise til Kana'ans
land, og de kom til Kana'ans land.

<span id="an_12:6">12:6</span> Og Abram drog gjennem landet til
Sikem-bygden, til Mores terebintelund; og kana'anittene bodde dengang
der i landet.

<span id="an_12:7">12:7</span> Da åpenbarte Herren sig for Abram og sa:
Din ætt vil jeg gi dette land. Og han bygget der et alter for Herren,
som hadde åpenbaret sig for ham.

<span id="an_12:8">12:8</span> Derfra flyttet han til fjellene østenfor
Betel og slo op sitt telt med Betel i vest og Ai i øst; og han bygget
der et alter for Herren og påkalte Herrens navn.

<span id="an_12:9">12:9</span> Og Abram drog efter hvert videre til
sydlandet\*. /

<span id="an_12:10">12:10</span> Så blev det hungersnød i landet; og
Abram drog ned til Egypten for å opholde sig der, for hungersnøden var
stor i landet.

<span id="an_12:11">12:11</span> Og da han ikke hadde langt igjen til
Egypten, sa han til Sarai, sin hustru: Jeg vet jo at du er en vakker
kvinne.

<span id="an_12:12">12:12</span> Når nu egypterne får se dig, vil de si:
Dette er hans hustru, og så slår de mig ihjel og lar dig leve.

<span id="an_12:13">12:13</span> Kjære, si at du er min søster, så det
kan gå mig vel, og mitt liv kan bli spart for din skyld!

<span id="an_12:14">12:14</span> Da nu Abram kom til Egypten, så
egypterne at kvinnen var meget vakker.

<span id="an_12:15">12:15</span> Også Faraos høvdinger så henne og roste
henne for Farao, og så blev kvinnen hentet til Faraos hus.

<span id="an_12:16">12:16</span> Og han gjorde vel imot Abram for hennes
skyld, og han fikk både småfe og storfe og asener og træler og
trælkvinner og aseninner og kameler.

<span id="an_12:17">12:17</span> Men Herren hjemsøkte Farao og hans hus
med store plager for Abrams hustru Sarais skyld.

<span id="an_12:18">12:18</span> Da kalte Farao Abram til sig og sa:
Hvad er det du har gjort imot mig? Hvorfor lot du mig ikke vite at hun
er din hustru?

<span id="an_12:19">12:19</span> Hvorfor sa du: Hun er min søster, så
jeg tok henne til hustru? Se, her har du din hustru, ta henne og gå!

<span id="an_12:20">12:20</span> Og Farao gav nogen menn befaling til å
følge ham på veien med hans hustru og alt det han eide.

<span id="an_13:1">13:1</span> Så drog Abram fra Egypten op til
sydlandet med sin hustru og alt det han eide, og Lot var med ham.

<span id="an_13:2">13:2</span> Og Abram var meget rik på buskap og på
sølv og gull.

<span id="an_13:3">13:3</span> Og han drog i dagsreiser fra sydlandet,
til han kom til Betel, til det sted hvor hans telt før hadde vært,
mellem Betel og Ai,

<span id="an_13:4">13:4</span> der hvor det alter var som han hadde
bygget første gang han var der; og der påkalte Abram Herrens navn.

<span id="an_13:5">13:5</span> Men også Lot, som drog med Abram, hadde
småfe og storfe og telt.

<span id="an_13:6">13:6</span> Og landet kunde ikke rumme dem, så de
kunde bo sammen; for deres eiendom var for stor til at de kunde bo
sammen.

<span id="an_13:7">13:7</span> Så blev det trette mellem Abrams hyrder
og Lots hyrder; og kana'anittene og ferisittene bodde dengang i landet.

<span id="an_13:8">13:8</span> Da sa Abram til Lot: Kjære, la det ikke
være trette mellem mig og dig og mellem mine hyrder og dine hyrder! Vi
er jo brødre.

<span id="an_13:9">13:9</span> Ligger ikke hele landet åpent for dig?
Skill dig heller fra mig! Drar du til venstre, vil jeg dra til høire, og
drar du til høire, vil jeg dra til venstre.

<span id="an_13:10">13:10</span> Da så Lot ut over landet, og han så at
hele Jordan-sletten like til Soar overalt var rik på vann, som Herrens
have, som Egyptens land - det var før Herren hadde ødelagt Sodoma og
Gomorra.

<span id="an_13:11">13:11</span> Og Lot valgte for sig hele
Jordan-sletten. Så drog Lot østover, og de skiltes fra hverandre.

<span id="an_13:12">13:12</span> Abram blev boende i Kana'ans land, og
Lot bodde i byene på sletten og drog med sine telt like bort til Sodoma.

<span id="an_13:13">13:13</span> Men mennene i Sodoma var onde og syndet
storlig mot Herren.

<span id="an_13:14">13:14</span> Og Herren sa til Abram efterat Lot
hadde skilt sig fra ham: Løft dine øine og se fra det sted hvor du står,
mot nord og mot syd og mot øst og mot vest!

<span id="an_13:15">13:15</span> For hele det land du ser, vil jeg gi
dig og din ætt til evig tid.

<span id="an_13:16">13:16</span> Og jeg vil la din ætt bli som støvet på
jorden; kan nogen telle støvet på jorden, så skal også din ætt kunne
telles.

<span id="an_13:17">13:17</span> Stå op, og dra gjennem landet så langt
og så bredt som det er! For dig vil jeg gi det.

<span id="an_13:18">13:18</span> Og Abram flyttet sine telt og kom til
Mamres terebinte-lund i Hebron; der bosatte han sig, og han bygget der
et alter for Herren.

<span id="an_14:1">14:1</span> I den tid da Amrafel var konge i Sinear,
Arjok konge i Ellasar, Kedorlaomer konge i Elam, og Tideal konge over
Gojim,

<span id="an_14:2">14:2</span> da hendte det at disse konger førte krig
med Bera, kongen i Sodoma, og Birsa, kongen i Gomorra, og Sineab, kongen
i Adma, og Semeber, kongen i Sebo'im, og kongen i Bela, det er Soar.

<span id="an_14:3">14:3</span> Alle disse slo sig sammen og drog til
Siddim-dalen, der hvor Salthavet nu er.

<span id="an_14:4">14:4</span> Tolv år hadde de tjent Kedorlaomer, men i
det trettende år var de falt fra.

<span id="an_14:5">14:5</span> Og i det fjortende år kom Kedorlaomer og
de konger som var med ham, og slo refa'ittene i Asterot-Karna'im og
susittene i Ham og emittene i Sjave-Kirjata'im

<span id="an_14:6">14:6</span> og horittene på deres fjell -
Se'ir-fjellene - like til El-Paran ved utkanten av ørkenen.

<span id="an_14:7">14:7</span> Derefter vendte de om og kom til
En-Mispat, det er Kades, og la under sig hele amalekittenes land og
likeså amorittene, som bodde i Haseson-Tamar.

<span id="an_14:8">14:8</span> Da drog kongen i Sodoma ut og kongen i
Gomorra og kongen i Adma og kongen i Sebo'im og kongen i Bela, det er
Soar, og stilte sig i fylkning mot dem i Siddim-dalen,

<span id="an_14:9">14:9</span> mot Kedorlaomer, kongen i Elam, og
Tideal, kongen over Gojim, og Amrafel, kongen i Sinear, og Arjok, kongen
i Ellasar, fire konger mot fem.

<span id="an_14:10">14:10</span> Men Siddim-dalen var full av
jordbek-gruber, og kongene i Sodoma og Gomorra måtte flykte og falt da i
dem; og de som blev igjen, flyktet op i fjellene.

<span id="an_14:11">14:11</span> Så tok de alt godset i Sodoma og
Gomorra og all deres mat og drog bort.

<span id="an_14:12">14:12</span> De tok også med sig Abrams brorsønn Lot
og hans gods og drog bort; for han bodde i Sodoma.

<span id="an_14:13">14:13</span> Da kom det nogen som var undsloppet, og
fortalte det til hebreeren Abram; han bodde ved den terebinte-lund som
tilhørte amoritten Mamre - Mamre var bror til Eskol og Aner, og de hadde
alle gjort en pakt med Abram.

<span id="an_14:14">14:14</span> Da nu Abram hørte at hans frende var
bortført som fange, lot han sine våbenvante folk, som var født i hans
hus, tre hundre og atten i tallet, dra ut og forfulgte dem like til Dan.

<span id="an_14:15">14:15</span> Der delte han sine folk og overfalt dem
om natten og slo dem; og han forfulgte dem like til Hoba, som ligger i
nord for Damaskus.

<span id="an_14:16">14:16</span> Så tok han tilbake alt godset; Lot, sin
frende, og hans gods tok han også tilbake, og likeså kvinnene og folket.

<span id="an_14:17">14:17</span> Da han så vendte tilbake efter å ha
slått Kedorlaomer og de konger som var med ham, gikk kongen i Sodoma ham
i møte til Sjave-dalen, det er Kongedalen.

<span id="an_14:18">14:18</span> Og Melkisedek, kongen i Salem, kom ut
med brød og vin; han var prest for den høieste Gud.

<span id="an_14:19">14:19</span> Og han velsignet ham og sa: Velsignet
være Abram av den høieste Gud, som eier himmel og jord!

<span id="an_14:20">14:20</span> Og lovet være den høieste Gud, som har
gitt dine fiender i din hånd! Og Abram gav ham tiende av alt.

<span id="an_14:21">14:21</span> Og kongen i Sodoma sa til Abram: Gi mig
folket, og ta du godset!

<span id="an_14:22">14:22</span> Da sa Abram til kongen i Sodoma: Jeg
løfter min hånd til Herren, den høieste Gud, som eier himmel og jord:

<span id="an_14:23">14:23</span> Jeg vil ikke ta så meget som en tråd
eller en skorem av alt som ditt er, forat du ikke skal si: Jeg har gjort
Abram rik.

<span id="an_14:24">14:24</span> Jeg vil intet ha, bare det som mine
folk har fortært; og det som faller på de menn som drog med mig, Aner,
Eskol og Mamre - la dem få sin del.

<span id="an_15:1">15:1</span> Nogen tid derefter kom Herrens ord til
Abram i et syn, og det lød så: Frykt ikke, Abram! Jeg er ditt skjold;
din lønn skal være meget stor.

<span id="an_15:2">15:2</span> Og Abram sa: Herre, Herre, hvad vil du gi
mig? Jeg går jo barnløs bort, og den som skal ta mitt hus i eie, er
Elieser fra Damaskus.

<span id="an_15:3">15:3</span> Og Abram sa videre: Se, mig har du ikke
gitt noget barn, og en tjener som er født i mitt hus, kommer til å arve
mig.

<span id="an_15:4">15:4</span> Men se, da kom Herrens ord til ham, og
det lød så: Nei, han skal ikke arve dig, men en som skal utgå av ditt
eget liv, skal arve dig.

<span id="an_15:5">15:5</span> Og han førte ham utenfor og sa: Se op til
himmelen og tell stjernene, om du kan telle dem! Og han sa til ham: Så
skal din ætt bli.

<span id="an_15:6">15:6</span> Og Abram trodde på Herren, og han regnet
ham det til rettferdighet.

<span id="an_15:7">15:7</span> Og han sa til ham: Jeg er Herren, som
førte dig ut fra Ur i Kaldea for å gi dig dette land til eie.

<span id="an_15:8">15:8</span> Da sa han: Herre, Herre, hvorav kan jeg
vite at jeg skal eie det?

<span id="an_15:9">15:9</span> Da sa han til ham: Hent mig en
treårsgammel kvige og en treårsgammel gjet og en treårsgammel vær og en
turteldue og en dueunge.

<span id="an_15:10">15:10</span> Så hentet han alt dette til ham og skar
dyrene midt over og la det ene stykket av hvert dyr rett imot det andre;
men fuglene skar han ikke over.

<span id="an_15:11">15:11</span> Og rovfugler for ned på de døde
kropper, men Abram jaget dem bort.

<span id="an_15:12">15:12</span> Da nu solen var nær ved å gå ned, og en
dyp søvn var falt over Abram, se, da falt redsel, et stort mørke, over
ham.

<span id="an_15:13">15:13</span> Og han sa til Abram: Det skal du vite,
at din ætt skal bo som fremmede i et land som ikke hører dem til, og de
skal træle for folket der og plages av dem i fire hundre år.

<span id="an_15:14">15:14</span> Men det folk som de skal træle for, vil
jeg også dømme; og derefter skal de dra ut med meget gods.

<span id="an_15:15">15:15</span> Men du skal fare til dine fedre i fred
og bli begravet i en god alderdom.

<span id="an_15:16">15:16</span> Og i det fjerde ættledd skal de komme
hit igjen; for amorittene har ennu ikke fylt sin ondskaps mål.

<span id="an_15:17">15:17</span> Da nu solen var gått ned, og det var
blitt aldeles mørkt, fikk han se en rykende ovn og en luende ild som for
frem mellem kjøttstykkene.

<span id="an_15:18">15:18</span> Den dag gjorde Herren en pakt med Abram
og sa: Din ætt gir jeg dette land, fra Egyptens elv like til den store
elv, elven Frat,

<span id="an_15:19">15:19</span> kenittenes og kenisittenes og
kadmonittenes

<span id="an_15:20">15:20</span> og hetittenes og ferisittenes og
refa'ittenes

<span id="an_15:21">15:21</span> og amorittenes og kana'anittenes og
girgasittenes og jebusittenes land.

<span id="an_16:1">16:1</span> Sarai, Abrams hustru, fødte ham ikke
barn; men hun hadde en egyptisk trælkvinne, som hette Hagar.

<span id="an_16:2">16:2</span> Og Sarai sa til Abram: Se, Herren har
nektet mig barn; gå derfor inn til min trælkvinne! Kanskje jeg kunde få
et barn ved henne. Og Abram lød Sarais råd.

<span id="an_16:3">16:3</span> Så tok Sarai, Abrams hustru, og lot
Abram, sin mann, få egypterkvinnen Hagar, som var hennes trælkvinne, til
hustru; da var det ti år siden Abram hadde bosatt sig i Kana'ans land.

<span id="an_16:4">16:4</span> Og han gikk inn til Hagar, og hun blev
fruktsommelig; men da hun så at hun var blitt fruktsommelig, ringeaktet
hun sin frue.

<span id="an_16:5">16:5</span> Da sa Sarai til Abram: Den urett jeg
lider, er du skyld i; jeg har selv gitt min trælkvinne i din favn; men
nu, da hun ser at hun er fruktsommelig, ringeakter hun mig; Herren skal
dømme mellem mig og dig.

<span id="an_16:6">16:6</span> Da sa Abram til Sarai: Se, din trælkvinne
råder du selv over; gjør med henne som du synes. Og Sarai var hård mot
henne, og hun rømte fra henne.

<span id="an_16:7">16:7</span> Men Herrens engel fant henne ved
vannkilden i ørkenen, ved kilden på veien til Sur.

<span id="an_16:8">16:8</span> Og han sa: Hagar, Sarais trælkvinne, hvor
kommer du fra, og hvor akter du dig hen? Hun svarte: Jeg har flyktet fra
min frue Sarai.

<span id="an_16:9">16:9</span> Da sa Herrens engel til henne: Gå tilbake
til din frue, og bøi dig under henne!

<span id="an_16:10">16:10</span> Og Herrens engel sa til henne: Jeg vil
gjøre din ætt så tallrik at den ikke skal kunne telles for mengde.

<span id="an_16:11">16:11</span> Og Herrens engel sa videre til henne:
Se, du er fruktsommelig og skal føde en sønn, og du skal kalle ham
Ismael\*; for Herren har hørt din nød. /

<span id="an_16:12">16:12</span> Og han skal bli et vill-asen av et
menneske; hans hånd skal være mot alle, og alles hånd mot ham; og han
skal bo østenfor alle sine brødre.

<span id="an_16:13">16:13</span> Og hun gav Herren, som hadde talt med
henne, navnet "Du er Gud, den som ser". For hun sa: Har jeg virkelig
fått se ham som ser mig?

<span id="an_16:14">16:14</span> Derfor kaller de brønnen Lakai Ro'is
brønn\*; den ligger mellem Kades og Bered. /

<span id="an_16:15">16:15</span> Og Hagar fødte Abram en sønn; og Abram
kalte den sønn som Hagar hadde født ham, Ismael.

<span id="an_16:16">16:16</span> Abram var seks og åtti år gammel da
Hagar fødte ham Ismael.

<span id="an_17:1">17:1</span> Da Abram var ni og nitti år gammel,
åpenbarte Herren sig for ham og sa til ham: Jeg er Gud den allmektige;
vandre for mitt åsyn og vær ustraffelig!

<span id="an_17:2">17:2</span> Jeg vil gjøre en pakt mellem mig og dig,
og jeg vil gjøre din ætt såre tallrik.

<span id="an_17:3">17:3</span> Da falt Abram på sitt ansikt; og Gud
talte med ham og sa:

<span id="an_17:4">17:4</span> Se, jeg gjør en pakt med dig, og du skal
bli far til en mengde folk.

<span id="an_17:5">17:5</span> Ditt navn skal ikke mere være Abram; men
ditt navn skal være Abraham, for jeg gjør dig til far for en mengde
folk.

<span id="an_17:6">17:6</span> Og jeg vil gjøre dig såre fruktbar, så du
blir til mange folk, og konger skal utgå fra dig.

<span id="an_17:7">17:7</span> Og jeg vil oprette en pakt mellem mig og
dig og din ætt efter dig, fra slekt til slekt, en evig pakt, så jeg vil
være din Gud og Gud for din ætt efter dig.

<span id="an_17:8">17:8</span> Og jeg vil gi dig og din ætt efter dig
det land hvor du bor som fremmed, hele Kana'ans land, til en evig
eiendom; og jeg vil være deres Gud.

<span id="an_17:9">17:9</span> Derefter sa Gud til Abraham: Og du skal
holde min pakt, du og din ætt efter dig, fra slekt til slekt.

<span id="an_17:10">17:10</span> Dette er den pakt mellem mig og eder og
din ætt efter dig som I skal holde: Alt mannkjønn hos eder skal
omskjæres

<span id="an_17:11">17:11</span> I skal omskjæres på eders forhud; det
skal være tegnet på pakten mellem mig og eder.

<span id="an_17:12">17:12</span> Åtte dager gammelt skal hvert guttebarn
hos eder omskjæres, slekt efter slekt, både den som er født hjemme, og
den som er kjøpt for penger, alle som hører til et fremmed folk og ikke
er av din ætt.

<span id="an_17:13">17:13</span> Omskjæres skal både den som er født i
ditt hus, og den som er kjøpt for dine penger. Så skal min pakt være på
eders kjøtt - en evig pakt.

<span id="an_17:14">17:14</span> Men en uomskåret av mannkjønn, en hvis
forhud ikke blir omskåret, han skal utryddes av sitt folk; han har brutt
min pakt.

<span id="an_17:15">17:15</span> Og Gud sa til Abraham: Sarai, din
hustru, skal du ikke lenger kalle Sarai - Sara skal være hennes navn.

<span id="an_17:16">17:16</span> Og jeg vil velsigne henne, og jeg vil
gi dig en sønn også med henne; ja, jeg vil velsigne henne, og hun skal
bli til mange folk, konger over folkeslag skal fremgå av henne.

<span id="an_17:17">17:17</span> Da falt Abraham på sitt ansikt og lo,
og han sa ved sig selv: Skulde en som er hundre år gammel, få barn? Og
skulde Sara, som er nitti år gammel, føde?

<span id="an_17:18">17:18</span> Og Abraham sa til Gud: Måtte bare
Ismael få leve for ditt åsyn!

<span id="an_17:19">17:19</span> Da sa Gud: Sannelig, Sara, din hustru,
skal føde dig en sønn, og du skal kalle ham Isak, og jeg vil oprette min
pakt med ham, en evig pakt for hans ætt efter ham.

<span id="an_17:20">17:20</span> Og Ismael - også om ham har jeg hørt
din bønn: Se, jeg vil velsigne ham og gjøre ham fruktbar og gi ham en
såre tallrik ætt; tolv høvdinger skal han bli far til, og jeg vil gjøre
ham til et stort folk.

<span id="an_17:21">17:21</span> Men min pakt vil jeg oprette med Isak,
som Sara skal føde dig på denne tid næste år.

<span id="an_17:22">17:22</span> Så holdt han op å tale med ham; og Gud
for op igjen fra Abraham.

<span id="an_17:23">17:23</span> Samme dag tok Abraham Ismael, sin sønn,
og alle som var født i hans hus, og alle som var kjøpt for hans penger,
alt mannkjønn blandt folkene i Abrahams hus, og omskar deres forhud,
således som Gud hadde sagt til ham.

<span id="an_17:24">17:24</span> Abraham var ni og nitti år gammel da
hans forhud blev omskåret.

<span id="an_17:25">17:25</span> Og Ismael, hans sønn, var tretten år da
hans forhud blev omskåret.

<span id="an_17:26">17:26</span> Denne samme dag blev de omskåret, både
Abraham og Ismael, hans sønn;

<span id="an_17:27">17:27</span> og alle menn i hans hus, både de som
var født hjemme, og de fremmede som var kjøpt for penger. blev omskåret
med ham.

<span id="an_18:1">18:1</span> Og Herren åpenbarte sig for ham i Mamres
terebinte-lund, mens han satt i døren til sitt telt midt på heteste
dagen.

<span id="an_18:2">18:2</span> Da han så op, fikk han se tre menn som
stod foran ham; og da han blev dem var, løp han dem i møte fra teltdøren
og bøide sig til jorden

<span id="an_18:3">18:3</span> og sa: Herre! Dersom jeg har funnet nåde
for dine øine, så gå ikke din tjener forbi!

<span id="an_18:4">18:4</span> La oss få hente litt vann, så I kan få
tvette eders føtter, og hvil eder under treet!

<span id="an_18:5">18:5</span> Og la mig hente et stykke brød, så I kan
vederkvege eder før I drar videre - siden I nu har lagt veien om eders
tjener. De sa: Ja, gjør som du sier!

<span id="an_18:6">18:6</span> Da skyndte Abraham sig inn i teltet til
Sara og sa: Skynd dig og ta tre mål fint mel; elt det og bak kaker!

<span id="an_18:7">18:7</span> Og selv sprang Abraham bort til buskapen
og hentet en fin og god kalv; den gav han til drengen, og han skyndte
sig å lage den til.

<span id="an_18:8">18:8</span> Så tok han rømme og søt melk og kalven
som han hadde latt drengen lage til, og satte det for dem; og han stod
hos dem under treet mens de åt.

<span id="an_18:9">18:9</span> Da sa de til ham: Hvor er Sara, din
hustru? Han svarte: Hun er der inne i teltet.

<span id="an_18:10">18:10</span> Da sa han\*: Jeg vil komme igjen til
dig på denne tid næste år, og da skal Sara, din hustru, ha en sønn. Og
Sara hørte det i teltdøren, for den var bak ham. /

<span id="an_18:11">18:11</span> Men Abraham og Sara var gamle og langt
ute i årene; Sara hadde det ikke lenger på kvinners vis.

<span id="an_18:12">18:12</span> Derfor lo Sara ved sig selv og sa:
Skulde jeg, nu jeg er blitt gammel, ha attrå, og min mann er også
gammel.

<span id="an_18:13">18:13</span> Da sa Herren til Abraham: Hvorfor ler
Sara og tenker: Skal jeg da virkelig få barn, nu jeg er blitt gammel?

<span id="an_18:14">18:14</span> Skulde nogen ting være umulig for
Herren? På denne tid næste år vil jeg komme til dig igjen, og da skal
Sara ha en sønn.

<span id="an_18:15">18:15</span> Men Sara nektet og sa: Jeg lo ikke. For
hun var redd. Da sa han: Jo, du lo.

<span id="an_18:16">18:16</span> Så stod mennene op for å gå derfra, og
de tok veien bortimot Sodoma; og Abraham gikk med dem for å følge dem på
veien.

<span id="an_18:17">18:17</span> Da sa Herren: Skulde jeg vel dølge for
Abraham det som jeg tenker å gjøre?

<span id="an_18:18">18:18</span> Abraham skal jo bli et stort og
tallrikt folk, og alle jordens folk skal velsignes i ham;

<span id="an_18:19">18:19</span> for jeg har utvalgt ham forat han skal
byde sine barn og sitt hus efter sig at de skal holde sig efter Herrens
vei og gjøre rett og rettferdighet, så Herren kan la Abraham få det som
han har lovt ham.

<span id="an_18:20">18:20</span> Og Herren sa: Ropet over Sodoma og
Gomorra er sannelig stort, og deres synd er sannelig meget svær.

<span id="an_18:21">18:21</span> Jeg vil stige ned og se om de i alt har
båret sig slik at som det lyder det rop som er nådd op til mig, og hvis
ikke, så vil jeg vite det.

<span id="an_18:22">18:22</span> Så vendte mennene sig derfra og gikk
til Sodoma, men Abraham blev stående for Herrens åsyn.

<span id="an_18:23">18:23</span> Og Abraham trådte nærmere og sa: Vil du
da rykke den rettferdige bort sammen med den ugudelige?

<span id="an_18:24">18:24</span> Kanskje det er femti rettferdige i
byen; vil du da rykke dem bort og ikke spare byen for de femti
rettferdiges skyld som kunde være der?

<span id="an_18:25">18:25</span> Det være langt fra dig å gjøre slikt og
slå ihjel den rettferdige sammen med den ugudelige, så det går den
rettferdige på samme vis som den ugudelige! Det være langt fra dig! Den
som dømmer hele jorden, skulde ikke han gjøre rett?

<span id="an_18:26">18:26</span> Da sa Herren: Dersom jeg i byen Sodoma
finner femti rettferdige, da vil jeg spare hele byen for deres skyld.

<span id="an_18:27">18:27</span> Men Abraham tok atter til orde og sa:
Se, jeg har dristet mig til å tale til Herren, enda jeg er støv og aske;

<span id="an_18:28">18:28</span> kanskje det fattes fem i de femti
rettferdige, vil du da ødelegge hele byen for disse fems skyld? Han
svarte: Jeg skal ikke ødelegge den dersom jeg finner fem og firti der.

<span id="an_18:29">18:29</span> Men han blev ennu ved å tale til ham og
sa: Kanskje det finnes firti. Han svarte: Jeg skal ikke gjøre det - for
de firtis skyld.

<span id="an_18:30">18:30</span> Men han sa: Herre, bli ikke vred om jeg
taler! Kanskje det finnes tretti. Han svarte: Jeg skal ikke gjøre det
dersom jeg finner tretti der.

<span id="an_18:31">18:31</span> Da sa han: Se, jeg har dristet mig til
å tale til Herren; kanskje det finnes tyve. Han svarte: Jeg skal ikke
ødelegge den - for de tyves skyld.

<span id="an_18:32">18:32</span> Da sa han: Herre, bli ikke vred om jeg
taler bare denne ene gang til! Kanskje det finnes ti. Han svarte: Jeg
skal ikke ødelegge den - for de tis skyld.

<span id="an_18:33">18:33</span> Så gikk Herren bort, da han hadde talt
ut med Abraham; og Abraham vendte tilbake til det sted hvor han bodde.

<span id="an_19:1">19:1</span> Og de to engler kom til Sodoma om
aftenen, mens Lot satt i Sodomas port; og da Lot så dem, stod han op og
gikk dem i møte og bøide sig med sitt ansikt til jorden

<span id="an_19:2">19:2</span> og sa: I herrer! Ta inn i eders tjeners
hus og bli der inatt, og tvett eders føtter! Så kan I stå tidlig op
imorgen og dra videre. Men de sa: Nei, vi vil bli på gaten inatt.

<span id="an_19:3">19:3</span> Da nødde han dem meget, og de tok inn hos
ham i hans hus; og han gjorde i stand et måltid for dem og bakte usyrede
brød, og de åt.

<span id="an_19:4">19:4</span> Før de ennu hadde lagt sig, kom byens
folk, mennene i Sodoma, både unge og gamle, hele folket fra alle kanter
og omringet huset.

<span id="an_19:5">19:5</span> Og de ropte på Lot og sa til ham: Hvor er
de menn som er kommet til dig inatt? Før dem ut til oss, så vi kan få
vår vilje med dem!

<span id="an_19:6">19:6</span> Da gikk Lot ut til dem i døren og lukket
den efter sig

<span id="an_19:7">19:7</span> og sa: Mine brødre, gjør da ikke så ond
en gjerning!

<span id="an_19:8">19:8</span> Se, jeg har to døtre som ikke har hatt
med nogen mann å gjøre; la mig få føre dem ut til eder, og gjør med dem
som I synes! Gjør bare ikke disse menn noget, siden de er kommet inn
under skyggen av mitt tak!

<span id="an_19:9">19:9</span> Men de ropte: Gå av veien! Og så sa de:
Her er denne ene mann kommet for å bo som fremmed her, og så vil han
alltid opkaste sig til dommer! Nu vil vi fare verre med dig enn med dem.
Så trengte de hårdt inn på mannen, på Lot, og stormet frem for å sprenge
døren.

<span id="an_19:10">19:10</span> Da strakte mennene hånden ut og tok Lot
inn til sig i huset og lukket døren.

<span id="an_19:11">19:11</span> Og de folk som stod utenfor døren til
huset, slo de med blindhet, både små og store, så de forgjeves søkte å
finne døren.

<span id="an_19:12">19:12</span> Da sa mennene til Lot: Har du ennu
nogen her, enten svigersønn eller sønner eller døtre eller nogen annen
som hører dig til i byen, så før dem bort fra dette sted!

<span id="an_19:13">19:13</span> For nu skal vi ødelegge dette sted,
fordi et sterkt klagerop over dem er nådd op til Herren, og Herren har
sendt oss for å ødelegge det.

<span id="an_19:14">19:14</span> Da gikk Lot ut og talte til sine
svigersønner, dem som skulde ha hans døtre. og sa: Stå op og gå bort fra
dette sted! For Herren vil ødelegge byen. Men hans svigersønner tenkte
at han bare spøkte.

<span id="an_19:15">19:15</span> Da nu morgenen grydde, skyndte englene
på Lot og sa: Stå op, ta din hustru og dine to døtre som er her, forat
du ikke skal bli revet bort på grunn av alt det onde som er gjort her i
byen!

<span id="an_19:16">19:16</span> Og da han nølte, tok mennene ham og
hans hustru og hans to døtre ved hånden, fordi Herren vilde spare ham;
og de førte ham ut og slapp ham ikke før de var ute av byen.

<span id="an_19:17">19:17</span> Da de hadde ført dem ut, sa den ene:
Fly for ditt livs skyld, se dig ikke tilbake og stans ikke på hele
sletten, fly op i fjellene, forat du ikke skal bli revet bort!

<span id="an_19:18">19:18</span> Da sa Lot til dem: Å nei, Herre!

<span id="an_19:19">19:19</span> Se, din tjener har funnet nåde for dine
øine, og stor er den miskunnhet du har vist mig ved å frelse mitt liv.
Men jeg kan ikke fly op i fjellene; for da kunde ulykken nå mig, så jeg
døde.

<span id="an_19:20">19:20</span> Se, byen der borte er nær og lett å fly
til, og den er liten; la mig da fly dit - er den ikke liten? - så jeg
kan berge livet!

<span id="an_19:21">19:21</span> Da sa han til ham: Vel, jeg har også
bønnhørt dig i dette stykke; jeg skal ikke ødelegge den by du taler om.

<span id="an_19:22">19:22</span> Skynd dig, fly dit! For jeg kan intet
gjøre før du kommer dit. Derfor kaller de den by Soar\*. /

<span id="an_19:23">19:23</span> Solen var gått op over jorden da Lot
kom til Soar.

<span id="an_19:24">19:24</span> Da lot Herren det regne svovel og ild -
fra Herren, fra himmelen - ned over Sodoma og Gomorra.

<span id="an_19:25">19:25</span> Og han ødela disse byer og hele sletten
og alle dem som bodde i byene, og det som vokste på marken.

<span id="an_19:26">19:26</span> Men Lots hustru, som fulgte efter ham,
så sig tilbake; da blev hun til en saltstøtte.

<span id="an_19:27">19:27</span> Tidlig om morgenen gikk Abraham til det
sted hvor han hadde stått for Herrens åsyn.

<span id="an_19:28">19:28</span> Og han så utover Sodoma og Gomorra og
utover hele landet på sletten; da fikk han se at røken steg op fra
landet som røken fra en smelteovn.

<span id="an_19:29">19:29</span> Således gikk det til at da Gud ødela
byene på sletten, da kom Gud Abraham i hu og førte Lot midt ut av
ødeleggelsen - dengang han ødela de byer som Lot hadde bodd i.

<span id="an_19:30">19:30</span> Og Lot drog fra Soar op i fjellene og
blev boende der, og hans to døtre med ham, for han torde ikke bo i Soar.
Og han bodde i en hule, han og hans to døtre.

<span id="an_19:31">19:31</span> Da sa den eldste til den yngste: Vår
far er gammel, og det finnes ingen mann her i landet som kan gå inn til
oss efter all verdens vis.

<span id="an_19:32">19:32</span> Kom, la oss gi vår far vin å drikke og
legge oss hos ham, så vi kan holde ætten i live ved vår far!

<span id="an_19:33">19:33</span> Så gav de sin far vin å drikke den
natt; og den eldste gikk inn og la sig hos sin far, og han merket det
ikke, hverken da hun la sig, eller da hun stod op.

<span id="an_19:34">19:34</span> Dagen efter sa den eldste til den
yngste: Se, inatt lå jeg hos min far; la oss også denne natt gi ham vin
å drikke, og gå så du inn og legg dig hos ham, så vi kan holde ætten i
live ved vår far!

<span id="an_19:35">19:35</span> Så gav de også den natt sin far vin å
drikke; og den yngste gikk og la sig hos ham, og han merket det ikke,
hverken da hun la sig, eller da hun stod op.

<span id="an_19:36">19:36</span> Og begge Lots døtre blev fruktsommelige
ved sin far.

<span id="an_19:37">19:37</span> Og den eldste fødte en sønn og kalte
ham Moab; han er stamfar til moabittene, som er til den dag idag.

<span id="an_19:38">19:38</span> Den yngste fødte også en sønn og kalte
ham Ben-Ammi; han er stamfar til ammonittene, som også er til den dag
idag.

<span id="an_20:1">20:1</span> Så drog Abraham derfra til sydlandet og
bodde mellem Kades og Sur, og siden opholdt han sig en tid i Gerar.

<span id="an_20:2">20:2</span> Og Abraham sa om Sara, sin hustru: Hun er
min søster. Da sendte Abimelek, kongen i Gerar, folk avsted og tok Sara.

<span id="an_20:3">20:3</span> Men Gud kom til Abimelek i en drøm om
natten og sa til ham: Nu skal du dø for den kvinnes skyld som du har
tatt; for hun er en annen manns hustru.

<span id="an_20:4">20:4</span> Men Abimelek hadde ikke kommet henne nær,
og han sa: Herre, vil du da også slå rettferdige folk ihjel?

<span id="an_20:5">20:5</span> Har han ikke selv sagt til mig: Hun er
min søster? Og hun har også sagt: Han er min bror. I mitt hjertes
uskyldighet og med rene hender har jeg gjort dette.

<span id="an_20:6">20:6</span> Og Gud sa til ham i drømmen: Ja, jeg vet
at du har gjort dette i ditt hjertes uskyldighet, og jeg har også
hindret dig fra å synde mot mig; derfor har jeg ikke latt dig få røre
henne.

<span id="an_20:7">20:7</span> Men la nu mannen få sin hustru tilbake!
For han er en profet. Og han skal bede for dig, så du får leve. Men
dersom du ikke gir henne tilbake, da vit at du visselig skal dø, du og
alle dine.

<span id="an_20:8">20:8</span> Da stod Abimelek tidlig op om i morgenen
og kalte på alle sine tjenere og fortalte dem alt dette, og mennene blev
meget redde.

<span id="an_20:9">20:9</span> Og Abimelek kalte Abraham til sig og sa
til ham: Hvad er det du har gjort mot oss! Hvad har jeg syndet mot dig,
siden du har ført så stor en synd over mig og mitt rike? Du har båret
dig slik at mot mig som ingen skulde gjøre.

<span id="an_20:10">20:10</span> Og Abimelek sa videre til Abraham: Hvad
mente du med å gjøre dette?

<span id="an_20:11">20:11</span> Da sa Abraham: Jeg tenkte: Det er visst
ingen gudsfrykt på dette sted, og de vil slå mig ihjel for min hustrus
skyld.

<span id="an_20:12">20:12</span> Hun er også virkelig min søster, min
fars datter, men ikke min mors datter; og hun blev min hustru.

<span id="an_20:13">20:13</span> Og da Gud bød mig å vandre om borte fra
min fars hus, sa jeg til henne: Således må du vise din kjærlighet mot
mig: Hvor vi så kommer, må du si om mig: Han er min bror.

<span id="an_20:14">20:14</span> Så tok Abimelek småfe og storfe og
træler og trælkvinner og gav Abraham og lot ham få Sara, sin hustru,
tilbake.

<span id="an_20:15">20:15</span> Og Abimelek sa: Se, mitt land ligger
åpent for dig; bo hvor du selv vil!

<span id="an_20:16">20:16</span> Og til Sara sa han: Se, her gir jeg din
bror tusen sekel sølv; det skal være en sonegave for dig i alles øine
som er sammen med dig, og for alle har du nu fått opreisning.

<span id="an_20:17">20:17</span> Og Abraham bad til Gud, og Gud
helbredet Abimelek og hans hustru og hans tjenestekvinner, så de fikk
barn.

<span id="an_20:18">20:18</span> For Herren hadde aldeles lukket for
hvert morsliv i Abimeleks hus for Abrahams hustru Saras skyld.

<span id="an_21:1">21:1</span> Og Herren så til Sara som han hadde sagt,
og Herren gjorde med Sara som han hadde lovt.

<span id="an_21:2">21:2</span> Sara blev fruktsommelig og fødte Abraham
en sønn i hans alderdom på den fastsatte tid som Gud hadde talt til ham
om.

<span id="an_21:3">21:3</span> Og Abraham kalte den sønn han hadde fått,
den som Sara hadde født ham, Isak.

<span id="an_21:4">21:4</span> Og Abraham omskar Isak, sin sønn, da han
var åtte dager gammel, således som Gud hadde befalt ham.

<span id="an_21:5">21:5</span> Abraham var hundre år gammel da han fikk
sin sønn Isak.

<span id="an_21:6">21:6</span> Da sa Sara: Gud har gjort det så at jeg
må le; alle som hører dette, vil le av mig.

<span id="an_21:7">21:7</span> Og hun sa: Hvem skulde vel ha sagt til
Abraham at Sara gir barn å die? Og nu har jeg født ham en sønn i hans
alderdom.

<span id="an_21:8">21:8</span> Og gutten vokste op og blev avvent; og
Abraham gjorde et stort gjestebud den dag Isak blev avvent.

<span id="an_21:9">21:9</span> Og Sara så at egypterkvinnen Hagars sønn,
som hun hadde født Abraham, spottet,

<span id="an_21:10">21:10</span> og hun sa til Abraham: Driv ut denne
trælkvinne og hennes sønn! For denne trælkvinnes sønn skal ikke arve med
min sønn, med Isak.

<span id="an_21:11">21:11</span> Dette gjorde Abraham meget ondt for
hans sønns skyld.

<span id="an_21:12">21:12</span> Men Gud sa til Abraham: La det ikke
gjøre dig ondt for guttens og for din trælkvinnes skyld! Lyd Sara i alt
det hun sier til dig! For i Isak skal det nevnes dig en ætt.

<span id="an_21:13">21:13</span> Men også trælkvinnens sønn vil jeg
gjøre til et folk, fordi han er din sønn.

<span id="an_21:14">21:14</span> Da stod Abraham tidlig op om morgenen
og tok brød og en skinnsekk med vann og gav Hagar og la det på hennes
skulder; han gav henne også gutten med og lot henne fare. Og hun gikk
avsted og for vill i Be'erseba-ørkenen.

<span id="an_21:15">21:15</span> Da det var forbi med vannet i sekken,
kastet hun gutten fra sig under en busk

<span id="an_21:16">21:16</span> og gikk bort og satte sig et stykke
ifra, sa langt som et bueskudd; for hun tenkte: Jeg vil ikke se på at
gutten dør. Så satt hun et stykke ifra og brast i gråt.

<span id="an_21:17">21:17</span> Men Gud hørte gutten ynke sig, og Guds
engel ropte til Hagar fra himmelen og sa til henne: Hvad fattes dig,
Hagar? Frykt ikke! For Gud har hørt gutten ynke sig der han ligger.

<span id="an_21:18">21:18</span> Reis dig, løft gutten op og hold ham
ved hånden! For jeg vil gjøre ham til et stort folk.

<span id="an_21:19">21:19</span> Og Gud åpnet hennes øine, så hun så en
brønn; da gikk hun dit og fylte sekken med vann og gav gutten å drikke.

<span id="an_21:20">21:20</span> Og Gud var med gutten; han blev stor og
bodde i ørkenen, og da han vokste til, blev han bueskytter.

<span id="an_21:21">21:21</span> Han bosatte sig i ørkenen Paran, og
hans mor tok en hustru til ham fra Egypten.

<span id="an_21:22">21:22</span> Ved denne tid kom Abimelek og Pikol,
hans hærfører, og sa til Abraham: Gud er med dig i alt det du gjør.

<span id="an_21:23">21:23</span> Så tilsverg mig nu her ved Gud at du
ikke vil fare med svik mot mig og mine barn og min ætt! Likesom jeg har
vist godhet mot dig, så skal du gjøre det samme mot mig og mot det land
du bor i som fremmed.

<span id="an_21:24">21:24</span> Da sa Abraham: Ja, det skal jeg
tilsverge dig.

<span id="an_21:25">21:25</span> Men Abraham gikk i rette med Abimelek
for en brønn som Abimeleks tjenere hadde tatt med vold.

<span id="an_21:26">21:26</span> Da sa Abimelek: Jeg vet ikke hvem som
har gjort dette; hverken har du sagt mig det, eller har jeg hørt det før
idag.

<span id="an_21:27">21:27</span> Da tok Abraham småfe og storfe og gav
Abimelek, og de gjorde en pakt med hverandre.

<span id="an_21:28">21:28</span> Og Abraham stilte syv får av småfeet
for sig selv.

<span id="an_21:29">21:29</span> Da sa Abimelek til Abraham Hvad skal
disse syv får her som du har stilt for sig selv?

<span id="an_21:30">21:30</span> Han svarte: Disse syv får skal du ta
imot av mig; det skal være til et vidnesbyrd for mig at jeg har gravd
denne brønn.

<span id="an_21:31">21:31</span> Derfor kalte de dette sted Be'erseba\*;
for der gjorde de begge sin ed. /

<span id="an_21:32">21:32</span> Så gjorde de da en pakt i Be'erseba; og
Abimelek og Pikol, hans hærfører, brøt op og vendte tilbake til
filistrenes land.

<span id="an_21:33">21:33</span> Og Abraham plantet en tamarisk i
Be'erseba, og der påkalte han Herrens, den evige Guds navn.

<span id="an_21:34">21:34</span> Og Abraham bodde som fremmed i
filistrenes land en lang tid.

<span id="an_22:1">22:1</span> Nogen tid derefter satte Gud Abraham på
prøve, og han sa til ham: Abraham! Og han svarte: Ja, her er jeg.

<span id="an_22:2">22:2</span> Da sa han: Ta din sønn, din eneste, ham
som du har så kjær, Isak, og gå til Moria land og ofre ham der til
brennoffer på et av fjellene, som jeg skal si dig!

<span id="an_22:3">22:3</span> Så stod Abraham tidlig op om morgenen og
lesste på sitt asen og tok to av sine drenger med sig og Isak, sin sønn;
han kløvde ved til brennofferet og gav sig på veien til det sted Gud
hadde sagt ham.

<span id="an_22:4">22:4</span> På den tredje dag, da Abraham så sig
omkring, fikk han øie på stedet langt borte.

<span id="an_22:5">22:5</span> Da sa Abraham til sine drenger: Bli I her
med asenet! Jeg og gutten, vi vil gå dit bort og bede og så komme
tilbake til eder.

<span id="an_22:6">22:6</span> Så tok Abraham veden til brennofferet og
la den på Isak, sin sønn, og selv tok han ilden og kniven i sin hånd; og
så gikk de begge sammen.

<span id="an_22:7">22:7</span> Da talte Isak til Abraham, sin far, og
sa: Du far! Han svarte: Ja, min sønn! Han sa: Se, her er ilden og veden,
men hvor er lammet til brennofferet?

<span id="an_22:8">22:8</span> Abraham svarte: Gud skal selv utse sig
lammet til brennofferet, min sønn! Så gikk de begge sammen.

<span id="an_22:9">22:9</span> Og da de kom til det sted Gud hadde sagt
ham, bygget Abraham et alter der og la veden til rette; så bandt han
Isak, sin sønn, og la ham på alteret ovenpå veden.

<span id="an_22:10">22:10</span> Og Abraham rakte ut hånden og tok
kniven for å ofre sin sønn.

<span id="an_22:11">22:11</span> Da ropte Herrens engel til ham fra
himmelen og sa: Abraham, Abraham! - Han svarte: Ja, her er jeg.

<span id="an_22:12">22:12</span> Da sa han: Legg ikke hånd på gutten og
gjør ham ikke noget! For nu vet jeg at du frykter Gud, siden du ikke har
spart din eneste sønn for min skyld.

<span id="an_22:13">22:13</span> Da nu Abraham så op, fikk han se en vær
bakenfor sig, som hang fast i buskene med sine horn; og Abraham gikk
bort og tok væren og ofret den til brennoffer istedenfor sin sønn.

<span id="an_22:14">22:14</span> Og Abraham kalte dette sted: Herren
ser. Derfor sier folk den dag idag: På Herrens berg skal han la sig se.

<span id="an_22:15">22:15</span> Og Herrens engel ropte ennu en gang til
Abraham fra himmelen

<span id="an_22:16">22:16</span> og sa: Ved mig selv sverger jeg, sier
Herren: Fordi du gjorde dette og ikke sparte din eneste sønn,

<span id="an_22:17">22:17</span> så vil jeg storlig velsigne dig og
gjøre din ætt såre tallrik, som stjernene på himmelen og som sanden på
havets bredd, og din ætt skal ta sine fienders porter i eie;

<span id="an_22:18">22:18</span> og i din ætt skal alle jordens folk
velsignes, fordi du lød mitt ord.

<span id="an_22:19">22:19</span> Så gikk Abraham tilbake til sine
drenger, og de brøt op og drog sammen til Be'erseba; og Abraham blev
boende i Be'erseba.

<span id="an_22:20">22:20</span> Nogen tid derefter kom det nogen og sa
til Abraham: Din bror Nakor og Milka har også fått sønner:

<span id="an_22:21">22:21</span> Us, den eldste, og Bus, hans bror, og
Kemuel, far til Aram,

<span id="an_22:22">22:22</span> og Kesed og Haso og Pildas og Jidlaf og
Betuel.

<span id="an_22:23">22:23</span> Og Betuel var far til Rebekka. Disse
åtte barn fikk Nakor, Abrahams bror, med Milka.

<span id="an_22:24">22:24</span> Også hans medhustru, som hette Re'uma,
fikk barn: Tebah og Gaham og Tahas og Ma'aka.

<span id="an_23:1">23:1</span> Saras alder blev hundre og syv og tyve
år; det var Saras leveår.

<span id="an_23:2">23:2</span> Og Sara døde i Kirjat-Arba, det er
Hebron, i Kana'ans land; og Abraham kom for å holde sørgehøitid og gråte
over Sara.

<span id="an_23:3">23:3</span> Derefter stod Abraham op og gikk bort fra
sin døde hustru, og han talte til Hets barn og sa:

<span id="an_23:4">23:4</span> Jeg er en fremmed og utlending hos eder;
la mig få et gravsted til eiendom hos eder, så jeg kan føre min døde
hustru bort og begrave henne!

<span id="an_23:5">23:5</span> Da svarte Hets barn Abraham og sa til
ham:

<span id="an_23:6">23:6</span> Hør på oss, herre! Du er en Guds høvding
iblandt oss; begrav din døde i den beste av våre graver! Ingen av oss
skal nekte dig sin grav til å begrave henne i.

<span id="an_23:7">23:7</span> Da stod Abraham op og bøide sig for
landets folk, for Hets barn,

<span id="an_23:8">23:8</span> og han talte med dem og sa: Dersom I
samtykker i at jeg fører min døde bort og begraver henne, så hør på mig
og legg et godt ord inn for mig hos Efron, Sohars sønn,

<span id="an_23:9">23:9</span> at han lar mig få Makpela-hulen, som
tilhører ham og ligger i utkanten av hans mark. Han skal få full
betaling for den hvis han vil selge mig den, her midt iblandt eder, til
eiendoms-gravsted.

<span id="an_23:10">23:10</span> Men Efron satt midt iblandt Hets barn;
og Efron, hetitten, svarte Abraham så Hets barn hørte på det, alle de
som hørte hjemme i hans by, og sa:

<span id="an_23:11">23:11</span> Nei, herre! Hør på mig: Jeg gir dig
marken, og hulen som er på den, gir jeg dig også; for mine landsmenns
øine gir jeg dig den: begrav din døde der!

<span id="an_23:12">23:12</span> Da bøide Abraham sig for landets folk,

<span id="an_23:13">23:13</span> og han talte til Efron så landets folk
hørte på det, og sa: Bare du nu vilde høre på mig! Jeg betaler dig det
marken er verd; ta imot det av mig og la mig få begrave min døde der!

<span id="an_23:14">23:14</span> Da svarte Efron Abraham og sa til ham:

<span id="an_23:15">23:15</span> Herre, hør på mig! Et jordstykke som er
verd fire hundre sekel sølv, hvad har det å si mellem mig og dig? Begrav
du din døde!

<span id="an_23:16">23:16</span> Og Abraham skjønte hvad Efron mente, og
Abraham veide op til Efron det sølv som han hadde talt om i påhør av
Hets barn, fire hundre sekel sølv, slike som var gangbare i handel.

<span id="an_23:17">23:17</span> Og Efrons mark i Makpela, som ligger
østenfor Mamre, både marken og hulen som er på den, og alle trærne som
fantes på marken, så langt den rakk rundt omkring, blev tilskjøtet

<span id="an_23:18">23:18</span> Abraham som eiendom, så Hets barn så på
det, alle de som hørte hjemme i hans by.

<span id="an_23:19">23:19</span> Derefter begravde Abraham Sara, sin
hustru, i hulen på Makpelamarken østenfor Mamre, det er Hebron, i
Kana'ans land.

<span id="an_23:20">23:20</span> Og marken og hulen på den gikk fra Hets
barn over til Abraham som eiendoms-gravsted.

<span id="an_24:1">24:1</span> Abraham var nu gammel og langt ute i
årene, og Herren hadde velsignet Abraham i alle ting.

<span id="an_24:2">24:2</span> Da sa Abraham til sin tjener, han som var
den eldste i hans hus og rådet over alt det han hadde: Kjære, legg din
hånd under min lend,

<span id="an_24:3">24:3</span> så vil jeg la dig sverge ved Herren,
himmelens Gud og jordens Gud, at du ikke skal la min sønn ta sig en
hustru av døtrene til kana'anitterfolket, som jeg bor iblandt,

<span id="an_24:4">24:4</span> men du skal dra til mitt eget land og til
min slekt og hente en hustru til min sønn Isak.

<span id="an_24:5">24:5</span> Tjeneren sa til ham: Men om nu kvinnen
ikke vil følge mig hit til dette land, skal jeg da føre din sønn tilbake
til det land som du er kommet fra?

<span id="an_24:6">24:6</span> Abraham svarte: Vokt dig for å føre min
sønn tilbake dit!

<span id="an_24:7">24:7</span> Herren, himmelens Gud, som førte mig bort
fra min fars hus og fra mitt fedreland, og som talte til mig, og som
svor mig til og sa: Din ætt vil jeg gi dette land, han skal sende sin
engel foran dig, så du kan hente en hustru til min sønn derfra.

<span id="an_24:8">24:8</span> Men dersom kvinnen ikke vil følge dig, da
skal du være løst fra denne din ed til mig; bare du ikke fører min sønn
tilbake dit!

<span id="an_24:9">24:9</span> Da la tjeneren sin hånd under Abrahams,
sin herres lend og lovte ham dette med ed.

<span id="an_24:10">24:10</span> Så tok tjeneren ti kameler av dem som
hørte hans herre til, og drog avsted, og han hadde med sig alleslags
kostelige ting som hørte hans herre til; han tok avsted og drog til
Mesopotamia, til Nakors by.

<span id="an_24:11">24:11</span> Og han lot kamelene legge sig utenfor
byen ved brønnen ved aftenstid, den tid da kvinnene pleier å komme ut og
hente vann.

<span id="an_24:12">24:12</span> Og han sa: Herre, min herre Abrahams
Gud! La det lykkes for mig idag, og gjør miskunnhet mot min herre
Abraham!

<span id="an_24:13">24:13</span> Se, nu står jeg her ved denne kilde
mens døtrene til mennene i byen kommer ut for å hente vann.

<span id="an_24:14">24:14</span> La det nu bli så at den pike som jeg
sier således til: Hell på din krukke, så jeg kan få drikke, og som da
sier: Drikk, og jeg vil også gi dine kameler å drikke - at hun er den du
har utsett for din tjener Isak, og av det vil jeg skjønne at du har
gjort miskunnhet mot min herre.

<span id="an_24:15">24:15</span> Og se, før han hadde holdt op å tale,
hendte det at Rebekka, en datter av Betuel, som var sønn til Milka og
Nakor, Abrahams bror, kom ut med sin krukke på skulderen.

<span id="an_24:16">24:16</span> Det var en meget vakker pike, en
jomfru, som ingen mann var kommet nær. Hun gikk ned til kilden og fylte
sin krukke og steg op igjen.

<span id="an_24:17">24:17</span> Da løp tjeneren henne i møte og sa:
Kjære, la mig få drikke litt vann av din krukke!

<span id="an_24:18">24:18</span> Og hun sa: Drikk, herre! Og hun skyndte
sig og tok krukken ned i sin hånd og lot ham få drikke.

<span id="an_24:19">24:19</span> Og da hun hadde latt ham drikke så
meget han vilde, sa hun: Jeg vil også hente vann til dine kameler, til
de har fått nok.

<span id="an_24:20">24:20</span> Og hun skyndte sig og tømte sin krukke
i vanntrauet og løp atter til brønnen efter vann og lot alle hans
kameler få drikke.

<span id="an_24:21">24:21</span> Og mannen så på henne og undret sig,
men tidde stille for å få vite om Herren hadde latt hans reise lykkes
eller ikke.

<span id="an_24:22">24:22</span> Da så kamelene hadde drukket, tok
mannen en gullring som veide en halv sekel, og to armbånd som veide ti
sekel gull, og la dem om hennes armer.

<span id="an_24:23">24:23</span> Og han sa: Hvem er du datter til?
Kjære, si mig det! Er det rum nok i din fars hus, sa vi kan overnatte
der.

<span id="an_24:24">24:24</span> Hun svarte: Jeg er datter til Betuel,
som er sønn til Nakor og Milka.

<span id="an_24:25">24:25</span> Så sa hun til ham: Det er fullt op både
av halm og fôr hos oss, og det er også rum til å overnatte.

<span id="an_24:26">24:26</span> Da bøide mannen sig ned og tilbad
Herren

<span id="an_24:27">24:27</span> og sa: Lovet være Herren, min herre
Abrahams Gud, som ikke har tatt sin miskunn og sin trofasthet fra min
herre! Herren har ført mig på rette vei til min herres frender.

<span id="an_24:28">24:28</span> Men piken sprang hjem til sin mor og
fortalte alt dette.

<span id="an_24:29">24:29</span> Rebekka hadde en bror, som hette Laban;
han sprang ut til mannen der ute ved kilden.

<span id="an_24:30">24:30</span> For da han så ringen og armbåndene som
hans søster bar, og hørte sin søster Rebekka si: Således talte mannen
til mig, gikk han ut til mannen, og se, der stod han hos kamelene ved
kilden.

<span id="an_24:31">24:31</span> og han sa: Kom inn, du Herrens
velsignede! Hvorfor står du her ute? Jeg har jo gjort huset i stand, og
der er rum for kamelene.

<span id="an_24:32">24:32</span> Så gikk mannen inn i huset og lesste av
kamelene; og Laban gav kamelene halm og fôr og kom med vann til ham og
de menn som var med ham, til å tvette føttene i.

<span id="an_24:33">24:33</span> Og de satte frem mat for ham; men han
sa: Jeg vil ikke ete før jeg har båret frem mitt ærend. Og Laban sa:
Tal!

<span id="an_24:34">24:34</span> Da sa han: Jeg er Abrahams tjener;

<span id="an_24:35">24:35</span> og Herren har storlig velsignet min
herre, så han er blitt rik, og han har gitt ham småfe og storfe og sølv
og gull og træler og trælkvinner og kameler og asener.

<span id="an_24:36">24:36</span> Og Sara, min herres hustru, fødte min
herre en sønn på sine gamle dager; og ham har han gitt alt det han eier.

<span id="an_24:37">24:37</span> Og min herre lot mig sverge og sa: Du
skal ikke la min sønn ta sig en hustru av døtrene til
kana'anitterfolket, i hvis land jeg bor;

<span id="an_24:38">24:38</span> men du skal gå til min fars hus og til
min slekt og hente en hustru til min sønn.

<span id="an_24:39">24:39</span> Da sa jeg til min herre: Men om nu
kvinnen ikke vil følge mig?

<span id="an_24:40">24:40</span> Men han sa til mig: Herren, for hvis
åsyn jeg har vandret, skal sende sin engel med dig og la din reise
lykkes, sa du finner en hustru til min sønn av min slekt og av min fars
hus.

<span id="an_24:41">24:41</span> Da skal du være løst fra din ed til
mig, når du kommer til mitt folk; og vil de ikke gi dig henne, så er du
også løst fra eden til mig.

<span id="an_24:42">24:42</span> Så kom jeg da idag til kilden, og jeg
sa: Herre, min herre Abrahams Gud! Å, om du vilde la denne min reise
lykkes!

<span id="an_24:43">24:43</span> Se, nu står jeg her ved denne kilde; la
det nu bli så at om en ung pike kommer ut for å hente vann, og jeg sier
til henne: Kjære, la mig få litt vann av din krukke,

<span id="an_24:44">24:44</span> og hun da sier til mig: Drikk du, og
jeg vil også hente vann til dine kameler - så er hun den kvinne som
Herren har utsett for min herres sønn.

<span id="an_24:45">24:45</span> Før jeg hadde holdt op å tale således
ved mig selv, se, da kom Rebekka ut med sin krukke på skulderen, og hun
gikk ned til kilden og øste op vann; da sa jeg til henne: Kjære, la mig
få drikke!

<span id="an_24:46">24:46</span> Og hun skyndte sig og tok sin krukke
ned og sa: Drikk, og jeg vil også la dine kameler få drikke. Så drakk
jeg, og hun lot også kamelene få drikke.

<span id="an_24:47">24:47</span> Og jeg spurte henne: Hvem er du datter
til? Hun svarte: Jeg er datter til Betuel, som er sønn til Nakor og
Milka. Da satte jeg ringen i hennes nese og armbåndene på hennes armer.

<span id="an_24:48">24:48</span> Og jeg bøide mig ned og tilbad Herren,
og jeg lovet Herren, min herre Abrahams Gud, som hadde ledet mig på
rette vei til å finne min herres brordatter til hustru for hans sønn.

<span id="an_24:49">24:49</span> Dersom I nu vil vise godhet og
trofasthet mot min herre, da si mig det, og hvis ikke, da si mig det, så
jeg kan vende mig til en annen kant, til høire eller til venstre.

<span id="an_24:50">24:50</span> Da svarte Laban og Betuel og sa: Dette
kommer fra Herren; vi kan intet si dig, hverken ondt eller godt.

<span id="an_24:51">24:51</span> Se, der står Rebekka; ta henne og dra
bort og la din herres sønn få henne til hustru, som Herren har sagt!

<span id="an_24:52">24:52</span> Da Abrahams tjener hørte disse ord,
bøide han sig til jorden for Herren.

<span id="an_24:53">24:53</span> Og tjeneren tok frem sølvsmykker og
gullsmykker og klær og gav Rebekka; og hennes bror og hennes mor gav han
også kostelige gaver.

<span id="an_24:54">24:54</span> Så åt de og drakk, han og de menn som
var med ham, og de blev der om natten. Men da de stod op om morgenen, sa
han: La mig nu fare hjem til min herre!

<span id="an_24:55">24:55</span> Da sa hennes bror og hennes mor: La
piken bli hos oss en tid, en ti dager eller så! Siden kan du reise.

<span id="an_24:56">24:56</span> Men han sa til dem: Hold mig ikke
tilbake, nu da Herren har latt min reise lykkes! La mig få ta avsted, så
jeg kan komme hjem til min herre!

<span id="an_24:57">24:57</span> Da sa de: La oss kalle på piken og
spørre henne selv!

<span id="an_24:58">24:58</span> Så kalte de på Rebekka og sa til henne:
Vil du reise med denne mann? Hun svarte: Ja, det vil jeg. -

<span id="an_24:59">24:59</span> Så lot de Rebekka, sin søster, og
hennes fostermor og Abrahams tjener og hans menn reise.

<span id="an_24:60">24:60</span> Og de velsignet Rebekka og sa til
henne: Vår søster, bli til tusen ganger ti tusen, og måtte din ætt ta
sine fienders porter i eie!

<span id="an_24:61">24:61</span> Og Rebekka og hennes piker gjorde sig
ferdig, og de satte sig på kamelene og fulgte med mannen og tjeneren tok
Rebekka med sig og drog avsted.

<span id="an_24:62">24:62</span> Isak var nettop kommet tilbake fra en
vandring til brønnen Lakai Ro'i; for han bodde i sydlandet.

<span id="an_24:63">24:63</span> Og Isak gikk ved aftenstid ut på marken
for å ha en stille stund og da han så op, fikk han se nogen kameler som
kom gående.

<span id="an_24:64">24:64</span> Og da Rebekka så op, fikk hun øie på
Isak; og hun skyndte sig og steg ned av kamelen.

<span id="an_24:65">24:65</span> Og hun sa til tjeneren: Hvem er denne
mann som kommer oss i møte på marken? Tjeneren svarte Det er min herre.
Så tok hun sløret og tilhyllet sig.

<span id="an_24:66">24:66</span> Og tjeneren fortalte Isak alt det han
hadde gjort.

<span id="an_24:67">24:67</span> Og Isak førte henne inn i sin mor Saras
telt; han tok Rebekka hjem, og hun blev hans hustru, og han hadde henne
kjær. Så blev Isak trøstet i sorgen over sin mor.

<span id="an_25:1">25:1</span> Og Abraham tok sig atter en hustru; hun
hette Ketura.

<span id="an_25:2">25:2</span> Med henne fikk han Simran og Joksan og
Medan og Midian og Jisbak og Suah.

<span id="an_25:3">25:3</span> Og Joksan fikk sønnene Sjeba og Dedan; og
Dedans barn var assurerne og letuserne og le'ummerne

<span id="an_25:4">25:4</span> Og Midians barn var Efa og Efer og Hanok
og Abida og Elda'a; alle disse var Keturas barn.

<span id="an_25:5">25:5</span> Og Abraham gav Isak alt det han eide.

<span id="an_25:6">25:6</span> Men sønnene til de medhustruer som
Abraham hadde, gav han gaver og lot dem, mens han enn levde, flytte bort
fra Isak, sin sønn, østover, til Østerland.

<span id="an_25:7">25:7</span> Abrahams levetid og den alder han nådde,
var hundre og fem og sytti år.

<span id="an_25:8">25:8</span> Så opgav Abraham ånden og døde i en god
alderdom, gammel og mett av dager, og han blev samlet til sine fedre.

<span id="an_25:9">25:9</span> Og Isak og Ismael, hans sønner, begravde
ham i Makpela-hulen på den mark som hadde tilhørt hetitten Efron, Sohars
sønn, østenfor Mamre,

<span id="an_25:10">25:10</span> den mark Abraham hadde kjøpt av Hets
barn; der blev Abraham begravet likesom Sara, hans hustru.

<span id="an_25:11">25:11</span> Og efter Abrahams død velsignet Gud
Isak, hans sønn. Og Isak bodde ved brønnen Lakai Ro'i.

<span id="an_25:12">25:12</span> Dette er Ismaels, Abrahams sønns
ættetavle, han som Abraham fikk med egypterkvinnen Hagar, Saras
trælkvinne.

<span id="an_25:13">25:13</span> Dette er navnene på Ismaels sønner - de
navn som de har i sin ættetavle: Nebajot, Ismaels førstefødte, og Kedar
og Adbe'el og Mibsam.

<span id="an_25:14">25:14</span> og Misma og Duma og Massa,

<span id="an_25:15">25:15</span> Hadar og Tema, Jetur, Nafis og Kedma.

<span id="an_25:16">25:16</span> Dette var Ismaels sønner, og dette var
deres navn, i deres byer og leire, tolv ættehøvdinger.

<span id="an_25:17">25:17</span> Ismaels leveår var hundre og syv og
tretti år; så opgav han ånden og døde og blev samlet til sine fedre.

<span id="an_25:18">25:18</span> Og de bodde fra Havila til Sur, som
ligger midt for Egypten, og bortimot Assyria; han nedsatte sig østenfor
alle sine brødre.

<span id="an_25:19">25:19</span> Dette er historien om Abrahams sønn
Isaks ætt: Abraham fikk sønnen Isak.

<span id="an_25:20">25:20</span> Og Isak var firti år gammel da han
ektet Rebekka, som var datter til arameeren Betuel fra Mesopotamia og
søster til arameeren Laban.

<span id="an_25:21">25:21</span> Og Isak bad til Herren for sin hustru,
for hun var barnløs; og Herren bønnhørte ham, og Rebekka, hans hustru,
blev fruktsommelig.

<span id="an_25:22">25:22</span> Men fosterne støtte til hverandre i
hennes liv; da sa hun: Er det således, hvorfor skal jeg da være til? Og
hun gikk for å spørre Herren.

<span id="an_25:23">25:23</span> Og Herren sa til henne: I ditt liv er
det to folk, og fra ditt skjød skal to folkeslag skille sig at; det ene
folk skal være sterkere enn det andre, og den eldste skal tjene den
yngste.

<span id="an_25:24">25:24</span> Da nu hennes tid var kommet at hun
skulde føde, se, da var det tvillinger i hennes liv.

<span id="an_25:25">25:25</span> Og den som kom først frem, var rød og
over hele kroppen som en lodden kappe; og de kalte ham Esau\*. /

<span id="an_25:26">25:26</span> Derefter kom hans bror frem, og hans
hånd holdt i Esaus hæl, og ham kalte de Jakob\*. Isak var seksti år
gammel da de blev født. /

<span id="an_25:27">25:27</span> Da nu guttene vokste til, blev Esau en
dyktig jeger, en mann som holdt til i skog og mark; men Jakob var en
stillferdig mann, som holdt sig ved teltene.

<span id="an_25:28">25:28</span> Og Isak holdt mest av Esau, for han var
glad i vilt; men Rebekka holdt mest av Jakob.

<span id="an_25:29">25:29</span> Engang da Jakob holdt på å koke en
velling, kom Esau hjem fra marken og var rent opgitt.

<span id="an_25:30">25:30</span> Og Esau sa til Jakob: La mig få til
livs noget av det røde, det røde du har der, for jeg er rent opgitt!
Derfor kalte de ham Edom\*. /

<span id="an_25:31">25:31</span> Men Jakob sa: Selg mig først din
førstefødselsrett!

<span id="an_25:32">25:32</span> Esau svarte: Jeg holder på å dø; hvad
skal jeg da med førstefødselsretten?

<span id="an_25:33">25:33</span> Da sa Jakob: Gjør først din ed på det!
Og han gjorde sin ed på det og solgte så sin førstefødselsrett til
Jakob.

<span id="an_25:34">25:34</span> Og Jakob gav Esau brød og linsevelling,
og han åt og drakk og stod op og gikk sin vei. Således ringeaktet Esau
førstefødselsretten.

<span id="an_26:1">26:1</span> Og det var atter hungersnød i landet -
likesom forrige gang på Abrahams tid; og Isak drog til filistrenes konge
Abimelek i Gerar.

<span id="an_26:2">26:2</span> Da åpenbarte Herren sig for ham og sa:
Dra ikke ned til Egypten! Bo i det land som jeg sier dig!

<span id="an_26:3">26:3</span> Bli boende her i landet! Jeg vil være med
dig og velsigne dig; for dig og din ætt vil jeg gi alle disse land - jeg
vil holde den ed jeg har svoret Abraham, din far.

<span id="an_26:4">26:4</span> Og jeg vil gjøre din ætt tallrik som
stjernene på himmelen, og jeg vil gi din ætt alle disse land, og i din
ætt skal alle jordens folk velsignes,

<span id="an_26:5">26:5</span> fordi Abraham lød mitt ord og holdt alt
det jeg bød ham å holde, mine bud, mine forskrifter og mine lover.

<span id="an_26:6">26:6</span> Så blev Isak boende i Gerar.

<span id="an_26:7">26:7</span> Og mennene der på stedet spurte ham ut om
hans hustru. Da sa han: Hun er min søster. For han torde ikke si at hun
var hans hustru; han tenkte: Mennene her på stedet kunde da slå mig
ihjel for Rebekkas skyld, siden hun er så vakker.

<span id="an_26:8">26:8</span> Da han nu hadde vært der en tid, hendte
det engang at Abimelek, filistrenes konge, så ut gjennem vinduet og fikk
se at Isak kjærtegnet Rebekka, sin hustru.

<span id="an_26:9">26:9</span> Da kalte Abimelek Isak til sig og sa: Hun
er jo din hustru, hvor kunde du da si: Hun er min søster? Isak svarte:
Jeg tenkte jeg kunde komme til å miste livet for hennes skyld.

<span id="an_26:10">26:10</span> Da sa Abimelek: Hvorfor har du gjort
dette mot oss? Hvor lett kunde det ikke ha hendt at en eller annen av
folket hadde lagt sig hos din hustru, og da hadde du ført skyld over
oss.

<span id="an_26:11">26:11</span> Så bød Abimelek alt folket og sa: Den
som rører ved denne mann eller hans hustru, han skal late sitt liv.

<span id="an_26:12">26:12</span> Isak sådde korn der i landet og fikk
det år hundre fold, for Herren velsignet ham.

<span id="an_26:13">26:13</span> Og han blev en rik mann, og blev rikere
og rikere, så han til sist var overmåte rik.

<span id="an_26:14">26:14</span> Han eide småfe og storfe og mange
tjenere, så filistrene blev misunnelige på ham.

<span id="an_26:15">26:15</span> Og alle de brønner som hans fars
tjenere hadde gravd i Abrahams, hans fars dager, dem kastet filistrene
til og fylte dem med jord.

<span id="an_26:16">26:16</span> Og Abimelek sa til Isak: Dra bort fra
oss, for du er blitt oss altfor mektig.

<span id="an_26:17">26:17</span> Så drog Isak derfra og slo leir i
Gerar-dalen og blev boende der.

<span id="an_26:18">26:18</span> Og Isak gravde op igjen de brønner som
de hadde gravd i Abrahams, hans fars dager, og som filistrene hadde
kastet til efter Abrahams død; og han gav dem de samme navn som hans far
hadde gitt dem.

<span id="an_26:19">26:19</span> Og Isaks tjenere gravde i dalen og fant
der en brønn med rinnende vann.

<span id="an_26:20">26:20</span> Men hyrdene fra Gerar trettet med Isaks
hyrder og sa: Vannet hører oss til. Og han kalte brønnen Esek\*, fordi
de stredes med ham. /

<span id="an_26:21">26:21</span> Siden gravde de en annen brønn, og den
trettet de også om; og han kalte den Sitna\*. /

<span id="an_26:22">26:22</span> Så brøt han op derfra og gravde ennu en
brønn; den trettet de ikke om; og han kalte den Rehobot\* og sa: Nu har
Herren gjort det rummelig for oss, så vi kan bli tallrike i landet. /

<span id="an_26:23">26:23</span> Siden drog han derfra op til Be'erseba.

<span id="an_26:24">26:24</span> samme natt åpenbarte Herren sig for ham
og sa: Jeg er Abrahams, din fars Gud; frykt ikke, for jeg er med dig, og
jeg vil velsigne dig og gjøre din ætt tallrik for Abrahams, min tjeners
skyld.

<span id="an_26:25">26:25</span> Der bygget han et alter og påkalte
Herrens navn; og han slo op sitt telt der; og Isaks tjenere gravde der
en brønn.

<span id="an_26:26">26:26</span> Siden kom Abimelek til ham fra Gerar,
med Akussat, sin venn, og Pikol, sin hærfører.

<span id="an_26:27">26:27</span> Da sa Isak til dem: Hvorfor kommer I
til mig, I som hater mig og har drevet mig bort fra eder?

<span id="an_26:28">26:28</span> De svarte: Vi har sett det grant at
Herren er med dig; derfor sier vi: Kom, la oss sverge en ed oss imellem,
vi og du, og la oss få gjøre en pakt med dig,

<span id="an_26:29">26:29</span> at du ikke skal gjøre oss noget ondt,
likesom heller ikke vi har rørt dig, men bare gjort dig godt og latt dig
fare i fred. Du er nu Herrens velsignede.

<span id="an_26:30">26:30</span> Så gjorde han et gjestebud for dem, og
de åt og drakk.

<span id="an_26:31">26:31</span> Morgenen efter stod de tidlig op og
svor hverandre sin ed; siden lot Isak dem fare, og de drog fra ham fred.

<span id="an_26:32">26:32</span> Samme dag hendte det at Isaks tjenere
kom og fortalte ham om den brønn de hadde gravd, og sa til ham: Vi har
funnet vann.

<span id="an_26:33">26:33</span> Og han kalte den Siba\*; derfor heter
byen Be'erseba\*\* den dag i dag. / /

<span id="an_26:34">26:34</span> Da Esau var firti år gammel, tok han
til hustruer Judit, datter til hetitten Be'eri, og Basmat, datter til
hetitten Elon.

<span id="an_26:35">26:35</span> Men de blev en hjertesorg for Isak og
Rebekka.

<span id="an_27:1">27:1</span> Da Isak var blitt gammel, og hans øine
var blitt sløve, så han ikke kunde se, kalte han til sig Esau, sin
eldste sønn, og sa til ham: Min sønn! Han svarte: Ja, her er jeg.

<span id="an_27:2">27:2</span> Da sa han: Jeg er blitt gammel og vet
ikke hvad dag jeg skal dø.

<span id="an_27:3">27:3</span> Så ta nu dine jaktredskaper, ditt kogger
og din bue, og gå ut på marken og skyt mig noget vilt,

<span id="an_27:4">27:4</span> og lag en velsmakende rett for mig, slik
som jeg liker det, og kom så hit med den! Da vil jeg ete, så min sjel
kan velsigne dig, før jeg dør.

<span id="an_27:5">27:5</span> Men Rebekka hørte på at Isak talte til
Esau, sin sønn. Så gikk Esau ut på marken for å skyte noget vilt og ha
det med sig hjem.

<span id="an_27:6">27:6</span> Da sa Rebekka til Jakob, sin sønn: Jeg
hørte din far tale til Esau, din bror, og si:

<span id="an_27:7">27:7</span> Hent mig noget vilt og lag en velsmakende
rett for mig, så jeg kan ete av den og velsigne dig for Herrens åsyn,
før jeg dør.

<span id="an_27:8">27:8</span> Lyd nu mitt ord, min sønn, og gjør det
jeg byder dig:

<span id="an_27:9">27:9</span> Gå bort til hjorden og hent mig derfra to
gode kje, så skal jeg lage en velsmakende rett av dem for din far, slik
som han liker det.

<span id="an_27:10">27:10</span> Og du skal gå inn med den til din far,
så han kan ete av den og velsigne dig, før han dør.

<span id="an_27:11">27:11</span> Da sa Jakob til Rebekka, sin mor: Esau,
min bror, er jo lodden, og jeg er glatt.

<span id="an_27:12">27:12</span> Kanskje min far kjenner på mig og så
tror at jeg vil ha ham til narr, og jeg kommer til å føre en forbannelse
over mig og ikke en velsignelse.

<span id="an_27:13">27:13</span> Da sa hans mor til ham: Den forbannelse
skal jeg ta på mig min sønn! Bare lyd mitt råd og gå og hent mig kjeene!

<span id="an_27:14">27:14</span> Da gikk han og hentet dem og kom til
sin mor med dem, og hans mor laget en velsmakende rett, slik som hans
far likte det.

<span id="an_27:15">27:15</span> Så tok Rebekka sin eldste sønn Esaus
høitidsklær, som hun hadde hos sig i huset, og hun lot Jakob, sin yngste
sønn, ta dem på.

<span id="an_27:16">27:16</span> Men skinnene av kjeene hadde hun om
hans hender og om den glatte del av hans hals.

<span id="an_27:17">27:17</span> Så lot hun sin sønn Jakob få den
velsmakende rett og brødet som hun hadde laget,

<span id="an_27:18">27:18</span> og han gikk inn til sin far og sa: Far!
Han svarte: Ja, her er jeg; hvem er du, min sønn?

<span id="an_27:19">27:19</span> Da sa Jakob til sin far: Jeg er Esau,
din førstefødte; jeg har gjort som du sa til mig. Sett dig nu op og et
av mitt vilt, så din sjel kan velsigne mig!

<span id="an_27:20">27:20</span> Men Isak sa til sin sønn: Hvorledes har
du da så snart kunnet finne noget, min sønn? Han, svarte: Herren din Gud
sendte mig det i møte.

<span id="an_27:21">27:21</span> Da sa Isak til Jakob: Kom hit og la mig
få kjenne på dig, min sønn, om du er min sønn Esau, eller ikke.

<span id="an_27:22">27:22</span> Så gikk Jakob frem til Isak, sin far;
og han kjente på ham og sa: Røsten er Jakobs, men hendene er Esaus.

<span id="an_27:23">27:23</span> Og han kjente ham ikke, fordi hans
hender var lodne som hans bror Esaus hender; og han velsignet ham.

<span id="an_27:24">27:24</span> Og han sa: Er du virkelig min sønn
Esau? Han svarte: Ja, det er jeg.

<span id="an_27:25">27:25</span> Da sa han: Kom hit med det til mig og
la mig få ete av min sønns vilt, så min sjel kan velsigne dig. Så satte
han det frem for ham, og han åt, og han kom med vin til ham, og han
drakk.

<span id="an_27:26">27:26</span> Så sa Isak, hans far, til ham: Kom nu
hit og kyss mig, min sønn!

<span id="an_27:27">27:27</span> Da gikk han frem og kysset ham; og han
kjente lukten av hans klær og velsignet ham og sa: Se, duften av min
sønn er som duften av en mark som Herren har velsignet.

<span id="an_27:28">27:28</span> Så gi Gud dig av himmelens dugg og av
jordens fedme og korn og most i overflod.

<span id="an_27:29">27:29</span> Folk skal tjene dig, og folkeslag skal
falle dig til fote; vær herre over dine brødre, og måtte din mors sønner
falle dig til fote! Forbannet være den som forbanner dig, og velsignet
den som velsigner dig!

<span id="an_27:30">27:30</span> Men da Isak hadde endt sin velsignelse
over Jakob, og Jakob nettop var gått ut fra Isak, sin far, da kom Esau,
hans bror, hjem fra jakten.

<span id="an_27:31">27:31</span> Han laget også en velsmakende rett og
bar den inn til sin far; og han sa til sin far: Vil ikke far reise sig
op og ete av sin sønns vilt, så din sjel kan velsigne mig!

<span id="an_27:32">27:32</span> Og Isak, hans far, spurte ham: Hvem er
du? Han svarte: Jeg er Esau, din førstefødte sønn.

<span id="an_27:33">27:33</span> Da blev Isak overmåte forferdet, og han
sa: Hvem var det da som hadde skutt noget vilt og kom til mig med det?
Jeg åt av alt, før du kom, og velsignet ham! Han skal også være
velsignet.

<span id="an_27:34">27:34</span> Da Esau hørte disse ord av sin far,
satte han i et høit og sårt skrik, og han sa til sin far: Velsign også
mig, min far!

<span id="an_27:35">27:35</span> Men han sa: Din bror kom med list og
tok din velsignelse.

<span id="an_27:36">27:36</span> Da sa han: Er det fordi han har fått
navnet Jakob, at han nu to ganger har overlistet mig? Min
førstefødselsrett tok han, og se, nu har han tatt min velsignelse. Så sa
han: Har du ikke en velsignelse igjen til mig og?

<span id="an_27:37">27:37</span> Isak svarte og sa til Esau: Se, jeg har
satt ham til herre over dig, og alle hans brødre har jeg gjort til hans
tjenere, og jeg har gitt ham korn og most i overflod; hvad skal jeg da
gjøre for dig, min sønn?

<span id="an_27:38">27:38</span> Og Esau sa til sin far: Har du da bare
denne ene velsignelse, min far? Velsign også mig, min far! Og Esau gråt
høit.

<span id="an_27:39">27:39</span> Da tok Isak, hans far, til orde igjen
og sa til ham: Se, uten jordens fedme skal din bolig være og uten
himmelens dugg fra oven.

<span id="an_27:40">27:40</span> Av ditt sverd skal du leve, og din bror
skal du tjene; men når du engang river dig løs, da skal du bryte hans åk
av din nakke.

<span id="an_27:41">27:41</span> Og Esau hatet Jakob for den velsignelse
som hans far hadde lyst over ham. Og Esau sa ved sig selv: Snart kommer
den tid da vi må sørge over min far; da skal jeg slå Jakob, min bror,
ihjel.

<span id="an_27:42">27:42</span> Og Rebekka fikk vite hvad Esau, hennes
eldste sønn, hadde sagt; da sendte hun bud efter Jakob, sin yngste sønn,
og sa til ham: Se, Esau, din bror, vil hevne sig på dig og slå dig
ihjel.

<span id="an_27:43">27:43</span> Lyd nu mitt ord, min sønn: Gjør dig
ferdig og flykt til min bror Laban i Karan,

<span id="an_27:44">27:44</span> og bli hos ham en tid, til din brors
vrede har lagt sig,

<span id="an_27:45">27:45</span> til din brors vrede har vendt sig fra
dig, og han har glemt det du har gjort mot ham! Da skal jeg sende bud og
hente dig derfra. Hvorfor skulde jeg miste eder begge på én dag!

<span id="an_27:46">27:46</span> Så sa Rebekka til Isak: Jeg er kjed av
mitt liv for disse Hets døtres skyld; skulde nu også Jakob ta sig en
hustru av Hets døtre, slik en som disse, en av landets døtre, hvad
skulde jeg da leve efter?

<span id="an_28:1">28:1</span> Da kalte Isak Jakob til sig og velsignet
ham og bød ham og sa til ham: Du skal ikke ta nogen av Kana'ans døtre
til hustru.

<span id="an_28:2">28:2</span> Gjør dig rede og dra til Mesopotamia, til
din morfar Betuels hus, og hent dig en hustru derfra, en av din morbror
Labans døtre!

<span id="an_28:3">28:3</span> Og Gud den allmektige velsigne dig og
gjøre dig fruktbar og gi dig en tallrik ætt, så du blir til en hel skare
av folkeslag,

<span id="an_28:4">28:4</span> han gi dig Abrahams velsignelse, både dig
og din ætt, så du kommer til å eie det land hvor du nu bor som fremmed,
det som Gud gav Abraham!

<span id="an_28:5">28:5</span> Så lot Isak Jakob reise; og han drog til
Mesopotamia, til arameeren Laban, Betuels sønn, som var bror til
Rebekka, Jakobs og Esaus mor.

<span id="an_28:6">28:6</span> Da Esau så at Isak hadde velsignet Jakob
og sendt ham til Mesopotamia for å hente sig en hustru derfra - at han
hadde velsignet ham og gitt ham den befaling: Du skal ikke ta nogen av
Kana'ans døtre til hustru -

<span id="an_28:7">28:7</span> og at Jakob hadde adlydt sin far og sin
mor og var reist til Mesopotamia,

<span id="an_28:8">28:8</span> og da Esau så at Kana'ans døtre mishaget
Isak, hans far,

<span id="an_28:9">28:9</span> så gikk han til Ismael og tok Mahalat,
datter til Abrahams sønn Ismael, Nebajots søster, til hustru foruten
sine andre hustruer.

<span id="an_28:10">28:10</span> Jakob tok ut fra Be'erseba og gav sig
på veien til Karan.

<span id="an_28:11">28:11</span> Og han kom til et sted hvor han blev
natten over, for solen var gått ned; og han tok en av stenene som lå
der, og la den under sitt hode, og så la han sig til å sove der.

<span id="an_28:12">28:12</span> Da drømte han og så en stige som var
stilt op på jorden, og hvis topp nådde til himmelen, og se, Guds engler
steg op og steg ned på den.

<span id="an_28:13">28:13</span> Og se, Herren stod øverst på den og sa:
Jeg er Herren, din far Abrahams Gud og Isaks Gud; det land som du nu
ligger i, det vil jeg gi dig og din ætt.

<span id="an_28:14">28:14</span> Og din ætt skal bli som støvet på
jorden, og du skal utbrede dig mot vest og mot øst og mot nord og mot
syd, og i dig og i din ætt skal alle jordens slekter velsignes

<span id="an_28:15">28:15</span> Og se, jeg er med dig og vil bevare dig
hvor du så går, og jeg vil føre dig tilbake til dette land; jeg vil ikke
forlate dig før jeg har gjort det jeg har lovt dig.

<span id="an_28:16">28:16</span> Da Jakob våknet av sin søvn, sa han:
Sannelig, Herren er på dette sted, og jeg visste det ikke.

<span id="an_28:17">28:17</span> Og det kom en frykt over ham, og han
sa: Hvor forferdelig er ikke dette sted ! Her er visselig Guds hus, her
er himmelens port.

<span id="an_28:18">28:18</span> Morgenen efter stod Jakob tidlig op og
tok den sten han hadde lagt under sitt hode, og reiste den op som en
minnesten, og han helte olje over den.

<span id="an_28:19">28:19</span> Og han kalte dette sted Betel\*; før
hette byen Luz. /

<span id="an_28:20">28:20</span> Og Jakob gjorde et løfte og sa: Dersom
Gud vil være med mig og bevare mig på denne min ferd og gi mig brød å
ete og klær å klæ mig med,

<span id="an_28:21">28:21</span> og jeg kommer vel hjem igjen til min
fars hus, så skal Herren være min Gud,

<span id="an_28:22">28:22</span> og denne sten som jeg har reist op som
en minnesten, skal være et Guds hus, og av alt det du gir mig, vil jeg
gi dig tiende.

<span id="an_29:1">29:1</span> Så gav Jakob sig atter på veien og drog
til Østens barns land.

<span id="an_29:2">29:2</span> Og da han så sig omkring, fikk han se en
brønn på marken, og ved den lå det tre flokker småfe. for av denne brønn
vannet de feet; men stenen som lå over brønnens åpning, var stor.

<span id="an_29:3">29:3</span> Der samlet alle feflokkene sig, og
gjæterne veltet stenen fra brønnens åpning og vannet småfeet, og så la
de stenen tilbake på sitt sted, over brønnens åpning.

<span id="an_29:4">29:4</span> Jakob spurte dem: Mine brødre, hvor er I
fra? De svarte: Vi er fra Karan.

<span id="an_29:5">29:5</span> Så spurte han dem: Kjenner I Laban, sønn
til Nakor? De svarte: Ja, vi kjenner ham.

<span id="an_29:6">29:6</span> Da spurte han dem: Står det vel til med
ham? De svarte: Ja, det gjør det, og se, der kommer hans datter Rakel
med småfeet.

<span id="an_29:7">29:7</span> Da sa han: Det er jo ennu høi dag, det er
ennu ikke tid til å samle buskapen; vann småfeet og gå avsted igjen og
gjæt!

<span id="an_29:8">29:8</span> Men de sa: Det kan vi ikke før alle
feflokkene er samlet, og stenen blir veltet fra brønnens åpning; da
vanner vi småfeet.

<span id="an_29:9">29:9</span> Mens han ennu talte med dem, kom Rakel
med sin fars småfe; for det var hun som gjætte.

<span id="an_29:10">29:10</span> Og da Jakob så Rakel, sin morbror
Labans datter, og så småfeet som hørte hans morbror til, gikk han frem
og veltet stenen fra brønnens åpning og vannet sin morbror Labans småfe.

<span id="an_29:11">29:11</span> Og Jakob kysset Rakel og brast i gråt.

<span id="an_29:12">29:12</span> Og Jakob fortalte Rakel at han var
hennes fars frende, og at han var sønn til Rebekka; da sprang hun avsted
og fortalte det til sin far.

<span id="an_29:13">29:13</span> Da nu Laban fikk høre om Jakob, sin
søstersønn, løp han ham i møte og omfavnet ham og kysset ham og førte
ham inn i sitt hus; og han fortalte Laban alt det som hadde hendt.

<span id="an_29:14">29:14</span> Da sa Laban til ham: Sannelig, vi er av
samme kjød og blod. Og han blev hos ham en måneds tid.

<span id="an_29:15">29:15</span> Så sa Laban til Jakob: Skulde du tjene
mig for intet, fordi om du er min frende? Si mig hvad du vil ha i lønn!

<span id="an_29:16">29:16</span> Nu hadde Laban to døtre, den eldste
hette Lea, og den yngste hette Rakel.

<span id="an_29:17">29:17</span> Lea hadde matte øine; men Rakel var
vakker av skapning og vakker å se til.

<span id="an_29:18">29:18</span> Og Jakob hadde Rakel kjær; derfor sa
han: Jeg vil tjene dig syv år for Rakel, din yngste datter.

<span id="an_29:19">29:19</span> Laban svarte: Det er bedre at jeg gir
henne til dig, enn at jeg gir henne til en annen mann; bli hos mig!

<span id="an_29:20">29:20</span> Så tjente Jakob i syv år for Rakel; og
disse år syntes han var nogen få dager, fordi han hadde henne kjær.

<span id="an_29:21">29:21</span> Derefter sa Jakob til Laban: La mig nu
få min hustru, for min tid er ute, og jeg vil gå inn til henne.

<span id="an_29:22">29:22</span> Da samlet Laban alle menn der på stedet
og gjorde et gjestebud.

<span id="an_29:23">29:23</span> Og om aftenen tok han sin datter Lea og
førte henne inn til ham, og han gikk inn til henne.

<span id="an_29:24">29:24</span> Og Laban gav sin trælkvinne Silpa til
sin datter Lea som trælkvinne.

<span id="an_29:25">29:25</span> Men om morgenen - se, da var det Lea.
Da sa han til Laban: Hvad er det du har gjort mot mig? Var det ikke for
Rakel jeg tjente hos dig? Hvorfor har du sveket mig?

<span id="an_29:26">29:26</span> Laban svarte: Det er ikke skikk her hos
oss å gi den yngste bort før den eldste.

<span id="an_29:27">29:27</span> La nu Leas bryllups-uke gå til ende, så
vil vi også gi dig den andre, hvis du vil tjene hos mig i syv år til.

<span id="an_29:28">29:28</span> Og Jakob gjorde så, og han lot
bryllups-uken gå til ende. Da gav han ham sin datter Rakel til hustru.

<span id="an_29:29">29:29</span> Og Laban gav sin trælkvinne Bilha til
sin datter Rakel som trælkvinne.

<span id="an_29:30">29:30</span> Så gikk han også inn til Rakel, og han
holdt mere av Rakel enn av Lea. Siden tjente han ennu syv år til hos
Laban.

<span id="an_29:31">29:31</span> Da Herren så at Lea blev tilsidesatt,
åpnet han hennes morsliv; men Rakel var barnløs.

<span id="an_29:32">29:32</span> Og Lea blev fruktsommelig og fødte en
sønn, og hun kalte ham Ruben\*; for hun sa: Herren har sett til mig i
min ulykke; nu vil min mann elske mig. /

<span id="an_29:33">29:33</span> Og hun blev atter fruktsommelig og
fødte en sønn og sa: Herren har hørt at jeg var tilsidesatt; derfor har
han gitt mig også denne sønn. Så kalte hun ham Simeon\*. /

<span id="an_29:34">29:34</span> Og hun blev atter fruktsommelig og
fødte en sønn og sa: Nu må vel endelig min mann holde sig til mig, for
jeg har født ham tre sønner. Derfor kalte de ham Levi\*. /

<span id="an_29:35">29:35</span> Og hun blev atter fruktsommelig og
fødte en sønn og sa: Nu vil jeg prise Herren. Derfor kalte hun ham
Juda\*. Så fikk hun ikke flere barn da. /

<span id="an_30:1">30:1</span> Da Rakel så at hun og Jakob ikke fikk
barn, blev hun misunnelig på sin søster og sa til Jakob: La mig få barn!
Ellers dør jeg.

<span id="an_30:2">30:2</span> Da optendtes Jakobs vrede mot Rakel, og
han sa: Er jeg i Guds sted, som har nektet dig livsfrukt?

<span id="an_30:3">30:3</span> Da sa hun: Se, der er min trælkvinne
Bilha; gå inn til henne, forat hun kan føde på mine knær\*, så også jeg
kan få barn ved henne! /

<span id="an_30:4">30:4</span> Så gav hun sin trælkvinne Bilha til
hustru, og Jakob gikk inn til henne.

<span id="an_30:5">30:5</span> Og Bilha blev fruktsommelig og fødte
Jakob en sønn.

<span id="an_30:6">30:6</span> Da sa Rakel: Gud har dømt i min sak; han
har hørt min bønn og gitt mig en sønn. Derfor kalte hun ham Dan\*. /

<span id="an_30:7">30:7</span> Og Bilha, Rakels trælkvinne, blev atter
fruktsommelig og fødte Jakob ennu en sønn.

<span id="an_30:8">30:8</span> Da sa Rakel: Jeg har kjempet Guds kamper
med min søster, og nu har jeg vunnet. Og hun kalte ham Naftali\*. /

<span id="an_30:9">30:9</span> Da Lea så at hun ikke fikk flere barn,
tok hun sin trælkvinne Silpa og gav Jakob til hustru.

<span id="an_30:10">30:10</span> Og Silpa, Leas trælkvinne, fødte Jakob
en sønn.

<span id="an_30:11">30:11</span> Da sa Lea: Til lykke! Og hun kalte ham
Gad\*. /

<span id="an_30:12">30:12</span> Og Silpa, Leas trælkvinne, fødte Jakob
ennu en sønn.

<span id="an_30:13">30:13</span> Da sa Lea: Hvor lykkelig jeg er! For
alle kvinner vil prise mig lykkelig. Og hun kalte ham Aser\*. /

<span id="an_30:14">30:14</span> En dag i hvetehøstens tid gikk Ruben ut
og fant alruner\* på marken og bar dem hjem til Lea, sin mor; da sa
Rakel til Lea: Kjære, gi mig nogen av din sønns alruner! /

<span id="an_30:15">30:15</span> Men hun svarte henne: Er det ikke nok
at du har tatt min mann? Vil du nu også ta min sønns alruner? Da sa
Rakel: Nu vel, han kan sove hos dig inatt, hvis jeg får din sønns
alruner!

<span id="an_30:16">30:16</span> Da Jakob om aftenen kom hjem fra
marken, gikk Lea ham i møte og sa: Det er hos mig du skal være inatt;
jeg har tinget dig for min sønns alruner. Så lå han hos henne den natt.

<span id="an_30:17">30:17</span> Og Gud hørte Lea, og hun blev
fruktsommelig og fødte Jakob en femte sønn.

<span id="an_30:18">30:18</span> Da sa Lea: Gud har gitt mig min lønn,
fordi jeg lot min mann få min trælkvinne. Og hun kalte ham Issakar\*. /

<span id="an_30:19">30:19</span> Og Lea blev atter fruktsommelig og
fødte Jakob en sjette sønn.

<span id="an_30:20">30:20</span> Da sa Lea: Gud har gitt mig en god
gave; nu kommer min mann til å bo hos mig, for jeg har født ham seks
sønner. Og hun kalte ham Sebulon\*. /

<span id="an_30:21">30:21</span> Siden fødte hun en datter og kalte
henne Dina.

<span id="an_30:22">30:22</span> Da kom Gud Rakel i hu, og Gud hørte
henne og åpnet hennes morsliv.

<span id="an_30:23">30:23</span> Hun blev fruktsommelig og fødte en
sønn. Da sa hun: Gud har tatt bort min skam.

<span id="an_30:24">30:24</span> Og hun kalte ham Josef\* og sa: Herren
gi mig ennu en sønn! /

<span id="an_30:25">30:25</span> Da nu Rakel hadde født Josef, sa Jakob
til Laban: La mig fare, så jeg kan dra hjem til mitt eget land!

<span id="an_30:26">30:26</span> Gi mig mine hustruer og mine barn, som
jeg har tjent dig for, så vil jeg dra bort; du vet jo selv hvorledes jeg
har tjent dig.

<span id="an_30:27">30:27</span> Da sa Laban til ham: Om du bare hadde
nogen godhet for mig! Jeg er blitt varslet om at det er for din skyld
Herren har velsignet mig.

<span id="an_30:28">30:28</span> Så sa han: Si selv hvad du vil ha i
lønn, så skal jeg gi dig det.

<span id="an_30:29">30:29</span> Og Jakob sa til ham: Du vet selv
hvorledes jeg har tjent dig, og hvad din buskap er blitt til under mine
hender.

<span id="an_30:30">30:30</span> For det var lite det du hadde før jeg
kom, men nu har det øket til en stor mengde, og Herren har velsignet dig
hvor jeg satte min fot. Men når skal jeg nu også få gjøre noget for mitt
eget hus?

<span id="an_30:31">30:31</span> Da sa Laban: Hvad skal jeg gi dig?
Jakob svarte: Du skal ikke gi mig noget; dersom du vil gjøre som jeg nu
sier, så skal jeg gjæte din buskap og vokte den, som jeg har gjort.

<span id="an_30:32">30:32</span> Jeg vil idag gå gjennem hele din hjord
og skille ut alt som er flekket og spraglet og alt som er sort blandt
fårene, og likeså alt som er spraglet og flekket blandt gjetene; og det
skal være min lønn.

<span id="an_30:33">30:33</span> Og min ærlighet skal vidne for mig, når
du siden engang kommer og ser over min lønn. Finnes det hos mig nogen
gjet som ikke er flekket og spraglet, og noget får som ikke er sort, så
er det stjålet.

<span id="an_30:34">30:34</span> Da sa Laban: Vel, la det være som du
har sagt!

<span id="an_30:35">30:35</span> Og samme dag skilte han ut de stripete
og spraglete gjetebukker og alle flekkete og spraglete gjeter, alt det
som hadde noget hvitt på sig, og alt sort blandt fårene; og han lot sine
sønner ta vare på det,

<span id="an_30:36">30:36</span> og han la tre dagsreiser mellem sig og
Jakob. Og Jakob gjætte resten av Labans småfe.

<span id="an_30:37">30:37</span> Men Jakob tok sig friske kjepper av
poppel-, hassel- og lønnetrær og skavde hvite striper på dem, så det
hvite på kjeppene kom frem.

<span id="an_30:38">30:38</span> Og han la kjeppene som han hadde skavd,
i rennene - i vanntrauene, hvor småfeet kom for å drikke, like foran
småfeet; for de parret sig når de kom for å drikke.

<span id="an_30:39">30:39</span> Så parret småfeet sig ved kjeppene og
fikk stripete, flekkete og spraglete unger.

<span id="an_30:40">30:40</span> Men lammene skilte Jakob ut og lot
småfeet vende øinene mot det stripete og alt det sorte blandt Labans
småfe; og således fikk han sig hjorder for sig selv og slapp dem ikke
sammen med Labans småfe.

<span id="an_30:41">30:41</span> Og hver gang det sterke småfe parret
sig, la Jakob kjeppene midt for øinene på dem i rennene, forat de skulde
parre sig ved kjeppene;

<span id="an_30:42">30:42</span> men når det var svakt småfe, la han
ikke kjeppene der; således kom de svake til å tilhøre Laban og de sterke
Jakob.

<span id="an_30:43">30:43</span> Og mannen blev rikere og rikere, og han
fikk meget småfe og trælkvinner og træler og kameler og asener.

<span id="an_31:1">31:1</span> Så fikk han høre at Labans sønner hadde
sagt: Jakob har tatt alt det som vår far eide, og av det som vår far
eide, har han lagt sig til all denne rikdom.

<span id="an_31:2">31:2</span> Og Jakob så på Labans ansikt at han ikke
var den samme mot ham som før.

<span id="an_31:3">31:3</span> Og Herren sa til Jakob: Vend tilbake til
dine fedres land og ditt eget folk, og jeg vil være med dig.

<span id="an_31:4">31:4</span> Da sendte Jakob bud efter Rakel og Lea og
bad dem komme ut på marken, hvor han var med sin buskap.

<span id="an_31:5">31:5</span> Og han sa til dem: Jeg ser på eders fars
ansikt at han ikke er den samme mot mig som før; men min fars Gud har
vært med mig.

<span id="an_31:6">31:6</span> Og I vet selv at jeg av all min evne har
tjent eders far.

<span id="an_31:7">31:7</span> Men eders far har sveket mig og forandret
min lønn ti ganger; men Gud lot ham ikke få gjøre mig noget ondt.

<span id="an_31:8">31:8</span> Når han sa: Det flekkete skal være din
lønn, da fikk alt småfeet flekkete unger, og når han sa: Det stripete
skal være din lønn, da fikk alt småfeet stripete unger.

<span id="an_31:9">31:9</span> Således tok Gud eders fars fe fra ham og
gav mig det.

<span id="an_31:10">31:10</span> Og ved den tid småfeet parret sig, så
jeg frem for mig i drømme og fikk se at bukkene som parret sig med
småfeet, var stripete, flekkete og prikkete.

<span id="an_31:11">31:11</span> Og Guds engel sa til mig i drømmen:
Jakob! Og jeg sa: Ja, her er jeg.

<span id="an_31:12">31:12</span> Da sa han: Se nu frem for dig, så skal
du få se at alle bukkene som parrer sig med småfeet, er stripete,
flekkete og prikkete; for jeg har sett alt det Laban gjør mot dig.

<span id="an_31:13">31:13</span> Jeg er den Gud som du så i Betel, der
hvor du salvet en minnesten, og hvor du gjorde mig et løfte; gjør dig nu
rede og dra bort fra dette land, og vend tilbake til ditt fødeland.

<span id="an_31:14">31:14</span> Da svarte Rakel og Lea og sa til ham:
Har vi vel ennu nogen lodd og arv i vår fars hus?

<span id="an_31:15">31:15</span> Har han ikke aktet oss som fremmede?
Han har jo solgt oss og selv fortært det han fikk for oss.

<span id="an_31:16">31:16</span> All den rikdom Gud har tatt fra vår
far, den hører oss og våre barn til; gjør nu bare du alt det Gud har
sagt til dig!

<span id="an_31:17">31:17</span> Så gjorde Jakob sig ferdig og satte
sine barn og hustruer på kamelene,

<span id="an_31:18">31:18</span> og han tok med sig hele sin buskap og
alt det gods som han hadde samlet sig, det fe han eide, og som han hadde
lagt sig til i Mesopotamia, og vilde dra til Isak, sin far, i Kana'ans
land.

<span id="an_31:19">31:19</span> Men Laban hadde draget bort for å
klippe sine får; da stjal Rakel sin fars husguder.

<span id="an_31:20">31:20</span> Og Jakob stjal sig bort fra arameeren
Laban; han sa ikke noget til ham om at han vilde flykte.

<span id="an_31:21">31:21</span> Så flyktet han med alt det han hadde;
han gjorde sig ferdig og satte over elven\* og tok veien til
Gileadfjellet. /

<span id="an_31:22">31:22</span> Den tredje dag efter fikk Laban vite at
Jakob var flyktet.

<span id="an_31:23">31:23</span> Da tok han med sig sine frender og
satte efter ham syv dagsreiser, og nådde ham igjen på Gilead-fjellet.

<span id="an_31:24">31:24</span> Men Gud kom til arameeren Laban i en
drøm om natten og sa til ham: Vokt dig og si ikke noget til Jakob,
hverken godt eller ondt!

<span id="an_31:25">31:25</span> Da Laban nådde Jakob igjen, hadde Jakob
slått op sitt telt på fjellet, og Laban med sine frender slo også op
sitt telt på Gilead-fjellet.

<span id="an_31:26">31:26</span> Da sa Laban til Jakob: Hvad er det du
har gjort? Du har stjålet dig bort fra mig og ført mine døtre avsted som
om de var tatt i krig.

<span id="an_31:27">31:27</span> Hvorfor flyktet du hemmelig og stjal
dig bort fra mig og sa ikke noget om det til mig, så jeg kunde ha fulgt
dig på veien med gledesrop og sanger, med trommer og harper?

<span id="an_31:28">31:28</span> Du lot mig ikke engang få kysse mine
sønner og døtre; det var uforstandig gjort av dig.

<span id="an_31:29">31:29</span> Jeg har det i min makt å gjøre ondt mot
eder; men eders fars Gud sa til mig inatt: Vokt dig og si ikke noget til
Jakob, hverken godt eller ondt!

<span id="an_31:30">31:30</span> Men når du nu har draget bort, fordi du
lengtes så såre efter din fars hus, hvorfor stjal du da mine guder?

<span id="an_31:31">31:31</span> Da svarte Jakob og sa til Laban: Jeg
var redd; jeg tenkte at du kunde ta dine døtre fra mig med makt.

<span id="an_31:32">31:32</span> Men den som du finner dine guder hos,
han skal ikke leve. Se nu efter i våre frenders nærvær, om du kjennes
ved noget av det jeg har med mig, og ta det så! Men Jakob visste ikke at
Rakel hadde stjålet dem.

<span id="an_31:33">31:33</span> Da gikk Laban inn i Jakobs telt og i
Leas telt og i begge trælkvinnenes telt, men fant ikke noget. Så gikk
han ut av Leas telt og inn i Rakels telt.

<span id="an_31:34">31:34</span> Men Rakel hadde tatt husgudene og lagt
dem i kamelsalen og satt sig på dem; og Laban gjennemsøkte hele teltet,
men fant ikke noget.

<span id="an_31:35">31:35</span> Og hun sa til sin far: Min herre må
ikke bli vred fordi jeg ikke kan reise mig for dig; for det går mig på
kvinners vis. Så lette han efter husgudene, men fant dem ikke.

<span id="an_31:36">31:36</span> Da blev Jakob vred og gikk i rette med
Laban. Og Jakob tok til orde og sa til Laban: Hvad er min brøde, hvad er
min synd, siden du forfølger mig så?

<span id="an_31:37">31:37</span> Du har nu gjennemsøkt alt det jeg har;
hvad fant du da som hører ditt hus til? Legg det frem her for mine og
dine frender, så de kan dømme mellem oss to!

<span id="an_31:38">31:38</span> Nu har jeg vært hos dig i tyve år; dine
får og dine gjeter har ikke født i utide, og værene av ditt småfe har
jeg ikke ett op;

<span id="an_31:39">31:39</span> det som var sønderrevet, kom jeg ikke
hjem til dig med; jeg godtgjorde selv skaden; av mig krevde du det,
enten det var stjålet om dagen, eller det var stjålet om natten.

<span id="an_31:40">31:40</span> Slik hadde jeg det: Om dagen fortærtes
jeg av hete og av kulde om natten, og søvnen flydde fra mine øine.

<span id="an_31:41">31:41</span> I tyve år har jeg nu vært i ditt hus,
jeg har tjent dig fjorten år for dine to døtre og seks år for ditt
småfe; men du forandret min lønn ti ganger.

<span id="an_31:42">31:42</span> Hadde ikke min fars Gud vært med mig,
han som var Abrahams Gud, og som også Isak frykter, sannelig, du hadde
nu latt mig fare med tomme hender. Men Gud har sett min møie og alt mitt
strev, og han har dømt inatt.

<span id="an_31:43">31:43</span> Da svarte Laban og sa til Jakob:
Døtrene er mine døtre, og barna er mine barn, og buskapen er min buskap,
og alt det du ser, er mitt; hvad skulde jeg da nu kunne gjøre mot disse
mine døtre eller mot deres barn, som de har født?

<span id="an_31:44">31:44</span> Så kom nu og la oss gjøre en pakt, jeg
og du, og den skal være et vidne mellem mig og dig.

<span id="an_31:45">31:45</span> Da tok Jakob en sten og reiste den op
som en minnesten.

<span id="an_31:46">31:46</span> Og Jakob sa til sine frender: Sank
sammen stener! Og de tok stener og laget en røs; og de holdt måltid der
ved stenrøsen.

<span id="an_31:47">31:47</span> Og Laban kalte den Jegar-Sahaduta, men
Jakob kalte den Gal-Ed\*. /

<span id="an_31:48">31:48</span> Da sa Laban: Denne røs skal være et
vidne mellem mig og dig idag. Derfor kalte de den Gal-Ed,

<span id="an_31:49">31:49</span> og tillike Mispa\*, fordi han sa:
Herren holde vakt mellem mig og dig, når vi kommer hverandre av syne; /

<span id="an_31:50">31:50</span> dersom du farer ille med mine døtre
eller tar dig andre hustruer foruten mine døtre, da er det vel intet
menneske hos oss, men se, Gud er vidne mellem mig og dig.

<span id="an_31:51">31:51</span> Så sa Laban til Jakob: Se, denne røs og
denne minnesten som jeg har reist mellem mig og dig -

<span id="an_31:52">31:52</span> vidner skal de være, både røsen og
minnestenen, at ikke skal jeg dra til dig forbi denne røs, og at heller
ikke skal du dra til mig forbi denne røs og denne minnesten med ondt i
sinne.

<span id="an_31:53">31:53</span> Abrahams Gud og Nakors Gud skal dømme
mellem oss, han som var deres fars Gud. Så svor Jakob ved ham som hans
far Isak fryktet.

<span id="an_31:54">31:54</span> Og Jakob ofret et slaktoffer på fjellet
og innbød sine frender til måltid. Og de holdt måltid og blev natten
over på fjellet.

<span id="an_31:55">31:55</span> Morgenen efter stod Laban tidlig op, og
han kysset sine sønner og sine døtre og velsignet dem. Så drog Laban
hjem igjen.

<span id="an_32:1">32:1</span> Og Jakob drog videre, og Guds engler
møtte ham.

<span id="an_32:2">32:2</span> Da Jakob så dem, sa han: Dette er Guds
leir. Og han kalte stedet Mahana'im\*. /

<span id="an_32:3">32:3</span> Og Jakob sendte bud foran sig til sin
bror Esau i landet Se'ir, på Edoms mark.

<span id="an_32:4">32:4</span> Og han bød dem og sa: Således skal I si
til min herre Esau: Så sier din tjener Jakob: Jeg har opholdt mig hos
Laban og vært der helt til nu,

<span id="an_32:5">32:5</span> og jeg har fått okser og asener, småfe og
træler og trælkvinner; og nu vilde jeg sende bud til min herre om dette
for å finne nåde for dine øine

<span id="an_32:6">32:6</span> Og budene kom tilbake til Jakob og sa: Vi
kom til Esau, din bror, og han drar dig nu selv i møte, og fire hundre
mann med ham.

<span id="an_32:7">32:7</span> Da blev Jakob overmåte forferdet; og han
delte folket som var med ham, og småfeet og storfeet og kamelene i to
leire.

<span id="an_32:8">32:8</span> For han tenkte: Om Esau kommer til den
ene leir og slår den, da kan den leir som er igjen, få berge sig unda.

<span id="an_32:9">32:9</span> Og Jakob sa: Min far Abrahams Gud og min
far Isaks Gud, Herre, du som sa til mig: Dra tilbake til ditt land og
til ditt folk, og jeg vil gjøre vel imot dig!

<span id="an_32:10">32:10</span> Jeg er ringere enn all den miskunnhet
og all den trofasthet som du har vist mot din tjener; for med min stav
gikk jeg over Jordan her, og nu er jeg blitt til to leire.

<span id="an_32:11">32:11</span> Fri mig ut av Esaus, min brors hånd;
for jeg er redd han skal komme og slå ihjel mig og mine, både mor og
barn.

<span id="an_32:12">32:12</span> Du har jo selv sagt: Jeg vil alltid
gjøre vel mot dig og la din ætt bli som havets sand, som ikke kan telles
for mengde.

<span id="an_32:13">32:13</span> Så blev han der den natt, og av alt det
han eide, tok han ut en gave til Esau, sin bror:

<span id="an_32:14">32:14</span> to hundre gjeter og tyve bukker, to
hundre får og tyve værer,

<span id="an_32:15">32:15</span> tretti kameler som gav die, med sine
føll, firti kjør og ti okser, tyve aseninner og ti asenfoler.

<span id="an_32:16">32:16</span> Og han lot sine tjenere dra avsted med
dem, hver hjord for sig, og han sa til sine tjenere: Far i forveien, og
la det være et mellemrum mellem hver hjord!

<span id="an_32:17">32:17</span> Og han bød den første og sa: Når min
bror Esau møter dig og han taler til dig og spør: Hvem hører du til, og
hvor skal du hen, og hvem eier denne hjord som du driver foran dig?

<span id="an_32:18">32:18</span> da skal du si: Din tjener Jakob; det er
en gave han sender til min herre Esau, og snart kommer han selv efter.

<span id="an_32:19">32:19</span> Og han bød likeledes den annen og den
tredje og alle de andre som drev hjordene, og sa: Således skal I tale
til Esau når I møter ham,

<span id="an_32:20">32:20</span> I skal si: Snart kommer din tjener
Jakob selv efter. For han tenkte: Jeg vil forsone ham ved den gave som
jeg sender foran mig, og siden vil jeg selv trede frem for ham; kanskje
han vil ta nådig imot mig.

<span id="an_32:21">32:21</span> Så drog de i forveien med gaven; men
selv blev han i leiren den natt.

<span id="an_32:22">32:22</span> samme natt stod han op og tok sine
hustruer og de to trælkvinner og sine elleve sønner og gikk over Jabboks
vadested.

<span id="an_32:23">32:23</span> Han tok og satte dem over åen og førte
over alt det han eide.

<span id="an_32:24">32:24</span> Så var Jakob alene tilbake. Da kom det
en mann og kjempet med ham inntil morgenen grydde.

<span id="an_32:25">32:25</span> Og da mannen så at han ikke kunde rå
med ham, rørte han ved hans hofteskål; og Jakobs hofteskål gikk av ledd,
mens han kjempet med ham.

<span id="an_32:26">32:26</span> Og han sa: Slipp mig, for morgenen
gryr! Men han sa: Jeg slipper dig ikke, uten du velsigner mig.

<span id="an_32:27">32:27</span> Da sa han til ham: Hvad er ditt navn?
Han svarte: Jakob.

<span id="an_32:28">32:28</span> Han sa: Du skal ikke lenger hete Jakob,
men Israel\*; for du har kjempet med Gud og med mennesker og vunnet. /

<span id="an_32:29">32:29</span> Da spurte Jakob: Si mig ditt navn! Han
svarte: Hvorfor spør du om mitt navn? Og han velsignet ham der.

<span id="an_32:30">32:30</span> Og Jakob kalte stedet Pniel\*; for \[sa
han\] jeg har sett Gud åsyn til åsyn og enda berget livet. /

<span id="an_32:31">32:31</span> Og da han var kommet forbi Pnuel så han
solen rinne; og han haltet på sin hofte.

<span id="an_32:32">32:32</span> Derfor er det så den dag idag at
Israels barn aldrig eter spennesenen som er på hofteskålen, fordi han
rørte ved Jakobs hofteskål på spennesenen.

<span id="an_33:1">33:1</span> Da Jakob så op, fikk han se Esau som kom
med fire hundre mann. Da delte han barna mellem Lea og Rakel og begge
trælkvinnene,

<span id="an_33:2">33:2</span> og han satte trælkvinnene med sine barn
fremst og Lea med sine barn bakenfor dem og Rakel med Josef bakerst.

<span id="an_33:3">33:3</span> Og selv gikk han foran dem og bøide sig
syv ganger til jorden, inntil han kom frem til sin bror.

<span id="an_33:4">33:4</span> Men Esau løp ham i møte og omfavnet ham
og falt ham om halsen og kysset ham, og de gråt.

<span id="an_33:5">33:5</span> Da han så op, fikk han øie på kvinnene og
barna; da sa han: Hvem er det du har der? Han svarte: Det er de barn som
Gud har unt din tjener.

<span id="an_33:6">33:6</span> Så gikk trælkvinnene frem med sine barn
og bøide sig,

<span id="an_33:7">33:7</span> og Lea gikk også frem med sine barn, og
de bøide sig, og derefter gikk Josef og Rakel frem og bøide sig.

<span id="an_33:8">33:8</span> Da sa han: Hvad vilde du med hele den
leir som jeg møtte? Han svarte: Jeg vilde finne nåde for min herres
øine.

<span id="an_33:9">33:9</span> Da sa Esau: Jeg har nok; ha du selv, min
bror, det som ditt er!

<span id="an_33:10">33:10</span> Jakob svarte: Nei, kjære! Dersom jeg
har funnet nåde for dine øine, så ta imot min gave! For da jeg så ditt
ansikt, var det som om jeg så Guds ansikt, siden du var så vennlig mot
mig.

<span id="an_33:11">33:11</span> Kjære, ta imot gaven som jeg sendte
dig! For Gud har vært mig nådig, og jeg har nok av alle ting. Og han
nødde ham til han tok imot det.

<span id="an_33:12">33:12</span> Da sa Esau: La oss bryte op og dra
videre, og la mig dra side om side med dig!

<span id="an_33:13">33:13</span> Men han svarte ham: Min herre vet at
barna er svake, og småfeet og storfeet har nylig båret hos mig; og
driver en dem bare en eneste dag for sterkt, så dør alt småfeet.

<span id="an_33:14">33:14</span> Vil ikke min herre dra foran. sin
tjener, så vil jeg dra langsomt efter, som det kan passe for buskapen
som drives foran mig, og for barna, inntil jeg kommer til min herre i
Se'ir.

<span id="an_33:15">33:15</span> Da sa Esau: Så vil jeg få lov til å la
nogen av de folk jeg har med, bli hos dig. Men han svarte: Hvorfor det?
La mig bare finne nåde for min herres øine!

<span id="an_33:16">33:16</span> Så drog Esau samme dag sin vei tilbake
til Se'ir

<span id="an_33:17">33:17</span> Og Jakob drog til Sukkot og bygget sig
et hus og gjorde løvhytter til sin buskap; derfor kalte de stedet
Sukkot\*. /

<span id="an_33:18">33:18</span> Og Jakob kom lykkelig frem til byen
Sikem, som ligger i Kana'ans land, da han kom fra Mesopotamia; og han
slo leir utenfor byen.

<span id="an_33:19">33:19</span> Og det stykke mark hvor han hadde slått
op sitt telt, kjøpte han av sønnene til Hemor, Sikems far, for hundre
kesitter\*. /

<span id="an_33:20">33:20</span> Der reiste han et alter og kalte det El
Elohe Israel\*. /

<span id="an_34:1">34:1</span> Dina, Jakobs datter med Lea, gikk engang
ut for å se på landets døtre.

<span id="an_34:2">34:2</span> Og Sikem, som var sønn av hevitten Hemor,
høvdingen i landet, så henne; og han tok henne og lå hos henne og
krenket henne.

<span id="an_34:3">34:3</span> Men hans hjerte hang ved Dina, Jakobs
datter, og han elsket piken og talte kjærlig til henne.

<span id="an_34:4">34:4</span> Så sa Sikem til Hemor, sin far: La mig få
denne pike til hustru!

<span id="an_34:5">34:5</span> Og Jakob fikk høre at han hadde vanæret
Dina, hans datter; men hans sønner var med buskapen ute på marken, og
Jakob tidde med det til de kom hjem.

<span id="an_34:6">34:6</span> Men Hemor, Sikems far, gikk ut til Jakob
for å tale med ham.

<span id="an_34:7">34:7</span> Jakobs sønner kom hjem fra marken da de
fikk høre om dette; og mennene gremmet sig og var harmfulle; for han\*
hadde gjort en skammelig gjerning mot Israel ved å ligge hos Jakobs
datter. Slikt burde ikke skje. /

<span id="an_34:8">34:8</span> Da talte Hemor med dem og sa: Min sønn
Sikems hjerte henger ved eders datter; kjære, la ham få henne til
hustru,

<span id="an_34:9">34:9</span> og inngå svogerskap med oss, gi oss eders
døtre og ta I våre døtre!

<span id="an_34:10">34:10</span> Bli boende hos oss! Landet skal stå
åpent for eder; bo her og dra omkring og få eder eiendommer her!

<span id="an_34:11">34:11</span> Og Sikem sa til hennes far og hennes
brødre: La mig finne nåde for eders øine! Det I krever av mig, vil jeg
gi eder.

<span id="an_34:12">34:12</span> Krev så meget I vil av mig i morgengave
og andre gaver! Jeg skal gi det I vil ha; la mig bare få piken til
hustru!

<span id="an_34:13">34:13</span> Da svarte Jakobs sønner Sikem og Hemor,
hans far, med svikefulle ord, fordi han hadde vanæret deres søster Dina,

<span id="an_34:14">34:14</span> og sa til dem: Det kan vi ikke gjøre, å
gi vår søster til en mann som har forhud; det vilde være en skam for
oss.

<span id="an_34:15">34:15</span> Bare på det vilkår vil vi være eder til
vilje, at I blir som vi, og alt mannkjønn hos eder lar sig omskjære.

<span id="an_34:16">34:16</span> Da vil vi gi eder våre døtre og gifte
oss med eders døtre og bo hos eder, så vi blir ett folk.

<span id="an_34:17">34:17</span> Men dersom I ikke vil høre på oss og la
eder omskjære, da tar vi vår søster og drar bort.

<span id="an_34:18">34:18</span> Og de syntes godt om deres ord, både
Hemor og Sikem, Hemors sønn.

<span id="an_34:19">34:19</span> Og den unge mann drygde ikke med å
gjøre dette, for han var glad i Jakobs datter, og han var den som hadde
mest å si i sin fars hus.

<span id="an_34:20">34:20</span> Så gikk Hemor og hans sønn Sikem til
porten i sin by, og de talte til mennene i byen og sa:

<span id="an_34:21">34:21</span> Disse menn vil gjerne være venner med
oss og vil bo her i landet og dra omkring her, og landet er jo vidt nok
for dem; vi vil gifte oss med deres døtre og gi dem våre døtre.

<span id="an_34:22">34:22</span> Men bare på det vilkår vil mennene være
oss til vilje og bo hos oss og bli til ett folk med oss, at alt
mannkjønn iblandt oss lar sig omskjære, likesom de selv er omskåret.

<span id="an_34:23">34:23</span> Deres buskap og deres gods og alle
deres kløvdyr, blir ikke alt det vårt når vi bare er dem til vilje, så
de blir boende hos oss?

<span id="an_34:24">34:24</span> Og de gjorde som Hemor og hans sønn
Sikem vilde, alle som hørte hjemme i hans by; og alt mannkjønn, alle som
hørte hjemme i hans by, blev omskåret.

<span id="an_34:25">34:25</span> Men på den tredje dag, da de var syke
av sine sår, da tok Jakobs to sønner, Simeon og Levi, Dinas brødre, hver
sitt sverd, og de kom uforvarende over byen og slo alt mannkjønn ihjel.

<span id="an_34:26">34:26</span> Også Hemor og Sikem, hans sønn, slo de
ihjel med sverdets egg, og de tok Dina ut av Sikems hus og drog bort.

<span id="an_34:27">34:27</span> Jakobs sønner kom over de drepte og
plyndret byen, fordi deres søster var blitt vanæret.

<span id="an_34:28">34:28</span> De tok deres småfe og storfe og deres
asener, både det som var i byen, og det som var på marken.

<span id="an_34:29">34:29</span> Og alt deres gods og alle deres barn og
deres kvinner førte de bort som bytte, og alt annet som var i husene.

<span id="an_34:30">34:30</span> Da sa Jakob til Simeon og Levi: I har
gjort mig en stor sorg! I har ført mig i vanrykte hos landets
innbyggere, Kana'anittene og ferisittene; jeg råder jo bare over en
liten flokk, og samler de sig imot mig, kommer de til å slå mig ihjel,
sa både jeg og mitt hus går til grunne.

<span id="an_34:31">34:31</span> Men de svarte: Skulde han da få gjøre
med vår søster som med en skjøge?

<span id="an_35:1">35:1</span> Og Gud sa til Jakob: Gjør dig rede, dra
op til Betel og bli der, og bygg der et alter for den Gud som åpenbarte
sig for dig da du flyktet for din bror Esau!

<span id="an_35:2">35:2</span> Da sa Jakob til sine husfolk og alle dem
som var med ham: Ha bort de fremmede guder som finnes hos eder, og rens
eder og skift klær,

<span id="an_35:3">35:3</span> og la oss ta avsted og dra op til Betel;
der vil jeg bygge et alter for den Gud som bønnhørte mig den dag jeg var
i fare, og som var med mig på min ferd.

<span id="an_35:4">35:4</span> Da lot de Jakob få alle de fremmede guder
som de hadde hos sig, og ringene som de hadde i sine ører; og Jakob
gravde dem ned under terebinten ved Sikem.

<span id="an_35:5">35:5</span> Så brøt de op, og en redsel fra Gud kom
over byene rundt omkring dem, så de ikke forfulgte Jakobs sønner.

<span id="an_35:6">35:6</span> Og Jakob kom til Luz, som ligger i
Kana'ans land - nu heter det Betel - han og alt det folk som var med
ham.

<span id="an_35:7">35:7</span> Og han bygget der et alter og kalte
stedet El-Betel\*; for der hadde Gud åpenbaret sig for ham da han
flyktet for sin bror. /

<span id="an_35:8">35:8</span> Da døde Debora, Rebekkas fostermor, og
hun blev begravet nedenfor Betel under eken; og han kalte den gråts -
eken.

<span id="an_35:9">35:9</span> Og Gud åpenbarte sig atter for Jakob, da
han kom fra Mesopotamia, og velsignet ham.

<span id="an_35:10">35:10</span> Og Gud sa til ham: Du heter Jakob;
herefter skal du ikke mere hete Jakob, men Israel skal være ditt navn.
Således fikk han navnet Israel.

<span id="an_35:11">35:11</span> Og Gud sa til ham: Jeg er Gud den
allmektige; vær fruktbar og bli tallrik! Et folk, ja en mengde med
folkeslag skal stamme fra dig, og konger skal utgå av dine lender.

<span id="an_35:12">35:12</span> Og det land som jeg gav Abraham og
Isak, det vil jeg gi dig; og din ætt efter dig vil jeg gi landet.

<span id="an_35:13">35:13</span> Så fór Gud op fra ham på det sted hvor
han hadde talt med ham.

<span id="an_35:14">35:14</span> Og Jakob reiste op en minnestøtte på
det sted hvor han hadde talt med ham, en minnestøtte av sten; og han
øste drikkoffer på den og helte olje over den.

<span id="an_35:15">35:15</span> Og Jakob kalte det sted hvor Gud hadde
talt med ham, Betel.

<span id="an_35:16">35:16</span> Så brøt de op fra Betel, og da det ennu
var et stykke vei igjen til Efrat, fødte Rakel, og hun hadde en hård
fødsel.

<span id="an_35:17">35:17</span> Og under hennes hårde fødsel sa
jordmoren til henne: Frykt ikke; for også denne gang får du en sønn.

<span id="an_35:18">35:18</span> Men i det samme hun opgav ånden - for
hun måtte dø - kalte hun ham Benoni\*; men hans far kalte ham
Benjamin\*\*. /

<span id="an_35:19">35:19</span> Så døde Rakel, og hun blev begravet på
veien til Efrat, det er Betlehem.

<span id="an_35:20">35:20</span> Og Jakob reiste op en minnesten på
hennes grav; det er Rakels gravsten; den står der den dag idag.

<span id="an_35:21">35:21</span> Så brøt Israel op igjen og slo op sitt
telt bortenfor Migdal-Eder\*. /

<span id="an_35:22">35:22</span> Og mens Israel bodde der i landet,
hendte det at Ruben gikk avsted og lå hos Bilha, sin fars medhustru; og
Israel fikk høre om det - Jakob hadde tolv sønner.

<span id="an_35:23">35:23</span> Leas sønner var: Ruben, Jakobs
førstefødte, og Simeon og Levi og Juda og Issakar og Sebulon.

<span id="an_35:24">35:24</span> Rakels sønner var: Josef og Benjamin.

<span id="an_35:25">35:25</span> Og Rakels trælkvinne Bilhas sønner var:
Dan og Naftali.

<span id="an_35:26">35:26</span> Og Leas trælkvinne Silpas sønner var:
Gad og Aser. Dette var Jakobs sønner, som han fikk i Mesopotamia.

<span id="an_35:27">35:27</span> Og Jakob kom til sin far Isak i Mamre
ved Kirjat-Arba, det er Hebron, hvor Abraham og Isak hadde bodd som
fremmede.

<span id="an_35:28">35:28</span> Og Isaks dager blev hundre og åtti år.

<span id="an_35:29">35:29</span> Da opgav Isak ånden og døde og blev
samlet til sine fedre, gammel og mett av dager; og Esau og Jakob, hans
sønner, begravde ham.

<span id="an_36:1">36:1</span> Dette er Esaus eller Edoms ætt.

<span id="an_36:2">36:2</span> Esau tok sig hustruer av Kana'ans døtre:
Ada, hetitten Elons datter, og Oholibama, Anas datter, hevitten Sibeons
sønnedatter,

<span id="an_36:3">36:3</span> og Basmat, Ismaels datter, Nebajots
søster.

<span id="an_36:4">36:4</span> Med Ada fikk Esau Elifas, og med Basmat
Re'uel,

<span id="an_36:5">36:5</span> og med Oholibama fikk han Je'us og Jalam
og Korah; dette var Esaus sønner, som han fikk i Kana'ans land.

<span id="an_36:6">36:6</span> Og Esau tok sine hustruer, sine sønner og
døtre og alt sitt husfolk og sin buskap og alle sine kløvdyr og alt sitt
gods som han hadde samlet i Kana'ans land, og drog til et annet land for
sin bror Jakobs skyld.

<span id="an_36:7">36:7</span> For deres eiendom var for stor til at de
kunde bo sammen - det land som de bodde i som fremmede, kunde ikke rumme
dem, så stor buskap hadde de.

<span id="an_36:8">36:8</span> Så bosatte Esau sig i Se'ir-fjellene -
Esau, det er den samme som Edom.

<span id="an_36:9">36:9</span> Og dette er Esaus ætt i Se'irfjellene,
han som var stamfar til edomittene.

<span id="an_36:10">36:10</span> Dette er navnene på Esaus sønner:
Elifas, sønn av Esaus hustru Ada, og Re'uel, sønn av Esaus hustru
Basmat.

<span id="an_36:11">36:11</span> Og Elifas' sønner var Teman, Omar,
Sefo, Gatam og Kenas.

<span id="an_36:12">36:12</span> Og Elifas, Esaus sønn, hadde en
medhustru som hette Timna, og med henne fikk Elifas Amalek. Dette var
Esaus hustru Adas sønner.

<span id="an_36:13">36:13</span> Og dette var Re'uels sønner: Nahat og
Serah, Samma og Missa. Dette var Esaus hustru Basmats sønner.

<span id="an_36:14">36:14</span> Og dette var sønnene til Oholibama,
Anas datter, Sibeons sønnedatter, Esaus hustru: Med henne fikk Esau
Je'us og Jalam og Korah.

<span id="an_36:15">36:15</span> Dette var stammefyrstene for Esaus
barn: Sønnene til Esaus eldste sønn Elifas var stammefyrsten Teman,
stammefyrsten Omar, stammefyrsten Sefo, stammefyrsten Kenas,

<span id="an_36:16">36:16</span> stammefyrsten Korah, stammefyrsten
Gatam, stammefyrsten Amalek; dette var de stammefyrster som nedstammet
fra Elifas i Edom-landet. Dette var Adas sønner.

<span id="an_36:17">36:17</span> Og dette var sønnene til Esaus sønn
Re'uel: stammefyrsten Nahat, stammefyrsten Serah, stammefyrsten Samma,
stammefyrsten Missa, dette var de stammefyrster som nedstammet fra
Re'uel i Edom-landet. Dette var Esaus hustru Basmats sønner.

<span id="an_36:18">36:18</span> Og dette var Esaus hustru Oholibamas
sønner: stammefyrsten Je'usj stammefyrsten Jalam, stammefyrsten Korah;
dette var de stammefyrster som nedstammet fra Oholibama, Anas datter,
Esaus hustru.

<span id="an_36:19">36:19</span> Dette var Esaus sønner, og dette deres
stammefyrster. Dette var Edom.

<span id="an_36:20">36:20</span> Dette var horitten Se'irs sønner, som
bodde i landet: Lotan og Sobal og Sibeon og Ana

<span id="an_36:21">36:21</span> og Dison og Eser og Disan; dette var
horittenes stammefyrster, Se'irs sønner i Edom-landet.

<span id="an_36:22">36:22</span> Og Lotans sønner var Hori og Hemam, og
Lotans søster var Timna.

<span id="an_36:23">36:23</span> Og dette var Sobals sønner: Alvan og
Manahat og Ebal, Sefo og Onam.

<span id="an_36:24">36:24</span> Og dette var Sibeons sønner: Aja og
Ana; det var den Ana som fant de varme kilder i ørkenen, mens han gjætte
sin far Sibeons asener.

<span id="an_36:25">36:25</span> Og dette var Anas barn: Dison og
datteren Oholibama.

<span id="an_36:26">36:26</span> Og dette var Disons sønner: Hemdan og
Esban og Jitran og Keran.

<span id="an_36:27">36:27</span> Dette var Esers sønner: Bilhan og
Sa'avan og Akan.

<span id="an_36:28">36:28</span> Dette var Disans sønner: Us og Aran.

<span id="an_36:29">36:29</span> Dette var horittenes stammefyrster:
stammefyrsten Lotan, stammefyrsten Sobal, stammefyrsten Sibeon,
stammefyrsten Ana,

<span id="an_36:30">36:30</span> stammefyrsten Dison, stammefyrsten
Eser, stammefyrsten Disan; dette var horittenes stammefyrster, deres
stammefyrster i Se'ir-landet.

<span id="an_36:31">36:31</span> Og dette var de konger som regjerte i
Edom-landet før det regjerte nogen konge over Israels barn:

<span id="an_36:32">36:32</span> Bela, Beors sønn, var konge i Edom, og
hans by hette Dinhaba.

<span id="an_36:33">36:33</span> Da Bela døde, blev Jobab, Serahs sønn,
fra Bosra konge i hans sted.

<span id="an_36:34">36:34</span> Da Jobab døde, blev Husam fra
temanittenes land konge i hans sted.

<span id="an_36:35">36:35</span> Da Husam døde, blev Hadad, Bedads sønn,
konge i hans sted; det var han som slo midianittene på Moabs mark; hans
by hette Avit.

<span id="an_36:36">36:36</span> Da Hadad døde, blev Samla fra Masreka
konge i hans sted.

<span id="an_36:37">36:37</span> Da Samla døde, blev Saul fra Rehobot
ved elven konge i hans sted.

<span id="an_36:38">36:38</span> Da Saul døde, blev Ba'al-Hanan, Akbors
sønn, konge i hans sted.

<span id="an_36:39">36:39</span> Da Ba'al-Hanan, Akbors sønn, døde, blev
Hadar konge i hans sted; hans by hette Pa'u, og hans hustru hette
Mehetabel, en datter av Matred, Mesahabs datter.

<span id="an_36:40">36:40</span> Og dette er navnene på Esaus
stammefyrster efter deres ætter, efter deres bosteder, med deres navn:
stammefyrsten Timna, stammefyrsten Alva, stammefyrsten Jetet,

<span id="an_36:41">36:41</span> stammefyrsten Oholibama, stammefyrsten
Ela, stammefyrsten Pinon,

<span id="an_36:42">36:42</span> stammefyrsten Kenas, stammefyrsten
Teman, stammefyrsten Mibsar,

<span id="an_36:43">36:43</span> stammefyrsten Magdiel, stammefyrsten
Iram; dette var Edoms stammefyrster efter sine bosteder i sitt
eiendomsland. Dette var Esaus, edomittenes fars ætt.

<span id="an_37:1">37:1</span> Men Jakob bodde i det land hvor hans far
hadde bodd som fremmed, i Kana'ans land.

<span id="an_37:2">37:2</span> Dette er historien om Jakobs ætt. Da
Josef var sytten år gammel, gjætte han buskapen sammen med sine brødre;
ung som han var, fulgte han med sønnene til Bilha og Silpa, sin fars
hustruer; alt det onde som blev sagt om dem, gikk han til deres far med.

<span id="an_37:3">37:3</span> Men Israel hadde Josef kjær fremfor alle
sine sønner, fordi han var hans alderdoms sønn; og han hadde latt gjøre
en sid kjortel til ham.

<span id="an_37:4">37:4</span> Og da hans brødre så at deres far hadde
ham mere kjær enn alle hans brødre, hatet de ham og kunde ikke tale
vennlig til ham.

<span id="an_37:5">37:5</span> Engang hadde Josef en drøm, som han
fortalte sine brødre; da hatet de ham enda mere.

<span id="an_37:6">37:6</span> Han sa til dem: Hør nu hvad jeg har
drømt:

<span id="an_37:7">37:7</span> Jeg syntes vi bandt kornbånd ute på
akeren, og se, mitt kornbånd reiste sig op og blev stående, og eders
kornbånd stod rundt omkring og bøide sig for mitt kornbånd.

<span id="an_37:8">37:8</span> Da sa hans brødre til ham: Skal du
kanskje være vår konge og råde over oss? Siden hatet de ham enda mere
for hans drømmer og for hans ord.

<span id="an_37:9">37:9</span> Og han hadde ennu en annen drøm og
fortalte den til sine brødre; han sa: Jeg hadde ennu en drøm, og se,
solen og månen og elleve stjerner bøide sig for mig.

<span id="an_37:10">37:10</span> Og da han fortalte det til sin far og
til sine brødre, skjente hans far på ham og sa til ham: Hvad er dette
for en drøm du har hatt? Skal da jeg og din mor og dine brødre komme og
bøie oss til jorden for dig?

<span id="an_37:11">37:11</span> Og hans brødre var misunnelige på ham;
men hans far gjemte det i sitt minne.

<span id="an_37:12">37:12</span> Engang gikk hans brødre avsted for å
gjæte sin fars buskap i Sikem.

<span id="an_37:13">37:13</span> Da sa Israel til Josef: Gjæter ikke
dine brødre ved Sikem? Kom, jeg vil sende dig til dem. Og han svarte:
Ja, her er jeg.

<span id="an_37:14">37:14</span> Da sa han til ham: Kjære, gå og se om
det står vel til med dine brødre, og om det står vel til med buskapen,
og kom så tilbake til mig med svar! Så sendte han ham avsted fra
Hebron-dalen, og han kom til Sikem.

<span id="an_37:15">37:15</span> Mens han nu vanket om på marken, møtte
han en mann, og mannen spurte ham: Hvad leter du efter?

<span id="an_37:16">37:16</span> Han svarte: Jeg leter efter mine
brødre; kjære, si mig hvor de gjæter!

<span id="an_37:17">37:17</span> Mannen sa: De har draget herfra; jeg
hørte dem si: La oss gå til Dotan! Så gikk Josef efter sine brødre og
fant dem i Dotan.

<span id="an_37:18">37:18</span> De så ham langt borte, og før han kom
nær til dem, la de op råd om å drepe ham.

<span id="an_37:19">37:19</span> De sa sig imellem: Se, der kommer denne
drømmeren!

<span id="an_37:20">37:20</span> Kom nu og la oss slå ham ihjel og kaste
ham ned i en av brønnene her, og så vil vi si: Et vilt dyr har ett ham
op. Så får vi se hvad det blir av hans drømmer.

<span id="an_37:21">37:21</span> Da Ruben hørte dette, vilde han fri ham
ut av deres hender og sa: La oss ikke slå ham ihjel!

<span id="an_37:22">37:22</span> Og han sa til dem: Utøs ikke blod, kast
ham ned i denne brønn her i ørkenen, men legg ikke hånd på ham - for han
vilde fri ham ut av deres hånd og føre ham tilbake til hans far.

<span id="an_37:23">37:23</span> Da nu Josef kom til sine brødre, klædde
de av ham hans kjortel, den side kjortel som han hadde på.

<span id="an_37:24">37:24</span> Og de tok og kastet ham ned i brønnen;
men brønnen var tom, det var intet vann i den.

<span id="an_37:25">37:25</span> Så satte de sig til å holde måltid; og
da de så op, fikk de se et reisefølge av ismaelitter som kom fra Gilead,
og deres kameler bar krydderier og balsam og ladanum\*; de var på vei
med dette ned til Egypten. /

<span id="an_37:26">37:26</span> Da sa Juda til sine brødre: Hvad gagner
det at vi slår var bror ihjel og skjuler drapet?

<span id="an_37:27">37:27</span> Kom og la oss selge ham til
ismaelittene, men la oss ikke legge hånd på ham, han er jo vår egen
kjødelige bror. Og hans brødre gjorde som han sa.

<span id="an_37:28">37:28</span> Da nu de midianittiske kjøbmenn kom
forbi, drog de Josef op av brønnen, og så solgte de Josef til
ismaelittene for tyve sekel sølv; og ismaelittene tok Josef med sig til
Egypten.

<span id="an_37:29">37:29</span> Da Ruben kom tilbake til brønnen, fikk
han se at Josef ikke var i brønnen. Da sønderrev han sine klær,

<span id="an_37:30">37:30</span> og han gikk tilbake til sine brødre og
sa: Gutten er der ikke, og jeg - hvor skal jeg gjøre av mig?

<span id="an_37:31">37:31</span> Så tok de Josefs kjortel og slaktet en
gjetebukk og dyppet kjortelen i blodet.

<span id="an_37:32">37:32</span> Og de sendte den side kjortel hjem til
faren og sa: Denne har vi funnet; se efter om det ikke er din sønns
kjortel!

<span id="an_37:33">37:33</span> Og han kjente den igjen og sa: Jo, det
er min sønns kjortel; et vilt dyr har ett ham op, Josef er visselig
revet ihjel!

<span id="an_37:34">37:34</span> Og Jakob sønderrev sine klær og bandt
sekk om sine lender og sørget over sin sønn i lang tid.

<span id="an_37:35">37:35</span> Og alle hans sønner og alle hans døtre
kom for å trøste ham; men han vilde ikke la sig trøste; han sa: Med sorg
må jeg fare ned til min sønn i dødsriket. Og hans far gråt over ham. .

<span id="an_37:36">37:36</span> Men midianittene solgte ham i Egypten
til Potifar, som var hoffmann hos Farao og høvding over livvakten.

<span id="an_38:1">38:1</span> På denne tid drog Juda ned fra det sted
hvor hans brødre bodde, og han tok inn til en mann i Adullam, som hette
Hira.

<span id="an_38:2">38:2</span> Der så Juda datteren til en kana'anittisk
mann som hette Sua; og han tok henne til hustru og gikk inn til henne.

<span id="an_38:3">38:3</span> Og hun blev fruktsommelig og fødte en
sønn og kalte ham Er.

<span id="an_38:4">38:4</span> Så blev hun atter fruktsommelig og fødte
en sønn, og hun kalte ham Onan.

<span id="an_38:5">38:5</span> Siden fødte hun ennu en sønn og kalte ham
Sela; da han blev født, var Juda i Kesib.

<span id="an_38:6">38:6</span> Og Juda tok en hustru til Er, sin
førstefødte sønn; hun hette Tamar.

<span id="an_38:7">38:7</span> Men Er, Judas førstefødte, mishaget
Herren, og Herren lot ham dø.

<span id="an_38:8">38:8</span> Da sa Juda til Onan: Gå inn til din brors
hustru, og ta henne til ekte i din brors sted og opreis din bror avkom.

<span id="an_38:9">38:9</span> Men Onan visste at avkommet ikke skulde
høre ham til; når han derfor gikk inn til sin brors hustru, spilte han
sæden på jorden for ikke å gi sin bror avkom.

<span id="an_38:10">38:10</span> Men det var ondt i Herrens øine det han
gjorde, og han lot også ham dø.

<span id="an_38:11">38:11</span> Da sa Juda til Tamar, sin sønnekone: Bo
som enke i din fars hus, til Sela, min sønn, er blitt voksen! For han
tenkte: Ellers kommer også han til å dø, som hans brødre. Så drog Tamar
hjem og bodde i sin fars hus.

<span id="an_38:12">38:12</span> Da nu en lengere tid var gått, døde
Suas datter, Judas hustru, og da sørgetiden var over, gikk Juda op til
Timna, til dem som klippet hans får, og hans venn Hira fra Adullam var
med ham.

<span id="an_38:13">38:13</span> Da det nu blev fortalt Tamar at hennes
svigerfar var på vei op til Timna for å klippe sine får,

<span id="an_38:14">38:14</span> tok hun sine enkeklær av og la et slør
om sig og hyllet sig inn i det og satte sig ved inngangen til Ena'im, på
veien til Timna; for hun så at Sela var blitt voksen, og at hun
allikevel ikke var gitt ham til hustru.

<span id="an_38:15">38:15</span> Da Juda så henne, tenkte han det var en
skjøge; for hun hadde tilhyllet sitt ansikt.

<span id="an_38:16">38:16</span> Så bøide han av fra veien og gikk bort
til henne og sa: Kom, la mig gå inn til dig! For han visste ikke at det
var hans sønnekone. Da sa hun: Hvad vil du gi mig for å gå inn til mig?

<span id="an_38:17">38:17</span> Han svarte: Jeg vil sende dig et kje av
min buskap. Da sa hun: Ja, dersom du vil gi mig et pant, til du sender
mig det.

<span id="an_38:18">38:18</span> Han sa: Hvad skal jeg gi dig til pant?
Hun svarte: Ditt signet og din snor og staven som du har i hånden. Det
gav han henne og gikk så inn til henne, og hun blev fruktsommelig med
ham.

<span id="an_38:19">38:19</span> Og hun stod op og gikk sin vei, og hun
la sitt slør av sig og tok på sig sine enkeklær.

<span id="an_38:20">38:20</span> Og Juda sendte kjeet med sin venn fra
Adullam for å få pantet tilbake av kvinnen; men han fant henne ikke.

<span id="an_38:21">38:21</span> Og han spurte folkene der på stedet og
sa: Hvor er skjøgen, hun i Ena'im, ved veien? De sa: Det har ikke vært
nogen skjøge her.

<span id="an_38:22">38:22</span> Så kom han tilbake til Juda og sa: Jeg
fant henne ikke, og tilmed sa folkene der på stedet: Det har ikke vært
nogen skjøge her.

<span id="an_38:23">38:23</span> Da sa Juda: La henne ha det, så vi ikke
skal få skam av denne sak! Kjeet har jeg jo sendt henne, men du fant
henne ikke.

<span id="an_38:24">38:24</span> Så gikk det omkring tre måneder; da kom
folk og sa til Juda: Tamar, din sønnekone, har drevet hor, og nu er hun
også blitt fruktsommelig i hor. Og Juda sa: Før henne ut, hun skal
brennes!

<span id="an_38:25">38:25</span> Men da hun blev ført ut, sendte hun bud
til sin svigerfar og lot si: Det er med den mann som eier disse ting,
jeg er blitt fruktsommelig. Og hun sa: Se efter hvem som eier dette
signet og disse snorer og denne stav!

<span id="an_38:26">38:26</span> Og Juda kjente dem igjen og sa: Hun er
i sin gode rett mot mig fordi jeg ikke har gitt henne til min sønn Sela.
Og han hadde ikke siden omgang med henne.

<span id="an_38:27">38:27</span> Da den tid kom at hun skulde føde, se,
da var det tvillinger i hennes liv.

<span id="an_38:28">38:28</span> Og i det samme hun fødte, stakk den ene
hånden frem; da tok jordmoren og bandt en rød tråd om hans hånd og sa:
Denne kom først frem.

<span id="an_38:29">38:29</span> Men så drog han sin hånd tilbake, og da
kom hans bror frem, og hun sa: Hvor du har brutt dig frem! Og de kalte
ham Peres\*. /

<span id="an_38:30">38:30</span> Så kom hans bror frem, han som hadde
den røde tråd om hånden; ham kalte de Serah\*. /

<span id="an_39:1">39:1</span> Josef blev ført ned til Egypten; og
Potifar, en egypter, som var hoffmann hos Farao og høvding over
livvakten, kjøpte ham av ismaelittene som hadde hatt ham med sig dit.

<span id="an_39:2">39:2</span> Men Herren var med Josef, så alt lyktes
for ham; og han vedblev å være i huset hos sin herre egypteren.

<span id="an_39:3">39:3</span> Da hans herre så at Herren var med ham,
og at Herren lot alt det han gjorde, lykkes for ham,

<span id="an_39:4">39:4</span> fant Josef nåde for hans øine og fikk gå
ham til hånde; og han satte ham over sitt hus, og alt det han hadde, la
han i hans hender.

<span id="an_39:5">39:5</span> Og helt fra den tid han hadde satt ham
over sitt hus og over alt det han hadde, velsignet Herren egypterens hus
for Josefs skyld, og Herrens velsignelse var over alt det han hadde,
både i huset og på marken.

<span id="an_39:6">39:6</span> Og han overlot alt det han hadde, i
Josefs hender, og han så ikke til med ham i noget, uten med den mat han
selv åt. Og Josef var vakker av skapning og vakker å se til.

<span id="an_39:7">39:7</span> Og nogen tid efter hendte det at hans
herres hustru kastet sine øine på Josef og sa: Kom og ligg hos mig!

<span id="an_39:8">39:8</span> Men han vilde ikke og sa til sin herres
hustru: Min herre ser ikke til med mig i nogen ting i hele sitt hus, og
alt det han eier, har han lagt i mine hender;

<span id="an_39:9">39:9</span> han har ikke mere å si her i huset enn
jeg, og han har ikke nektet mig noget uten dig, fordi du er hans hustru.
Hvorledes skulde jeg da gjøre denne store ondskap og synde mot Gud?

<span id="an_39:10">39:10</span> Som hun nu dag efter dag talte til
Josef, og han ikke føide henne i å ligge hos henne og være sammen med
henne,

<span id="an_39:11">39:11</span> så hendte det en dag at han kom inn i
huset for å gjøre sitt arbeid, mens ingen av husets folk var inne.

<span id="an_39:12">39:12</span> Da grep hun fatt i hans kappe og sa:
Ligg hos mig! Men han lot sin kappe efter sig i hennes hånd og flyktet
ut av huset.

<span id="an_39:13">39:13</span> Og da hun så at han hadde latt sin
kappe efter sig i hennes hånd og var flyktet ut av huset,

<span id="an_39:14">39:14</span> ropte hun på sine husfolk og sa til
dem: Se, her har han ført en hebraisk mann hit til oss for å føre skam
over oss; han kom inn til mig for å ligge hos mig, men jeg ropte så høit
jeg kunde,

<span id="an_39:15">39:15</span> og da han hørte at jeg satte i å rope,
lot han sin kappe efter sig hos mig og flyktet ut av huset.

<span id="an_39:16">39:16</span> Så lot hun hans kappe bli liggende hos
sig til hans herre kom hjem.

<span id="an_39:17">39:17</span> Da talte hun likedan til ham og sa: Den
hebraiske træl som du har ført hit til oss, kom inn til mig for å føre
skam over mig;

<span id="an_39:18">39:18</span> men da jeg satte i å rope, lot han sin
kappe efter sig hos mig og flyktet ut av huset.

<span id="an_39:19">39:19</span> Da nu hans herre hørte hvad hans hustru
fortalte, hvorledes hun sa: Således har din træl gjort mot mig, da
optendtes hans vrede.

<span id="an_39:20">39:20</span> Og Josefs herre tok og satte ham i
fengslet, der hvor kongens fanger holdtes fengslet; og han blev sittende
der i fengslet.

<span id="an_39:21">39:21</span> Men Herren var med Josef og lot ham
vinne alles hjerter og gav ham yndest hos fengslets overopsynsmann.

<span id="an_39:22">39:22</span> Og fengslets overopsynsmann satte Josef
til å se efter alle fangene som var i fengslet; og alt det som skulde
gjøres der, det gjorde han.

<span id="an_39:23">39:23</span> Fengslets overopsynsmann så ikke efter
nogen ting som han hadde under hender, fordi Herren var med ham; og hvad
han gjorde, gav Herren lykke til.

<span id="an_40:1">40:1</span> Nogen tid derefter hendte det at
munnskjenken og bakeren hos kongen i Egypten forså sig mot sin herre,
kongen i Egypten.

<span id="an_40:2">40:2</span> Og Farao blev vred på sine to hoffmenn,
den øverste munnskjenk og den øverste baker

<span id="an_40:3">40:3</span> og satte dem fast hos høvdingen over
livvakten, i fengslet hvor Josef var fange.

<span id="an_40:4">40:4</span> Og høvdingen over livvakten satte Josef
til å være hos dem, og han gikk dem til hånde; og de blev sittende en
tid i fengslet.

<span id="an_40:5">40:5</span> Engang drømte begge hver sin drøm i samme
natt og hver drøm med sin mening - munnskjenken og bakeren hos kongen i
Egypten, de som satt fanget i fengslet.

<span id="an_40:6">40:6</span> Da Josef kom inn til dem om morgenen, så
han på dem at de var motfalne.

<span id="an_40:7">40:7</span> Da spurte han Faraos hoffmenn, de som
satt fengslet med ham hos hans herre: Hvorfor ser I så sorgfulle ut
idag?

<span id="an_40:8">40:8</span> De svarte: Vi har drømt, og det er ingen
som kan tyde det. Da sa Josef til dem: Å tyde drømmer - er ikke det Guds
sak? Fortell mig hvad I har drømt!

<span id="an_40:9">40:9</span> Da fortalte den øverste munnskjenk Josef
sin drøm og sa til ham: Jeg så i drømme et vintre som stod foran mig;

<span id="an_40:10">40:10</span> og på vintreet var det tre grener, og
det skjøt knopper, blomstene kom frem, klasene modnedes til druer.

<span id="an_40:11">40:11</span> Og jeg holdt Faraos beger i min hånd,
og jeg tok druene og krystet dem ut i Faraos beger, og så rakte jeg
Farao begeret.

<span id="an_40:12">40:12</span> Da sa Josef til ham: Dette er
tydningen: De tre grener er tre dager.

<span id="an_40:13">40:13</span> Om tre dager skal Farao ophøie dig og
sette dig i ditt embede igjen, og du skal rekke Farao begeret, som du
gjorde før, da du var hans munnskjenk.

<span id="an_40:14">40:14</span> Men kom mig i hu, når det går dig vel,
og vis barmhjertighet mot mig, så du taler om mig for Farao og hjelper
mig ut av dette hus!

<span id="an_40:15">40:15</span> For de har stjålet mig fra hebreernes
land, og heller ikke her har jeg gjort noget som de kunde sette mig i
fengslet for.

<span id="an_40:16">40:16</span> Da den øverste baker så at Josef hadde
gitt en så god tydning, sa han til ham: Også jeg hadde en drøm og syntes
jeg så at jeg bar tre kurver med hvetebrød på mitt hode.

<span id="an_40:17">40:17</span> Og i den øverste kurv var det allslags
bakverk, sånt som Farao pleier å ete, og fuglene åt det av kurven på
mitt hode.

<span id="an_40:18">40:18</span> Da svarte Josef og sa: Dette er
tydningen: De tre kurver er tre dager.

<span id="an_40:19">40:19</span> Om tre dager skal Farao ophøie dig,
hugge hodet av dig og henge dig på et tre, og fuglene skal ete kjøttet
av dig.

<span id="an_40:20">40:20</span> Den tredje dag, da det var Faraos
fødselsdag, gjorde han et gjestebud for alle sine tjenere; og han
ophøiet den øverste munnskjenk og den øverste baker iblandt sine
tjenere.

<span id="an_40:21">40:21</span> Han satte den øverste munnskjenk i hans
embede igjen, og han rakte Farao begeret,

<span id="an_40:22">40:22</span> og den øverste baker lot han henge,
således som Josef hadde tydet drømmene for dem.

<span id="an_40:23">40:23</span> Men den øverste munnskjenk kom ikke
Josef i hu - han glemte ham.

<span id="an_41:1">41:1</span> Så hendte det da to år var omme, at Farao
drømte han stod ved elven\*. /

<span id="an_41:2">41:2</span> Og se, det steg op av elven syv kyr,
vakre å se til og fete, og de gikk og beitet i elvegresset.

<span id="an_41:3">41:3</span> Og efter dem steg det op av elven syv
andre kyr, stygge å se til og magre, og de stod ved siden av de andre
kyr på elvebredden.

<span id="an_41:4">41:4</span> Og de stygge og magre kyr åt op de syv
vakre og fete kyr. Da våknet Farao.

<span id="an_41:5">41:5</span> Så sovnet han igjen og drømte annen gang,
og se, syv aks, frodige og gode, vokste op på ett strå.

<span id="an_41:6">41:6</span> Og efter dem skjøt det op syv aks som var
tynne og svidd av østenvind.

<span id="an_41:7">41:7</span> Og de tynne aks slukte de syv frodige og
fulle aks. Da våknet Farao, og skjønte at det var en drøm.

<span id="an_41:8">41:8</span> Men om morgenen var han urolig til sinns,
og han sendte bud og lot kalle alle tegnsutleggerne og alle vismennene i
Egypten; og Farao fortalte dem sine drømmer, men det var ingen som kunde
tyde dem for ham.

<span id="an_41:9">41:9</span> Da talte den øverste munnskjenk til Farao
og sa: Jeg må idag minne om mine synder.

<span id="an_41:10">41:10</span> Farao blev vred på sine tjenere og
satte mig fast hos høvdingen over livvakten, både mig og den øverste
baker.

<span id="an_41:11">41:11</span> Da hadde vi hver sin drøm i samme natt,
jeg og han, og våre drømmer hadde hver sin mening.

<span id="an_41:12">41:12</span> Og det var en hebraisk gutt sammen med
oss der; han var tjener hos høvdingen over livvakten; ham fortalte vi
våre drømmer, og han tydet dem for oss; efter som enhver hadde drømt,
tydet han dem.

<span id="an_41:13">41:13</span> Og som han tydet dem for oss, således
gikk det; jeg blev satt i mitt embede igjen, og han blev hengt.

<span id="an_41:14">41:14</span> Da sendte Farao bud og lot Josef kalle,
og de førte ham skyndsomt ut av fengslet; og han lot sig rake og skiftet
klær og trådte frem for Farao.

<span id="an_41:15">41:15</span> Da sa Farao til Josef: Jeg har hatt en
drøm, og det er ingen som kan tyde den; men jeg har hørt si om dig at så
snart du hører en drøm, kan du tyde den.

<span id="an_41:16">41:16</span> Og Josef svarte Farao og sa: Det står
ikke til mig; Gud vil gi et svar som spår lykke for Farao.

<span id="an_41:17">41:17</span> Da sa Farao til Josef: Jeg syntes i
drømme at jeg stod på elvebredden.

<span id="an_41:18">41:18</span> Og se, av elven steg det op syv kyr,
fete og vakre av skikkelse, og de gikk og beitet i elvegresset.

<span id="an_41:19">41:19</span> Og efter dem steg det op syv andre kyr,
tynne og svært stygge av skikkelse og magre; jeg har aldri sett så
stygge kyr i hele Egyptens land.

<span id="an_41:20">41:20</span> Og de magre og stygge kyr åt op de syv
første, fete kyr.

<span id="an_41:21">41:21</span> Og da de hadde fått dem til livs, kunde
det ikke merkes på dem, de var like stygge å se til som før. Da våknet
jeg.

<span id="an_41:22">41:22</span> Så drømte jeg igjen, og se: Syv aks,
fulle og gode, vokste op på ett strå.

<span id="an_41:23">41:23</span> Og efter dem skjøt det op syv aks som
var fortørket og tynne og svidd av østenvind.

<span id="an_41:24">41:24</span> Og de tynne aks slukte de syv gode aks.
Og jeg fortalte det til tegnsutleggerne, men ingen kunde forklare det
for mig.

<span id="an_41:25">41:25</span> Da sa Josef til Farao: Faraos drømmer
har én mening; hvad Gud vil gjøre, har han latt Farao få vite.

<span id="an_41:26">41:26</span> De syv gode kyr er syv år, og de syv
gode aks er syv år; det er en og samme drøm.

<span id="an_41:27">41:27</span> Og de syv magre og stygge kyr som steg
op efter dem, er syv år, og de syv tomme aks som var svidd av
østenvinden, er syv hungersår, som skal komme.

<span id="an_41:28">41:28</span> Det er som jeg sa til Farao: Hvad Gud
vil gjøre, har han latt Farao se.

<span id="an_41:29">41:29</span> Det kommer syv år med stor overflod i
hele Egyptens land;

<span id="an_41:30">41:30</span> men efter dem kommer det syv hungersår,
så all denne overflod skal bli glemt i Egyptens land, og hungeren skal
arme ut landet;

<span id="an_41:31">41:31</span> og ingen skal minnes den overflod som
var i landet, for hungeren bakefter; for den skal bli meget hård.

<span id="an_41:32">41:32</span> Men at drømmen kom to ganger for Farao,
det vil si at saken er fast besluttet av Gud, og at Gud vil gjøre det
snart.

<span id="an_41:33">41:33</span> Nu skulde Farao utse sig en forstandig
og vis mann og sette ham over Egyptens land!

<span id="an_41:34">41:34</span> Det skulde Farao gjøre og så sette
opsynsmenn over landet og ta femtedelen av avgrøden i Egyptens land i de
syv overflodsår.

<span id="an_41:35">41:35</span> Og de skal samle alt som kan tjene til
føde, i disse gode år som kommer, og under Faraos hånd dynge op korn i
byene til føde og ta vare på det.

<span id="an_41:36">41:36</span> Og kornet skal tjene til forråd for
landet i de syv hungersår som skal komme over Egyptens land, så landet
ikke skal ødelegges av hungeren.

<span id="an_41:37">41:37</span> Disse ord syntes Farao og alle hans
tjenere godt om.

<span id="an_41:38">41:38</span> Og Farao sa til sine tjenere: Mon det
finnes nogen som han, en mann som har Guds ånd?

<span id="an_41:39">41:39</span> Så sa Farao til Josef: Siden Gud har
latt dig vite alt dette, så er det ingen så forstandig og vis som du.

<span id="an_41:40">41:40</span> Du skal forestå mitt hus, og hele mitt
folk skal rette sig efter ditt ord; bare tronen vil jeg ha fremfor dig.

<span id="an_41:41">41:41</span> Og Farao sa fremdeles til Josef: Se,
jeg setter dig over hele Egyptens land.

<span id="an_41:42">41:42</span> Og Farao tok sin signetring av sin hånd
og satte den på Josefs hånd og klædde ham i klær av fint lin og hengte
en gullkjede om hans hals.

<span id="an_41:43">41:43</span> Og han lot ham kjøre i den vogn som var
nærmest efter hans egen, og de ropte foran ham: Abrek!\* Og han satte
ham over hele Egyptens land. /

<span id="an_41:44">41:44</span> Og Farao sa til Josef: Jeg er Farao, og
uten din vilje skal ingen mann løfte hånd eller fot i hele Egyptens
land.

<span id="an_41:45">41:45</span> Og Farao gav Josef navnet
Sofnat-Paneah\* og gav ham til hustru Asnat, en datter av Potifera,
presten i On. Så drog Josef omkring i Egyptens land. /

<span id="an_41:46">41:46</span> Josef var tretti år gammel da han stod
for Egyptens konge Faraos åsyn. Og efterat Josef var gått ut fra Farao,
reiste han gjennem hele Egyptens land.

<span id="an_41:47">41:47</span> Og jorden bar rikelig i de syv
overflodsår.

<span id="an_41:48">41:48</span> Og han samlet alle slags grøde i de syv
gode år som kom i Egyptens land, og la den op i byene; i hver by la han
op avgrøden fra landet som lå omkring.

<span id="an_41:49">41:49</span> Så hopet da Josef op korn som havets
sand, i svære mengder, inntil de holdt op med å telle; for det var ikke
tall på det.

<span id="an_41:50">41:50</span> Før det første hungersår kom, fikk
Josef to sønner med Asnat, datter av Potifera, presten i On.

<span id="an_41:51">41:51</span> Og Josef kalte sin førstefødte sønn
Manasse\*; for \[sa han\] Gud har latt mig glemme all min møie og hele
min fars hus. /

<span id="an_41:52">41:52</span> Og den andre sønn kalte han Efra'im\*;
for \[sa han\] Gud har gjort mig fruktbar i det land som jeg led ondt i.
/

<span id="an_41:53">41:53</span> Da de syv overflodsår i Egyptens land
var til ende,

<span id="an_41:54">41:54</span> begynte de syv hungersår å komme,
således som Josef hadde sagt. Da blev det hungersnød i alle landene, men
i hele Egyptens land var det brød.

<span id="an_41:55">41:55</span> Og da hele Egyptens land led hunger,
ropte folket til Farao om brød. Da sa Farao til alle egypterne: Gå til
Josef! Hvad han sier eder, skal I gjøre.

<span id="an_41:56">41:56</span> Da det nu var hungersnød over hele
landet, åpnet Josef alle oplagshusene og solgte korn til egypterne; for
hungersnøden var hård i Egyptens land.

<span id="an_41:57">41:57</span> Og fra alle landene kom de til Josef i
Egypten for å kjøpe korn; for hungersnøden var hård i alle landene.

<span id="an_42:1">42:1</span> Da Jakob fikk vite at det var korn i
Egypten, sa han til sine sønner: Hvorfor sitter I og ser på hverandre?

<span id="an_42:2">42:2</span> Og han sa: Jeg har hørt at det er korn i
Egypten; dra dit ned og kjøp korn til oss der, så vi kan leve og ikke
dø!

<span id="an_42:3">42:3</span> Da drog Josefs ti brødre ned for å kjøpe
korn i Egypten.

<span id="an_42:4">42:4</span> Men Benjamin, Josefs bror, sendte Jakob
ikke avsted med hans brødre; for han sa: Det kunde møte ham en ulykke.

<span id="an_42:5">42:5</span> Så kom Israels sønner for å kjøpe korn
blandt alle de andre som kom; for det var hungersnød i Kana'ans land.

<span id="an_42:6">42:6</span> Og Josef var den som rådet i landet; det
var han som solgte korn til alt folket i landet; og Josefs brødre kom og
bøide sig med sitt ansikt til jorden for ham.

<span id="an_42:7">42:7</span> Da Josef så sine brødre, kjente han dem
igjen; men han lot som om de var fremmede for ham, og talte hårdt til
dem og sa til dem: Hvor kommer I fra? De sa: Fra Kana'ans land for å
kjøpe korn.

<span id="an_42:8">42:8</span> Josef kjente sine brødre, men de kjente
ikke ham.

<span id="an_42:9">42:9</span> Og Josef kom i hu det han hadde drømt om
dem, og sa til dem: I er speidere, I er kommet for å se hvor landet
ligger åpent.

<span id="an_42:10">42:10</span> De svarte ham: Nei, herre, dine tjenere
er kommet for å kjøpe korn.

<span id="an_42:11">42:11</span> Vi er alle sønner av én mann; vi er
ærlige folk, dine tjenere er ikke speidere.

<span id="an_42:12">42:12</span> Men han sa til dem: Jo, I er kommet for
å se hvor landet ligger åpent.

<span id="an_42:13">42:13</span> Men de sa: Vi, dine tjenere, er tolv
brødre, sønner av én mann i Kana'ans land, den yngste er nu hjemme hos
vår far, og én er ikke mere til.

<span id="an_42:14">42:14</span> Josef sa til dem: Det er som jeg har
sagt til eder: I er speidere.

<span id="an_42:15">42:15</span> Men nu skal I prøves: Så sant Farao
lever, skal I ikke komme herfra før eders yngste bror kommer hit.

<span id="an_42:16">42:16</span> Send en av eder avsted for å hente
eders bror, men I andre skal holdes fanget, og eders ord skal prøves, om
det er sant det I sier; hvis ikke, så er I, så sant Farao lever,
speidere.

<span id="an_42:17">42:17</span> Og han holdt dem alle sammen i fengsel
i tre dager.

<span id="an_42:18">42:18</span> Men den tredje dag sa Josef til dem:
Gjør som jeg nu sier, så skal I leve! Jeg frykter Gud.

<span id="an_42:19">42:19</span> Dersom I er ærlige folk, så skal en av
eder brødre bli tilbake i fengslet, men I andre kan dra avsted og ha med
eder korn til hjelp mot hungersnøden i eders hjem,

<span id="an_42:20">42:20</span> og før eders yngste bror til mig, så
eders ord kan sannes, og I ikke skal dø. Og de så gjorde.

<span id="an_42:21">42:21</span> Og de sa sig imellem: Sannelig, vi har
skyld på oss for vår bror. Vi så hans sjeleangst da han bønnfalt oss, og
vi vilde ikke høre; derfor er denne nød kommet over oss.

<span id="an_42:22">42:22</span> Da tok Ruben til orde og sa til dem: Sa
jeg ikke til eder: Gjør ikke synd mot gutten? Men I vilde ikke høre; se,
derfor kreves nu hans blod.

<span id="an_42:23">42:23</span> Men de visste ikke at Josef forstod
det; for han brukte tolk når han talte med dem.

<span id="an_42:24">42:24</span> Og han vendte sig fra dem og gråt. Så
vendte han sig til dem igjen og talte til dem, og han tok Simeon fra dem
og lot ham binde så de så på.

<span id="an_42:25">42:25</span> Og Josef bød sine folk at de skulde
fylle deres sekker med korn og legge enhvers penger igjen i hans sekk og
gi dem niste med på veien. Og de gjorde således med dem.

<span id="an_42:26">42:26</span> Så la de kornet på sine asener og drog
derfra.

<span id="an_42:27">42:27</span> Men da en av dem åpnet sin sekk for å
gi sitt asen fôr i herberget, da fikk han se sine penger, de lå øverst i
hans sekk.

<span id="an_42:28">42:28</span> Og han sa til sine brødre: Mine penger
er kommet igjen, og se, de ligger her i min sekk. Da blev de motfalne og
vendte sig forferdet til hverandre og sa: Hvad er det Gud har gjort mot
oss?

<span id="an_42:29">42:29</span> Så kom de hjem til Jakob, sin far, i
Kana'ans land, og de fortalte ham alt det som hadde hendt dem, og sa:

<span id="an_42:30">42:30</span> Mannen som råder der i landet, talte
hårdt til oss og tok oss for folk som vilde speide ut landet.

<span id="an_42:31">42:31</span> Og vi sa til ham: Vi er ærlige folk, vi
er ikke speidere;

<span id="an_42:32">42:32</span> vi er tolv brødre, alle sønner av samme
far, én er ikke mere til, og den yngste er nu hjemme hos vår far i
Kana'ans land.

<span id="an_42:33">42:33</span> Da sa mannen som råder der i landet,
til oss: Av dette vil jeg forstå om I er ærlige folk: La en av eder
brødre bli her hos mig og ta hvad I trenger mot hungersnøden i eders
hjem, og far eders vei;

<span id="an_42:34">42:34</span> og kom så hit til mig med eders yngste
bror, så jeg kan forstå at I ikke er speidere, men ærlige folk! Da vil
jeg gi eder eders bror igjen, og I kan fritt dra omkring i landet.

<span id="an_42:35">42:35</span> Da de så tømte sine sekker, se, da lå
enhvers pengepung i hans sekk; og da de og deres far så pengepungene,
blev de redde.

<span id="an_42:36">42:36</span> Og Jakob, deres far, sa til dem: I gjør
mig barnløs; Josef er ikke mere til, og Simeon er ikke mere til, og
Benjamin vil I ta fra mig; det kommer over mig alt sammen.

<span id="an_42:37">42:37</span> Da sa Ruben til sin far: Begge mine
sønner kan du drepe hvis jeg ikke kommer tilbake til dig med ham; gi ham
i min hånd, så vil jeg føre ham tilbake til dig.

<span id="an_42:38">42:38</span> Men han sa: Min sønn skal ikke dra ned
med eder; for hans bror er død, og han er alene tilbake, og dersom det
møter ham nogen ulykke på den vei som I drar, så kommer I til å sende
mine grå hår med sorg ned i dødsriket.

<span id="an_42:39">42:39</span> Men hungersnøden var hård i landet.

<span id="an_43:1">43:1</span> Og da de hadde brukt op det korn de hadde
hentet fra Egypten, sa deres far til dem: Dra atter avsted og kjøp oss
litt korn!

<span id="an_43:2">43:2</span> Men Juda sa til ham: Mannen sa så
alvorlig til oss: I skal ikke komme for mine øine uten eders bror er
med.

<span id="an_43:3">43:3</span> Dersom du vil sende vår bror med oss, vil
vi dra ned og kjøpe korn til dig.

<span id="an_43:4">43:4</span> Men dersom du ikke vil sende ham, vil vi
ikke dra ned; for mannen sa til oss: I skal ikke komme for mine øine
uten eders bror er med.

<span id="an_43:5">43:5</span> Da sa Israel: Hvorfor har I gjort så ille
mot mig og fortalt mannen at I har ennu en bror?

<span id="an_43:6">43:6</span> De svarte: Mannen spurte oss nøie ut både
om oss og om vår ætt og sa: Lever eders far ennu? Har I nogen bror? Og
vi svarte ham efter som han spurte; kunde vi vel vite at han vilde si:
Kom her ned med eders bror?

<span id="an_43:7">43:7</span> Og Juda sa til Israel, sin far: Send
gutten med mig I Så vil vi gjøre oss rede og dra avsted, så vi kan leve
og ikke skal dø, både vi og du og våre små barn.

<span id="an_43:8">43:8</span> Jeg skal svare for ham, av mig kan du
kreve ham; dersom jeg ikke har ham med tilbake til dig og stiller ham
for ditt ansikt, da vil jeg være din skyldner alle mine dager;

<span id="an_43:9">43:9</span> for dersom vi ikke hadde dryget så lenge,
da kunde vi nu to ganger vært her igjen.

<span id="an_43:10">43:10</span> Da sa Israel, deres far, til dem: Skal
det nu så være, så gjør som jeg sier: Ta i eders sekker av alt det
ypperste landet eier, og ha det med til mannen som gave, litt balsam og
litt honning, krydderier og ladanum, pistasienøtter og mandler,

<span id="an_43:11">43:11</span> og ta dobbelt så mange penger med eder,
for de penger som kom igjen og lå øverst i eders sekker, må I ha med
tilbake; kanskje det var en feiltagelse.

<span id="an_43:12">43:12</span> Ta så eders bror med, og gjør eder rede
og dra tilbake til mannen!

<span id="an_43:13">43:13</span> Og den allmektige Gud la eder finne
barmhjertighet hos mannen, så han lar eders andre bror og Benjamin dra
hjem igjen med eder; og jeg - skal jeg være barnløs, så får jeg være
barnløs!

<span id="an_43:14">43:14</span> Så tok mennene denne gave, og de tok
dobbelte penger med sig, og Benjamin; og de gjorde sig rede og drog ned
til Egypten og trådte frem for Josef.

<span id="an_43:15">43:15</span> Da Josef så Benjamin sammen med dem, sa
han til den som forestod hans hus: Før mennene inn i huset og la slakte
og lage til; for mennene skal ete til middag hos mig.

<span id="an_43:16">43:16</span> Og mannen gjorde som Josef sa, og førte
mennene inn i Josefs hus.

<span id="an_43:17">43:17</span> Men mennene blev redde fordi de blev
ført inn i Josefs hus, og de sa: Det er vel for de pengers skyld som
forrige gang kom tilbake i våre sekker, vi føres inn her, forat han kan
velte sig inn på oss og kaste sig over oss og gjøre oss til træler og ta
våre asener.

<span id="an_43:18">43:18</span> De gikk derfor til mannen som forestod
Josefs hus, og talte til ham ved inngangen til huset

<span id="an_43:19">43:19</span> og sa: Hør, herre! Vi kom forrige gang
ned her for å kjøpe korn;

<span id="an_43:20">43:20</span> men da vi kom til herberget og åpnet
våre sekker, se, da lå enhvers penger øverst i hans sekk, våre penger
med sin fulle vekt, og nu har vi dem med oss igjen,

<span id="an_43:21">43:21</span> og vi har tatt andre penger ned med oss
til å kjøpe korn for; vi vet ikke hvem som har lagt våre penger i våre
sekker.

<span id="an_43:22">43:22</span> Da sa han: I kan være rolige, frykt
ikke! Eders Gud og eders fars Gud har gitt eder en skatt i eders sekker;
eders penger har jeg fått. Så førte han Simeon ut til dem.

<span id="an_43:23">43:23</span> Derefter førte mannen dem inn i Josefs
hus og gav dem vann, og de tvettet sine føtter, og han gav dem fôr til
deres asener.

<span id="an_43:24">43:24</span> Så la de gaven til rette til Josef
skulde komme hjem om middagen; for de hadde hørt at de skulde ete der.

<span id="an_43:25">43:25</span> Og da Josef var kommet hjem, bar de inn
til ham gaven som de hadde med sig, og kastet sig ned på jorden for ham.

<span id="an_43:26">43:26</span> Men han spurte dem om det gikk dem vel,
og han sa: Går det eders far vel, den gamle som I talte om? Lever han
ennu?

<span id="an_43:27">43:27</span> De svarte: Ja! Det går din tjener vår
far vel; han lever ennu. Og de bøide sig og kastet sig ned for ham.

<span id="an_43:28">43:28</span> Og da han så op og fikk øie på
Benjamin, sin bror, sin mors sønn, sa han: Er dette eders yngste bror,
som I talte til mig om? Og han sa: Gud velsigne dig, min sønn!

<span id="an_43:29">43:29</span> Og Josef skyndte sig bort, for hans
hjerte brente mot hans bror, og han søkte et sted hvor han kunde gråte;
og han gikk inn i sitt kammer og gråt der.

<span id="an_43:30">43:30</span> Så tvettet han sitt ansikt og gikk ut,
og han gjorde sig sterk og sa: Sett maten frem!

<span id="an_43:31">43:31</span> Og de satte frem for ham særskilt og
for dem særskilt, og for egypterne som åt hos ham, særskilt; for
egypterne kan ikke ete sammen med hebreerne, det er en vederstyggelighet
for egypterne.

<span id="an_43:32">43:32</span> Og mennene fikk sine plasser midt imot
ham efter alderen, den førstefødte øverst og den yngste nederst, og de
så på hverandre og undret sig.

<span id="an_43:33">43:33</span> Og han lot bære til dem av maten på
sitt bord, og Benjamin fikk fem ganger så meget som enhver av de andre;
og de drakk, og drakk sig glade med ham.

<span id="an_44:1">44:1</span> Siden bød han den som forestod hans hus:
Fyll mennenes sekker med korn så meget de kan føre, og legg enhvers
penger øverst i hans sekk!

<span id="an_44:2">44:2</span> Men mitt beger, sølvbegeret, skal du
legge øverst i den yngstes sekk sammen med pengene for hans korn. Og han
gjorde som Josef bød ham.

<span id="an_44:3">44:3</span> Om morgenen, da det blev lyst, lot de
mennene med sine asener fare.

<span id="an_44:4">44:4</span> Da de hadde draget ut av byen og ennu
ikke var langt kommet, sa Josef til den som forestod hans hus: Ta
avsted, sett efter mennene, og når du når dem, skal du si til dem:
Hvorfor har I gjengjeldt godt med ondt?

<span id="an_44:5">44:5</span> Er det ikke det beger som min herre
drikker av, og som han spår i? Dette var ille gjort av eder.

<span id="an_44:6">44:6</span> Og han innhentet dem og sa dette til dem.

<span id="an_44:7">44:7</span> Da sa de til ham: Hvorfor taler min herre
således? Det være langt fra dine tjenere å gjøre noget slikt!

<span id="an_44:8">44:8</span> Se, de penger som vi fant øverst i våre
sekker, hadde vi med oss tilbake til dig fra Kana'ans land; hvorledes
skulde vi da stjele sølv eller gull fra din herres hus?

<span id="an_44:9">44:9</span> Den av dine tjenere som det finnes hos,
han skal dø, og vi andre skal være min herres træler.

<span id="an_44:10">44:10</span> Og han sa: Vel, la det være som I har
sagt! Den som det finnes hos, skal være min træl, men I skal være uten
skyld.

<span id="an_44:11">44:11</span> Så skyndte de sig og løftet hver sin
sekk ned på jorden, og enhver åpnet sin sekk.

<span id="an_44:12">44:12</span> Og han så efter; han begynte hos den
eldste og endte hos den yngste, og begeret blev funnet i Benjamins sekk.

<span id="an_44:13">44:13</span> Da sønderrev de sine klær og lesste
hver på sitt asen og vendte tilbake til byen.

<span id="an_44:14">44:14</span> Og Juda og hans brødre kom til Josefs
hus mens han ennu var der, og de kastet sig til jorden for ham.

<span id="an_44:15">44:15</span> Da sa Josef til dem: Hvad er det for
noget I har gjort? Visste I ikke at en mann som jeg kan spå?

<span id="an_44:16">44:16</span> Og Juda sa: Hvad skal vi svare min
herre? Hvad skal vi si, og hvad skal vi rettferdiggjøre oss med? Gud har
funnet dine tjeneres misgjerning; se, vi er min herres træler, både vi
og den som begeret blev funnet hos.

<span id="an_44:17">44:17</span> Men han sa: Det være langt fra mig å
gjøre slikt! Den mann som begeret blev funnet hos, han skal være min
træl, men dra I andre i fred op til eders far!

<span id="an_44:18">44:18</span> Da gikk Juda frem til ham og sa: Hør
mig, herre! La din tjener få tale et ord for min herres ører, og la ikke
din vrede optendes mot din tjener; for du er som Farao selv.

<span id="an_44:19">44:19</span> Min herre spurte sine tjenere: Har I
far eller bror?

<span id="an_44:20">44:20</span> Da sa vi til min herre: Vi har en
gammel far, og han har en ung sønn, som er født i hans alderdom; hans
bror er død, og han er alene igjen efter sin mor, og hans far har ham så
kjær.

<span id="an_44:21">44:21</span> Og du sa til dine tjenere: Før ham ned
til mig, så jeg kan få se ham med mine egne øine!

<span id="an_44:22">44:22</span> Da sa vi til min herre: Gutten kan ikke
forlate sin far; for hvis han forlater sin far, da vil hans far dø.

<span id="an_44:23">44:23</span> Men du sa til dine tjenere: Dersom ikke
eders yngste bror kommer ned med eder, skal I ikke mere komme for mine
øine.

<span id="an_44:24">44:24</span> Da vi så kom hjem til din tjener min
far, fortalte vi ham hvad min herre hadde sagt

<span id="an_44:25">44:25</span> Og vår far sa: dra avsted igjen og kjøp
litt korn til oss!

<span id="an_44:26">44:26</span> Da sa vi: Vi kan ikke dra ned, men
dersom vår yngste bror er med oss, da vil vi dra ned; for vi kan ikke
komme mannen for øie uten at vår yngste bror er med.

<span id="an_44:27">44:27</span> Men din tjener min far sa til - oss: I
vet at min hustru fødte mig to sønner,

<span id="an_44:28">44:28</span> og den ene gikk bort fra mig, og jeg
sa: han er visselig revet ihjel; og jeg har aldri sett ham siden.

<span id="an_44:29">44:29</span> Tar I nu også denne fra mig, og det
møter ham nogen ulykke, så sender I mine grå hår med sorg ned i
dødsriket.

<span id="an_44:30">44:30</span> Skal jeg nu komme hjem til din tjener
min far, og gutten, som han henger ved med hele sin sjel, ikke er med
oss,

<span id="an_44:31">44:31</span> så blir det hans død med det samme han
ser at gutten ikke er med, og vi må sende din tjener vår fars grå hår
med sorg ned i dødsriket.

<span id="an_44:32">44:32</span> For din tjener tok på sig å svare for
gutten hos min far og sa: dersom jeg ikke har ham med tilbake til dig,
vil jeg være min fars skyldner alle mine dager.

<span id="an_44:33">44:33</span> La derfor din tjener bli i guttens sted
som træl hos min herre, men la gutten dra hjem med sine brødre!

<span id="an_44:34">44:34</span> For hvorledes skulde jeg dra hjem til
min far uten at gutten var med mig? Jeg kunde ikke se på den sorg som
vilde komme over min far.

<span id="an_45:1">45:1</span> Da kunde ikke Josef lenger legge bånd på
sig for alle dem som stod hos ham; han ropte: La hver mann gå ut fra
mig! Og det var ingen tilstede da Josef gav sig til kjenne for sine
brødre.

<span id="an_45:2">45:2</span> Og han brast i gråt og gråt så høit at
egypterne hørte det, og de hørte det i Faraos hus.

<span id="an_45:3">45:3</span> Og Josef sa til sine brødre: Jeg er
Josef, lever min far ennu? Men hans brødre kunde ikke svare ham, så
forferdet stod de der foran ham.

<span id="an_45:4">45:4</span> Da sa Josef til sine brødre: Kjære, kom
hit til mig! Så gikk de bort til ham; og han sa: Jeg er Josef, eders
bror, som I solgte til Egypten.

<span id="an_45:5">45:5</span> Men vær nu ikke bekymret og sørg ikke
over at I solgte mig hit! For å holde eder i live har Gud sendt mig hit
i forveien for eder;

<span id="an_45:6">45:6</span> for nu har det vært hungersnød i landet i
to år, og ennu kommer det fem år da der hverken skal pløies eller
høstes.

<span id="an_45:7">45:7</span> Men Gud har sendt mig i forveien for eder
fordi han vilde levne eder en rest på jorden, og fordi han vilde holde
eder i live, så det blev en stor frelse.

<span id="an_45:8">45:8</span> Så er det da ikke I som har sendt mig
hit, men Gud; og han har satt mig til far for Farao og til herre over
hele hans hus og til hersker i hele Egyptens land.

<span id="an_45:9">45:9</span> Skynd eder og dra op til min far og si
til ham: Så sier din sønn Josef: Gud har satt mig til herre over hele
Egypten; kom ned til mig, dryg ikke!

<span id="an_45:10">45:10</span> Du skal få bo i landet Gosen og være
mig nær, både du og dine barn og dine barnebarn med ditt småfe og storfe
og alt det du har.

<span id="an_45:11">45:11</span> Og jeg vil sørge for dig der - for ennu
kommer det fem hungersår - forat du ikke skal utarmes, du og ditt hus og
alle de som hører dig til.

<span id="an_45:12">45:12</span> Og nu ser både I og min bror Benjamin
med egne øine at det er jeg som taler med eder.

<span id="an_45:13">45:13</span> Fortell da min far om all min herlighet
i Egypten og om alt det I har sett; og skynd eder å føre min far her
ned!

<span id="an_45:14">45:14</span> Så falt han sin bror Benjamin om halsen
og gråt, og Benjamin gråt i hans armer.

<span id="an_45:15">45:15</span> Og han kysset alle sine brødre og gråt
ved deres bryst; og siden talte hans brødre med ham.

<span id="an_45:16">45:16</span> Og da det spurtes i Faraos hus at
Josefs brødre var kommet, blev Farao og hans tjenere glade.

<span id="an_45:17">45:17</span> Og Farao sa til Josef: Si til dine
brødre: Så skal I gjøre: I skal lesse på eders dyr og fare hjem til
Kana'ans land,

<span id="an_45:18">45:18</span> og ta så eders far og eders husfolk og
kom til mig, og jeg vil gi eder det beste i Egyptens land, og I skal ete
av landets fedme.

<span id="an_45:19">45:19</span> Dette byder jeg dig nu å si til dem: Så
skal I gjøre: I skal ta med eder vogner fra Egypten til eders barn og
hustruer og hente eders far og komme hit,

<span id="an_45:20">45:20</span> og I skal ikke kvie eder for å reise
fra eders eiendeler; for det beste i hele Egyptens land skal være eders.

<span id="an_45:21">45:21</span> Og Israels sønner gjorde så; og Josef
gav dem vogner efter Faraos befaling og gav dem niste med på veien.

<span id="an_45:22">45:22</span> Og han gav dem alle hver sin
høitidsklædning, men Benjamin gav han tre hundre sekel sølv og fem
høitidsklædninger. .

<span id="an_45:23">45:23</span> Likeledes sendte han til sin far ti
asener som bar av det beste Egypten hadde, og ti aseninner som bar korn
og brød og fødevarer for hans far. på reisen.

<span id="an_45:24">45:24</span> Så lot han sine brødre fare, og de
reiste; og han sa til dem: Trett ikke med hverandre på veien!

<span id="an_45:25">45:25</span> Så drog de op fra Egypten og kom til
Kana'ans land, til Jakob, sin far.

<span id="an_45:26">45:26</span> Og de fortalte ham at Josef ennu var i
live, og at han var hersker over hele Egyptens land. Men hans hjerte var
og blev koldt, for han trodde dem ikke.

<span id="an_45:27">45:27</span> Så fortalte de ham alt det Josef hadde
sagt til dem, og han så vognene som Josef hadde sendt til å hente ham i;
da oplivedes Jakobs deres fars ånd.

<span id="an_45:28">45:28</span> Og Israel sa: Det er nok; Josef, min
sønn, lever ennu; jeg vil dra avsted og se ham før jeg dør.

<span id="an_46:1">46:1</span> Og Israel brøt op med alt det han hadde,
og da han kom til Be'erseba, ofret han slaktoffer til sin far Isaks Gud.

<span id="an_46:2">46:2</span> Og Gud sa til Israel i et syn om natten:
Jakob, Jakob! Han svarte: Ja, her er jeg.

<span id="an_46:3">46:3</span> Da sa han: Jeg er Gud, din fars Gud;
frykt ikke for å dra ned til Egypten, for der vil jeg gjøre dig til et
stort folk.

<span id="an_46:4">46:4</span> Jeg skal selv dra ned med dig til
Egypten, jeg skal visselig også føre dig op igjen; og Josef skal lukke
dine øine.

<span id="an_46:5">46:5</span> Så brøt Jakob op fra Be'erseba; og
Israels sønner kjørte Jakob, sin far, og sine barn og sine hustruer i de
vogner som Farao hadde sendt til å hente ham i.

<span id="an_46:6">46:6</span> Og de tok med sig sin buskap og sitt gods
som de hadde lagt sig til i Kana'ans land, og de kom til Egypten, Jakob
og hele hans ætt med ham;

<span id="an_46:7">46:7</span> sine sønner og sine sønnesønner, sine
døtre og sine sønnedøtre, hele sin ætt førte han med sig til Egypten.

<span id="an_46:8">46:8</span> Og dette er navnene på Israels barn som
kom til Egypten, Jakob og hans sønner: Jakobs førstefødte sønn Ruben,

<span id="an_46:9">46:9</span> og Rubens sønner: Hanok og Pallu og
Hesron og Karmi,

<span id="an_46:10">46:10</span> og Simeons sønner: Jemuel og Jamin og
Ohad og Jakin og Sohar og Saul, som han hadde fått med en
kana'anitterkvinne,

<span id="an_46:11">46:11</span> og Levis sønner: Gerson, Kahat og
Merari,

<span id="an_46:12">46:12</span> og Judas sønner: Er og Onan og Sela og
Peres og Serah - men Er og Onan døde i Kana'ans land - og Peres' sønner
var Hesron og Hamul;

<span id="an_46:13">46:13</span> og Issakars sønner: Tola og Puva og Job
og Simron,

<span id="an_46:14">46:14</span> og Sebulons sønner: Sered og Elon og
Jahle'el;

<span id="an_46:15">46:15</span> dette var Leas sønner, som hun fødte
Jakob i Mesopotamia, og dessuten Dina, hans datter, i alt tre og tretti
sjeler, sønner og døtre.

<span id="an_46:16">46:16</span> Og Gads sønner: Sifion og Haggi, Suni
og Esbon, Eri og Arodi og Areli,

<span id="an_46:17">46:17</span> - og Asers sønner: Jimna og Jisva og
Jisvi og Bria og Serah, deres søster, og Brias sønner var Heber og
Malkiel;

<span id="an_46:18">46:18</span> dette var barn av Silpa, som Laban gav
sin datter Lea; hun fødte Jakob disse barn, seksten sjeler.

<span id="an_46:19">46:19</span> Jakobs hustru Rakels sønner: Josef og
Benjamin;

<span id="an_46:20">46:20</span> og Josef fikk barn i Egyptens land med
Asnat, datter til Potifera, presten i On: Manasse og Efra'im;

<span id="an_46:21">46:21</span> og Benjamins sønner: Bela og Beker og
Asbel, Gera og Na'aman, Ehi og Ros, Muppim og Huppim og Ard;

<span id="an_46:22">46:22</span> dette var de barn som Jakob fikk med
Rakel, i alt fjorten sjeler.

<span id="an_46:23">46:23</span> Og Dans sønn: Husim,

<span id="an_46:24">46:24</span> og Naftalis sønner: Jahse'el og Guni og
Jeser og Sillem;

<span id="an_46:25">46:25</span> dette var sønnene til Bilha, som Laban
gav sin datter Rakel; hun fødte Jakob disse barn, i alt syv sjeler.

<span id="an_46:26">46:26</span> Alle de som kom med Jakob til Egypten,
og som var utgått av hans lend, foruten Jakobs sønnekoner, var i alt
seks og seksti sjeler.

<span id="an_46:27">46:27</span> Og Josefs sønner, som han fikk i
Egypten, var to; alle av Jakobs hus, som kom til Egypten, var sytti
sjeler.

<span id="an_46:28">46:28</span> Og han sendte Juda i forveien til Josef
og bad at han skulde vise ham vei til Gosen; så kom de til landet Gosen.

<span id="an_46:29">46:29</span> Og Josef lot spenne for sin vogn og
drog op til Gosen for å møte Israel, sin far; og da han fikk se ham,
falt han ham om halsen og gråt lenge i hans armer.

<span id="an_46:30">46:30</span> Da sa Israel til Josef: Nu vil jeg
gjerne dø, efterat jeg har sett ditt ansikt og vet at du ennu lever.

<span id="an_46:31">46:31</span> Og Josef sa til sine brødre og til sin
fars hus: Jeg vil dra op og melde det til Farao og si til ham: Mine
brødre og min fars hus, som var i Kana'ans land, er kommet til mig;

<span id="an_46:32">46:32</span> Og mennene er fehyrder, de er folk som
driver feavl, og sitt småfe og sitt storfe og alt det de eier, har de
hatt med sig hit.

<span id="an_46:33">46:33</span> Og når Farao kaller eder til sig og
sier: Hvad er eders levevei?

<span id="an_46:34">46:34</span> da skal I si: Dine tjenere har drevet
feavl fra vår ungdom av og til nu, både vi og våre fedre - da får I bo i
landet Gosen; for alle fehyrder er en vederstyggelighet for egypterne.

<span id="an_47:1">47:1</span> Så kom Josef og meldte dette til Farao og
sa: Min far og mine brødre er kommet hit fra Kana'ans land med sitt
småfe og storfe og alt det de har; og nu er de i Gosen.

<span id="an_47:2">47:2</span> Og av alle sine brødre tok han ut fem og
fremstilte dem for Farao.

<span id="an_47:3">47:3</span> Da sa Farao til hans brødre: Hvad er
eders levevei? De svarte Farao: Dine tjenere er fehyrder, vi som våre
fedre.

<span id="an_47:4">47:4</span> Så sa de til Farao: Vi er kommet for å bo
en tid her i landet; for dine tjenere hadde ikke beite for sin buskap,
fordi det er en hård hungersnød i Kana'ans land; la derfor dine tjenere
få bo i landet Gosen!

<span id="an_47:5">47:5</span> Da sa Farao til Josef: Din far og dine
brødre er kommet til dig.

<span id="an_47:6">47:6</span> Egyptens land ligger åpent for dig; la
din far og dine brødre bo i den beste del av landet, la dem bo i Gosen!
Og dersom du vet at det er dyktige menn iblandt dem, da sett dem til
opsynsmenn over min buskap!

<span id="an_47:7">47:7</span> Og Josef førte Jakob, sin far, inn og
fremstilte ham for Farao; og Jakob velsignet Farao.

<span id="an_47:8">47:8</span> Og Farao spurte Jakob: Hvor mange er dine
leveår?

<span id="an_47:9">47:9</span> Jakob svarte Farao: Min utlendighets år
er hundre og tretti år; få og onde har mine leveår vært, og de har ikke
nådd mine fedres leveår i deres utlendighets tid.

<span id="an_47:10">47:10</span> Og Jakob velsignet Farao, og så gikk
han ut fra Farao.

<span id="an_47:11">47:11</span> Og Josef lot sin far og sine brødre
bosette sig og gav dem eiendom i Egyptens land, i den beste del av
landet, i landet Ra'amses, således som Farao hadde pålagt ham.

<span id="an_47:12">47:12</span> Og Josef forsørget sin far og sine
brødre og hele sin fars hus med brød efter barnas tall.

<span id="an_47:13">47:13</span> Og det fantes ikke brød i hele landet;
for hungersnøden var meget hård, så Egyptens land og Kana'ans land
vansmektet av hunger.

<span id="an_47:14">47:14</span> Og Josef samlet alle de penger som
fantes i Egyptens land og i Kana'ans land; han fikk dem for det korn de
kjøpte, og Josef la pengene op i Faraos hus.

<span id="an_47:15">47:15</span> Men da det var forbi med pengene i
Egyptens land og i Kana'ans land, da kom alle egypterne til Josef og sa:
Gi oss brød! Hvorfor skal vi dø for dine øine? Vi har ikke flere penger.

<span id="an_47:16">47:16</span> Og Josef sa: Kom hit med eders buskap,
så vil jeg gi eder brød for eders buskap, dersom I ikke har flere
penger.

<span id="an_47:17">47:17</span> Så kom de til Josef med sin buskap, og
Josef gav dem brød for hestene og for småfeet og storfeet som de hadde,
og for asenene, og han holdt dem med brød det år for hele deres buskap.

<span id="an_47:18">47:18</span> Så gikk det år til ende, og året efter
kom de til ham og sa: Vi vil ikke dølge for min herre at det er forbi
med pengene, og buskapen som vi eide, har min herre fått; det er intet
tilbake for min herre uten vårt legeme og vår jord.

<span id="an_47:19">47:19</span> Hvorfor skal vi gå til grunne for dine
øine, både vi og vår jord? Kjøp oss og vår jord for brød, så skal vi med
vår jord være Faraos træler; og gi oss såkorn, så vi kan leve og ikke
skal dø, og jorden ikke legges øde.

<span id="an_47:20">47:20</span> Så kjøpte Josef all jorden i Egypten
til Farao; for egypterne solgte hver sin jordvei, fordi hungersnøden
trykket dem hårdt; og landet blev Faraos eiendom.

<span id="an_47:21">47:21</span> Men folket flyttet han om i byene, fra
den ene ende av Egyptens land til den andre.

<span id="an_47:22">47:22</span> Bare prestenes jord kjøpte han ikke;
for Farao hadde gitt prestene faste inntekter, og de levde av sine faste
inntekter, som Farao hadde gitt dem; derfor solgte de ikke sin jord.

<span id="an_47:23">47:23</span> Og Josef sa til folket: Nu har jeg
kjøpt eder og eders jord til Farao; se, her har I såkorn, tilså nu
jorden!

<span id="an_47:24">47:24</span> Og når avgrøden kommer inn, da skal I
gi en femtedel til Farao, og de fire deler skal I ha til utsæd på eders
akrer og til føde for eder og dem som er i eders hus, og til føde for
eders barn.

<span id="an_47:25">47:25</span> Da sa de: Du har holdt oss i live; la
oss finne nåde for min herres øine, så skal vi være Faraos træler.

<span id="an_47:26">47:26</span> Så satte Josef dette som en lov - og
den lov gjelder den dag idag for jorden i Egypten - at Farao skulde ha
femtedelen; bare Prestenes jord blev ikke Faraos eiendom.

<span id="an_47:27">47:27</span> Israel blev boende i Egyptens land, i
landet Gosen. og de fikk sig eiendom der og var fruktbare og blev meget
tallrike.

<span id="an_47:28">47:28</span> Og Jakob levde i Egyptens land i sytten
år; og Jakobs dager, hans leveår, blev hundre og syv og firti år.

<span id="an_47:29">47:29</span> Da det led mot den tid at Israel skulde
dø, kalte han sin sønn Josef til sig og sa til ham: Kjære, har jeg
funnet nåde for dine øine, så legg din hånd under min lend og vis mig
den kjærlighet og trofasthet at du ikke begraver mig i Egypten,

<span id="an_47:30">47:30</span> men la mig få hvile hos mine fedre, før
mig bort fra Egypten og legg mig i deres grav! Og han svarte: Jeg skal
gjøre som du sier.

<span id="an_47:31">47:31</span> Da sa han: Tilsverg mig det! Og han
tilsvor ham det. Og Israel bøide sig ned over hodegjerdet i sengen og
tilbad.

<span id="an_48:1">48:1</span> Nogen tid efter kom de og sa til Josef:
Din far er syk. Da tok han begge sine sønner med sig, Manasse og
Efra'im.

<span id="an_48:2">48:2</span> Og de meldte det til Jakob og sa: Din
sønn Josef er kommet til dig. Da gjorde Israel sig sterk og satte sig op
i sengen.

<span id="an_48:3">48:3</span> Og Jakob sa til Josef: Den allmektige Gud
åpenbarte sig for mig i Luz i Kana'ans land og velsignet mig

<span id="an_48:4">48:4</span> og sa til mig: Se, jeg vil gjøre dig
fruktbar og tallrik og gjøre dig til en mengde folkeslag, og jeg vil gi
din ætt efter dig dette land til evig eiendom.

<span id="an_48:5">48:5</span> Og dine to sønner som du har fått i
Egyptens land, før jeg kom til dig her i Egypten, de skal nu være mine;
Efra'im og Manasse skal tilhøre mig likesom Ruben og Simeon.

<span id="an_48:6">48:6</span> Men de barn som du har fått efter dem,
skal være dine; de skal kalles efter sine brødre i deres arvelodd.

<span id="an_48:7">48:7</span> For da jeg kom fra Mesopotamia, døde
Rakel fra mig i Kana'ans land på reisen, da vi ennu hadde et stykke vei
igjen til Efrat; og jeg begravde henne der på veien til Efrat, det er
Betlehem.

<span id="an_48:8">48:8</span> Da Israel fikk se Josefs sønner, spurte
han: Hvem er det?

<span id="an_48:9">48:9</span> Josef svarte sin far: Det er mine sønner,
som Gud har gitt mig her. Da sa han: Kjære, kom hit til mig med dem, så
vil jeg velsigne dem.

<span id="an_48:10">48:10</span> Men Israels øine var sløve av alderdom,
han kunde ikke se; og Josef førte dem bort til ham, og han kysset dem og
tok dem i favn.

<span id="an_48:11">48:11</span> Og Israel sa til Josef: Jeg hadde ikke
tenkt å få se ditt ansikt, og nu har Gud endog latt mig få se dine barn.

<span id="an_48:12">48:12</span> Så førte Josef dem bort fra hans knær
og bøide sig til jorden for ham.

<span id="an_48:13">48:13</span> Siden tok Josef dem begge, Efra'im i
sin høire hånd mot Israels venstre og Manasse i sin venstre hånd mot
Israels høire, og førte dem frem til ham.

<span id="an_48:14">48:14</span> Og Israel rakte ut sin høire hånd og la
den på Efra'ims hode, enda han var den yngste, og sin venstre hånd på
Manasses hode; han la sine hender således med vilje, for Manasse var den
førstefødte.

<span id="an_48:15">48:15</span> Og han velsignet Josef og sa: Den Gud
for hvis åsyn mine fedre Abraham og Isak vandret, den Gud som var min
hyrde, fra jeg blev til og til denne dag,

<span id="an_48:16">48:16</span> den engel som forløste mig fra alt
ondt, han velsigne guttene, så de må kalles med mitt navn og med mine
fedre Abrahams og Isaks navn, og bli meget tallrike i landet.

<span id="an_48:17">48:17</span> Da Josef så at hans far la sin høire
hånd på Efra'ims hode, syntes han ille om det, og han grep sin fars hånd
for å føre den fra Efra'ims hode bort på Manasses hode.

<span id="an_48:18">48:18</span> Og Josef sa til sin far: Ikke så, far!
For denne er den førstefødte; legg din høire hånd på hans hode!

<span id="an_48:19">48:19</span> Men hans far vilde ikke det, og han sa:
Jeg vet det, min sønn, jeg vet det. Han skal og bli et folk, han skal og
bli stor; men enda skal hans yngre bror bli større enn han, og hans ætt
skal bli en mengde folkeslag.

<span id="an_48:20">48:20</span> Så velsignet han dem samme dag og sa:
Ved dig skal Israel velsigne og si: Gud gjøre dig som Efra'im og som
Manasse! Og han satte Efra'im foran Manasse.

<span id="an_48:21">48:21</span> Og Israel sa til Josef Se, jeg dør, men
Gud skal være med eder og føre eder tilbake til eders fedres land.

<span id="an_48:22">48:22</span> Og jeg gir dig fremfor dine brødre et
stykke land som jeg tar fra amorittenes hånd med mitt sverd og min bue.

<span id="an_49:1">49:1</span> Og Jakob kalte sine sønner til sig og sa:
samle eder, så vil jeg forkynne eder hvad som skal hende eder i de siste
dager\*. /

<span id="an_49:2">49:2</span> Kom sammen og hør, I Jakobs sønner, hør
på Israel, eders far!

<span id="an_49:3">49:3</span> Ruben, min førstefødte er du, min kraft
og min styrkes første frukt, høiest i ære og størst i makt.

<span id="an_49:4">49:4</span> Du bruser over som vannet, du skal intet
fortrin ha; for du steg op på din fars leie; da vanhelliget du det - i
min seng steg han op!

<span id="an_49:5">49:5</span> Simeon og Levi er brødre, voldsvåben er
deres sverd.

<span id="an_49:6">49:6</span> Møt ikke i deres hemmelige råd, min sjel,
ta ikke del i deres sammenkomster, min ære\*! For i sin vrede slo de
menn ihjel, og i sin selvrådighet skamskar de okser. /

<span id="an_49:7">49:7</span> Forbannet være deres vrede, for den var
vill, og deres grumhet, for den var hård! Jeg vil kaste dem omkring i
Jakob og sprede dem i Israel.

<span id="an_49:8">49:8</span> Juda - dig skal dine brødre prise, din
hånd skal være på dine fienders nakke, for dig skal din fars sønner bøie
sig.

<span id="an_49:9">49:9</span> En ung løve er Juda; fra rov er du steget
op, min sønn! Han legger sig ned, han hviler som en løve, som en
løvinne; hvem våger å vekke ham?

<span id="an_49:10">49:10</span> Ikke skal kongespir vike fra Juda, ikke
herskerstav fra hans føtter, inntil fredsfyrsten kommer, og folkene blir
ham lydige.

<span id="an_49:11">49:11</span> Han binder til vintreet sitt unge asen
og til den edle ranke sin aseninnes fole; han tvetter i vin sitt
klædebon og i druers blod sin kjortel.

<span id="an_49:12">49:12</span> Dunkle er hans øine av vin, og hvite
hans tenner av melk.

<span id="an_49:13">49:13</span> Sebulon - ved havets strand skal han
bo, ved stranden hvor skibene lander; hans side er vendt mot Sidon.

<span id="an_49:14">49:14</span> Issakar er et sterktbygget asen, som
hviler mellem sine hegn.

<span id="an_49:15">49:15</span> Og han så at hvilen var god, og at
landet var fagert; da bøide han sin rygg under byrden og blev en ufri
træl.

<span id="an_49:16">49:16</span> Dan skal dømme sitt folk, han som de
andre Israels stammer.

<span id="an_49:17">49:17</span> Dan skal være en slange på veien, en
huggorm på stien, som biter hesten i hælene, så rytteren faller bakover.

<span id="an_49:18">49:18</span> Efter din frelse bier jeg, Herre!

<span id="an_49:19">49:19</span> Gad - en fiendeflokk hugger inn på ham,
men han hugger dem i hælene.

<span id="an_49:20">49:20</span> Fra Aser kommer fedmen, hans mat, og
lekre retter som for konger har han å gi.

<span id="an_49:21">49:21</span> Naftali er en lekende hind; liflig er
ordet han taler.

<span id="an_49:22">49:22</span> Et ungt frukttre er Josef, et ungt
frukttre ved kilden; grenene skyter ut over muren.

<span id="an_49:23">49:23</span> Og de egger ham og skyter på ham, de
forfølger ham - de pileskyttere.

<span id="an_49:24">49:24</span> Men fast står han der med sin bue, og
hans hender og armer er raske - ved Jakobs Veldiges hender, fra ham, fra
hyrden, Israels klippe,

<span id="an_49:25">49:25</span> fra din fars Gud, og han hjelpe dig,
fra den Allmektige, og han velsigne dig med velsignelser fra himmelen
der oppe, med velsignelser fra dypet der nede, med brysters og morslivs
velsignelser!

<span id="an_49:26">49:26</span> Din fars velsignelser stiger høit op
over mine forfedres velsignelser, de når op til de evige høiders grense;
de skal komme over Josefs hode, over hans isse, han som er høvding
blandt sine brødre.

<span id="an_49:27">49:27</span> Benjamin er en glupende ulv; om
morgenen eter han op rov, og om aftenen deler han ut hærfang.

<span id="an_49:28">49:28</span> Alle disse er Israels stammer, tolv i
tallet, og således var det deres far talte til dem; han velsignet dem,
hver av dem velsignet han med den velsignelse som tilkom ham.

<span id="an_49:29">49:29</span> Og han bød dem og sa til dem: Jeg
samles nu til mitt folk; begrav mig hos mine fedre i hulen på hetitten
Efrons mark,

<span id="an_49:30">49:30</span> i hulen på Makpela-marken, østenfor
Mamre i Kana'ans land, den mark som Abraham kjøpte av hetitten Efron til
eiendoms-gravsted.

<span id="an_49:31">49:31</span> Der begravde de Abraham og Sara, hans
hustru, der begravde de Isak og Rebekka, hans hustru, og der begravde
jeg Lea,

<span id="an_49:32">49:32</span> på den mark og i den hule der som blev
kjøpt av Hets barn.

<span id="an_49:33">49:33</span> Da Jakob var ferdig med de pålegg han
vilde gi sine sønner, trakk han føttene op i sengen; og han opgav sin
ånd og blev samlet til sine fedre.

<span id="an_50:1">50:1</span> Og Josef bøide sig ned over sin fars
ansikt og gråt over ham og kysset ham.

<span id="an_50:2">50:2</span> Og Josef bød lægene som han hadde i sin
tjeneste, å balsamere hans far; og lægene balsamerte Israel.

<span id="an_50:3">50:3</span> Firti dager gikk med hertil, for så mange
dager går med til balsameringen; og egypterne gråt over ham i sytti
dager.

<span id="an_50:4">50:4</span> Da sørgedagene over ham var til ende,
talte Josef til Faraos husfolk og sa: Dersom jeg har funnet nåde for
eders øine, så tal for mig til Farao og si:

<span id="an_50:5">50:5</span> Min far tok en ed av mig og sa: Jeg dør;
i min grav som jeg lot grave for mig i Kana'ans land, der skal du
begrave mig. La mig derfor få dra op og begrave min far og så vende
tilbake!

<span id="an_50:6">50:6</span> Og Farao sa: Dra op og begrav din far,
således som du tilsvor ham.

<span id="an_50:7">50:7</span> Så drog Josef op for å begrave sin far;
og alle Faraos tjenere, de eldste i hans hus, og alle de eldste i
Egyptens land drog op med ham,

<span id="an_50:8">50:8</span> og hele Josefs hus og hans brødre og hans
fars hus; bare sine små barn og sitt småfe og storfe lot de bli tilbake
i landet Gosen.

<span id="an_50:9">50:9</span> Og både vogner og hestfolk drog op med
ham, så det blev et meget stort tog.

<span id="an_50:10">50:10</span> Da de kom til Goren-Ha'atad på hin side
Jordan, holdt de der en stor og høitidelig sørgefest, og han gjorde
likferd efter sin far i syv dager.

<span id="an_50:11">50:11</span> Og da landets innbyggere,
kana'anittene, så likferden i Goren-Ha'atad, sa de: Det er en prektig
likferd egypterne holder der. Derfor kalte de stedet Abel Misra'im\*;
det ligger på hin side Jordan. /

<span id="an_50:12">50:12</span> Og hans sønner gjorde med ham således
som han hadde pålagt dem;

<span id="an_50:13">50:13</span> hans sønner førte ham til Kana'ans land
og begravde ham i hulen på Makpela-marken, den mark som Abraham hadde
kjøpt av hetitten Efron til eiendoms-gravsted, østenfor Mamre.

<span id="an_50:14">50:14</span> Og da Josef hadde begravet sin far,
vendte han tilbake til Egypten, både han og hans brødre og alle de som
hadde draget op med ham for å begrave hans far.

<span id="an_50:15">50:15</span> Da Josefs brødre så at deres far var
død, sa de: Bare nu ikke Josef vil hate oss og gjengjelde oss alt det
onde vi gjorde mot ham!

<span id="an_50:16">50:16</span> Så sendte de bud til Josef og lot si:
Din far gav oss før sin død dette pålegg:

<span id="an_50:17">50:17</span> Så skal I si til Josef: Tilgi, kjære,
dine brødres misgjerning og deres synd, at de har gjort ille mot dig! Så
tilgi nu oss, som også tjener din fars Gud, vår misgjerning! Og Josef
gråt da de talte således til ham.

<span id="an_50:18">50:18</span> Siden kom også hans brødre selv og falt
ned for ham og sa: Se, vi vil være dine tjenere.

<span id="an_50:19">50:19</span> Da sa Josef til dem: Vær ikke redde; er
vel jeg i Guds sted?

<span id="an_50:20">50:20</span> I tenkte ondt mot mig; men Gud tenkte
det til det gode for å gjøre det han nu har gjort, og holde meget folk i
live.

<span id="an_50:21">50:21</span> Så vær da ikke redde, jeg vil sørge for
eder og eders barn. Og han trøstet dem og talte vennlig til dem.

<span id="an_50:22">50:22</span> Josef blev boende i Egypten, både han
og hans fars hus; og Josef blev hundre og ti år gammel.

<span id="an_50:23">50:23</span> Og Josef fikk se Efra'ims barn i tredje
ledd; også barna til Makir, Manasses sønn, blev født på Josefs knær\*. /

<span id="an_50:24">50:24</span> Og Josef sa til sine brødre: Jeg dør,
men Gud skal visselig se til eder og føre eder op fra dette land til det
land han har tilsvoret Abraham, Isak og Jakob.

<span id="an_50:25">50:25</span> Og Josef tok en ed av Israels sønner og
sa: Gud skal visselig se til eder, og da skal I føre mine ben op herfra.

<span id="an_50:26">50:26</span> Og Josef døde, hundre og ti år gammel;
og de balsamerte ham og la ham i kiste i Egypten.

------------------------------------------------------------------------

[Next: Exodus](exo)
