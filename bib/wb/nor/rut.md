[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jdg)  [Next](sa1) 

------------------------------------------------------------------------

### Norwegian Bible: Ruth

<span id="an_1:1">1:1</span> I de dager da dommerne styrte, blev det
engang hungersnød i landet. Da drog en mann med sin hustru og sine to
sønner avsted fra Betlehem i Juda for å opholde sig nogen tid i Moabs
land.

<span id="an_1:2">1:2</span> Mannen hette Elimelek, hans hustru No'omi
og hans to sønner Mahlon og Kiljon; de var efratitter\* - fra Betlehem i
Juda. De kom nu til Moabs land og blev der. /

<span id="an_1:3">1:3</span> Så døde Elimelek, No'omis mann, og hun blev
tilbake med sine to sønner.

<span id="an_1:4">1:4</span> De tok sig moabittiske hustruer, den ene
hette Orpa og den andre Rut; og de bodde der omkring en ti års tid.

<span id="an_1:5">1:5</span> Da døde også begge sønnene, Mahlon og
Kiljon; og kvinnen var tilbake efter sine to sønner og efter sin mann.

<span id="an_1:6">1:6</span> Da brøt hun op med sine sønnekoner og
vendte tilbake fra Moabs land; for hun hadde hørt i Moabs land at Herren
hadde sett til sitt folk og gitt dem brød.

<span id="an_1:7">1:7</span> Hun drog bort fra det sted hvor hun hadde
vært, og begge hennes sønnekoner var med henne. Mens de nu gikk frem
efter veien for å vende tilbake til Juda land,

<span id="an_1:8">1:8</span> sa No'omi til sine to sønnekoner: Vend om
og gå hjem igjen, hver til sin mors hus. Herren vise godhet mot eder,
som I har gjort mot de døde og mot mig!

<span id="an_1:9">1:9</span> Herren gi eder at I må finne et hjem, hver
i sin manns hus! Og hun kysset dem; men de brast i gråt

<span id="an_1:10">1:10</span> og sa til henne: Nei, vi vil følge dig
tilbake til ditt folk.

<span id="an_1:11">1:11</span> Da sa No'omi: Vend om, mine døtre!
Hvorfor vil I gå med mig? Har jeg da ennu sønner i mitt liv som kunde
bli eders menn?

<span id="an_1:12">1:12</span> Vend om, mine døtre, og gå hjem! For jeg
er for gammel til å bli en manns hustru. Om jeg så tenkte: Jeg har ennu
håp, ja, om jeg så ennu inatt fikk en mann og så fødte sønner,

<span id="an_1:13">1:13</span> skulde I derfor vente til de blev store?
Skulde I derfor stenge eder inne og ikke få eder menn? Nei, mine døtre!
For det er meget bitrere for mig enn for eder, eftersom Herrens hånd har
rammet mig så hårdt.

<span id="an_1:14">1:14</span> Da brast de atter i gråt. Og Orpa kysset
sin svigermor og sa henne farvel, men Rut vilde ikke skilles fra henne.

<span id="an_1:15">1:15</span> Da sa hun: Du ser din svigerinne er vendt
tilbake til sitt folk og til sin gud; vend nu du og tilbake og følg din
svigerinne!

<span id="an_1:16">1:16</span> Men Rut sa: Søk ikke å overtale mig til å
forlate dig og vende tilbake! For dit du går, vil jeg gå, og hvor du
blir, vil jeg bli; ditt folk er mitt folk, og din Gud er min Gud;

<span id="an_1:17">1:17</span> hvor du dør, vil jeg dø, og der vil jeg
begraves. Herren la det gå mig ille både nu og siden om noget annet enn
døden skal skille mig fra dig.

<span id="an_1:18">1:18</span> Da No'omi så at hun var fast i sitt
forsett om å gå med henne, holdt hun op med å tale til henne om det.

<span id="an_1:19">1:19</span> Så gikk de begge videre til de kom til
Betlehem. Og da de kom til Betlehem, kom hele byen i bevegelse for deres
skyld, og kvinnene sa: Er dette No'omi?

<span id="an_1:20">1:20</span> Da sa hun til dem: Kall mig ikke
No'omi\*, kall mig Mara\*\*! For den Allmektige har gjort det meget
bittert for mig; / /

<span id="an_1:21">1:21</span> med fulle hender drog jeg bort, men med
tomme hender har Herren latt mig vende tilbake. Hvorfor kaller I mig
No'omi, når Herren har vidnet imot mig, og den Allmektige har latt det
gå mig ille?

<span id="an_1:22">1:22</span> Så kom da No'omi tilbake med sin
sønnekone, moabittinnen Rut - hun var vendt tilbake fra Moabs land; og
de kom til Betlehem i begynnelsen av bygghøsten.

<span id="an_2:1">2:1</span> No'omi hadde en frende på sin manns side,
en mektig mann av Elimeleks slekt, som hette Boas.

<span id="an_2:2">2:2</span> En dag sa Rut, moabittinnen, til No'omi:
Kjære, la mig få gå ut på akeren og sanke aks efter en for hvis øine jeg
finner nåde! Hun svarte: Gå du, min datter!

<span id="an_2:3">2:3</span> Så gikk hun avsted, og hun kom og sanket
aks på akeren efter høstfolkene; og det traff sig så at den aker hun
sanket på, tilhørte Boas, som var av Elimeleks slekt.

<span id="an_2:4">2:4</span> Da kom Boas nettop fra Betlehem, og han sa
til høstfolkene: Herren være med eder! De svarte: Herren velsigne dig!

<span id="an_2:5">2:5</span> Og Boas sa til den av sine tjenere som var
satt over høstfolkene: Hvem tilhører denne pike?

<span id="an_2:6">2:6</span> Tjeneren som var satt over høstfolkene,
svarte: Det er den unge moabittinne som har fulgt No'omi tilbake fra
Moabs land;

<span id="an_2:7">2:7</span> hun sa: La mig få sanke op og samle aks
mellem kornbåndene efter høstfolkene! Så kom hun og har stått her fra
imorges like til nu; hun har bare sittet en liten stund i huset.

<span id="an_2:8">2:8</span> Da sa Boas til Rut: Hør, min datter! Gå
ikke bort og sank aks på nogen annen aker og gå heller ikke herfra, men
hold dig til mine piker her!

<span id="an_2:9">2:9</span> Se efter hvor høstfolkene arbeider på
akeren, og gå efter dem! Jeg har befalt tjenerne ikke å røre dig; og
blir du tørst, så gå bort til karene og drikk av det som tjenerne øser!

<span id="an_2:10">2:10</span> Da falt hun på sitt ansikt og bøide sig
til jorden og sa til ham: Hvorfor har jeg funnet nåde for dine øine, så
du tar dig av mig, enda jeg er en fremmed?

<span id="an_2:11">2:11</span> Boas svarte henne: Det er blitt mig
fortalt alt hvad du har gjort mot din svigermor efter din manns død,
hvorledes du forlot din far og din mor og ditt fedreland og drog til et
folk som du før ikke kjente.

<span id="an_2:12">2:12</span> Herren gjengjelde dig hvad du har gjort!
Gid du må få full lønn av Herren, Israels Gud, til hvem du er kommet for
å søke ly under hans vinger!

<span id="an_2:13">2:13</span> Hun sa: La mig finne nåde for dine øine,
min herre, siden du har trøstet mig og talt vennlig til din tjenerinne,
enda jeg ikke engang er som en av de kvinner som er i din tjeneste.

<span id="an_2:14">2:14</span> Da tiden var kommet til å holde måltid,
sa Boas til henne: Kom hit og et av brødet og dypp ditt stykke i
vineddiken! Så satte hun sig ved siden av høstfolkene, og han rakte
henne ristet korn, og hun åt og blev mett, og enda hadde hun tilovers.

<span id="an_2:15">2:15</span> Derefter stod hun op for å sanke, og Boas
bød sine tjenere og sa: Også mellem kornbåndene kan hun sanke, og I skal
ikke gjøre henne fortred.

<span id="an_2:16">2:16</span> I skal endog trekke aks ut av kornbåndene
til henne og la dem ligge så hun kan sanke dem op, og I skal ikke
skjenne på henne.

<span id="an_2:17">2:17</span> Så sanket hun aks på akeren like til
aftenen, og da hun banket ut det hun hadde sanket, var det omkring en
efa bygg.

<span id="an_2:18">2:18</span> Hun tok det og gikk til byen, og hennes
svigermor fikk se det hun hadde sanket. Så tok hun frem det hun hadde
tilovers, da hun hadde ett sig mett, og gav henne det.

<span id="an_2:19">2:19</span> Da sa hennes svigermor til henne: Hvor
har du sanket idag, og hvor har du arbeidet? Velsignet være han som tok
sig av dig! Og hun fortalte sin svigermor hvem hun hadde arbeidet hos,
og sa: Den mann jeg har arbeidet hos idag, heter Boas.

<span id="an_2:20">2:20</span> Da sa No'omi til sin sønnekone: Velsignet
være han av Herren, som ikke har tatt sin miskunnhet bort hverken fra de
levende eller fra de døde! Og No'omi sa til henne: Den mann er en nær
slektning av oss; han er en av våre løsere.

<span id="an_2:21">2:21</span> Da sa Rut, moabittinnen: Han sa også til
mig: Hold dig til mine folk til de er ferdig med hele min høst.

<span id="an_2:22">2:22</span> Og No'omi sa til Rut, sin sønnekone: Det
er godt, min datter, at du går ut med hans piker, forat du ikke skal
komme til å lide noget ondt på en annen manns aker.

<span id="an_2:23">2:23</span> Så holdt hun sig til Boas' piker og
sanket aks til både bygghøsten og hvetehøsten var til ende. Men hun
bodde hos sin svigermor.

<span id="an_3:1">3:1</span> Og No'omi, hennes svigermor, sa til henne:
Min datter! Jeg vil prøve å la dig få et hjem, så du kan ha det godt.

<span id="an_3:2">3:2</span> Hør nu: Boas, hvis piker du har vært sammen
med, er jo vår frende. Han kaster inatt sitt bygg på treskeplassen.

<span id="an_3:3">3:3</span> Nu skal du tvette dig og salve dig og ta
dine klær på og gå ned til treskeplassen; men gi dig ikke til kjenne for
mannen før han er ferdig med å ete og drikke!

<span id="an_3:4">3:4</span> Når han så legger sig, skal du merke dig
stedet hvor han legger sig; gå så der bort og slå op dekket ved hans
føtter og legg dig; så vil han selv si dig hvad du skal gjøre.

<span id="an_3:5">3:5</span> Hun svarte: Jeg skal gjøre alt det du sier.

<span id="an_3:6">3:6</span> Så gikk hun ned til treskeplassen og gjorde
aldeles som hennes svigermor hadde pålagt henne.

<span id="an_3:7">3:7</span> Da Boas hadde ett og drukket og var blitt
vel til mote, gikk han og la sig ved kanten av kornhaugen; da kom hun
stille og slo op dekket ved hans føtter og la sig der.

<span id="an_3:8">3:8</span> Midt på natten blev mannen opskremt; han
bøide sig frem og fikk se at der lå en kvinne ved hans føtter.

<span id="an_3:9">3:9</span> Og han sa: Hvem er du? Hun svarte: Jeg er
Rut, din tjenerinne. Bre ditt dekke ut over din tjenerinne; for du er
løser\*. /

<span id="an_3:10">3:10</span> Da sa han: Velsignet være du av Herren,
min datter! Du har nu lagt en større kjærlighet for dagen enn før, ved
ikke å gå efter de unge menn, hverken de fattige eller de rike.

<span id="an_3:11">3:11</span> Så vær nu ikke redd, min datter! Alt det
du sier, vil jeg gjøre for dig; for alt folket i min by vet at du er en
bra kvinne.

<span id="an_3:12">3:12</span> Det er sant som du sier: Jeg er virkelig
løser; men det er en annen løser som er nærmere enn jeg.

<span id="an_3:13">3:13</span> Bli nu her natten over! Vil han da
imorgen løse dig, godt, så la ham det! Men har han ikke lyst til å løse
dig, så løser jeg dig, så sant Herren lever! Bli liggende til imorgen
tidlig!

<span id="an_3:14">3:14</span> Så blev hun liggende ved hans føtter til
om morgenen; da stod hun op, før folk ennu kunde kjenne hverandre. For
han sa: Det må ikke bli kjent at kvinnen er kommet hit til
treskeplassen.

<span id="an_3:15">3:15</span> Så sa han: Kom hit med den kåpe du har
på, og hold i den! Og hun holdt i den, og han målte op seks mål bygg og
la det på hennes rygg; og hun gikk inn til byen.

<span id="an_3:16">3:16</span> Da hun kom til sin svigermor, spurte hun:
Hvorledes er det gått dig, min datter? Og hun fortalte henne alt det
mannen hadde gjort mot henne,

<span id="an_3:17">3:17</span> og sa: Disse seks mål bygg gav han mig;
for han sa: Du må ikke komme tomhendt hjem til din svigermor.

<span id="an_3:18">3:18</span> Men hun sa: Hold dig nu i ro, min datter,
til du får vite hvorledes saken faller ut! For den mann hviler ikke før
han får saken avgjort, og det ennu idag.

<span id="an_4:1">4:1</span> Men Boas var gått op til byporten og hadde
satt sig der. Da kom løseren som Boas hadde talt om, nettop forbi, og
Boas sa: Kom hit og sett dig her, min venn! Og han kom og satte sig.

<span id="an_4:2">4:2</span> Så kalte han til sig ti menn av byens
eldste og sa: Sett eder her! Og de satte sig.

<span id="an_4:3">4:3</span> Derefter sa han til løseren: Den aker som
tilhørte vår bror Elimelek, har No'omi solgt, hun som er kommet tilbake
fra Moabs land.

<span id="an_4:4">4:4</span> Og jeg tenkte jeg vilde la dette komme til
din kunnskap og si: Kjøp den i overvær av dem som sitter her, og av mitt
folks eldste! Vil du innløse den, sa gjør det; men hvis ikke, så si mig
det, sa jeg kan vite det! For det er ingen til å innløse den uten du og
efter dig jeg selv. Han svarte: Jeg vil innløse den.

<span id="an_4:5">4:5</span> Da sa Boas: Når du kjøper akeren av No'omi,
kjøper du den også av moabittinnen Rut, den avdødes hustru, for å
opreise den avdødes navn på hans arvelodd.

<span id="an_4:6">4:6</span> Løseren svarte: Jeg kan ikke innløse den
for mig, for da vilde jeg ødelegge min egen arvelodd; innløs du for dig
det jeg skulde løse, for jeg kan ikke innløse det.

<span id="an_4:7">4:7</span> I gamle dager var det skikk i Israel ved
innløsning og bytte at den ene part til stadfestelse av saken drog sin
sko av og gav den til den andre; dette gjaldt som bekreftelse i Israel.

<span id="an_4:8">4:8</span> Derfor sa løseren til Boas: Kjøp du det! Og
med det samme drog han sin sko av.

<span id="an_4:9">4:9</span> Da sa Boas til de eldste og alt folket: I
er idag vidner på at jeg har kjøpt av No'omi alt det som tilhørte
Elimelek, og alt som tilhørte Kiljon og Mahlon.

<span id="an_4:10">4:10</span> Også moabittinnen Rut, Mahlons enke, har
jeg vunnet mig til hustru for å opreise den avdødes navn på hans
arvelodd, så den avdødes navn ikke skal bli utryddet blandt hans brødre
og i hans hjemsteds port; det er I vidner på idag.

<span id="an_4:11">4:11</span> Og alt folket som var i porten, og de
eldste sa: Ja, det er vi vidner på. Herren la den kvinne som nu drar inn
i ditt hus, bli som Rakel og Lea, de to som bygget Israels hus, og gid
du må bli en mektig mann i Efrata og få en navnkundig sønn i Betlehem!

<span id="an_4:12">4:12</span> Ditt hus bli som Peres' hus - han som
Tamar fødte Juda - ved de efterkommere som Herren vil gi dig med denne
unge kvinne!

<span id="an_4:13">4:13</span> Så tok Boas Rut hjem til sig, og hun blev
hans hustru, og han gikk inn til henne; og Herren gav henne livsfrukt,
og hun fødte en sønn.

<span id="an_4:14">4:14</span> Da sa kvinnene til No'omi: Lovet være
Herren, som ikke lot dig fattes en løser idag, og han bli navnkundig i
Israel\*! /

<span id="an_4:15">4:15</span> Han skal bli din sjels trøster og din
alderdoms forsørger; for din sønnekone, som har dig kjær, har født ham,
hun som er mere for dig enn syv sønner.

<span id="an_4:16">4:16</span> Og No'omi tok barnet og la ham i sitt
fang, og hun blev hans fostermor.

<span id="an_4:17">4:17</span> Og grannekonene gav ham navn og sa:
No'omi har fått en sønn! De kalte ham Obed; han blev far til Isai,
Davids far.

<span id="an_4:18">4:18</span> Dette er Peres' efterkommere: Peres fikk
sønnen Hesron,

<span id="an_4:19">4:19</span> og Hesron fikk sønnen Ram, og Ram fikk
sønnen Amminadab,

<span id="an_4:20">4:20</span> og Amminadab fikk sønnen Nahson, og
Nahson fikk sønnen Salma,

<span id="an_4:21">4:21</span> og Salmon fikk sønnen Boas, og Boas fikk
sønnen Obed,

<span id="an_4:22">4:22</span> og Obed fikk sønnen Isai, og Isai fikk
sønnen David.

------------------------------------------------------------------------

[Next: 1 Samuel](sa1)
