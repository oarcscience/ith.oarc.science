[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](psa)  [Next](isa) 

------------------------------------------------------------------------

### Norwegian Bible: Ecclesiastes

<span id="an_1:1">1:1</span> Ord av predikeren, sønn av David, konge i
Jerusalem.

<span id="an_1:2">1:2</span> Bare tomhet, sier predikeren, bare idelig
tomhet! Alt er tomhet.

<span id="an_1:3">1:3</span> Hvad vinning har mennesket av alt sitt
strev, som han møier sig med under solen?

<span id="an_1:4">1:4</span> Slekt går, og slekt kommer, men jorden står
evindelig.

<span id="an_1:5">1:5</span> Og solen går op, og solen går ned, og den
haster tilbake til det sted hvor den går op.

<span id="an_1:6">1:6</span> Vinden går mot syd og vender sig mot nord;
den vender og vender sig om under sin gang og begynner så atter sitt
kretsløp.

<span id="an_1:7">1:7</span> Alle bekker løper ut i havet, men havet
blir ikke fullt; til det sted som bekkene går til, dit går de alltid
igjen.

<span id="an_1:8">1:8</span> Alle ting strever utrettelig, ingen kan
utsi det; øiet blir ikke mett av å se, og øret blir ikke fullt av å
høre.

<span id="an_1:9">1:9</span> Det som har vært, er det som skal bli, og
det som har hendt, er det som skal hende, og det er intet nytt under
solen.

<span id="an_1:10">1:10</span> Er det noget hvorom en vilde si: Se,
dette er nytt - så har det vært til for lenge siden, i fremfarne tider
som var før oss.

<span id="an_1:11">1:11</span> Det er ingen som minnes dem som har levd
før, og heller ikke vil de som siden skal komme, leve i minnet hos dem
som kommer efter.

<span id="an_1:12">1:12</span> Jeg, predikeren, var konge over Israel i
Jerusalem,

<span id="an_1:13">1:13</span> og jeg vendte min hu til å ransake og
utgranske med visdom alt det som hender under himmelen; det er en ond
plage, som Gud har gitt menneskenes barn å plage sig med.

<span id="an_1:14">1:14</span> Jeg sa alle de gjerninger som gjøres
under solen, og se, alt sammen var tomhet og jag efter vind.

<span id="an_1:15">1:15</span> Det som er kroket, kan ikke bli rett, og
det som mangler, kan ingen regne med.

<span id="an_1:16">1:16</span> Jeg talte med mig selv i mitt indre og
sa: Se, jeg har vunnet mig større og rikere visdom enn alle som har
rådet over Jerusalem før mig, og mitt hjerte har skuet megen visdom og
kunnskap.

<span id="an_1:17">1:17</span> Og jeg vendte min hu til å kjenne
visdommen og kjenne dårskap og uforstand, men jeg skjønte at også dette
var jag efter vind.

<span id="an_1:18">1:18</span> For hvor det er megen visdom, der er det
megen gremmelse, og den som øker kunnskap, øker smerte.

<span id="an_2:1">2:1</span> Jeg sa til mitt hjerte: Vel, jeg vil prøve
dig med glede; nyt det som godt er! Men se, også det var tomhet.

<span id="an_2:2">2:2</span> Til latteren sa jeg: Du er gal! Og til
gleden: Hvad gagn gjør du?

<span id="an_2:3">2:3</span> Jeg tenkte i mitt indre på å kvege mitt
legeme med vin, mens mitt hjerte ledet mig med visdom - jeg tenkte på å
holde fast ved dårskapen, til jeg fikk se hvad det var best for
menneskenes barn å gjøre under himmelen alle deres levedager.

<span id="an_2:4">2:4</span> Jeg utførte store arbeider, jeg bygget mig
hus, jeg plantet mig vingårder,

<span id="an_2:5">2:5</span> jeg gjorde mig haver og parker og plantet i
dem alle slags frukttrær,

<span id="an_2:6">2:6</span> jeg gjorde mig vanndammer til å vanne en
skog av opvoksende trær.

<span id="an_2:7">2:7</span> Jeg kjøpte træler og trælkvinner, jeg hadde
tjenestefolk som var født i mitt hus; jeg fikk mig også meget fe, både
stort og smått, mere enn alle som hadde vært før mig i Jerusalem;

<span id="an_2:8">2:8</span> jeg samlet mig også sølv og gull og
kostelige skatter som kom fra fremmede konger og land; jeg fikk mig
sangere og sangerinner og det som er menneskenes lyst, en hustru og
flere.

<span id="an_2:9">2:9</span> Jeg blev større og mektigere enn alle som
hadde vært før mig i Jerusalem; og min visdom hadde ikke forlatt mig.

<span id="an_2:10">2:10</span> Alt det mine øine attrådde, det forholdt
jeg dem ikke, jeg nektet ikke mitt hjerte nogen glede; for mitt hjerte
hadde glede av alt mitt strev, og dette var det jeg hadde igjen for alt
mitt strev.

<span id="an_2:11">2:11</span> Men når jeg så på alt det som mine hender
hadde gjort, og på den møie det hadde kostet mig, da så jeg at alt
sammen var tomhet og jag efter vind, og at det ikke er nogen vinning å
nå under solen.

<span id="an_2:12">2:12</span> Så gav jeg mig til å se på visdom og på
dårskap og uforstand; for hvad vil det menneske gjøre som kommer efter
kongen? Det samme som andre har gjort for lenge siden.

<span id="an_2:13">2:13</span> Da så jeg at visdommen har samme fortrin
fremfor dårskapen som lyset har fremfor mørket;

<span id="an_2:14">2:14</span> den vise har øine i sitt hode, men dåren
vandrer i mørket. Men jeg skjønte også at det går den ene som den andre.

<span id="an_2:15">2:15</span> Da sa jeg i mitt hjerte: Som det går
dåren, så vil det også gå mig; hvad skulde det da være til at jeg var så
vis? Og jeg sa i mitt kjerte at også dette var tomhet.

<span id="an_2:16">2:16</span> For minnet om den vise vil like så litt
vare til evig tid som minnet om dåren; i de kommende dager vil jo alt
sammen for lengst være glemt, og må ikke den vise dø like så vel som
dåren?

<span id="an_2:17">2:17</span> Da blev jeg lei av livet; for ondt var i
mine øine alt som skjer under solen; for alt sammen er tomhet og jag
efter vind.

<span id="an_2:18">2:18</span> Og jeg blev lei av alt mitt strev, som
jeg hadde møiet mig med under solen, fordi jeg skulde efterlate det til
den som kommer efter mig.

<span id="an_2:19">2:19</span> Hvem vet om det blir en vis eller en
dåre? Og enda skal han råde over alt det jeg har vunnet ved min møie og
min visdom under solen; også det er tomhet.

<span id="an_2:20">2:20</span> Da begynte jeg å bli fortvilet i mitt
hjerte over alt det strev som jeg hadde møiet mig med under solen;

<span id="an_2:21">2:21</span> for er det et menneske som har gjort sitt
arbeid med visdom og kunnskap og dyktighet, så må han allikevel gi det
fra sig til et menneske som ikke har hatt nogen møie med det, som hans
eiendom; også dette er tomhet og et stort onde.

<span id="an_2:22">2:22</span> For hvad har mennesket for alt sitt strev
og for sitt hjertes attrå, som han møier sig med under solen?

<span id="an_2:23">2:23</span> Alle hans dager er jo fulle av smerte, og
all hans umak er bare gremmelse; selv om natten har hans hjerte ikke ro;
også dette er tomhet.

<span id="an_2:24">2:24</span> Er det ikke et gode for mennesket at han
kan ete og drikke og unne sig gode dager til gjengjeld for sitt strev?
Men jeg så at også dette kommer fra Guds hånd;

<span id="an_2:25">2:25</span> for hvem kunde ete og hvem nyte mere enn
jeg?

<span id="an_2:26">2:26</span> For det menneske som tekkes ham, gir han
visdom og kunnskap og glede; men synderen gir han den umak å sanke og
samle for å gi til den som tekkes Gud; også dette er tomhet og jag efter
vind.

<span id="an_3:1">3:1</span> Alt har sin tid, og en tid er der satt for
hvert foretagende under himmelen.

<span id="an_3:2">3:2</span> Å fødes har sin tid og å dø har sin tid, å
plante har sin tid og å rykke op det som er plantet, har sin tid;

<span id="an_3:3">3:3</span> å drepe har sin tid og å læge har sin tid;
å rive ned har sin tid og å bygge op har sin tid;

<span id="an_3:4">3:4</span> å gråte har sin tid og å le har sin tid; å
klage har sin tid og å danse har sin tid;

<span id="an_3:5">3:5</span> å kaste bort stener har sin tid og å samle
stener har sin tid; å ta i favn har sin tid og å holde sig fra favntak
har sin tid;

<span id="an_3:6">3:6</span> å søke har sin tid og å tape har sin tid; å
gjemme har sin tid og å kaste bort har sin tid;

<span id="an_3:7">3:7</span> å sønderrive har sin tid og å sy sammen har
sin tid; å tie har sin tid og å tale har sin tid;

<span id="an_3:8">3:8</span> å elske har sin tid og å hate har sin tid;
krig har sin tid og fred har sin tid.

<span id="an_3:9">3:9</span> Hvad vinning har den som gjør noget, av det
strev han har med det?

<span id="an_3:10">3:10</span> Jeg så den plage som Gud har gitt
menneskenes barn å plage sig med.

<span id="an_3:11">3:11</span> Alt har han gjort skjønt i sin tid; også
evigheten har han lagt i deres hjerte, men således at mennesket ikke til
fulle kan forstå det verk Gud har gjort, fra begynnelsen til enden.

<span id="an_3:12">3:12</span> Jeg skjønte at de intet annet gode har
enn å glede sig og å gjøre sig til gode i livet;

<span id="an_3:13">3:13</span> men når et menneske, hvem det så er, får
ete og drikke og unne sig gode dager til gjengjeld for alt sitt strev,
så er også det en Guds gave.

<span id="an_3:14">3:14</span> Jeg skjønte at alt hvad Gud gjør, det
varer evig; intet kan legges til og intet kan tas fra. Så har Gud gjort
det, forat vi skal frykte ham.

<span id="an_3:15">3:15</span> Hvad der er, det var allerede før, og
hvad der skal bli, det har også vært før; Gud søker frem igjen det
forgangne.

<span id="an_3:16">3:16</span> Fremdeles så jeg under solen at på
dommersetet, der satt gudløsheten, og hvor rettferdighet skulde råde,
der rådet gudløshet.

<span id="an_3:17">3:17</span> Da sa jeg i mitt hjerte: Gud skal dømme
den rettferdige så vel som den gudløse; for hos ham er det fastsatt en
tid for hvert foretagende og for alt hvad som gjøres.

<span id="an_3:18">3:18</span> Jeg sa i mitt hjerte: Dette skjer for
menneskenes barns skyld, forat Gud kan prøve dem, og forat de kan se at
de i sig selv ikke er annet enn dyr;

<span id="an_3:19">3:19</span> for det går menneskenes barn som det går
dyrene; den samme skjebne rammer dem; som den ene dør, så dør den andre,
og en livsånde har de alle; mennesket har ikke noget fortrin fremfor
dyret; for alt er tomhet.

<span id="an_3:20">3:20</span> De farer alle til ett sted; de er alle
blitt til av støvet, og de vender alle tilbake til støvet.

<span id="an_3:21">3:21</span> Hvem vet om menneskenes ånd stiger op, og
om dyrets ånd farer ned til jorden?

<span id="an_3:22">3:22</span> Og jeg så at intet er bedre for mennesket
enn at han gleder sig ved sitt arbeid; for det er det gode som blir ham
til del; for hvem lar ham få se det som skal komme efter ham?

<span id="an_4:1">4:1</span> Fremdeles så jeg alle de voldsgjerninger
som skjer under solen; jeg så de undertryktes gråt - det var ingen som
trøstet dem; jeg så voldsmennene bruke makt mot dem, og det var ingen
som trøstet dem.

<span id="an_4:2">4:2</span> Da priste jeg de døde, de som allerede
hadde fått dø, lykkelige fremfor de levende, de som ennu var i live,

<span id="an_4:3">4:3</span> men fremfor dem begge priste jeg lykkelig
den som ennu ikke er til, som ikke har sett de onde gjerninger som skjer
under solen.

<span id="an_4:4">4:4</span> Og jeg så at alt strev og all dyktighet i
arbeid har sin grunn i at den enes ærgjerrighet er større enn den
andres, også det er tomhet og jag efter vind.

<span id="an_4:5">4:5</span> Dåren legger hendene i fanget og tærer på
sitt eget kjøtt.

<span id="an_4:6">4:6</span> Bedre er en håndfull ro enn begge never
fulle av strev og jag efter vind.

<span id="an_4:7">4:7</span> Og ennu mere tomhet blev jeg var under
solen:

<span id="an_4:8">4:8</span> Stundom står en mann alene og har ingen
annen med sig, hverken sønn eller bror, og allikevel er det ingen ende
på alt hans strev, og hans øine blir ikke mette av rikdom. Men hvem
strever jeg for og nekter mig selv det som godt er? Også det er tomhet,
og en ond plage er det.

<span id="an_4:9">4:9</span> Bedre å være to enn én, for de har god lønn
for sitt strev;

<span id="an_4:10">4:10</span> om de faller, kan den ene reise sin
stallbror op; men stakkars den som er alene, for faller han, har han
ingen til å reise sig op!

<span id="an_4:11">4:11</span> Likeledes når to ligger sammen, så blir
de varme; men hvorledes kan den som ligger alene, bli varm?

<span id="an_4:12">4:12</span> Og om nogen kan vinne over den som er
alene, så kan to holde stand mot ham, og en tredobbelt tråd sønderrives
ikke så snart.

<span id="an_4:13">4:13</span> Bedre å være en fattig og vis ungdom enn
en gammel dåre av en konge, som ikke mere har forstand nok til å la sig
advare;

<span id="an_4:14">4:14</span> for fra fengslet kommer den ene ut og
blir konge\*; den andre blir fattig, enda han er født i sitt kongedømme.
/

<span id="an_4:15">4:15</span> Jeg så alle de levende som ferdes under
solen, følge med den unge mann, han den nye, som skulde trede i den
gamles\* sted. /

<span id="an_4:16">4:16</span> Det var ingen ende på alt det folk han
var fører for. Allikevel har efterkommerne ingen glede av ham, for også
dette er tomhet og jag efter vind.

<span id="an_4:17">4:17</span> Vokt din fot når du går til Guds hus! Å
komme dit for å høre er bedre enn når dårene bærer frem offer; for de
vet ikke at de gjør ondt.

<span id="an_5:1">5:1</span> Vær ikke for snar med din munn, og la ikke
ditt hjerte forhaste sig med å bære frem et ord for Guds åsyn! For Gud
er i himmelen og du på jorden; la derfor dine ord være få!

<span id="an_5:2">5:2</span> For av meget strev og kav kommer drømmer,
og med for mange ord følger dårlig tale.

<span id="an_5:3">5:3</span> Når du gjør Gud et løfte, så dryg ikke med
å holde det, for han har ikke behag i dårer! Hold det du lover!

<span id="an_5:4">5:4</span> Bedre er det at du ikke lover, enn at du
lover og ikke holder det.

<span id="an_5:5">5:5</span> La ikke din munn føre synd over ditt legeme
og si ikke til Guds sendebud\*: Det var av vanvare jeg gjorde det!
Hvorfor skal Gud harmes over din tale og ødelegge dine henders verk? /

<span id="an_5:6">5:6</span> For hvor det er mange drømmer, er det også
megen tomhet, og likeså hvor det er mange ord. Frykt heller Gud!

<span id="an_5:7">5:7</span> Om du ser at den fattige undertrykkes, og
at rett og rettferdighet tredes under føtter i landet, så undre dig ikke
over den ting! For den som er høitstående, har en høiere til å vokte på
sig, og en høieste vokter på dem begge.

<span id="an_5:8">5:8</span> Og en velsignelse for et land er det med
alt dette at det har en konge som folket lyder.

<span id="an_5:9">5:9</span> Den som elsker penger, blir ikke mett av
penger, og den som elsker rikdom, får aldri nok; også det er tomhet.

<span id="an_5:10">5:10</span> Jo mere gods dess flere til å fortære
det; og hvad gagn har dets eier av det, annet enn at han får se det?

<span id="an_5:11">5:11</span> Arbeiderens søvn er søt, enten han eter
lite eller meget; men den rikes metthet lar ham ikke få sove.

<span id="an_5:12">5:12</span> Der er et stort onde, som jeg har sett
under solen: rikdom gjemt av sin eier til hans egen ulykke.

<span id="an_5:13">5:13</span> Går denne rikdom tapt ved et uhell, og
han har fått en sønn, så blir det intet igjen for ham.

<span id="an_5:14">5:14</span> Som han kom ut av mors liv, skal han
igjen gå bort naken som han kom; og ved sitt strev vinner han ikke noget
som han kunde ta med sig.

<span id="an_5:15">5:15</span> Også dette er et stort onde: Aldeles som
han kom, skal han gå bort; hvad vinning har han da av at han gjør sig
møie bort i været?

<span id="an_5:16">5:16</span> Dessuten eter han alle sine dager sitt
brød i mørket, og megen gremmelse har han og sykdom og vrede.

<span id="an_5:17">5:17</span> Se, dette er det jeg har funnet godt og
skjønt: å ete og drikke og å gjøre sig til gode til gjengjeld for alt
det strev som en møier sig med under solen alle de levedager som Gud gir
ham; for det er det gode som blir ham til del.

<span id="an_5:18">5:18</span> Og når Gud gir et menneske rikdom og
skatter og setter ham i stand til å nyte godt av det og ta det som blir
ham til del, og glede sig i sitt strev, så er det en Guds gave;

<span id="an_5:19">5:19</span> for da vil han ikke tenke så meget på
sine levedager, fordi Gud svarer ham med å gi ham glede i hjertet.

<span id="an_6:1">6:1</span> Det er en ulykke som jeg har sett under
solen, og som hviler tungt på mennesket:

<span id="an_6:2">6:2</span> Når Gud gir en mann rikdom og skatter og
ære, så han for sin del ikke fattes noget som han attrår, men Gud ikke
setter ham i stand til å nyte godt av det, men en fremmed mann får nyte
det, så er det tomhet og en ond lidelse.

<span id="an_6:3">6:3</span> Om en mann får hundre barn og lever i mange
år, så tallet på hans levedager blir stort, men hans sjel ikke mettes av
det gode, og han heller ikke får nogen jordeferd, da sier jeg: Et
ufullbåret foster er bedre faren enn han.

<span id="an_6:4">6:4</span> For som et intet kom det til verden, og i
mørke går det bort, og med mørke blir dets navn skjult,

<span id="an_6:5">6:5</span> og det har hverken sett eller kjent solen;
det har mere ro enn han.

<span id="an_6:6">6:6</span> Og om han så hadde levd tusen år to ganger,
men ikke nytt noget godt - går ikke alt\* til ett sted? /

<span id="an_6:7">6:7</span> Alt menneskets strev er for hans munn, og
allikevel blir hans attrå aldri tilfredsstilt;

<span id="an_6:8">6:8</span> for hvad fortrin har den vise fremfor
dåren? Hvad fortrin har den fattige som vet å skikke sig blandt de
levende?

<span id="an_6:9">6:9</span> Bedre er det at øinene dveler ved det en
har, enn at sjelen farer urolig om; også det er tomhet og jag efter
vind.

<span id="an_6:10">6:10</span> Hvad der er blitt til, er for lenge siden
nevnt med navn\*, og det er kjent hvad et menneske skal bli; han kan
ikke gå i rette med den som er sterkere enn han; /

<span id="an_6:11">6:11</span> for der er mange ord som bare øker
tomheten - hvad gagn har mennesket av det?

<span id="an_6:12">6:12</span> For hvem vet hvad som gagner et menneske
i livet, i alle hans tomme levedager, dem han tilbringer som en skygge?
For hvem kan si et menneske hvad som skal hende under solen efter hans
tid?

<span id="an_7:1">7:1</span> Bedre er et godt navn enn god olje, og
bedre dødsdagen enn den dag en blir født.

<span id="an_7:2">7:2</span> Bedre er det å gå til sørgehus enn til
gjestebudshus, fordi i sørgehuset ender hvert menneskes liv, og den som
lever, legger sig det på hjerte.

<span id="an_7:3">7:3</span> Bedre er gremmelse enn latter; for mens
ansiktet er sørgmodig, er hjertet vel til mote.

<span id="an_7:4">7:4</span> De vises hjerte er i sorgens hus, men
dårenes hjerte i gledens hus.

<span id="an_7:5">7:5</span> Bedre er det å høre skjenn av en vis enn å
høre sang av dårer;

<span id="an_7:6">7:6</span> for som tornene spraker under gryten, så er
det når dåren ler; også dette er tomhet.

<span id="an_7:7">7:7</span> For urettmessig vinning gjør den vise til
dåre, og bestikkelse ødelegger hjertet.

<span id="an_7:8">7:8</span> Bedre er enden på en ting enn begynnelsen,
bedre å være tålmodig enn overmodig.

<span id="an_7:9">7:9</span> Vær ikke for hastig i din ånd til å vredes;
for vreden bor i dårers barm.

<span id="an_7:10">7:10</span> Si ikke: Hvorav kommer det at de
fremfarne dager var bedre enn de som nu er? For det er ikke av visdom du
spør om det.

<span id="an_7:11">7:11</span> Visdom er jevngod med arvegods, ja ennu
ypperligere for dem som ser solen;

<span id="an_7:12">7:12</span> for å være i visdommens skygge er som å
være i skyggen av rikdom, men kunnskapens fortrin er at visdommen holder
sin eier i live.

<span id="an_7:13">7:13</span> Se på Guds verk! For hvem kan gjøre rett
det som han har gjort kroket?

<span id="an_7:14">7:14</span> På en god dag skal du være ved godt mot,
og på en ond dag skal du tenke på at Gud har gjort den og, like så vel
som den andre, forat mennesket ikke skal finne noget efter sig\*. /

<span id="an_7:15">7:15</span> Alt dette har jeg sett i mitt tomme liv:
Mangen rettferdig går til grunne tross sin rettferdighet, og mangen
ugudelig lever lenge tross sin ondskap.

<span id="an_7:16">7:16</span> Vær ikke altfor rettferdig og te dig ikke
overvettes vis! hvorfor vil du ødelegge dig selv\*? /

<span id="an_7:17">7:17</span> Vær ikke altfor urettferdig\*, og vær
ikke en dåre! Hvorfor vil du dø før tiden? /

<span id="an_7:18">7:18</span> Det er godt at du holder fast ved det
ene, men du skal heller ikke slippe det andre; for den som frykter Gud,
finner en utvei av alt dette.

<span id="an_7:19">7:19</span> Visdommen er et sterkere vern for den
vise enn ti mektige menn i en by;

<span id="an_7:20">7:20</span> for det finnes ikke et rettferdig
menneske på jorden, som bare gjør godt og aldri synder.

<span id="an_7:21">7:21</span> Akt heller ikke på alt det folk sier,
ellers kunde du få høre din tjener banne dig!

<span id="an_7:22">7:22</span> For du vet jo med dig selv at også du
mange ganger har bannet andre.

<span id="an_7:23">7:23</span> Alt dette har jeg prøvd med visdom; Jeg
sa: Jeg vil vinne visdom, men den er ennu langt borte fra mig.

<span id="an_7:24">7:24</span> Det som er langt borte og dypt, dypt
skjult - hvem kan finne det?

<span id="an_7:25">7:25</span> Jeg så mig om, og min attrå var å vinne
kunnskap og å granske og søke efter visdom og klokskap og å forstå at
ugudelighet er dårskap, og at dårskapen er galskap.

<span id="an_7:26">7:26</span> Og jeg fant noget som er bitrere enn
døden: kvinnen - hun er et garn og hennes hjerte en snare, og hennes
hender er lenker; den som tekkes Gud, slipper fra henne, men synderen
blir fanget av henne.

<span id="an_7:27">7:27</span> Se, dette fant jeg ut, sier predikeren,
idet jeg la det ene til det andre for å finne hovedsummen.

<span id="an_7:28">7:28</span> Det som jeg stadig har søkt, men ikke har
funnet, det er: En mann har jeg funnet blandt tusen, men en kvinne har
jeg ikke funnet blandt dem alle.

<span id="an_7:29">7:29</span> Se, dette er det eneste jeg har funnet
ut, at Gud skapte mennesket som det skulde være, men de søker mange
kunster.

<span id="an_8:1">8:1</span> Hvem er som den vise, og hvem forstår å
tyde tingene? Visdommen gjør menneskets ansikt lyst, og trossen i hans
åsyn forvandles.

<span id="an_8:2">8:2</span> Jeg sier: Akt på kongens bud, og det for
den eds skyld som du har svoret ved Gud!

<span id="an_8:3">8:3</span> Vær ikke for snar til å forlate ham, og vær
ikke med på noget som er ondt! For han gjør alt det han vil.

<span id="an_8:4">8:4</span> For kongens ord er mektig, og hvem tør si
til ham: Hvad gjør du?

<span id="an_8:5">8:5</span> Den som holder budet, skal ikke lide noget
ondt, og den vises hjerte skal få kjenne tid og dom.

<span id="an_8:6">8:6</span> For hvert foretagende har sin tid og sin
dom; for hvert menneskes onde gjerning kommer til å hvile tungt på ham;

<span id="an_8:7">8:7</span> for han vet ikke hvad som skal hende; for
hvem kan si ham hvorledes det vil gå?

<span id="an_8:8">8:8</span> Intet menneske har makt over vinden, så han
kan holde den tilbake; heller ikke har nogen makt over dødsdagen, og
ingen slipper for å gjøre krigstjeneste. Således kan heller ikke
ugudelighet berge sin mann.

<span id="an_8:9">8:9</span> Alt dette har jeg sett, og jeg har gitt akt
på alt det som hender under solen, på en tid da det ene menneske hersket
over det andre og voldte ham ulykke.

<span id="an_8:10">8:10</span> Derefter så jeg at ugudelige blev
jordfestet og kom til hvile, men at de som hadde gjort rett, måtte dra
bort fra den Helliges bolig og blev glemt i staden. Også dette er
tomhet.

<span id="an_8:11">8:11</span> Fordi dommen over den onde gjerning ikke
fullbyrdes straks, derfor svulmer hjertet i menneskenes barn, så de
drister sig til å gjøre det som ondt er,

<span id="an_8:12">8:12</span> fordi synderen hundre ganger gjør det som
ondt er, og allikevel lever lenge; dog vet jeg jo at det skal gå
gudfryktige vel, fordi de frykter Gud,

<span id="an_8:13">8:13</span> men at det ikke skal gå den ugudelige
vel, og at han lik skyggen ikke skal leve lenge, fordi han ikke frykter
Gud.

<span id="an_8:14">8:14</span> Der er noget tomt som hender på jorden:
at der er rettferdige hvem det går som om de hadde gjort de ugudeliges
gjerninger, og at der er ugudelige hvem det går som om de hadde gjort de
rettferdiges gjerninger. Jeg sier at også dette er tomhet.

<span id="an_8:15">8:15</span> Så priste jeg da gleden, fordi mennesket
ikke har noget annet godt under solen enn å ete og drikke og være glad;
og dette følger ham under hans strev i de levedager som Gud har gitt ham
under solen.

<span id="an_8:16">8:16</span> Da jeg vendte min hu til å lære visdom å
kjenne og til å se på det strev og kav folk har her på jorden - for
hverken dag eller natt får de søvn på sine øine -

<span id="an_8:17">8:17</span> da så jeg at det er så med alt Guds verk
at mennesket ikke kan utgrunde det som hender under solen; for hvor
meget et menneske enn strever med å utgranske det, kan han dog ikke
utgrunde det, og selv om den vise sier at han nok skal forstå det, er
han dog ikke i stand til å utgrunde det.

<span id="an_9:1">9:1</span> For alt dette har jeg tatt mig til hjerte,
og jeg har søkt å utgrunde alt dette: at de rettferdige og de vise og
deres gjerninger er i Guds hånd; om det er kjærlighet eller hat, vet
intet menneske\*; de kan vente sig alt. /

<span id="an_9:2">9:2</span> Det går dem\* i alt likesom alle andre; det
samme hender den rettferdige og den ugudelige, den gode og rene og den
urene, den som ofrer og den som ikke ofrer; den gode går det som
synderen, den som sverger, går det som den som er redd for å sverge. /

<span id="an_9:3">9:3</span> Det er en ond ting ved alt det som hender
under solen, at det går alle likedan, og så er også menneskenes hjerte
fullt av det som ondt er, og det er uforstand i deres hjerte, så lenge
de lever, og siden går det avsted til de døde;

<span id="an_9:4">9:4</span> for hvem er det vel som slipper? For alle
dem som lever, er det håp; for en levende hund er bedre enn en død løve;

<span id="an_9:5">9:5</span> for de levende vet at de skal dø, men de
døde vet ikke nogen ting, og de får ikke lenger nogen lønn, for minnet
om dem er glemt.

<span id="an_9:6">9:6</span> Både deres kjærlighet og deres hat og deres
ærgjerrighet er det for lenge siden forbi med, og de har i all evighet
ingen del mere i alt det som hender under solen.

<span id="an_9:7">9:7</span> Så et da ditt brød med glede og drikk vel
til mote din vin! For Gud har for lenge siden godkjent det du gjør.

<span id="an_9:8">9:8</span> La dine klær alltid være hvite, og la ikke
olje fattes på ditt hode!

<span id="an_9:9">9:9</span> Nyt livet med en hustru som du elsker, alle
dager i ditt tomme liv, som Herren har gitt dig under solen, alle dine
tomme dager! For det er din del i livet og i ditt strev som du møier dig
med under solen.

<span id="an_9:10">9:10</span> Alt det din hånd er i stand til å gjøre
med din kraft, det skal du gjøre! For det finnes hverken gjerning eller
klokskap eller kunnskap eller visdom i dødsriket, dit du går.

<span id="an_9:11">9:11</span> Fremdeles så jeg under solen at det ikke
er visst at de som er lette på foten, vinner i løpet, eller at heltene
seirer i krigen, eller at de vise kan få sig brød, eller at de
forstandige kan vinne rikdom eller de kloke finne yndest; for tid og
hendelse møter dem alle.

<span id="an_9:12">9:12</span> For mennesket kjenner like så lite sin
tid som fiskene som fanges i det onde garn, eller fuglene som blir
fanget i snaren; likesom de fanges også menneskenes barn i en ond tid,
når den med ett kommer over dem.

<span id="an_9:13">9:13</span> Også i dette så jeg visdom under solen,
og stor syntes den mig:

<span id="an_9:14">9:14</span> Det var en liten by med få folk i; til
den kom det en stor konge og kringsatte den og bygget store voller mot
den;

<span id="an_9:15">9:15</span> men det fantes i byen en fattig, vis
mann, og han berget den ved sin visdom, og ikke et menneske var kommet
denne fattige mann i hu.

<span id="an_9:16">9:16</span> Da sa jeg: Visdom er bedre enn styrke;
men den fattiges visdom er foraktet, og folk hører ikke på det han sier.

<span id="an_9:17">9:17</span> De vises ord som høres i ro, er bedre enn
rop fra en hersker blandt dårene.

<span id="an_9:18">9:18</span> Visdom er bedre enn krigsvåben, men en
synder kan ødelegge meget godt.

<span id="an_10:1">10:1</span> Giftige fluer får salvelagerens salve til
å lukte ille og gjære; endog et lite grand dårskap ødelegger en mann som
utmerker sig ved visdom eller ære.

<span id="an_10:2">10:2</span> Den vises hu er vendt til høire, men
dårens hu til venstre\*. /

<span id="an_10:3">10:3</span> Og hvor som helst dåren ferdes, fattes
det ham forstand, og han lar alle merke at han er en dåre.

<span id="an_10:4">10:4</span> Reiser herskerens vrede sig mot dig, så
forlat ikke din post! For saktmodighet holder store synder nede.

<span id="an_10:5">10:5</span> Der er et onde som jeg har sett under
solen - et misgrep som utgår fra makthaveren:

<span id="an_10:6">10:6</span> Dårskapen sitter i høie stillinger, mens
fornemme folk må sitte lavt.

<span id="an_10:7">10:7</span> Jeg har sett tjenere ride på hester og
fyrster gå til fots som tjenere.

<span id="an_10:8">10:8</span> Den som graver en grav, kan falle i den,
og den som river et gjerde, kan bli bitt av en orm.

<span id="an_10:9">10:9</span> Den som bryter sten, kan få en skade av
det; den som hugger ved, kan komme i fare ved det.

<span id="an_10:10">10:10</span> Når øksen er sløv, og han ikke har
slipt eggen, så må han bruke dess større kraft; men visdom har den
fordel at den gjør alt på rette måte.

<span id="an_10:11">10:11</span> Når ormen biter uten besvergelse\*, har
tungens eier\*\* ingen nytte av den. / /

<span id="an_10:12">10:12</span> Ord fra den vises munn er liflige, men
dårens leber ødelegger ham selv.

<span id="an_10:13">10:13</span> De første ord av hans munn er dårskap,
og enden på hans tale er farlig galskap.

<span id="an_10:14">10:14</span> Dåren taler mange ord, enda mennesket
ikke vet hvad som skal hende, og hvem sier ham hvad som skal hende efter
hans tid?

<span id="an_10:15">10:15</span> Dårens strev tretter ham, han som ikke
engang vet veien til byen.

<span id="an_10:16">10:16</span> Ve dig, du land som har et barn til
konge, og hvis fyrster holder måltid om morgenen!

<span id="an_10:17">10:17</span> Lykkelige land som har en konge av edel
ætt, og hvis fyrster holder måltid i sømmelig tid, som menn og ikke som
drankere!

<span id="an_10:18">10:18</span> Når latheten råder, synker bjelkene
sammen, og lar en hendene henge, så drypper det inn i huset.

<span id="an_10:19">10:19</span> For å more sig holder de\* gjestebud,
og vinen legger glede over livet; alt sammen fås for penger.

<span id="an_10:20">10:20</span> Ikke engang i dine tanker må du banne
kongen, og ikke engang i ditt sengkammer må du banne den rike; for
himmelens fugler bærer lyden avsted, og de vingede skapninger melder
dine ord.

<span id="an_11:1">11:1</span> Send ditt brød bort over vannet; for i
tidens løp skal du finne det igjen.

<span id="an_11:2">11:2</span> Del ut til syv, ja til åtte; for du vet
ikke hvad ulykke som kan hende på jorden.

<span id="an_11:3">11:3</span> Når skyene blir fulle av regn, tømmer de
det ut over jorden, og når et tre faller, enten det er mot syd eller mot
nord, så blir treet liggende på det sted hvor det falt.

<span id="an_11:4">11:4</span> Den som stadig akter på vinden, kommer
ikke til å så, og den som stadig ser på skyene, kommer ikke til å høste.

<span id="an_11:5">11:5</span> Like så lite som du vet hvad vei vinden
farer, eller hvorledes benene dannes i den fruktsommelige kvinnes liv,
like så lite vet du hvad Gud vil gjøre, han som gjør det alt sammen.

<span id="an_11:6">11:6</span> Så din sæd om morgenen, og la ikke din
hånd hvile når det lider mot aftenen; for du vet ikke hvad som vil
lykkes, det ene eller det andre, eller om begge deler er gode.

<span id="an_11:7">11:7</span> Lyset er liflig, og det er godt for
øinene å få se solen.

<span id="an_11:8">11:8</span> For om et menneske lever mange år, skal
han glede sig i dem alle og komme mørkets dager i hu; for de blir mange.
Alt som skal komme, er tomhet.

<span id="an_11:9">11:9</span> Gled dig, du unge, i din ungdom og la
ditt hjerte være vel til mote i din ungdoms dager og vandre på ditt
hjertes veier og efter det dine øine ser! Men vit at for alt dette vil
Gud føre dig frem for dommen.

<span id="an_11:10">11:10</span> La gremmelse vike fra ditt hjerte og
hold alt ondt borte fra ditt legeme! For ungdom og morgenrøde er tomhet.

<span id="an_12:1">12:1</span> Tenk på din skaper i din ungdoms dager,
før de onde dager kommer, og det lider mot de år hvorom du vil si: Jeg
har ingen glede av dem,

<span id="an_12:2">12:2</span> før solen og lyset og månen og stjernene
formørkes, og skyene kommer igjen efter regnet -

<span id="an_12:3">12:3</span> den tid da husets voktere skjelver, og de
sterke menn blir krokete, og de som maler på kvernen, stanser sitt
arbeid, fordi de er blitt for få, og de som ser ut gjennem vinduene,
formørkes\*,

<span id="an_12:4">12:4</span> og begge dørene til gaten stenges, mens
kvernduren blir svak og ikke når høiere enn til spurvekvitter, og alle
sangmøene blir lavmælte,

<span id="an_12:5">12:5</span> og en frykter for hver bakke, og det
lurer skremsler på veien, og mandeltreet blomstrer, og gresshoppen
sleper sig frem, og kapersen mister sin kraft; for mennesket drar bort
til sin evige bolig, og de sørgende går allerede og venter på gaten -

<span id="an_12:6">12:6</span> før sølvsnoren tas bort, og gullskålen
slåes i stykker, og krukken brytes sønder ved kilden, og hjulet knuses
og faller ned i brønnen,

<span id="an_12:7">12:7</span> og støvet vender tilbake til jorden og
blir som det var før, og ånden vender tilbake til Gud, som gav den.

<span id="an_12:8">12:8</span> Bare idelig tomhet, sier predikeren; alt
er tomhet.

<span id="an_12:9">12:9</span> For øvrig er å si at predikeren var en
vismann, og at han også lærte folket kunnskap og prøvde og gransket; han
laget mange ordsprog.

<span id="an_12:10">12:10</span> Predikeren søkte å finne liflige ord,
og skrevet er her hvad riktig er, sannhets ord.

<span id="an_12:11">12:11</span> De vises ord er som brodder, og
visdomssprog som er samlet, sitter fast som nagler; de er gitt av én
hyrde\*

<span id="an_12:12">12:12</span> Og for øvrig: La dig advare, du min
sønn! Det er ingen ende på all bokskrivningen, og megen granskning
tretter legemet.

<span id="an_12:13">12:13</span> Enden på det hele, efterat alt er hørt,
er dette: Frykt Gud og hold hans bud! Det er hvad hvert menneske bør
gjøre.

<span id="an_12:14">12:14</span> For hver gjerning vil Gud føre frem for
dommen over alt som er skjult, enten det er godt eller ondt.

------------------------------------------------------------------------

[Next: Isaiah](isa)
