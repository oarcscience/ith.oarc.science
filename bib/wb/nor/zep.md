[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hab)  [Next](hag) 

------------------------------------------------------------------------

### Norwegian Bible: Zephaniah

<span id="an_1:1">1:1</span> Dette er Herrens ord som kom til Sefanias,
sønn av Kusi, sønn av Gedalja, sønn av Amarja, sønn av Esekias, i de
dager da Josias, Amons sønn, var konge i Juda.

<span id="an_1:2">1:2</span> Bort, bort vil jeg ta alt av jorden, sier
Herren.

<span id="an_1:3">1:3</span> Jeg vil ta bort mennesker og dyr, ta bort
himmelens fugler og havets fisker og alt det som volder anstøt, sammen
med de ugudelige, og jeg vil utrydde menneskene av jorden, sier Herren.

<span id="an_1:4">1:4</span> Jeg vil rekke min hånd ut mot Juda og mot
alle Jerusalems innbyggere, og jeg vil utrydde av dette sted alt som er
igjen av Ba'al, avgudsprestenes navn sammen med prestene

<span id="an_1:5">1:5</span> og dem som på takene tilbeder himmelens
hær, og dem som tilbeder Herren og sverger ham troskap, men på samme tid
sverger ved sin konge\*, /

<span id="an_1:6">1:6</span> og dem som har vendt sig bort fra Herren,
og som ikke har søkt Herren og ikke spurt efter ham.

<span id="an_1:7">1:7</span> Vær stille for Herren, Israels Gud! For
Herrens dag er nær; Herren har stelt til en offerslaktning, han har
innvidd sine gjester.

<span id="an_1:8">1:8</span> Og på Herrens offerslaktnings dag vil jeg
hjemsøke høvdingene og kongens sønner og alle som klær sig i utenlandske
klær.

<span id="an_1:9">1:9</span> Og jeg vil på den dag hjemsøke hver den som
hopper over dørtreskelen, dem som fyller sin Herres hus med vold og
svik.

<span id="an_1:10">1:10</span> På den dag, sier Herren, skal det lyde
skrik fra Fiskeporten og hyl fra stadens andre del og stort brak fra
haugene.

<span id="an_1:11">1:11</span> Hyl, I som bor i Morteren\*! For hele
kana'anitterfolket\*\* er utslettet; alle de som slepte på masser av
sølv, er utryddet. / /

<span id="an_1:12">1:12</span> Og på den samme tid vil jeg ransake
Jerusalem med lykter, og jeg vil hjemsøke de folk som ligger på sin
berme og sier i sitt hjerte: Herren gjør hverken godt eller ondt.

<span id="an_1:13">1:13</span> Og deres gods skal bli til rov, og deres
hus ødelegges; de skal bygge hus, men ikke bo i dem, og plante
vingårder, men ikke drikke vin fra dem.

<span id="an_1:14">1:14</span> Nær er Herrens dag, den store; den er nær
og kommer med stor hast. Hør! Det er Herrens dag! Full av angst skriker
da kjempen.

<span id="an_1:15">1:15</span> En vredes dag er den dag, en dag med nød
og trengsel, en dag med omstyrtelse og ødeleggelse, en dag med mørke og
mulm, en dag med skyer og skodde,

<span id="an_1:16">1:16</span> en dag med basunklang og hærskrik mot de
faste byer og de høie murtinder.

<span id="an_1:17">1:17</span> Da vil jeg sette slik angst i menneskene
at de går der som blinde, fordi de har syndet mot Herren; og deres blod
skal utøses som støv, og deres kjøtt som møkk.

<span id="an_1:18">1:18</span> Hverken deres sølv eller deres gull skal
kunne berge dem på Herrens vredes dag; ved hans nidkjærhets ild skal
hele jorden bli fortært; for han vil gjøre ende, ja brått gjøre ende på
alle dem som bor på jorden.

<span id="an_2:1">2:1</span> Tenk efter og gå i dig selv, du folk som
ikke blues,

<span id="an_2:2">2:2</span> før Guds råd føder - som agner farer dagen
frem - før Herrens brennende vrede kommer over eder, før Herrens vredes
dag kommer over eder!

<span id="an_2:3">2:3</span> Søk Herren, alle I saktmodige i landet, som
holder hans lov! Søk rettferdighet, søk saktmodighet! Kanskje I blir
skjult på Herrens vredes dag.

<span id="an_2:4">2:4</span> For Gasa skal bli forlatt, og Askalon en
ørken; Asdods folk skal jages ut midt på dagen, og Ekron skal rykkes op
med rot.

<span id="an_2:5">2:5</span> Ve dem som bor i bygdene ute ved havet,
kreterfolket! Herrens ord kommer over dig, Kana'an, du filistrenes land,
jeg vil ødelegge dig så ingen skal bo i dig.

<span id="an_2:6">2:6</span> Og bygdene ute ved havet skal bli til
beitemarker med gjemmesteder for hyrdene og med fehegn.

<span id="an_2:7">2:7</span> Og det skal bli en bygd for dem som blir
igjen av Judas hus; der skal de ha sitt beite, i Askalons huser skal de
hvile om aftenen. For Herren deres Gud skal se til dem og gjøre ende på
deres fangenskap.

<span id="an_2:8">2:8</span> Jeg har hørt Moabs spott og Ammons barns
hånsord, da de spottet mitt folk og bar sig overmodig at mot dets land.

<span id="an_2:9">2:9</span> Derfor, så sant jeg lever, sier Herren,
hærskarenes Gud, Israels Gud, skal det gå Moab som Sodoma og Ammons barn
som Gomorra: De skal bli neslers eie og en saltgrube og en ørken til
evig tid; resten av mitt folk skal plyndre dem; de som blir igjen av
mitt folk, skal ta dem i eie.

<span id="an_2:10">2:10</span> Således skal det gå dem for deres
overmots skyld, fordi de hånte og bar sig overmodig at mot Herrens,
hærskarenes Guds folk.

<span id="an_2:11">2:11</span> Forferdelig skal Herren vise sig mot dem;
for han skal tilintetgjøre alle jordens guder, og alle hedningenes
kyster skal tilbede ham, hvert folk på sitt sted.

<span id="an_2:12">2:12</span> Også I etiopere blir gjennemboret av mitt
sverd.

<span id="an_2:13">2:13</span> Han rekker sin hånd ut mot Norden og
ødelegger Assur og gjør Ninive til et øde, tørt som en ørken.

<span id="an_2:14">2:14</span> Der skal hjorder hvile; alle slags
villdyrflokker, både pelikaner og pinnsvin, skal overnatte på
søilehodene der; fuglesang høres i vinduene, grus ligger på
dørtreskelen, for sederpanelet er revet av.

<span id="an_2:15">2:15</span> Dette er den jublende stad, som bodde så
trygt, som sa i sitt hjerte: Jeg og ingen annen! Hvor den er blitt til
en ørken, et leie for ville dyr! Hver den som går forbi, blåser av den
og ryster hånlig sin hånd.

<span id="an_3:1">3:1</span> Ve den gjenstridige og urene, staden som er
full av vold!

<span id="an_3:2">3:2</span> Den hører ikke på nogens røst, tar ikke mot
tukt; til Herren setter den ikke sin lit, til sin Gud holder den sig
ikke nær.

<span id="an_3:3">3:3</span> Høvdingene i den er brølende løver, dens
dommere er som ulver om aftenen; de gjemmer ikke noget til om morgenen;

<span id="an_3:4">3:4</span> dens profeter er storskrytere, troløse
menn; dens prester vanhelliger det som er hellig, de gjør vold på loven.

<span id="an_3:5">3:5</span> Herren råder der med rettferd, han gjør
ikke urett; hver morgen lar han sin dom komme for lyset, det slår ikke
feil. Men den urettferdige kjenner ikke til skam.

<span id="an_3:6">3:6</span> Jeg har utryddet hedningefolk, deres
murtinder er ødelagt; jeg har gjort deres gater øde, så ingen går
gjennem dem; deres byer er herjet, så det ikke finnes folk, ikke bor
nogen der.

<span id="an_3:7">3:7</span> Jeg sa: Bare du\* vil frykte mig, ta mot
tukt; da skal din bolig ikke bli utryddet, ikke noget skje av det jeg
har besluttet mot dig. Men de har tvert imot lagt vinn på å forderve
alle sine gjerninger. /

<span id="an_3:8">3:8</span> Derfor, bi på mig, sier Herren, på den dag
jeg reiser mig for å ta hærfang! For min dom er at jeg samler
hedningefolk, sanker riker sammen, utøser min harme over dem, all min
brennende vrede; for ved min nidkjærhets ild skal hele jorden bli
fortært.

<span id="an_3:9">3:9</span> For da vil jeg gi folkene nye, rene leber,
så de alle påkaller Herrens navn og tjener ham med ett sinn.

<span id="an_3:10">3:10</span> Fra landet bortenfor Etiopias elver skal
de føre mine tilbedere, mitt spredte folk, som offergave til mig.

<span id="an_3:11">3:11</span> På den dag skal du ikke mere skamme dig
over alle de gjerninger hvormed du forbrøt dig mot mig; for da vil jeg
rydde bort hos dig dem som jubler så stolt i din midte, og du skal ikke
mere ophøie dig selv på mitt hellige berg.

<span id="an_3:12">3:12</span> Men jeg vil levne hos dig et bøiet og
ringe folk\*, og de skal ta sin tilflukt til Herrens navn. /

<span id="an_3:13">3:13</span> Israels rest skal ikke gjøre urett; de
skal ikke tale løgn, og det skal ikke finnes en svikefull tunge i deres
munn; for de skal finne føde og leve i ro, og ingen skal forferde dem.

<span id="an_3:14">3:14</span> Fryd dig storlig, Sions datter! Rop høit,
Israel! Gled dig og fryd dig av fullt hjerte, Jerusalems datter!

<span id="an_3:15">3:15</span> Herren har tatt bort dine straffedommer,
han har ryddet bort din fiende; Israels konge, Herren, er i din midte,
du skal ikke mere se noget ondt.

<span id="an_3:16">3:16</span> På den dag skal det sies til Jerusalem:
Frykt ikke! Sion, la ikke dine hender synke!

<span id="an_3:17">3:17</span> Herren din Gud er i din midte, en kjempe
som frelser; han fryder sig over dig med glede, han tier i sin
kjærlighet, han jubler over dig med fryderop.

<span id="an_3:18">3:18</span> Dem som sørger for høitidens skyld\*,
samler jeg - de er fra dig, vanære tynger på dem. /

<span id="an_3:19">3:19</span> Se, jeg skal på den tid ha med alle dem å
gjøre som har plaget dig, og jeg vil frelse det haltende og sanke det
bortdrevne, og jeg vil gjøre dem til pris og til ry over hele jorden,
hvor de er blitt så vanæret.

<span id="an_3:20">3:20</span> På den tid vil jeg føre eder hit, på den
tid vil jeg sanke eder; for jeg vil gjøre eder til ry og til pris blandt
alle jordens folk, når jeg gjør ende på eders fangenskap for eders øine,
sier Herren.

------------------------------------------------------------------------

[Next: Haggai](hag)
