[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Norwegian Bible: 1 John

<span id="an_1:1">1:1</span> Det som var fra begynnelsen, det som vi har
hørt, det som vi har sett med våre øine, det som vi skuet og våre hender
følte på - om livets Ord

<span id="an_1:2">1:2</span> - og livet blev åpenbaret, og vi har sett
det og vidner og forkynner eder livet, det evige, som var hos Faderen og
blev åpenbaret for oss -

<span id="an_1:3">1:3</span> det som vi har sett og hørt, det forkynner
vi og eder, forat og I kan ha samfund med oss; men vårt samfund er med
Faderen og med hans Sønn Jesus Kristus.

<span id="an_1:4">1:4</span> Og dette skriver vi forat eders glede kan
være fullkommen.

<span id="an_1:5">1:5</span> Og dette er det budskap som vi har hørt av
ham og forkynner eder, at Gud er lys, og det er intet mørke i ham.

<span id="an_1:6">1:6</span> Dersom vi sier at vi har samfund med ham,
og vandrer i mørket, da lyver vi og gjør ikke sannheten;

<span id="an_1:7">1:7</span> men dersom vi vandrer i lyset, likesom han
er i lyset, da har vi samfund med hverandre, og Jesu, hans Sønns blod
renser oss fra all synd.

<span id="an_1:8">1:8</span> Dersom vi sier at vi ikke har synd, da
dårer vi oss selv, og sannheten er ikke i oss;

<span id="an_1:9">1:9</span> dersom vi bekjenner våre synder, er han
trofast og rettferdig, så han forlater oss syndene og renser oss fra all
urettferdighet.

<span id="an_1:10">1:10</span> Dersom vi sier at vi ikke har syndet, da
gjør vi ham til løgner, og hans ord er ikke i oss.

<span id="an_2:1">2:1</span> Mine barn! dette skriver jeg til eder forat
I ikke skal synde; og om nogen synder, da har vi en talsmann hos
Faderen, Jesus Kristus, den rettferdige,

<span id="an_2:2">2:2</span> og han er en soning for våre synder, dog
ikke bare for våre, men og for hele verdens.

<span id="an_2:3">2:3</span> Og derav vet vi at vi kjenner ham: om vi
holder hans bud.

<span id="an_2:4">2:4</span> Den som sier: Jeg kjenner ham, og ikke
holder hans bud, han er en løgner, og i ham er ikke sannheten;

<span id="an_2:5">2:5</span> men den som holder hans ord, i ham er
sannelig kjærligheten til Gud blitt fullkommen. På dette kjenner vi at
vi er i ham.

<span id="an_2:6">2:6</span> Den som sier at han blir i ham, han er og
skyldig å vandre således som han vandret.

<span id="an_2:7">2:7</span> I elskede! det er ikke et nytt bud jeg
skriver til eder, men et gammelt bud, som I hadde fra begynnelsen; det
gamle bud er det ord som I har hørt.

<span id="an_2:8">2:8</span> Og dog er det et nytt bud jeg skriver til
eder, og det er sant i ham og i eder; for mørket viker bort, og det
sanne lys skinner allerede.

<span id="an_2:9">2:9</span> Den som sier at han er i lyset, og som
hater sin bror, han er ennu i mørket.

<span id="an_2:10">2:10</span> Den som elsker sin bror, han blir i
lyset, og det er ikke anstøt i ham.

<span id="an_2:11">2:11</span> Men den som hater sin bror, han er i
mørket og vandrer i mørket, og han vet ikke hvor han går hen, fordi
mørket har blindet hans øine.

<span id="an_2:12">2:12</span> Jeg skriver til eder, mine barn, fordi
eders synder er eder forlatt for hans navns skyld;

<span id="an_2:13">2:13</span> jeg skriver til eder, I fedre, fordi I
kjenner ham som er fra begynnelsen; jeg skriver til eder, I unge, fordi
I har seiret over den onde. Jeg har skrevet til eder, mine barn, fordi I
kjenner Faderen;

<span id="an_2:14">2:14</span> jeg har skrevet til eder, I fedre, fordi
I kjenner ham som er fra begynnelsen; jeg har skrevet til eder, I unge,
fordi I er sterke, og Guds ord blir i eder, og I har seiret over den
onde.

<span id="an_2:15">2:15</span> Elsk ikke verden, heller ikke de ting som
er i verden! Om nogen elsker verden, da er kjærligheten til Faderen ikke
i ham;

<span id="an_2:16">2:16</span> for alt det som er i verden, kjødets lyst
og øinenes lyst og storaktighet i levnet, er ikke av Faderen, men av
verden.

<span id="an_2:17">2:17</span> Og verden forgår og dens lyst; men den
som gjør Guds vilje, blir til evig tid.

<span id="an_2:18">2:18</span> Mine barn! det er den siste time; og som
I har hørt at Antikristen kommer, så er det og nu kommet mange
antikrister; derav skjønner vi at det er den siste time.

<span id="an_2:19">2:19</span> De er gått ut fra oss, men de var ikke av
oss: for hadde de vært av oss, så var de blitt hos oss; men det skulde
bli åpenbart at ikke alle er av oss.

<span id="an_2:20">2:20</span> Og I har salvelse av den Hellige og vet
alt.

<span id="an_2:21">2:21</span> Jeg skriver ikke til eder fordi I ikke
kjenner sannheten, men fordi I kjenner den og vet at ingen løgn er av
sannheten.

<span id="an_2:22">2:22</span> Hvem er løgneren uten den som nekter at
Jesus er Kristus? Dette er Antikristen, den som nekter Faderen og
Sønnen.

<span id="an_2:23">2:23</span> Hver den som nekter Sønnen, har heller
ikke Faderen; den som bekjenner Sønnen, har og Faderen.

<span id="an_2:24">2:24</span> La det bli i eder som I hørte fra
begynnelsen! Dersom det I hørte fra begynnelsen, blir i eder, skal og I
bli i Sønnen og i Faderen.

<span id="an_2:25">2:25</span> Og dette er det løfte han lovte oss: det
evige liv.

<span id="an_2:26">2:26</span> Dette skriver jeg til eder om dem som
forfører eder.

<span id="an_2:27">2:27</span> Og I - den salvelse som I fikk av ham,
den blir i eder, og I trenger ikke til at nogen skal lære eder; men som
hans salvelse lærer eder alt, så er det og sannhet og ikke løgn; og bli
i ham, således som den lærte eder!

<span id="an_2:28">2:28</span> Og nu, mine barn, bli i ham, forat vi,
når han åpenbares, kan ha frimodighet og ikke bli til skamme for ham ved
hans komme!

<span id="an_2:29">2:29</span> Dersom I vet at han er rettferdig, så
skjønner I at hver den som gjør rettferdighet, er født av ham.

<span id="an_3:1">3:1</span> Se, hvor stor kjærlighet Faderen har vist
oss, at vi skal kalles Guds barn; og det er vi. Derfor kjenner verden
ikke oss fordi den ikke kjenner ham.

<span id="an_3:2">3:2</span> I elskede! nu er vi Guds barn, og det er
ennu ikke åpenbaret hvad vi skal bli; vi vet at når han åpenbares, da
skal vi bli ham like; for vi skal se ham som han er.

<span id="an_3:3">3:3</span> Og hver den som har dette håp til ham, han
renser sig selv, likesom han er ren.

<span id="an_3:4">3:4</span> Hver den som gjør synd, han gjør og
lovbrudd, og synden er lovbrudd.

<span id="an_3:5">3:5</span> Og I vet at han er åpenbaret for å bortta
våre synder, og synd er ikke i ham.

<span id="an_3:6">3:6</span> Hver den som blir i ham, synder ikke; hver
den som synder, har ikke sett ham og ikke kjent ham.

<span id="an_3:7">3:7</span> Mine barn! la ikke nogen forføre eder! den
som gjør rettferdighet, er rettferdig, likesom han er rettferdig.

<span id="an_3:8">3:8</span> Den som gjør synd, er av djevelen; for
djevelen synder fra begynnelsen. Dertil er Guds Sønn åpenbaret at han
skal gjøre ende på djevelens gjerninger.

<span id="an_3:9">3:9</span> Hver den som er født av Gud, gjør ikke
synd, fordi hans sæd blir i ham, og han kan ikke synde, fordi han er
født av Gud.

<span id="an_3:10">3:10</span> På dette kan Guds barn og djevelens barn
kjennes; hver den som ikke gjør rettferdighet, er ikke av Gud, heller
ikke den som ikke elsker sin bror.

<span id="an_3:11">3:11</span> For dette er det budskap som I hørte fra
begynnelsen, at vi skal elske hverandre,

<span id="an_3:12">3:12</span> ikke som Kain, som var av den onde og slo
sin bror ihjel. Og hvorfor slo han ham ihjel? Fordi hans gjerninger var
onde, men hans brors rettferdige.

<span id="an_3:13">3:13</span> Undre eder ikke, brødre, om verden hater
eder!

<span id="an_3:14">3:14</span> Vi vet at vi er gått over fra døden til
livet, fordi vi elsker brødrene; den som ikke elsker, blir i døden.

<span id="an_3:15">3:15</span> Hver den som hater sin bror, er en
manndraper, og I vet at ingen manndraper har evig liv blivende i sig.

<span id="an_3:16">3:16</span> På det kjenner vi kjærligheten at han
satte sitt liv til for oss; også vi er skyldige å sette livet til for
brødrene.

<span id="an_3:17">3:17</span> Men den som har verdens gods og ser sin
bror ha trang og lukker sitt hjerte for ham, hvorledes kan kjærligheten
til Gud bli i ham?

<span id="an_3:18">3:18</span> Mine barn! la oss ikke elske med ord
eller med tunge, men i gjerning og sannhet!

<span id="an_3:19">3:19</span> Og på dette skal vi kjenne at vi er av
sannheten, og så skal vi stille våre hjerter tilfreds for hans åsyn;

<span id="an_3:20">3:20</span> for om enn vårt hjerte fordømmer oss, så
er Gud større enn vårt hjerte og kjenner alle ting.

<span id="an_3:21">3:21</span> I elskede! dersom vårt hjerte ikke
fordømmer oss, da har vi frimodighet for Gud,

<span id="an_3:22">3:22</span> og det vi beder om, det får vi av ham;
for vi holder hans bud og gjør det som er ham til behag.

<span id="an_3:23">3:23</span> Og dette er hans bud at vi skal tro på
hans Sønn Jesu Kristi navn og elske hverandre, således som han bød oss.

<span id="an_3:24">3:24</span> Og den som holder hans bud, blir i ham og
han i ham; og på dette kjenner vi at han blir i oss, av den Ånd som han
gav oss.

<span id="an_4:1">4:1</span> I elskede! tro ikke enhver ånd, men prøv
åndene om de er av Gud! for mange falske profeter er gått ut i verden.

<span id="an_4:2">4:2</span> På dette skal I kjenne Guds Ånd: Hver ånd
som bekjenner at Jesus er Kristus, kommet i kjød, er av Gud;

<span id="an_4:3">4:3</span> og hver ånd som ikke bekjenner Jesus, er
ikke av Gud; og dette er Antikristens ånd, som I har hørt kommer, og den
er allerede nu i verden.

<span id="an_4:4">4:4</span> I er av Gud, mine barn, og har seiret over
dem; for han som er i eder, er større enn han som er i verden.

<span id="an_4:5">4:5</span> De er av verden; derfor taler de av verden,
og verden hører dem;

<span id="an_4:6">4:6</span> vi er av Gud; den som kjenner Gud, hører
oss; den som ikke er av Gud, hører oss ikke. På dette kjenner vi
sannhetens ånd og villfarelsens ånd.

<span id="an_4:7">4:7</span> I elskede! la oss elske hverandre! for
kjærligheten er av Gud, og hver den som elsker, er født av Gud og
kjenner Gud.

<span id="an_4:8">4:8</span> Den som ikke elsker, kjenner ikke Gud; for
Gud er kjærlighet.

<span id="an_4:9">4:9</span> Ved dette er Guds kjærlighet åpenbaret
iblandt oss at Gud har sendt sin Sønn, den enbårne, til verden, forat vi
skal leve ved ham.

<span id="an_4:10">4:10</span> I dette er kjærligheten, ikke at vi har
elsket Gud, men at han har elsket oss og sendt sin Sønn til soning for
våre synder.

<span id="an_4:11">4:11</span> I elskede! har Gud elsket oss så, da er
og vi skyldige å elske hverandre.

<span id="an_4:12">4:12</span> Ingen har nogensinne sett Gud; dersom vi
elsker hverandre, blir Gud i oss, og kjærligheten til ham er blitt
fullkommen i oss.

<span id="an_4:13">4:13</span> På dette kjenner vi at vi blir i ham og
han i oss, at han har gitt oss av sin Ånd.

<span id="an_4:14">4:14</span> Og vi har sett og vidner at Faderen har
sendt sin Sønn til frelse for verden.

<span id="an_4:15">4:15</span> Den som bekjenner at Jesus er Guds Sønn,
i ham blir Gud, og han i Gud.

<span id="an_4:16">4:16</span> Og vi har kjent og trodd den kjærlighet
som Gud har til oss. Gud er kjærlighet, og den som blir i kjærligheten,
han blir i Gud, og Gud blir i ham.

<span id="an_4:17">4:17</span> I dette er kjærligheten blitt fullkommen
hos oss at vi har frimodighet på dommens dag; for likesom han er, så er
og vi i denne verden.

<span id="an_4:18">4:18</span> Frykt er ikke i kjærligheten, men den
fullkomne kjærlighet driver frykten ut; for frykt har straffen i sig;
men den som frykter, er ikke blitt fullkommen i kjærligheten.

<span id="an_4:19">4:19</span> Vi elsker fordi han elsket oss først.

<span id="an_4:20">4:20</span> Dersom nogen sier: Jeg elsker Gud, og han
hater sin bror, da er han en løgner; for den som ikke elsker sin bror,
som han har sett, hvorledes kan han elske Gud, som han ikke har sett?

<span id="an_4:21">4:21</span> Og dette bud har vi fra ham at den som
elsker Gud, skal og elske sin bror.

<span id="an_5:1">5:1</span> Hver den som tror at Jesus er Kristus, han
er født av Gud, og hver den som elsker Faderen, han elsker også den som
er født av ham.

<span id="an_5:2">5:2</span> På dette kjenner vi at vi elsker Guds barn,
når vi elsker Gud og holder hans bud.

<span id="an_5:3">5:3</span> For dette er kjærligheten til Gud at vi
holder hans bud; og hans bud er ikke tunge.

<span id="an_5:4">5:4</span> For alt det som er født av Gud, seirer over
verden; og dette er den seier som har seiret over verden: vår tro.

<span id="an_5:5">5:5</span> Hvem er den som seirer over verden, uten
den som tror at Jesus er Guds Sønn?

<span id="an_5:6">5:6</span> Han er den som kom med vann og blod, Jesus
Kristus; ikke bare med vannet, men med vannet og med blodet, og Ånden er
den som vidner, fordi Ånden er sannheten.

<span id="an_5:7">5:7</span> For de er tre som vidner:

<span id="an_5:8">5:8</span> Ånden og vannet og blodet, og disse tre går
ut på ett.

<span id="an_5:9">5:9</span> Tar vi imot menneskenes vidnesbyrd, da er
Guds vidnesbyrd større; for dette er Guds vidnesbyrd at han har vidnet
om sin Sønn.

<span id="an_5:10">5:10</span> Den som tror på Guds Sønn, har
vidnesbyrdet i sig selv; den som ikke tror Gud, har gjort ham til en
løgner; for han har ikke trodd på det vidnesbyrd som Gud har vidnet om
sin Sønn.

<span id="an_5:11">5:11</span> Og dette er vidnesbyrdet at Gud har gitt
oss evig liv, og dette liv er i hans Sønn.

<span id="an_5:12">5:12</span> Den som har Sønnen, han har livet; den
som ikke har Guds Sønn, han har ikke livet.

<span id="an_5:13">5:13</span> Dette har jeg skrevet til eder forat I
skal vite at I har evig liv, I som tror på Guds Sønns navn.

<span id="an_5:14">5:14</span> Og dette er den frimodige tillit som vi
har til ham, at dersom vi beder om noget efter hans vilje, da hører han
oss;

<span id="an_5:15">5:15</span> og dersom vi vet at han hører oss, hvad
vi så beder om, da vet vi at vi har de ting vi har bedt ham om.

<span id="an_5:16">5:16</span> Dersom nogen ser sin bror gjøre en synd
som ikke er til døden, da skal han bede, og han skal gi ham liv - jeg
mener dem som ikke synder til døden. Der er synd til døden; det er ikke
om den jeg sier at han skal bede.

<span id="an_5:17">5:17</span> Enhver urettferdighet er synd, og der er
synd som ikke er til døden.

<span id="an_5:18">5:18</span> Vi vet at hver den som er født av Gud,
synder ikke; men den som er født av Gud, tar sig i vare, og den onde
rører ham ikke.

<span id="an_5:19">5:19</span> Vi vet at vi er av Gud, og hele verden
ligger i det onde;

<span id="an_5:20">5:20</span> men vi vet at Guds Sønn er kommet, og han
har gitt oss skjønn til å kjenne den Sanne, og vi er i den Sanne, i hans
Sønn Jesus Kristus. Denne er den sanne Gud og det evige liv.

<span id="an_5:21">5:21</span> Mine barn! Vokt eder for avgudene!

------------------------------------------------------------------------

[Next: 2 John](jo2.md)
