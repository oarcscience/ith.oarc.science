[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](est)  [Next](psa) 

------------------------------------------------------------------------

### Norwegian Bible: Job

<span id="an_1:1">1:1</span> I landet Us var det en mann som hette Job;
han var en ulastelig og rettskaffen mann, som fryktet Gud og vek fra det
onde.

<span id="an_1:2">1:2</span> Han fikk syv sønner og tre døtre,

<span id="an_1:3">1:3</span> og han eide syv tusen får og tre tusen
kameler og fem hundre par okser og fem hundre aseninner og hadde en stor
mengde tjenere; han var mektigere enn alle Østens barn.

<span id="an_1:4">1:4</span> Hans sønner pleide å holde gjestebud på
hver sin dag i hver sitt hus, og de sendte da bud til sine tre søstre og
innbød dem til å ete og drikke sammen med dem.

<span id="an_1:5">1:5</span> Og så ofte en omgang av disse gjestebud var
til ende, sendte Job bud efter dem og helliget dem; han stod tidlig op
om morgenen og ofret brennoffer, ett for hver av dem; for Job sa:
Kanskje mine sønner har syndet og sagt Gud farvel i sitt hjerte. Således
gjorde Job alltid.

<span id="an_1:6">1:6</span> Så hendte det en dag at Guds sønner kom og
stilte sig frem for Herren, og blandt dem kom også Satan.

<span id="an_1:7">1:7</span> Og Herren sa til Satan: Hvor kommer du fra?
Satan svarte Herren: Jeg har faret og flakket omkring på jorden.

<span id="an_1:8">1:8</span> Da sa Herren til Satan: Har du gitt akt på
min tjener Job? For det er ingen på jorden som han - en ulastelig og
rettskaffen mann, som frykter Gud og viker fra det onde.

<span id="an_1:9">1:9</span> Men Satan svarte Herren: Mon Job frykter
Gud for intet?

<span id="an_1:10">1:10</span> Har du ikke hegnet om ham og om hans hus
og om alt som hans er, på alle kanter? Hans henders gjerning har du
velsignet, og hans hjorder har bredt sig vidt utover i landet.

<span id="an_1:11">1:11</span> Men rekk bare ut din hånd og rør ved alt
som hans er! Da vil han visselig si dig farvel like i ditt ansikt.

<span id="an_1:12">1:12</span> Da sa Herren til Satan: Se, alt som hans
er, er i din hånd; men mot ham selv må du ikke rekke ut din hånd. Så
gikk Satan bort fra Herrens åsyn.

<span id="an_1:13">1:13</span> Så hendte det en dag mens hans sønner og
døtre åt og drakk vin i den eldste brors hus,

<span id="an_1:14">1:14</span> da kom det et bud til Job og sa: Oksene
pløide, og aseninnene beitet tett ved;

<span id="an_1:15">1:15</span> da kom sabeerne over dem og tok dem, og
drengene hugg de ned med sverdet, og bare jeg alene slapp unda, så jeg
kunde melde dig det.

<span id="an_1:16">1:16</span> Mens han ennu talte, kom en annen og sa:
Guds ild fór ned fra himmelen og rammet småfeet og drengene og brente
dem op, bare jeg alene slapp unda, så jeg kunde melde dig det.

<span id="an_1:17">1:17</span> Mens han ennu talte, kom en annen og sa:
Kaldeerne delte sig i tre flokker og overfalt kamelene og tok dem, og
drengene hugg de ned med sverdet, og bare jeg alene slapp unda, så jeg
kunde melde dig det.

<span id="an_1:18">1:18</span> Mens han ennu talte, kom en annen og sa:
Dine sønner og døtre åt og drakk vin i den eldste brors hus;

<span id="an_1:19">1:19</span> da kom det med ett en sterk storm fra hin
side ørkenen og støtte mot alle fire hjørner av huset, så det falt
sammen over de unge folk, og de omkom, og bare jeg alene slapp unda, så
jeg kunde melde dig det.

<span id="an_1:20">1:20</span> Da reiste Job sig og sønderrev sin kappe
og klipte håret av sitt hode og kastet sig ned på jorden og tilbad

<span id="an_1:21">1:21</span> og sa: Naken kom jeg av min mors liv, og
naken skal jeg vende dit tilbake. Herren gav, og Herren tok; Herrens
navn være lovet!

<span id="an_1:22">1:22</span> Under alt dette syndet Job ikke, og han
lastet ikke Gud for det som hadde hendt ham.

<span id="an_2:1">2:1</span> Så hendte det en dag at Guds sønner kom og
stilte sig frem for Herren, og blandt dem kom også Satan og stilte sig
frem for Herren.

<span id="an_2:2">2:2</span> Og Herren sa til Satan: Hvor kommer du fra?
Satan svarte Herren: Jeg har faret og flakket omkring på jorden.

<span id="an_2:3">2:3</span> Da sa Herren til Satan: Har du gitt akt på
min tjener Job? For det er ingen på jorden som han - en ulastelig og
rettskaffen mann, som frykter Gud og viker fra det onde; ennu er han
like ulastelig, og du har uten grunn egget mig til å ødelegge ham.

<span id="an_2:4">2:4</span> Men Satan svarte Herren: Hud for hud, men
alt det en mann har, gir han for sitt liv.

<span id="an_2:5">2:5</span> Men rekk bare ut din hånd og rør ved hans
ben og hans kjøtt! Da vil han visselig si dig farvel like i ditt ansikt.

<span id="an_2:6">2:6</span> Da sa Herren til Satan: Se, han er i din
hånd; spar bare hans liv!

<span id="an_2:7">2:7</span> Så gikk Satan bort fra Herrens åsyn, og han
slo Job med onde bylder fra fotsålen til issen.

<span id="an_2:8">2:8</span> Og han tok sig et potteskår og skrapte sig
med, der han satt midt i asken.

<span id="an_2:9">2:9</span> Da sa hans hustru til ham: Holder du dig
ennu like ulastelig? Si Gud farvel og dø!

<span id="an_2:10">2:10</span> Men han svarte: Du taler som en av de
uforstandige kvinner; skal vi bare ta imot det gode av Gud og ikke også
det onde? Under alt dette syndet Job ikke med sine leber.

<span id="an_2:11">2:11</span> Da Jobs tre venner fikk høre om all denne
ulykke som var kommet over ham, kom de fra hver sitt hjemsted: Elifas
fra Teman, Bildad fra Suah og Sofar fra Na'ama; og de avtalte med
hverandre å gå til ham for å vise ham medynk og trøste ham.

<span id="an_2:12">2:12</span> Men da de så op et stykke ifra, kjente de
ham ikke, og de brast i gråt og sønderrev sine kapper og kastet støv op
imot himmelen, ned over sine hoder.

<span id="an_2:13">2:13</span> Og de satt hos ham på jorden i syv dager
og syv netter, og ingen talte et ord til ham; for de så at hans pine var
såre stor.

<span id="an_3:1">3:1</span> Derefter oplot Job sin munn og forbannet
den dag han blev født.

<span id="an_3:2">3:2</span> Job tok til orde og sa:

<span id="an_3:3">3:3</span> Til grunne gå den dag da jeg blev født, og
den natt som sa: Et guttebarn er undfanget!

<span id="an_3:4">3:4</span> Måtte den dag bli til mørke! Måtte Gud i
det høie ikke spørre efter den, og intet lys stråle over den!

<span id="an_3:5">3:5</span> Gid mørke og dødsskygge må kreve den
tilbake, gid skyer må leire sig over den, gid alt som gjør en dag mørk,
må skremme den!

<span id="an_3:6">3:6</span> Den natt - måtte mulm ta den! Den glede sig
ikke blandt årets dager, den komme ikke med i måneders tall!

<span id="an_3:7">3:7</span> Ja, ufruktbar bli den natt! Aldri lyde det
jubel i den!

<span id="an_3:8">3:8</span> Måtte de som forbanner dager, ønske ondt
over den, de som er kyndige i å mane frem Leviatan!

<span id="an_3:9">3:9</span> Gid dens demrings stjerner må bli mørke! La
den vente på lys, uten at det kommer! Måtte den aldri skue morgenrødens
øielokk -

<span id="an_3:10">3:10</span> fordi den ikke stengte døren til min mors
liv og skjulte møie for mine øine.

<span id="an_3:11">3:11</span> Hvorfor døde jeg ikke i mors liv? Hvorfor
utåndet jeg ikke straks i fødselsstunden?

<span id="an_3:12">3:12</span> Hvorfor tok knær imot mig, og hvorfor
bryster som jeg kunde die?

<span id="an_3:13">3:13</span> For da kunde jeg nu ligge og hvile; jeg
kunde sove og hadde da ro -

<span id="an_3:14">3:14</span> sammen med konger og jordens styrere, som
bygget sig ruiner,

<span id="an_3:15">3:15</span> eller med fyrster som eide gull, som
fylte sine hus med sølv;

<span id="an_3:16">3:16</span> eller jeg var nu ikke til, likesom et
nedgravd, ufullbåret foster, lik barn som aldri så lyset.

<span id="an_3:17">3:17</span> Der har de ugudelige holdt op å rase, og
der hviler de trette.

<span id="an_3:18">3:18</span> Der har alle fanger ro, de hører ikke
driverens røst.

<span id="an_3:19">3:19</span> Liten og stor er der like, og trælen er
fri for sin herre.

<span id="an_3:20">3:20</span> Hvorfor gir han\* den lidende lys, og liv
til dem som bærer sorg i sitt hjerte, /

<span id="an_3:21">3:21</span> dem som venter på døden uten at den
kommer, og som leter efter den ivrigere enn efter skjulte skatter,

<span id="an_3:22">3:22</span> dem som gleder sig like til jubel, som
fryder sig når de finner en grav -

<span id="an_3:23">3:23</span> til den mann hvis vei er skjult for ham,
og som Gud har stengt for på alle kanter?

<span id="an_3:24">3:24</span> For mine sukk er blitt mitt daglige brød,
og mine klager strømmer som vannet.

<span id="an_3:25">3:25</span> For alt det fryktelige jeg reddes for,
det rammer mig, og det jeg gruer for, det kommer over mig.

<span id="an_3:26">3:26</span> Jeg har ikke fred, ikke ro, ikke hvile -
det kommer alltid ny uro.

<span id="an_4:1">4:1</span> Da tok Elifas fra Teman til orde og sa:

<span id="an_4:2">4:2</span> Om en prøvde å tale et ord til dig, vilde
du da ta det ille op? Men hvem kan vel holde sine ord tilbake?

<span id="an_4:3">4:3</span> Du har selv vist mange til rette, og
maktløse hender styrket du;

<span id="an_4:4">4:4</span> dine ord reiste den snublende op, og
synkende knær gjorde du sterke.

<span id="an_4:5">4:5</span> Men nu, når det gjelder dig selv, blir du
utålmodig, når det rammer dig, blir du forferdet.

<span id="an_4:6">4:6</span> Er ikke din gudsfrykt din tillit, din
ulastelige ferd ditt håp?

<span id="an_4:7">4:7</span> Tenk efter: Hvem omkom uskyldig, og hvor
gikk rettskafne til grunne?

<span id="an_4:8">4:8</span> Efter det jeg har sett, har de som pløide
urett og sådde nød, også høstet det.

<span id="an_4:9">4:9</span> De omkom for Guds ånde, og for hans vredes
pust blev de til intet.

<span id="an_4:10">4:10</span> Løvens brøl og dens fryktelige røst
hørtes ikke lenger, og ungløvenes tenner blev knust.

<span id="an_4:11">4:11</span> Løven omkom av mangel på rov, og
løvinnens unger blev adspredt.

<span id="an_4:12">4:12</span> Og til mig stjal sig et ord; det lød for
mitt øre som en hvisken,

<span id="an_4:13">4:13</span> under skiftende tanker ved nattlige
syner, når dyp søvn faller på menneskene.

<span id="an_4:14">4:14</span> Frykt og beven kom over mig, så alle mine
ben tok til å skjelve.

<span id="an_4:15">4:15</span> Og en ånd fór forbi mitt åsyn; hårene på
mitt legeme reiste sig.

<span id="an_4:16">4:16</span> Den blev stående, men jeg skjelnet ikke
klart hvorledes den så ut - det var en skikkelse som stod der for mine
øine; jeg hørte en stille susen og en røst:

<span id="an_4:17">4:17</span> Er et menneske rettferdig for Gud, eller
en mann ren for sin skaper?

<span id="an_4:18">4:18</span> Se, på sine tjenere stoler han ikke, og
hos sine engler finner han feil\*, /

<span id="an_4:19">4:19</span> hvor meget mere da hos dem som bor i hus
av ler, og som har sin grunnvoll i støvet - de som knuses lettere enn
møll.

<span id="an_4:20">4:20</span> Fra morgen til aften - så er de
sønderslått; uten at nogen akter på det, går de til grunne for alltid.

<span id="an_4:21">4:21</span> Blir ikke teltsnoren dradd ut\* hos dem?
De dør, men ikke i visdom. /

<span id="an_5:1">5:1</span> Rop du bare! Er det vel nogen som svarer
dig? Og til hvem av de hellige vil du vende dig?

<span id="an_5:2">5:2</span> For harme slår dåren ihjel, og vrede dreper
den tåpelige.

<span id="an_5:3">5:3</span> Jeg så en dåre skyte røtter; men med ett
måtte jeg rope ve over hans bolig.

<span id="an_5:4">5:4</span> Hans barn var uten hjelp; de blev trådt ned
i porten, og det var ingen som frelste dem.

<span id="an_5:5">5:5</span> De hungrige åt op hans avling, ja, midt ut
av torner hentet de den, og snaren lurte på hans gods.

<span id="an_5:6">5:6</span> For ikke skyter ulykke op av støvet, og
møie spirer ikke frem av jorden;

<span id="an_5:7">5:7</span> men mennesket fødes til møie, likesom
ildens gnister flyver høit i været.

<span id="an_5:8">5:8</span> Men jeg vilde\* vende mig til Gud og
overlate min sak til ham, /

<span id="an_5:9">5:9</span> han som gjør store, uransakelige ting,
under uten tall,

<span id="an_5:10">5:10</span> som sender regn utover jorden og lar vann
strømme utover markene,

<span id="an_5:11">5:11</span> som ophøier de ringe og lar de sørgende
nå frem til frelse,

<span id="an_5:12">5:12</span> som gjør de kløktiges råd til intet, så
deres hender ikke får utrettet noget som varer,

<span id="an_5:13">5:13</span> han som fanger de vise i deres kløkt og
lar de listiges råd bli forhastet;

<span id="an_5:14">5:14</span> om dagen støter de på mørke, og om
middagen famler de som om natten.

<span id="an_5:15">5:15</span> Og således frelser han den fattige fra
sverdet, fra deres munn og fra den sterkes hånd,

<span id="an_5:16">5:16</span> og det blir håp for den ringe, og
ondskapen må lukke sin munn.

<span id="an_5:17">5:17</span> Ja, salig er det menneske Gud refser, og
den Allmektiges tukt må du ikke akte ringe!

<span id="an_5:18">5:18</span> For han sårer, og han forbinder; han
slår, og hans hender læger.

<span id="an_5:19">5:19</span> I seks trengsler skal han berge dig, og i
den syvende skal intet ondt røre dig.

<span id="an_5:20">5:20</span> I hungersnød frir han dig fra døden og i
krig fra sverdets vold.

<span id="an_5:21">5:21</span> For tungens svepe skal du være skjult, og
du skal ikke frykte når ødeleggelsen kommer.

<span id="an_5:22">5:22</span> Ødeleggelse og hunger skal du le av, og
for jordens ville dyr skal du ikke frykte;

<span id="an_5:23">5:23</span> for med markens stener står du i pakt, og
markens ville dyr holder fred med dig.

<span id="an_5:24">5:24</span> Og du skal få se at ditt telt er trygt,
og ser du over din eiendom, skal du intet savne.

<span id="an_5:25">5:25</span> Og du skal få se at din ætt blir tallrik,
og dine efterkommere som jordens urter.

<span id="an_5:26">5:26</span> Du skal i fullmoden alder gå i graven,
likesom kornbånd føres inn sin tid.

<span id="an_5:27">5:27</span> Se, dette er det vi har utgransket, og
således er det. Hør det og merk dig det!

<span id="an_6:1">6:1</span> Da tok Job til orde og sa:

<span id="an_6:2">6:2</span> Gid min gremmelse blev veid, og min ulykke
samtidig lagt på vekten!

<span id="an_6:3">6:3</span> For nu er den tyngre enn havets sand;
derfor var mine ord tankeløse.

<span id="an_6:4">6:4</span> For den Allmektiges piler sitter i mig, og
min ånd drikker deres gift; Guds redsler stiller sig op imot mig.

<span id="an_6:5">6:5</span> Skriker vel et villesel midt i det grønne
gress? Eller brøler en okse foran sitt fôr?

<span id="an_6:6">6:6</span> Hvem vil ete det som det ingen smak er i,
uten salt? Eller er det smak i eggehvite?

<span id="an_6:7">6:7</span> Det byr mig imot å røre ved det\*; det er
for mig som utskjemt mat. /

<span id="an_6:8">6:8</span> Gid min bønn måtte bli hørt, og Gud vilde
opfylle mitt håp!

<span id="an_6:9">6:9</span> Og måtte det behage Gud å knuse mig, å
slippe løs sin hånd og avskjære min livstråd!

<span id="an_6:10">6:10</span> Da hadde jeg ennu en trøst, og jeg skulde
springe av glede midt i den skånselløse smerte; for jeg har ikke
fornektet den Helliges ord.

<span id="an_6:11">6:11</span> Hvad kraft har jeg, så jeg kunde holde
ut, og hvad blir enden med mig, så jeg kunde være tålmodig?

<span id="an_6:12">6:12</span> Er da min kraft som stenens kraft? Eller
er mitt kjøtt av kobber?

<span id="an_6:13">6:13</span> Er jeg da ikke aldeles hjelpeløs? Er ikke
all utsikt til frelse fratatt mig?

<span id="an_6:14">6:14</span> Den ulykkelige burde møte kjærlighet hos
sin venn, selv om han opgir frykten for den Allmektige.

<span id="an_6:15">6:15</span> Men mine brødre har sviktet som en bekk,
som strømmer hvis vann skyller over,

<span id="an_6:16">6:16</span> som er grumset av is, og som det skjuler
sig sne i;

<span id="an_6:17">6:17</span> men på den tid de treffes av solens glød,
tørkes de ut; når det blir hett, svinner de bort.

<span id="an_6:18">6:18</span> Karavaner som er på veien til dem, bøier
av; de drar op i ørkenen og omkommer.

<span id="an_6:19">6:19</span> Temas karavaner speidet efter dem, Sjebas
reisefølger satte sitt håp til dem;

<span id="an_6:20">6:20</span> de blev til skamme, fordi de stolte på
dem; de kom dit og blev skuffet.

<span id="an_6:21">6:21</span> Således er I nu blitt til intet; I ser
ulykken og blir redde.

<span id="an_6:22">6:22</span> Har jeg vel bedt eder at I skulde gi mig
noget eller bruke noget av eders gods til beste for mig,

<span id="an_6:23">6:23</span> at I skulde frelse mig av fiendens hånd
og løskjøpe mig fra voldsmenn?

<span id="an_6:24">6:24</span> Lær mig, så skal jeg tie, og vis mig
hvori jeg har faret vill!

<span id="an_6:25">6:25</span> Hvor kraftige er ikke rettsindige ord!
Men hvad gagn er det i en refselse fra eder?

<span id="an_6:26">6:26</span> Tenker I på å refse ord? Ord av en
fortvilet mann hører jo vinden til.

<span id="an_6:27">6:27</span> Endog om en farløs kunde I kaste lodd og
kjøpslå om eders venn.

<span id="an_6:28">6:28</span> Men gjør nu så vel å se på mig! Skulde
jeg vel ville lyve eder midt op i ansiktet?

<span id="an_6:29">6:29</span> Vend om, la det ikke skje urett! Vend om,
jeg har ennu rett i dette.

<span id="an_6:30">6:30</span> Er det urett på min tunge, eller skulde
min gane ikke merke hvad som er ondt?

<span id="an_7:1">7:1</span> Er ikke et menneskes liv på jorden en
krigstjeneste, og hans dager som en dagarbeiders dager?

<span id="an_7:2">7:2</span> Lik en træl som higer efter skygge, og lik
en dagarbeider som venter på sin lønn,

<span id="an_7:3">7:3</span> således har jeg fått i eie måneder fulle av
nød, og møiefulle netter er falt i min lodd.

<span id="an_7:4">7:4</span> Når jeg legger mig, da sier jeg: Når skal
jeg stå op? Og lang blir aftenen, og jeg blir trett av å kaste mig hit
og dit inntil morgenlysningen.

<span id="an_7:5">7:5</span> Mitt kjøtt er klædd med makk og med skorper
som av jord; min hud skrukner og brister.

<span id="an_7:6">7:6</span> Mine dager farer hurtigere avsted enn en
veverskyttel, og de svinner bort uten håp.

<span id="an_7:7">7:7</span> Kom i hu at mitt liv er et pust! Aldri mere
skal mitt øie se noget godt.

<span id="an_7:8">7:8</span> Den som nu ser mig, skal ikke mere få øie
på mig; når dine øine søker efter mig, er jeg ikke mere.

<span id="an_7:9">7:9</span> En sky blir borte og farer avsted; således
er det med den som farer ned til dødsriket - han stiger ikke op derfra,

<span id="an_7:10">7:10</span> han vender ikke mere tilbake til sitt
hus, og hans sted kjenner ham ikke lenger.

<span id="an_7:11">7:11</span> Så vil da heller ikke jeg legge bånd på
min munn; jeg vil tale i min ånds trengsel, jeg vil klage i min sjels
bitre smerte.

<span id="an_7:12">7:12</span> Er jeg et hav eller et havuhyre, siden du
setter vakt over mig?

<span id="an_7:13">7:13</span> Når jeg sier: Min seng skal trøste mig,
mitt leie skal hjelpe mig å bære min sorg,

<span id="an_7:14">7:14</span> da skremmer du mig med drømmer og
forferder mig med syner.

<span id="an_7:15">7:15</span> Derfor foretrekker min sjel å kveles -
heller døden enn disse avmagrede ben!

<span id="an_7:16">7:16</span> Jeg er kjed av dette; jeg lever ikke
evindelig; la mig være, for mine dager er et pust.

<span id="an_7:17">7:17</span> Hvad er et menneske, at du gir så meget
akt på ham og retter dine tanker på ham,

<span id="an_7:18">7:18</span> at du opsøker ham hver morgen og prøver
ham hvert øieblikk?

<span id="an_7:19">7:19</span> Hvor lenge skal det vare før du vender
dine øine bort fra mig? Vil du ikke slippe mig til jeg får svelget mitt
spytt?

<span id="an_7:20">7:20</span> Har jeg syndet, hvad ondt gjorde jeg da
mot dig, du menneskevokter? Hvorfor har du gjort mig til skive for dig,
så jeg er mig selv til byrde?

<span id="an_7:21">7:21</span> Og hvorfor tilgir du ikke min brøde og
forlater mig min misgjerning? For nu må jeg legge mig i støvet; når du
søker mig, er jeg ikke mere.

<span id="an_8:1">8:1</span> Da tok Bildad fra Suah til orde og sa:

<span id="an_8:2">8:2</span> Hvor lenge vil du tale så? Hvor lenge skal
din munns ord være som et veldig vær?

<span id="an_8:3">8:3</span> Skulde vel Gud forvende retten, eller den
Allmektige forvende rettferdigheten?

<span id="an_8:4">8:4</span> Har dine sønner syndet mot ham, så har han
gitt dem deres brøde i vold.

<span id="an_8:5">8:5</span> Hvis du vender dig til Gud og beder den
Allmektige om nåde,

<span id="an_8:6">8:6</span> hvis du er ren og opriktig, da vil han våke
over dig og gjenreise din rettferds bolig,

<span id="an_8:7">8:7</span> og din forrige lykke vil bli ringe mot din
senere lykke, for den skal være overmåte stor.

<span id="an_8:8">8:8</span> For spør bare fremfarne slekter og akt på
det som deres fedre har gransket ut

<span id="an_8:9">8:9</span> - for vi er fra igår og vet intet; for en
skygge er våre dager på jorden -

<span id="an_8:10">8:10</span> de skal lære dig og si dig det og bære
frem ord fra sitt hjerte.

<span id="an_8:11">8:11</span> Vokser sivet op hvor det ikke er
myrlendt? Blir starrgresset stort uten vann?

<span id="an_8:12">8:12</span> Ennu står det friskt og grønt og blir
ikke skåret; da visner det før alt annet gress.

<span id="an_8:13">8:13</span> Således går det alle dem som glemmer Gud,
og den gudløses håp går til grunne;

<span id="an_8:14">8:14</span> hans tillit avskjæres, og det han trøster
sig til, er spindelvev.

<span id="an_8:15">8:15</span> Han støtter sig på sitt hus, men det står
ikke; han holder sig fast i det, men det står ikke fast.

<span id="an_8:16">8:16</span> Frodig står han der i solens skinn, og
hans skudd breder sig ut over hans have;

<span id="an_8:17">8:17</span> om en stenrøs slynger sig hans røtter,
mellem stener trenger han sig frem.

<span id="an_8:18">8:18</span> Ryddes han bort fra sitt sted, så kjennes
det ikke ved ham, men sier: Jeg har aldri sett dig.

<span id="an_8:19">8:19</span> Se, det er gleden på hans vei, og av
mulden spirer andre frem.

<span id="an_8:20">8:20</span> Nei, Gud forkaster ikke en som er
ulastelig, og han holder ikke ugudelige ved hånden.

<span id="an_8:21">8:21</span> Ennu vil han fylle din munn med latter og
dine leber med jubel.

<span id="an_8:22">8:22</span> De som hater dig, skal klædes med skam,
og de ugudeliges telt skal ikke mere finnes.

<span id="an_9:1">9:1</span> Da tok Job til orde og sa:

<span id="an_9:2">9:2</span> Ja visst, jeg vet at det er så; hvorledes
skulde en mann kunne ha rett mot Gud?

<span id="an_9:3">9:3</span> Om han hadde lyst til å gå i rette med Gud,
kunde han ikke svare ham ett til tusen.

<span id="an_9:4">9:4</span> Vis som han er av hjerte og veldig i styrke
- hvem trosset ham og kom vel fra det,

<span id="an_9:5">9:5</span> han som flytter fjell før de vet av det,
som velter dem i sin vrede,

<span id="an_9:6">9:6</span> som ryster jorden, så den viker fra sitt
sted, og dens støtter bever,

<span id="an_9:7">9:7</span> som byder solen, så den ikke går op, og som
setter segl for stjernene,

<span id="an_9:8">9:8</span> som alene utspenner himmelen og skrider
frem over havets høider,

<span id="an_9:9">9:9</span> som har skapt Bjørnen\*, Orion\* og
Syvstjernen\* og Sydens stjernekammere, /

<span id="an_9:10">9:10</span> som gjør store, uransakelige ting og
under uten tall?

<span id="an_9:11">9:11</span> Han går forbi mig, og jeg ser ham ikke;
han farer forbi, og jeg merker ham ikke.

<span id="an_9:12">9:12</span> Han griper sitt rov - hvem vil hindre
ham, hvem vil si til ham: Hvad gjør du?

<span id="an_9:13">9:13</span> Gud holder ikke sin vrede tilbake; under
ham måtte Rahabs hjelpere bøie sig.

<span id="an_9:14">9:14</span> Hvorledes skulde da jeg kunne svare ham
og velge mine ord imot ham,

<span id="an_9:15">9:15</span> jeg som ikke kunde svare om jeg enn hadde
rett, men måtte be min dommer om nåde!

<span id="an_9:16">9:16</span> Om jeg ropte, og han svarte mig, kunde
jeg ikke tro at han hørte min røst,

<span id="an_9:17">9:17</span> han som vilde knuse mig i storm og uten
årsak ramme mig med sår på sår,

<span id="an_9:18">9:18</span> som ikke vilde tillate mig å dra ånde,
men vilde mette mig med lidelser.

<span id="an_9:19">9:19</span> Gjelder det styrke, så sier han: Se, her
er jeg! Gjelder det rett: Hvem vil stevne mig?

<span id="an_9:20">9:20</span> Hadde jeg enn rett, skulde dog min egen
munn dømme mig skyldig; var jeg enn uskyldig, vilde han dog si at jeg
hadde urett.

<span id="an_9:21">9:21</span> Skyldløs er jeg; jeg bryr mig ikke om å
leve - jeg forakter mitt liv.

<span id="an_9:22">9:22</span> Det kommer ut på ett; derfor sier jeg:
Skyldløs eller ugudelig - han gjør dem begge til intet.

<span id="an_9:23">9:23</span> Når svepen brått rammer med død, spotter
han de uskyldiges lidelse.

<span id="an_9:24">9:24</span> Jorden er gitt i den ugudeliges hånd; han
tilhyller dens dommeres åsyn\*. Er det ikke han som gjør det, hvem er
det da? /

<span id="an_9:25">9:25</span> Mine dager har vært hastigere enn en
løper; de er bortflyktet uten å ha sett noget godt;

<span id="an_9:26">9:26</span> de har faret avsted som båter av rør, som
en ørn som slår ned på sitt bytte.

<span id="an_9:27">9:27</span> Om jeg sier: Jeg vil glemme min sorg, jeg
vil la min mørke mine fare og se glad ut,

<span id="an_9:28">9:28</span> da gruer jeg for alle mine plager; jeg
vet jo at du ikke frikjenner mig.

<span id="an_9:29">9:29</span> Jeg skal jo være ugudelig - hvorfor gjør
jeg mig da forgjeves møie?

<span id="an_9:30">9:30</span> Om jeg tvettet mig med sne og renset mine
hender med lut,

<span id="an_9:31">9:31</span> da skulde du dyppe mig i en grøft, så
mine klær vemmedes ved mig.

<span id="an_9:32">9:32</span> For han er ikke en mann som jeg, så jeg
kunde svare ham, så vi kunde gå sammen for retten;

<span id="an_9:33">9:33</span> det er ikke nogen voldgiftsmann mellem
oss, som kunde legge sin hånd på oss begge.

<span id="an_9:34">9:34</span> Når han bare tok sitt ris bort fra mig,
og hans redsler ikke skremte mig!

<span id="an_9:35">9:35</span> Da skulde jeg tale uten å reddes for ham;
for slik\* er jeg ikke, det vet jeg med mig selv. /

<span id="an_10:1">10:1</span> Min sjel er lei av mitt liv, jeg vil la
min klage ha fritt løp, jeg vil tale i min sjels bitre smerte.

<span id="an_10:2">10:2</span> Jeg vil si til Gud: Fordøm mig ikke, la
mig vite hvorfor du strider mot mig!

<span id="an_10:3">10:3</span> Tykkes det dig godt at du undertrykker,
at du forkaster det dine hender med omhu har dannet, og lar ditt lys
skinne over ugudeliges råd?

<span id="an_10:4">10:4</span> Har du menneskeøine, eller ser du således
som et menneske ser?

<span id="an_10:5">10:5</span> Er dine dager som et menneskes dager,
eller dine år som en manns dager? -

<span id="an_10:6">10:6</span> siden du søker efter min misgjerning og
leter efter min synd,

<span id="an_10:7">10:7</span> enda du vet at jeg ikke er ugudelig, og
at det ingen er som redder av din hånd.

<span id="an_10:8">10:8</span> Dine hender har dannet mig og gjort mig,
helt og i alle deler, og nu vil du ødelegge mig!

<span id="an_10:9">10:9</span> Kom i hu at du har dannet mig som leret,
og nu lar du mig atter vende tilbake til støvet!

<span id="an_10:10">10:10</span> Helte du mig ikke ut som melk og lot
mig størkne som ost?

<span id="an_10:11">10:11</span> Med hud og kjøtt klædde du mig, og med
ben og sener gjennemvevde du mig.

<span id="an_10:12">10:12</span> Liv og miskunnhet har du gitt mig, og
din varetekt har vernet om min ånd.

<span id="an_10:13">10:13</span> Og dette\* gjemte du i ditt hjerte, jeg
vet at dette hadde du i sinne: /

<span id="an_10:14">10:14</span> Syndet jeg, så vilde du vokte på mig og
ikke frikjenne mig for min misgjerning;

<span id="an_10:15">10:15</span> var jeg skyldig, da ve mig, men var jeg
uskyldig, skulde jeg dog ikke kunne løfte mitt hode, mett av skam og med
min elendighet for øie;

<span id="an_10:16">10:16</span> og hevet det sig dog, så vilde du jage
efter mig som en løve, og atter vise dig forunderlig mot mig;

<span id="an_10:17">10:17</span> du vilde føre nye vidner mot mig og øke
din harme mot mig, sende alltid nye hærflokker mot mig.

<span id="an_10:18">10:18</span> Hvorfor lot du mig utgå av mors liv?
Jeg skulde ha opgitt ånden, og intet øie skulde ha sett mig;

<span id="an_10:19">10:19</span> jeg skulde ha vært som om jeg aldri
hadde vært til; fra mors liv skulde jeg ha vært båret til graven.

<span id="an_10:20">10:20</span> Er ikke mine dager få? - Han holde op!
Han la mig være, så jeg kan bli litt glad,

<span id="an_10:21">10:21</span> før jeg går bort for ikke å vende
tilbake, bort til mørkets og dødsskyggens land,

<span id="an_10:22">10:22</span> et land så mørkt som den sorteste natt,
hvor dødsskygge og forvirring råder, og hvor lyset er som den sorteste
natt!

<span id="an_11:1">11:1</span> Da tok Sofar fra Na'ama til orde og sa:

<span id="an_11:2">11:2</span> Skulde en ordflom bli uten svar, eller en
ordgyter få rett?

<span id="an_11:3">11:3</span> Skulde dine store ord drive menn til
taushet, skulde du spotte uten at nogen skammer dig ut?

<span id="an_11:4">11:4</span> Og skal du få si: Ren er min lære, og
skyldfri er jeg i dine øine?

<span id="an_11:5">11:5</span> Men bare Gud vilde tale og oplate sine
leber mot dig

<span id="an_11:6">11:6</span> og åpenbare dig visdommens hemmeligheter,
at det i dem er dobbelt forstand! Da måtte du nok innse at Gud tilgir
dig noget av din misgjerning.

<span id="an_11:7">11:7</span> Mon du kan finne bunn i Guds vesen eller
nå frem til den Allmektiges ytterste grense?

<span id="an_11:8">11:8</span> Himmelhøi er den\*, hvad kan du gjøre?
Dypere enn dødsriket, hvad vet du? /

<span id="an_11:9">11:9</span> Lengere enn jorden er dens mål og bredere
enn havet.

<span id="an_11:10">11:10</span> Om han farer frem og setter i fengsel
og sammenkaller retten, hvem vil da hindre ham?

<span id="an_11:11">11:11</span> For han, han kjenner de falske folk og
ser uretten, uten at han trenger å gi akt på den,

<span id="an_11:12">11:12</span> og selv en uvettig mann får forstand\*,
og et ungt villesel blir født til menneske. /

<span id="an_11:13">11:13</span> Hvis du retter ditt hjerte og utbreder
dine hender til ham -

<span id="an_11:14">11:14</span> er det synd i din hånd, da ha den bort
og la ikke urett bo i dine telt -

<span id="an_11:15">11:15</span> ja, da skal du, fri for lyte, opløfte
ditt åsyn og stå fast og ikke frykte;

<span id="an_11:16">11:16</span> for du skal glemme din møie, som
forbifarne vann skal du komme den i hu.

<span id="an_11:17">11:17</span> Og lysere enn middagen blir da ditt
liv; mørket blir for dig som morgenen.

<span id="an_11:18">11:18</span> Og du skal være trygg, for da er det
håp, og når du har sett dig vel omkring, kan du legge dig trygt til ro.

<span id="an_11:19">11:19</span> Og du skal hvile, og ingen skal skremme
dig op, og mange skal søke din yndest.

<span id="an_11:20">11:20</span> Men de ugudeliges øine tæres bort; de
har ingen tilflukt mere, og deres håp er å utånde sjelen.

<span id="an_12:1">12:1</span> Da tok Job til orde og sa:

<span id="an_12:2">12:2</span> Ja sannelig, I er de rette folk, og med
eder dør visdommen ut.

<span id="an_12:3">12:3</span> Også jeg har forstand, likesom I, jeg
står ikke tilbake for eder, og hvem vet ikke dette?

<span id="an_12:4">12:4</span> Til spott for mine venner er jeg, jeg som
ropte til Gud og fikk svar; til spott er jeg, den rettskafne og
ulastelige.

<span id="an_12:5">12:5</span> Ulykken fortjener bare forakt efter de
trygges mening; forakt venter dem hvis fot vakler.

<span id="an_12:6">12:6</span> Ødeleggeres telt blir i ro, og trygge er
de som egger Gud til vrede, de som fører sin gud i sin hånd\*. /

<span id="an_12:7">12:7</span> Men spør du dyrene, de skal lære dig, og
himmelens fugler, de skal si dig det,

<span id="an_12:8">12:8</span> eller tal til jorden, og den skal lære
dig, og havets fisker skal fortelle dig det.

<span id="an_12:9">12:9</span> Hvem skjønner ikke av alt dette at det er
Herrens hånd som har skapt det,

<span id="an_12:10">12:10</span> han som har i sin hånd hver levende
sjel og hvert menneskelegemes ånd?

<span id="an_12:11">12:11</span> Mon ikke øret prøver ord, likesom ganen
smaker mat?

<span id="an_12:12">12:12</span> Hos gråhårede er visdom, og langt liv
gir forstand.

<span id="an_12:13">12:13</span> Hos ham er visdom og velde, ham hører
råd og forstand til.

<span id="an_12:14">12:14</span> Se, han river ned, og det bygges ikke
op igjen; han stenger for en mann, og det lukkes ikke op.

<span id="an_12:15">12:15</span> Han demmer for vannene, og de tørker
bort, og han slipper dem løs, og de velter om jorden.

<span id="an_12:16">12:16</span> Hos ham er styrke og visdom; i hans
makt er både den som farer vill, og den som fører vill.

<span id="an_12:17">12:17</span> Han fører rådsherrer bort som fanger,
og dommere gjør han til dårer.

<span id="an_12:18">12:18</span> Kongers tvangsbånd løser han og binder
rep om deres lender.

<span id="an_12:19">12:19</span> Han fører prester bort som fanger, og
mektige menn støter han ned.

<span id="an_12:20">12:20</span> Han fratar prøvede menn mælet og
oldinger deres innsikt.

<span id="an_12:21">12:21</span> Han utøser forakt over fyrster, og de
sterkes belte løser han.

<span id="an_12:22">12:22</span> Han drar det skjulte frem av mørket og
fører dødsskygge frem i lyset.

<span id="an_12:23">12:23</span> Han lar folkene bli store, og han lar
dem gå til grunne; han gir folkene vidt rum, og han fører dem bort.

<span id="an_12:24">12:24</span> Høvdingene i landet fratar han
forstanden og lar dem fare vill i et uveisomt øde;

<span id="an_12:25">12:25</span> de famler i mørke uten lys, og han lar
dem rave likesom drukne.

<span id="an_13:1">13:1</span> Se, alt sammen har mitt øie sett, mitt
øre hørt og merket sig.

<span id="an_13:2">13:2</span> Det I vet, vet også jeg; jeg står ikke
tilbake for eder.

<span id="an_13:3">13:3</span> Men jeg vil tale til den Allmektige, og
jeg har lyst til å rettferdiggjøre mig for Gud.

<span id="an_13:4">13:4</span> Men I spinner løgn sammen, I er alle
dårlige læger.

<span id="an_13:5">13:5</span> Gid I vilde tie stille! Det skulde bli
regnet eder til visdom.

<span id="an_13:6">13:6</span> Hør nu på min tilrettevisning og merk på
refselsene fra mine leber!

<span id="an_13:7">13:7</span> Vil I tale urett til forsvar for Gud, og
vil I til hans forsvar tale svik?

<span id="an_13:8">13:8</span> Vil I ta hans parti, eller vil I være
sakførere for Gud?

<span id="an_13:9">13:9</span> Vil det gå eder godt når han ransaker
eder, eller vil I narre ham, som en narrer et menneske?

<span id="an_13:10">13:10</span> Han vil tukte eder, om I i lønndom tar
parti for ham.

<span id="an_13:11">13:11</span> Vil ikke hans høihet forferde eder, og
redselen for ham falle over eder?

<span id="an_13:12">13:12</span> Eders tankesprog er askesprog; eders
skanser\* blir til skanser av ler. /

<span id="an_13:13">13:13</span> Ti, la mig være, så jeg kan tale, så
får det komme over mig hvad det vil!

<span id="an_13:14">13:14</span> Hvorfor skulde jeg bære mitt kjøtt
mellem mine tenner\*? Jeg vil legge mitt liv i min hånd\*\*. / /

<span id="an_13:15">13:15</span> Se, han vil drepe mig - jeg venter på
ham; jeg vil bare rettferdiggjøre mine veier for hans åsyn.

<span id="an_13:16">13:16</span> Også det skal bli mig til frelse; for
ingen gudløs kommer for hans åsyn.

<span id="an_13:17">13:17</span> Hør da nøie på mitt ord og la min
forklaring trenge inn i eders ører!

<span id="an_13:18">13:18</span> Se, jeg har saken i orden; jeg vet jeg
skal få rett.

<span id="an_13:19">13:19</span> Hvem er den som vil gå i rette med mig?
Ja, da vil jeg tie og opgi ånden.

<span id="an_13:20">13:20</span> Bare to ting må du ikke gjøre mot mig,
da skal jeg ikke skjule mig for ditt åsyn:

<span id="an_13:21">13:21</span> Ta din hånd bort fra mig, og la ikke
dine redsler forferde mig!

<span id="an_13:22">13:22</span> Så kall da, og jeg skal svare; eller la
mig tale, og svar du mig!

<span id="an_13:23">13:23</span> Hvor mange misgjerninger og synder har
jeg? La mig få vite min brøde og min synd!

<span id="an_13:24">13:24</span> Hvorfor skjuler du ditt åsyn og holder
mig for din fiende?

<span id="an_13:25">13:25</span> Vil du skremme et bortblåst blad og
forfølge det tørre strå? -

<span id="an_13:26">13:26</span> siden du idømmer mig så hårde lidelser
og lar mig arve min ungdoms misgjerninger

<span id="an_13:27">13:27</span> og setter mine føtter i stokken og
vokter på alle mine veier og drar en ring om mine fotsåler,

<span id="an_13:28">13:28</span> og dette gjør du mot en som tæres bort
som makk-ett tre, som et klædebon møllet har ett.

<span id="an_14:1">14:1</span> Et menneske, født av en kvinne, lever en
kort tid og mettes med uro.

<span id="an_14:2">14:2</span> Som en blomst skyter han op og visner,
han farer bort som skyggen og holder ikke stand.

<span id="an_14:3">14:3</span> Endog over en sådan holder du dine øine
åpne, og mig fører du frem for din domstol!

<span id="an_14:4">14:4</span> Kunde det bare komme en ren av en uren!
Ikke én!

<span id="an_14:5">14:5</span> Når hans dager er fastsatt, hans måneders
tall bestemt hos dig, når du har satt ham en grense som han ikke kan
overskride,

<span id="an_14:6">14:6</span> så vend ditt øie bort fra ham, så han kan
ha ro så vidt at han kan glede sig som en dagarbeider ved sin dag!

<span id="an_14:7">14:7</span> For treet er det håp; om det hugges, så
spirer det igjen, og på nye skudd mangler det ikke;

<span id="an_14:8">14:8</span> om dets rot eldes i jorden, og dets stubb
dør ut i mulden,

<span id="an_14:9">14:9</span> så setter det allikevel knopper ved eimen
av vannet og skyter grener som et nyplantet tre.

<span id="an_14:10">14:10</span> Men når en mann dør, så ligger han der,
når et menneske opgir ånden, hvor er han da?

<span id="an_14:11">14:11</span> Som vannet minker bort i en sjø, og som
en elv efterhånden blir grunnere og tørker ut,

<span id="an_14:12">14:12</span> så legger et menneske sig ned og reiser
sig ikke igjen; så lenge himmelen er til, våkner de ikke - de vekkes
ikke op av sin søvn.

<span id="an_14:13">14:13</span> Å om du vilde gjemme mig i dødsriket og
skjule mig der til din vrede var over - om du vilde sette mig et tidsmål
og så komme mig i hu!

<span id="an_14:14">14:14</span> Når en mann dør, lever han da op igjen?
Alle min krigstjenestes dager skulde jeg da vente, til min avløsning
kom;

<span id="an_14:15">14:15</span> du skulde da rope, og jeg skulde svare
dig; efter dine henders verk skulde du lenges.

<span id="an_14:16">14:16</span> Men nu teller du mine skritt og akter
stadig på min synd.

<span id="an_14:17">14:17</span> Forseglet i en pung ligger min brøde,
og du syr til over min misgjerning.

<span id="an_14:18">14:18</span> Men som et fjell faller og smuldres
bort, og en klippe flyttes fra sitt sted,

<span id="an_14:19">14:19</span> som vannet huler ut stener og flommen
skyller bort mulden, således gjør du menneskets håp til intet;

<span id="an_14:20">14:20</span> du overvelder ham for alltid, og han
farer bort; du forvender hans åsyn og lar ham fare.

<span id="an_14:21">14:21</span> Kommer hans barn til ære, da vet han
det ikke, og blir de ringeaktet, da blir han det ikke var.

<span id="an_14:22">14:22</span> Bare over ham selv kjenner hans legeme
smerte, og bare over ham selv sørger hans sjel.

<span id="an_15:1">15:1</span> Da tok Elifas fra Teman til orde og sa:

<span id="an_15:2">15:2</span> Svarer vel en vis mann med en kunnskap
som bare er vind, og fyller han sitt indre med stormvær?

<span id="an_15:3">15:3</span> Vil han vel forsvare sin sak med ord som
ikke nytter, og med tale hvormed han intet utretter?

<span id="an_15:4">15:4</span> Du nedbryter endog gudsfrykten og svekker
andakten for Guds åsyn;

<span id="an_15:5">15:5</span> for din synd legger ordene i din munn, og
du velger falske menns tale.

<span id="an_15:6">15:6</span> Din egen munn domfeller dig, ikke jeg;
dine leber vidner mot dig.

<span id="an_15:7">15:7</span> Blev du født først av alle mennesker,
eller kom du til verden før alle haugene var til?

<span id="an_15:8">15:8</span> Har du vært tilhører i Guds lønnlige råd
og der tilranet dig visdom?

<span id="an_15:9">15:9</span> Hvad vet du som vi ikke vet? Hvad forstår
du som er ukjent for oss?

<span id="an_15:10">15:10</span> Det er blandt oss en som er både gammel
og gråhåret, rikere på dager enn din far.

<span id="an_15:11">15:11</span> Er Guds trøsteord for lite for dig, og
et ord som er talt i saktmodighet til dig?

<span id="an_15:12">15:12</span> Hvorfor lar du dig rive med av ditt
hjerte, og hvorfor gnistrer dine øine? -

<span id="an_15:13">15:13</span> siden du vender din vrede mot Gud og
lar ordene strømme fra din munn.

<span id="an_15:14">15:14</span> Hvad er et menneske, at han skulde være
ren, og en som er født av en kvinne, at han skulde være rettferdig?

<span id="an_15:15">15:15</span> Endog på sine hellige stoler han ikke,
og himlene er ikke rene i hans øine,

<span id="an_15:16">15:16</span> langt mindre da en vederstyggelig, en
fordervet, en mann som drikker urett som vann\*. /

<span id="an_15:17">15:17</span> Jeg vil kunngjøre dig noget, hør på
mig! Hvad jeg har sett, det vil jeg fortelle,

<span id="an_15:18">15:18</span> det som vise menn forkynner og ikke har
dulgt, det som de mottok fra sine fedre,

<span id="an_15:19">15:19</span> til hvem landet alene var gitt, og
blandt hvem ingen fremmed hadde draget igjennem.

<span id="an_15:20">15:20</span> En ugudelig lever i angst alle sine
dager, og få i tall er de år som er gjemt for voldsmannen.

<span id="an_15:21">15:21</span> Redselstoner lyder i hans ører; midt i
freden kommer ødeleggeren over ham.

<span id="an_15:22">15:22</span> Han tror ikke han skal komme tilbake
fra mørket, og han er utsett til å falle for sverdet.

<span id="an_15:23">15:23</span> Han flakker om efter brød og spør: Hvor
er det å finne? Han vet at en mørkets dag står ferdig ved hans side .

<span id="an_15:24">15:24</span> Nød og trengsel forferder ham; den
overvelder ham, lik en stridsrustet konge,

<span id="an_15:25">15:25</span> fordi han rakte ut sin hånd mot Gud og
våget å trosse den Allmektige,

<span id="an_15:26">15:26</span> stormet frem mot ham med opreist nakke,
med sine skjolds tette tak,

<span id="an_15:27">15:27</span> fordi han dekket sitt ansikt med sin
fedme og la fett på sin lend

<span id="an_15:28">15:28</span> og bodde i ødelagte byer, i hus hvor
ingen skulde bo, og som var bestemt til å bli grusdynger.

<span id="an_15:29">15:29</span> Han blir ikke rik, og hans gods varer
ikke ved, og hans grøde luter ikke mot jorden.

<span id="an_15:30">15:30</span> Han slipper ikke ut av mørket; ildslue
skal tørke hans kvister, og han skal komme bort ved hans\* munns ånde. /

<span id="an_15:31">15:31</span> Ei sette han sin lit til det som
forgjengelig er! Da narrer han sig selv, for bare forgjengelighet blir
hans vederlag.

<span id="an_15:32">15:32</span> Før hans dag kommer, blir det opfylt,
og hans gren grønnes ikke.

<span id="an_15:33">15:33</span> Han blir som et vintre som mister sine
druer før de er modne, og som et oljetre som feller sine blomster;

<span id="an_15:34">15:34</span> for den gudløses hus er ufruktbart, og
ild fortærer deres telter som lar sig underkjøpe.

<span id="an_15:35">15:35</span> De undfanger ulykke og føder nød, og
deres morsliv fostrer svik.

<span id="an_16:1">16:1</span> Da tok Job til orde og sa:

<span id="an_16:2">16:2</span> Jeg har hørt meget som dette; I er
plagsomme trøstere alle sammen.

<span id="an_16:3">16:3</span> Blir det aldri ende på de vindige ord?
Eller hvad egger dig til å svare?

<span id="an_16:4">16:4</span> Også jeg kunde tale som I; om I var i
mitt sted, kunde jeg sette ord sammen mot eder, og jeg kunde ryste på
hodet over eder;

<span id="an_16:5">16:5</span> jeg kunde styrke eder med min munn\*, og
mine lebers medynk kunde stille eders smerte. /

<span id="an_16:6">16:6</span> Om jeg taler, stilles ikke min smerte, og
lar jeg det være, hvad lindring får jeg da?

<span id="an_16:7">16:7</span> Ja, nu har han trettet mig ut; du har
ødelagt hele mitt hus.

<span id="an_16:8">16:8</span> Og du grep mig fatt - det blev et vidne
mot mig; min magerhet stod op imot mig, like i mitt åsyn vidnet den mot
mig.

<span id="an_16:9">16:9</span> Hans vrede sønderrev mig og forfulgte
mig; han skar tenner imot mig; som min motstander hvesset han sine øine
mot mig.

<span id="an_16:10">16:10</span> De\* spilet op sin munn mot mig, med
hån slo de mine kinnben; alle slo de sig sammen mot mig. /

<span id="an_16:11">16:11</span> Gud gir mig i urettferdige folks vold
og styrter mig i ugudelige menneskers hender.

<span id="an_16:12">16:12</span> Jeg levde i ro; da sønderbrøt han mig,
han grep mig i nakken og sønderknuste mig, han satte mig op til skive
for sig.

<span id="an_16:13">16:13</span> Hans skyttere kringsatte mig, han
kløvde mine nyrer uten barmhjertighet; han øste ut min galle på jorden.

<span id="an_16:14">16:14</span> Han rev i mig rift på rift; han stormet
mot mig som en kjempe.

<span id="an_16:15">16:15</span> Jeg har sydd sekk om min hud og stukket
mitt horn i støvet\*; /

<span id="an_16:16">16:16</span> mitt ansikt er rødt av gråt, og over
mine øielokk ligger det dødsskygge.

<span id="an_16:17">16:17</span> Og dog er det ingen urett i mine
hender, og min bønn er ren.

<span id="an_16:18">16:18</span> Å jord, dekk ikke mitt blod\*, og måtte
det ikke være noget sted hvor mitt skrik stanser! /

<span id="an_16:19">16:19</span> Selv nu har jeg mitt vidne i himmelen
og i det høie en som kan stadfeste mine ord.

<span id="an_16:20">16:20</span> Stadig spotter mine venner mig; mot Gud
skuer gråtende mitt øie,

<span id="an_16:21">16:21</span> at han må la mannen få rett i hans
strid med Gud og menneskebarnet rett mot hans næste;

<span id="an_16:22">16:22</span> for få år vil det gå før jeg vandrer
den vei som jeg ikke vender tilbake.

<span id="an_17:1">17:1</span> Min ånd\* er brutt, mine dager utslukket;
bare graver har jeg for mig.

<span id="an_17:2">17:2</span> Sannelig, spott omgir mig på alle kanter,
og mitt øie må dvele ved deres trettekjære ferd.

<span id="an_17:3">17:3</span> Så sett nu et pant, gå i borgen for mig
hos dig selv! Hvem skulde ellers gi mig håndslag\*? /

<span id="an_17:4">17:4</span> Du har jo lukket deres hjerte for
innsikt; derfor vil du ikke la dem vinne.

<span id="an_17:5">17:5</span> Den som forråder venner, så de blir til
bytte\*, hans barns øine skal tæres bort. /

<span id="an_17:6">17:6</span> Jeg er satt til et ordsprog for folk; jeg
er en mann som blir spyttet i ansiktet.

<span id="an_17:7">17:7</span> Mitt øie er sløvt av gremmelse, og alle
mine lemmer er som en skygge.

<span id="an_17:8">17:8</span> Rettskafne forferdes over dette, og den
skyldfrie harmes over den gudløse;

<span id="an_17:9">17:9</span> men den rettferdige holder fast ved sin
vei, og den som har rene hender, får enn mere kraft.

<span id="an_17:10">17:10</span> Men I - kom bare igjen alle sammen! Jeg
finner dog ikke nogen vismann blandt eder.

<span id="an_17:11">17:11</span> Mine dager er faret forbi, mine planer
sønderrevet - mitt hjertes eiendom!

<span id="an_17:12">17:12</span> Natt gjør de til dag, lyset, sier de,
er nærmere enn det mørke som ligger like for mig.

<span id="an_17:13">17:13</span> Når jeg håper på dødsriket som mitt
hus, reder i mørket mitt leie,

<span id="an_17:14">17:14</span> roper til graven: Du er min far, til
makken: Du er min mor og min søster,

<span id="an_17:15">17:15</span> hvor er da mitt håp? Mitt håp - hvem
øiner det?

<span id="an_17:16">17:16</span> Til dødsrikets bommer farer de\* ned,
på samme tid som jeg går til hvile i støvet. /

<span id="an_18:1">18:1</span> Da tok Bildad fra Suah til orde og sa:

<span id="an_18:2">18:2</span> Når vil I dog engang sette en grense for
eders ord? Bli først forstandige, så kan vi tale sammen.

<span id="an_18:3">18:3</span> Hvorfor er vi aktet som fe? Hvorfor er vi
urene i eders øine?

<span id="an_18:4">18:4</span> Å du som sønderriver dig selv din vrede!
Mon jorden for din skyld skal lates øde, og en klippe rokkes fra sitt
sted?

<span id="an_18:5">18:5</span> Like fullt skal den ugudeliges lys
utslukkes, og hans ilds lue skal ikke skinne.

<span id="an_18:6">18:6</span> Lyset skal formørkes i hans telt og hans
lampe utslukkes over ham.

<span id="an_18:7">18:7</span> Hans kraftige skritt skal bli innsnevret,
og hans eget råd styrte ham;

<span id="an_18:8">18:8</span> for han kommer inn i et garn med sine
føtter, og han vandrer på et nett.

<span id="an_18:9">18:9</span> En snare griper om hans hæl, et rep tar
fatt i ham.

<span id="an_18:10">18:10</span> Skjult i jorden er det garn han fanges
i, og fellen ligger på hans vei.

<span id="an_18:11">18:11</span> Redsler forferder ham rundt om og jager
ham hvor han setter sin fot.

<span id="an_18:12">18:12</span> Av sult blir hans kraft fortært, og
ulykke står ferdig ved hans side.

<span id="an_18:13">18:13</span> Hans hud fortæres stykke for stykke,
dødens førstefødte\* fortærer hans lemmer. /

<span id="an_18:14">18:14</span> Han rives bort fra sitt telt, som han
setter sin lit til, og du lar ham dra avsted til redslenes konge.

<span id="an_18:15">18:15</span> Folk som ikke hører ham til, bor i hans
telt; det strøes svovel over hans bosted.

<span id="an_18:16">18:16</span> Nedentil tørkes hans røtter bort, og
oventil visner hans grener.

<span id="an_18:17">18:17</span> Hans minne er blitt borte i landet, og
hans navn nevnes ikke mere ute på marken.

<span id="an_18:18">18:18</span> Han støtes fra lys ut i mørke, han
jages bort fra jorderike.

<span id="an_18:19">18:19</span> Han har ikke barn og ikke efterkommere
blandt sitt folk, og det finnes ingen i hans boliger som har sloppet
unda.

<span id="an_18:20">18:20</span> Over hans dag\* forferdes de som bor i
Vesten, og de som bor i Østen, gripes av redsel. /

<span id="an_18:21">18:21</span> Just således går det med den
urettferdiges boliger, og således med hjemmet til den som ikke kjenner
Gud.

<span id="an_19:1">19:1</span> Da tok Job til orde og sa:

<span id="an_19:2">19:2</span> Hvor lenge vil I bedrøve min sjel og
knuse mig med ord?

<span id="an_19:3">19:3</span> Det er nu tiende gang I håner mig og ikke
skammer eder ved å krenke mig.

<span id="an_19:4">19:4</span> Har jeg virkelig faret vill, da blir min
villfarelse min egen sak.

<span id="an_19:5">19:5</span> Vil I virkelig ophøie eder over mig og
vise mig at min vanære har rammet mig med rette?

<span id="an_19:6">19:6</span> Så vit da at Gud har gjort mig urett og
satt sitt garn omkring mig!

<span id="an_19:7">19:7</span> Se, jeg roper: Vold! - men jeg får intet
svar; jeg skriker om hjelp, men det er ingen rett å få.

<span id="an_19:8">19:8</span> Min vei har han stengt, så jeg ikke
kommer frem, og over mine stier legger han mørke.

<span id="an_19:9">19:9</span> Min ære har han avklædd mig og tatt bort
kronen fra mitt hode.

<span id="an_19:10">19:10</span> Han bryter mig ned på alle kanter, så
jeg går til grunne, og han rykker op mitt håp som et tre.

<span id="an_19:11">19:11</span> Han lar sin vrede brenne mot mig og
akter mig som sin fiende.

<span id="an_19:12">19:12</span> Hans hærflokker kommer alle sammen og
rydder sig vei mot mig, og de leirer sig rundt om mitt telt.

<span id="an_19:13">19:13</span> Mine brødre har han drevet langt bort
fra mig, og mine kjenninger er blitt aldeles fremmede for mig.

<span id="an_19:14">19:14</span> Mine nærmeste holder sig borte, og mine
kjente har glemt mig.

<span id="an_19:15">19:15</span> Mine husfolk og mine tjenestepiker
akter mig for en fremmed; jeg er en utlending i deres øine.

<span id="an_19:16">19:16</span> Kaller jeg på min tjener, så svarer han
ikke; med egen munn må jeg bønnfalle ham.

<span id="an_19:17">19:17</span> Min ånde er motbydelig for min hustru,
og min vonde lukt for min mors sønner.

<span id="an_19:18">19:18</span> Endog barn forakter mig; vil jeg reise
mig, så taler de mot mig.

<span id="an_19:19">19:19</span> Alle mine nærmeste venner avskyr mig,
og de jeg elsket, har vendt sig mot mig.

<span id="an_19:20">19:20</span> Mine ben trenger ut gjennem min hud og
mitt kjøtt, og bare tannhinnen er ennu urørt på mig.

<span id="an_19:21">19:21</span> Forbarm eder, forbarm eder over mig, I
mine venner! For Guds hånd har rørt ved mig.

<span id="an_19:22">19:22</span> Hvorfor forfølger I mig likesom Gud og
blir ikke mette av mitt kjøtt?

<span id="an_19:23">19:23</span> Men gid mine ord måtte bli opskrevet!
Gid de måtte bli optegnet i en bok,

<span id="an_19:24">19:24</span> ja, med jerngriffel og bly for evig bli
hugget inn i sten!

<span id="an_19:25">19:25</span> Men jeg - jeg vet min gjenløser lever,
og som den siste skal han stå frem på støvet.

<span id="an_19:26">19:26</span> Og efterat denne min hud er blitt
ødelagt, skal jeg ut fra mitt kjød skue Gud,

<span id="an_19:27">19:27</span> han som jeg skal skue, mig til gode,
han som mine øine skal se og ikke nogen fremmed - mine nyrer tæres bort
i mitt liv\*. /

<span id="an_19:28">19:28</span> Når I sier: Hvor vi skal forfølge ham!
- I har jo funnet skylden hos mig -

<span id="an_19:29">19:29</span> så frykt for sverdet! For vrede er en
synd som er hjemfalt til sverd. Dette sier jeg forat I skal tenke på at
det kommer en dom.

<span id="an_20:1">20:1</span> Da tok Sofar fra Na'ama til orde og sa:

<span id="an_20:2">20:2</span> Derfor legger mine tanker mig svaret i
munnen, og derfor stormer det i mig;

<span id="an_20:3">20:3</span> hånende tilrettevisning må jeg høre, og
min ånd gir mig svar ut fra min innsikt.

<span id="an_20:4">20:4</span> Vet du da ikke at slik har det vært fra
evighet, fra den tid mennesker blev satt på jorden,

<span id="an_20:5">20:5</span> at de ugudeliges jubel er kort, og den
gudløses glede bare varer et øieblikk?

<span id="an_20:6">20:6</span> Stiger enn hans stolthet til himmelen, og
når enn hans hode til skyen,

<span id="an_20:7">20:7</span> så går han dog likesom sitt skarn til
grunne for evig; de som så ham, spør: Hvor er han?

<span id="an_20:8">20:8</span> Som en drøm flyr han bort, og ingen
finner ham mere; han jages bort som et nattesyn.

<span id="an_20:9">20:9</span> Det øie som så ham, ser ham ikke mere, og
hans sted skuer ham ikke lenger.

<span id="an_20:10">20:10</span> Hans barn må søke småfolks yndest, og
hans hender må gi hans gods tilbake.

<span id="an_20:11">20:11</span> Hans ben var fulle av ungdomskraft, men
nu ligger den med ham i støvet.

<span id="an_20:12">20:12</span> Smaker enn det onde søtt i hans munn,
skjuler han det under sin tunge,

<span id="an_20:13">20:13</span> sparer han på det og slipper det ikke,
men holder det tilbake under sin gane,

<span id="an_20:14">20:14</span> så blir dog hans mat omskapt i hans
innvoller og blir til ormegift i hans liv.

<span id="an_20:15">20:15</span> Han slukte gods, og han må spy det ut
igjen; Gud driver det ut av hans buk.

<span id="an_20:16">20:16</span> Ormegift må han innsuge; huggormens
tunge dreper ham.

<span id="an_20:17">20:17</span> Han skal ikke få se bekker, elver av
honning og elver av melk.

<span id="an_20:18">20:18</span> Han må gi tilbake det han har tjent, og
får ikke nyte det; meget gods har han vunnet, men han får liten glede av
det.

<span id="an_20:19">20:19</span> For han knuste småfolk og lot dem ligge
der; han rante hus til sig, men får ikke bygge dem om;

<span id="an_20:20">20:20</span> han kjente aldri ro i sitt indre; han
skal ikke slippe unda med sine skatter.

<span id="an_20:21">20:21</span> Det var intet som undgikk hans
grådighet; derfor varer ikke hans lykke.

<span id="an_20:22">20:22</span> Midt i hans rikdom blir det trangt for
ham; hver nødlidende vender sin hånd mot ham.

<span id="an_20:23">20:23</span> For å fylle hans buk sender Gud sin
brennende vrede mot ham og lar sin mat regne på ham.

<span id="an_20:24">20:24</span> Flykter han for våben av jern, så
gjennemborer en bue av kobber ham.

<span id="an_20:25">20:25</span> Når han så drar pilen ut av sin rygg,
og den lynende odd kommer frem av hans galle, da faller dødsredsler over
ham.

<span id="an_20:26">20:26</span> Alt mørke er opspart for hans vel
gjemte skatter; en ild som intet menneske puster til, fortærer ham; den
eter det som er igjen i hans telt.

<span id="an_20:27">20:27</span> Himmelen åpenbarer hans misgjerning, og
jorden reiser sig mot ham.

<span id="an_20:28">20:28</span> Det han har samlet i sitt hus, føres
bort, det skylles bort på Guds vredes dag.

<span id="an_20:29">20:29</span> Dette er den lodd som et ugudelig
menneske får av Gud, den arv som er tilkjent ham av den Allmektige.

<span id="an_21:1">21:1</span> Da tok Job til orde og sa:

<span id="an_21:2">21:2</span> Hør aktsomt på mitt ord og la dette være
den trøst I yder mig!

<span id="an_21:3">21:3</span> Tål mig, så jeg kan få tale, og når jeg
har talt, kan du spotte.

<span id="an_21:4">21:4</span> Mon min klage gjelder et menneske? Eller
hvorfor skulde min ånd ikke bli utålmodig?

<span id="an_21:5">21:5</span> Vend eder til mig og bli forferdet og
legg hånd på munn!

<span id="an_21:6">21:6</span> Kommer jeg det i hu, så forferdes jeg, og
mitt kjød gripes av skjelving.

<span id="an_21:7">21:7</span> Hvorfor blir de ugudelige i live, blir
gamle og tiltar endog i velmakt?

<span id="an_21:8">21:8</span> De ser sine barn trives omkring sig, og
sine efterkommere har de for sine øine.

<span id="an_21:9">21:9</span> Deres hus er sikre mot redsler, og Guds
ris kommer ikke over dem.

<span id="an_21:10">21:10</span> Hans okse parrer sig og spiller ikke,
hans ku kalver og kaster ikke i utide.

<span id="an_21:11">21:11</span> De slipper sine barn ut som småfeet, og
deres smågutter hopper omkring.

<span id="an_21:12">21:12</span> De synger til tromme og citar, og de
gleder sig ved fløitens lyd.

<span id="an_21:13">21:13</span> De lever sine dager i lykke, og i et
øieblikk farer de ned til dødsriket.

<span id="an_21:14">21:14</span> Og dog sa de til Gud: Vik fra oss! Vi
har ikke lyst til å kjenne dine veier.

<span id="an_21:15">21:15</span> Hvad er den Allmektige, at vi skulde
tjene ham, og hvad gagn skulde vi ha av å vende oss til ham med bønn?

<span id="an_21:16">21:16</span> Ja\*, men deres lykke står ikke i deres
egen hånd. - \*\*De ugudeliges tanker er langt fra mine tanker. / /

<span id="an_21:17">21:17</span> Hvor ofte utslukkes vel de ugudeliges
lampe, og hvor ofte hender det at ulykke kommer over dem? Hvor ofte
tildeler han dem vel smerter i sin vrede?

<span id="an_21:18">21:18</span> Hvor ofte blir de vel som strå for
vinden, som agner stormen fører bort?

<span id="an_21:19">21:19</span> Men Gud\* gjemmer hans straff til hans
barn. - \*\*Ja, men han burde straffe ham selv, så han fikk kjenne det.
/ /

<span id="an_21:20">21:20</span> Med egne øine burde han få se sin
undergang, og av den Allmektiges vrede burde han få drikke selv.

<span id="an_21:21">21:21</span> For hvad bryr han sig om sitt hus efter
sin død, når hans måneders tall er ute?

<span id="an_21:22">21:22</span> Vil nogen lære Gud visdom, han som
dømmer de høieste\*? /

<span id="an_21:23">21:23</span> Den ene dør midt i sin velmakt, helt
trygg og rolig;

<span id="an_21:24">21:24</span> hans kar var fulle av melk, og margen i
hans ben var saftfull.

<span id="an_21:25">21:25</span> Den andre dør med sorg i hjertet og har
aldri nytt nogen lykke.

<span id="an_21:26">21:26</span> Begge ligger de i støvet, og makk
dekker dem.

<span id="an_21:27">21:27</span> Se, jeg kjenner eders tanker og de onde
råd hvormed I gjør urett mot mig;

<span id="an_21:28">21:28</span> for I sier: Hvor er tyrannens hus, og
hvor er det telt de ugudelige bor i?

<span id="an_21:29">21:29</span> Har I aldri spurt dem som har faret
vidt omkring? Og I vil vel ikke forkaste deres vidnesbyrd,

<span id="an_21:30">21:30</span> at den onde spares på ulykkens dag, på
vredens dag føres han unda.

<span id="an_21:31">21:31</span> Hvem foreholder ham hans ferd like i
hans ansikt? og når han gjør noget, hvem gjengjelder ham det?

<span id="an_21:32">21:32</span> Til graven bæres han med ære, og over
gravhaugen holder de vakt.

<span id="an_21:33">21:33</span> Søt er hans hvile i dalens muld, og
alle mennesker vandrer i hans spor, og det er ikke tall på dem som har
gått foran ham.

<span id="an_21:34">21:34</span> Hvor kan I da trøste mig med så tom en
trøst? Av eders svar blir det bare troløshet tilbake.

<span id="an_22:1">22:1</span> Da tok Elifas fra Teman til orde og sa:

<span id="an_22:2">22:2</span> Kan vel en mann være til gagn for Gud?
Nei, bare sig selv gagner den forstandige.

<span id="an_22:3">22:3</span> Er det til nogen nytte for den Allmektige
at du er rettferdig, eller til nogen vinning at du vandrer ulastelig?

<span id="an_22:4">22:4</span> Er det for din gudsfrykts skyld han
refser dig eller går i rette med dig?

<span id="an_22:5">22:5</span> Er ikke din ondskap stor og dine
misgjerninger uten ende?

<span id="an_22:6">22:6</span> Du tok jo pant av dine brødre uten grunn
og drog klærne av de nakne.

<span id="an_22:7">22:7</span> Du gav ikke den trette vann å drikke, og
den sultne nektet du brød.

<span id="an_22:8">22:8</span> Men den som gikk frem med vold, han fikk
landet i eie, og den som var høit aktet, bodde i det.

<span id="an_22:9">22:9</span> Enker har du latt fare tomhendt, og
farløses armer blev knust.

<span id="an_22:10">22:10</span> Derfor er det snarer rundt omkring dig,
og en hastig redsel forferder dig.

<span id="an_22:11">22:11</span> Eller ser du ikke mørket og den
vannflom som dekker dig?

<span id="an_22:12">22:12</span> Er ikke Gud høi som himmelen? Og se de
øverste stjerner, hvor høit de står!

<span id="an_22:13">22:13</span> Og du sier: Hvad vet Gud? Kan han vel
dømme gjennem mørket?

<span id="an_22:14">22:14</span> Skyene er et dekke for ham, så han ikke
ser noget, og på himmelens hvelving vandrer han.

<span id="an_22:15">22:15</span> Vil du følge den sti som syndens menn
vandret på i de gamle dager,

<span id="an_22:16">22:16</span> de som blev bortrykket før tiden, og
under hvis føtter grunnen fløt bort som en strøm,

<span id="an_22:17">22:17</span> de menn som sa til Gud: Vik fra oss, og
som spurte hvad den Allmektige vel skulde kunne gjøre for dem,

<span id="an_22:18">22:18</span> enda han hadde fylt deres hus med det
som var godt? - Men de ugudeliges tanker er lang fra mine tanker. -

<span id="an_22:19">22:19</span> De rettferdige så det\* og gledet sig,
og de uskyldige spottet dem: /

<span id="an_22:20">22:20</span> Sannelig, våre fiender er
tilintetgjort, og ild har fortært deres overflod.

<span id="an_22:21">22:21</span> Forlik dig nu med ham, så vil du få
fred! Og så skal lykke times dig.

<span id="an_22:22">22:22</span> Ta imot lærdom av hans munn og legg dig
hans ord på hjerte!

<span id="an_22:23">22:23</span> Vender du om til den Allmektige, da
skal din lykke bli bygget op igjen; men du må få urett bort fra dine
telt.

<span id="an_22:24">22:24</span> Kast ditt gull i støvet og ditt
Ofir-gull blandt bekkenes stener!

<span id="an_22:25">22:25</span> Så skal den Allmektige være ditt gull,
være som dynger av sølv for dig,

<span id="an_22:26">22:26</span> for da skal du glede dig i den
Allmektige og løfte ditt åsyn til Gud.

<span id="an_22:27">22:27</span> Du skal bede til ham, og han skal høre
dig, og du skal opfylle dine løfter,

<span id="an_22:28">22:28</span> og setter du dig noget fore, da skal
det lykkes for dig, og over dine veier skal det skinne lys;

<span id="an_22:29">22:29</span> når de fører nedover, skal du si:
Opover! Han skal frelse den som slår sitt øie ned;

<span id="an_22:30">22:30</span> han skal redde endog den som ikke er
uskyldig; ved dine henders renhet skal han bli reddet\*. /

<span id="an_23:1">23:1</span> Da tok Job til orde og sa:

<span id="an_23:2">23:2</span> Ennu idag gjelder min klage for å være
gjenstridighet; min hånd hviler dog tungt på mitt sukk\*. /

<span id="an_23:3">23:3</span> Bare jeg visste å finne ham og kunde
komme frem til hans trone!

<span id="an_23:4">23:4</span> Jeg skulde legge min sak frem for hans
åsyn og fylle min munn med beviser.

<span id="an_23:5">23:5</span> Jeg skulde få vite de ord han vilde svare
mig, og merke mig hvad han vilde si til mig.

<span id="an_23:6">23:6</span> Skulde han da med full kraft stride mot
mig? Mon ikke just han skulde akte på mine ord?

<span id="an_23:7">23:7</span> Da skulde en rettskaffen mann gå i rette
med ham, og jeg skulde slippe fra min dommer for all tid.

<span id="an_23:8">23:8</span> Men går jeg mot øst, så er han ikke der;
går jeg mot vest, så blir jeg ikke var ham;

<span id="an_23:9">23:9</span> er han virksom i nord, så ser jeg ham
ikke; går han mot syd, så øiner jeg ham ikke.

<span id="an_23:10">23:10</span> For han kjenner den vei jeg holder mig
til; prøvde han mig, så skulde jeg gå frem av prøven som gullet.

<span id="an_23:11">23:11</span> Min fot holdt sig i hans spor; jeg
fulgte hans vei og bøide ikke av.

<span id="an_23:12">23:12</span> Fra hans lebers bud vek jeg ikke;
fremfor min egen lov\* aktet jeg på hans munns ord. /

<span id="an_23:13">23:13</span> Men han er den eneste, og hvem hindrer
ham? Hvad hans sjel lyster, det gjør han.

<span id="an_23:14">23:14</span> For han fullbyrder det han har fastsatt
for mig, og av sådant er det meget hos ham.

<span id="an_23:15">23:15</span> Derfor reddes jeg for ham; tenker jeg
på det\*, så bever jeg for ham. /

<span id="an_23:16">23:16</span> Og Gud har knekket mitt mot, og den
Allmektige har forferdet mig,

<span id="an_23:17">23:17</span> fordi jeg ikke blev rykket bort før
mørket kom, og fordi han ikke skjulte ulykkens natt for mig.

<span id="an_24:1">24:1</span> Hvorfor lar den Allmektige aldri sine
straffetider komme? Og hvorfor får de som kjenner ham, ikke se hans
dager?

<span id="an_24:2">24:2</span> Folk flytter grenseskjell; de raner fe og
fører det på beite.

<span id="an_24:3">24:3</span> Farløses asen driver de bort; enkens okse
tar de i pant.

<span id="an_24:4">24:4</span> Fattigfolk trenger de ut av veien; alle
de saktmodige i landet må skjule sig.

<span id="an_24:5">24:5</span> Ja, som villesler i ørkenen går de ut til
sin gjerning og leter efter føde; ødemarken gir dem brød til barna.

<span id="an_24:6">24:6</span> På marken høster de den ugudeliges fôr,
og i hans vingård holder de efterhøst.

<span id="an_24:7">24:7</span> Nakne overnatter de uten klær og uten
dekke i kulden.

<span id="an_24:8">24:8</span> Av skyllregnet på fjellet blir de våte,
og fordi de ikke har noget annet ly, trykker de sig inn til berget.

<span id="an_24:9">24:9</span> Den farløse rives bort fra mors bryst, og
armingens klær blir tatt som pant.

<span id="an_24:10">24:10</span> Nakne går de, uten klær, og sultne
bærer de kornbånd.

<span id="an_24:11">24:11</span> Mellem de ugudeliges murer perser de
olje; de treder vinpersene og tørster.

<span id="an_24:12">24:12</span> Fra byen lyder døendes stønn, og de
hårdt sårede skriker om hjelp; men Gud enser ikke slik urett.

<span id="an_24:13">24:13</span> Andre er fiender av lyset; de kjenner
ikke dets veier og holder sig ikke på dets stier.

<span id="an_24:14">24:14</span> Før dag står morderen op, slår ihjel
den som er arm og fattig, og om natten er han som tyven.

<span id="an_24:15">24:15</span> Horkarlens øie speider efter
skumringen; han sier: Intet øie ser mig, og han dekker sitt ansikt til.

<span id="an_24:16">24:16</span> I mørket bryter de inn i husene, om
dagen lukker de sig inne; lyset vil de ikke vite av.

<span id="an_24:17">24:17</span> For nattens mørke er morgen for dem
alle; de er velkjente med nattemørkets redsler.

<span id="an_24:18">24:18</span> Hastig\* rives de med av strømmen;
forbannet blir deres arvedel i landet; de ferdes ikke mere på veien til
vingårdene. /

<span id="an_24:19">24:19</span> Tørke og hete sluker snevann, dødsriket
dem som synder.

<span id="an_24:20">24:20</span> Hans mors liv glemmer ham, makken
fortærer ham med lyst, ingen minnes ham mere, og ondskapen blir som et
splintret tre.

<span id="an_24:21">24:21</span> Slik går det med den som har plyndret
den ufruktbare, som ikke fødte, og aldri har gjort godt mot enker.

<span id="an_24:22">24:22</span> Men\* Gud opholder voldsmennene lenge
med sin kraft; de reiser sig igjen, skjønt de mistvilte om livet. /

<span id="an_24:23">24:23</span> Han lar dem leve i trygghet og støtter
dem; hans øine våker over deres veier.

<span id="an_24:24">24:24</span> De stiger høit; en liten stund, så er
de ikke mere; de segner og dør som alle andre, og som aks-toppen skjæres
de av.

<span id="an_24:25">24:25</span> Og er det nu ikke så, hvem gjør mig da
til løgner og mitt ord til intet?

<span id="an_25:1">25:1</span> Da tok Bildad fra Suah til orde og sa:

<span id="an_25:2">25:2</span> Hos ham er herskermakt og redsel; han
skaper fred i sine høie himler.

<span id="an_25:3">25:3</span> Er det tall på hans skarer? Og hvem
overstråles ikke av hans lys?

<span id="an_25:4">25:4</span> Hvorledes skulde da et menneske være
rettferdig for Gud eller en som er født av en kvinne, være ren?

<span id="an_25:5">25:5</span> Selv månen skinner ikke klart, og
stjernene er ikke rene i hans øine,

<span id="an_25:6">25:6</span> hvor meget mindre da mennesket, den makk,
menneskebarnet, det kryp som det er.

<span id="an_26:1">26:1</span> Da tok Job til orde og sa:

<span id="an_26:2">26:2</span> Hvor du har hjulpet den avmektige,
støttet den kraftløse arm!

<span id="an_26:3">26:3</span> Hvor du har gitt den uvise råd, og
hvilket overmål av visdom du har lagt for dagen!

<span id="an_26:4">26:4</span> Hvem har du fremført dine ord for, og
hvis ånd har talt gjennem dig?

<span id="an_26:5">26:5</span> Dødsrikets skygger skjelver, vannenes dyp
og de som bor i dem.

<span id="an_26:6">26:6</span> Dødsriket ligger åpent for ham og
avgrunnen uten dekke.

<span id="an_26:7">26:7</span> Han breder Norden ut over det øde rum,
han henger jorden på intet.

<span id="an_26:8">26:8</span> Han binder vannene sammen i sine skyer,
og skyene brister ikke under dem.

<span id="an_26:9">26:9</span> Han lukker for sin trone, breder sine
skyer over den.

<span id="an_26:10">26:10</span> En grense har han dradd i en ring over
vannene, der hvor lyset grenser til mørket.

<span id="an_26:11">26:11</span> Himmelens støtter skjelver, og de
forferdes for hans trusel.

<span id="an_26:12">26:12</span> Ved sin kraft oprører han havet, og ved
sin forstand knuser han Rahab.

<span id="an_26:13">26:13</span> Ved hans ånde blir himmelen klar; hans
hånd gjennemborer den lettfarende drage.

<span id="an_26:14">26:14</span> Se, dette er bare utkantene av hans
verk; hvor svak er lyden av det ord vi hører! Men hans veldes torden -
hvem forstår den?

<span id="an_27:1">27:1</span> Og Job blev ved å fremføre sin
visdomstale og sa:

<span id="an_27:2">27:2</span> Så sant Gud lever, som har tatt min rett
fra mig, den Allmektige, som har voldt mig bitter sorg

<span id="an_27:3">27:3</span> - for ennu er hele mitt livspust i mig og
den Allmektiges ånde i min nese - :

<span id="an_27:4">27:4</span> Mine leber taler ikke urett, og min tunge
taler ikke svik.

<span id="an_27:5">27:5</span> Det være langt fra mig å gi eder rett!
Inntil jeg opgir ånden, lar jeg ikke min brødefrihet tas fra mig.

<span id="an_27:6">27:6</span> Jeg holder fast på min rettferdighet og
slipper den ikke; mitt hjerte laster mig ikke for nogen av mine dager.

<span id="an_27:7">27:7</span> La min fiende stå der som en ugudelig, og
min motstander som en urettferdig!

<span id="an_27:8">27:8</span> For hvad håp har den gudløse, når Gud
avskjærer hans liv, når han tar hans sjel fra ham?

<span id="an_27:9">27:9</span> Hører vel Gud hans skrik når trengsel
kommer over ham?

<span id="an_27:10">27:10</span> Eller kan han glede sig i den
Allmektige, kan han påkalle Gud til enhver tid?

<span id="an_27:11">27:11</span> Jeg vil lære eder om Guds hånd; jeg vil
ikke dølge hvad den Allmektige har i sinne.

<span id="an_27:12">27:12</span> I har jo alle selv sett det; hvorfor
fører I da så tom en tale?

<span id="an_27:13">27:13</span> Dette er det ugudelige menneskes lodd
hos Gud og den arv som voldsmennene får av den Allmektige:

<span id="an_27:14">27:14</span> Får han mange barn, så er de hjemfalt
til sverdet; hans ætlinger får ikke brød å mette sig med.

<span id="an_27:15">27:15</span> De av dem som slipper unda, legges i
graven ved pest, og enkene holder ikke sørgefest over dem.

<span id="an_27:16">27:16</span> Når han dynger op sølv som støv og
samler sig klær som lere,

<span id="an_27:17">27:17</span> så blir det de rettferdige som klær sig
med det han har samlet, og sølvet skal de skyldfrie dele.

<span id="an_27:18">27:18</span> Som møllet har han bygget sitt hus og
som den hytte en markvokter lager sig.

<span id="an_27:19">27:19</span> Rik legger han sig, og intet er tatt
bort; han slår sine øine op, og det\* er der ikke. /

<span id="an_27:20">27:20</span> Som en vannflom innhenter redsler ham,
om natten fører en storm ham bort.

<span id="an_27:21">27:21</span> Østenvinden løfter ham op, så han farer
avsted, og den blåser ham bort fra hans sted.

<span id="an_27:22">27:22</span> Gud skyter sine piler mot ham og sparer
ham ikke; for hans hånd flyr han i hast.

<span id="an_27:23">27:23</span> Folk klapper i hendene og håner ham og
piper ham bort fra hans sted.

<span id="an_28:1">28:1</span> Sølvet har jo sin grube, og gullet, som
renses, sitt finnested;

<span id="an_28:2">28:2</span> jern hentes frem av jorden, og sten
smeltes til kobber.

<span id="an_28:3">28:3</span> De gjør ende på mørket, og inn i de
innerste kroker gransker de stener som ligger i det sorte mørke;

<span id="an_28:4">28:4</span> de bryter en sjakt langt borte fra
menneskers bolig; der ferdes de glemt, dypt under menneskers føtter; der
henger de og svever langt borte fra mennesker.

<span id="an_28:5">28:5</span> Av jorden kommer det brød; men inne i den
blir alt veltet om som av ild.

<span id="an_28:6">28:6</span> Safiren har sin bolig i dens stener, og
gullklumper finnes der.

<span id="an_28:7">28:7</span> Ingen rovfugl kjenner stien dit ned, og
intet falkeøie har sett den;

<span id="an_28:8">28:8</span> stolte rovdyr har ikke trådt på den,
ingen løve har skredet frem over den.

<span id="an_28:9">28:9</span> På den hårde sten legger de sin hånd, de
velter hele fjell om fra grunnen av.

<span id="an_28:10">28:10</span> I berget sprenger de ganger, og
allehånde kostelige ting får de se.

<span id="an_28:11">28:11</span> De demmer for dryppet av vannårene og
fører skjulte ting frem i lyset.

<span id="an_28:12">28:12</span> Men visdommen hvor skal den finnes? Og
hvor har forstanden sin bolig?

<span id="an_28:13">28:13</span> Intet menneske kjenner dens verd, og
den finnes ikke i de levendes land.

<span id="an_28:14">28:14</span> Dypet sier: I mig er den ikke, og havet
sier: Den er ikke hos mig.

<span id="an_28:15">28:15</span> Den kan ikke kjøpes for kostelig gull,
og dens pris ikke opveies med sølv.

<span id="an_28:16">28:16</span> Den opveies ikke med Ofirs gull, med
den dyre onyks og safir.

<span id="an_28:17">28:17</span> Gull og glass kommer ikke op imot den,
og en kan ikke bytte den til sig for kar av fint gull.

<span id="an_28:18">28:18</span> Koraller og krystall kan ikke engang
nevnes, og det å eie visdom er bedre enn perler.

<span id="an_28:19">28:19</span> Etiopias topas kommer ikke op imot den;
den kan ikke opveies med det reneste gull.

<span id="an_28:20">28:20</span> Hvor kommer da visdommen fra? Og hvor
har forstanden sin bolig?

<span id="an_28:21">28:21</span> Den er dulgt for alle levendes øine,
den er skjult for himmelens fugler;

<span id="an_28:22">28:22</span> avgrunnen og døden sier: Bare et
frasagn om den er kommet oss for øre.

<span id="an_28:23">28:23</span> Gud kjenner veien til den, og han vet
hvor den har sin bolig.

<span id="an_28:24">28:24</span> For hans øie når til jordens ender;
allting under himmelen ser han.

<span id="an_28:25">28:25</span> Da han fastsatte vindens vekt og gav
vannet dets mål,

<span id="an_28:26">28:26</span> da han satte en lov for regnet og en
vei for lynstrålen,

<span id="an_28:27">28:27</span> da så han visdommen og åpenbarte den,
da lot han den stå frem og utforsket den.

<span id="an_28:28">28:28</span> Og han sa til mennesket: Se, å frykte
Herren, det er visdom, og å fly det onde er forstand.

<span id="an_29:1">29:1</span> Og Job blev ved å fremføre sin
visdomstale og sa:

<span id="an_29:2">29:2</span> Å, om jeg hadde det som i fordums
måneder, som i de dager da Gud vernet om mig,

<span id="an_29:3">29:3</span> da hans lampe skinte over mitt hode, da
jeg ved hans lys vandret gjennem mørket,

<span id="an_29:4">29:4</span> slik som jeg hadde det i min modne
manndoms dager, da Guds vennskap hvilte over mitt telt,

<span id="an_29:5">29:5</span> da den Allmektige ennu var med mig, og
jeg hadde mine barn omkring mig,

<span id="an_29:6">29:6</span> da mine føtter badet sig i melk, og
berget ved mitt hus lot bekker av olje strømme frem!

<span id="an_29:7">29:7</span> Når jeg gikk op til porten i byen og
inntok mitt sete på torvet,

<span id="an_29:8">29:8</span> da drog de unge sig unda ved synet av
mig, og de gråhårede reiste sig og blev stående;

<span id="an_29:9">29:9</span> høvdinger lot være å tale og la hånden på
sin munn;

<span id="an_29:10">29:10</span> de fornemme tidde stille, og deres
tunge blev hengende ved ganen.

<span id="an_29:11">29:11</span> Enhver som hørte om mig, priste mig
lykkelig, og hver den som så mig, gav mig lovord.

<span id="an_29:12">29:12</span> For jeg berget armingen som ropte om
hjelp, og den farløse som ingen hjelper hadde.

<span id="an_29:13">29:13</span> Den som var sin undergang nær,
velsignet mig, og enkens hjerte fikk jeg til å juble.

<span id="an_29:14">29:14</span> Jeg klædde mig i rettferdighet, og den
opslo sin bolig i mig; rettsinn bar jeg som kappe og hue.

<span id="an_29:15">29:15</span> Øine var jeg for den blinde, og føtter
var jeg for den halte.

<span id="an_29:16">29:16</span> En far var jeg for de fattige, og
ukjente folks sak gransket jeg.

<span id="an_29:17">29:17</span> Jeg knuste den urettferdiges kjever og
rev byttet bort fra hans tenner.

<span id="an_29:18">29:18</span> Jeg tenkte da: I mitt rede skal jeg få
dø, og mine dager skal bli tallrike som sand.

<span id="an_29:19">29:19</span> Min rot skal ligge åpen for vann, og
nattens dugg skal falle på mine grener.

<span id="an_29:20">29:20</span> Min ære blir alltid ny, og min bue
forynges i min hånd.

<span id="an_29:21">29:21</span> Mig hørte de på, de ventet og lyttet i
taushet til mitt råd.

<span id="an_29:22">29:22</span> Når jeg hadde talt, tok de ikke til
orde igjen, og min tale dryppet ned over dem.

<span id="an_29:23">29:23</span> De ventet på min tale som på regn, de
åpnet sin munn som for vårregn.

<span id="an_29:24">29:24</span> Når de var motløse, smilte jeg til dem,
og mitt åsyns lys kunde de ikke formørke.

<span id="an_29:25">29:25</span> Fikk jeg lyst til å gå til dem, da satt
jeg der som høvding og tronte som en konge i sin krigerskare, lik en som
trøster de sørgende.

<span id="an_30:1">30:1</span> Men nu ler de av mig, de som er yngre av
år enn jeg, hvis fedre jeg aktet så ringe at jeg ikke vilde sette dem
blandt mine fehunder.

<span id="an_30:2">30:2</span> Hvad hjelp kunde jeg også ha av dem, de
som har mistet all manndomskraft?

<span id="an_30:3">30:3</span> De er uttæret av nød og sult; de gnager
på den tørre mo, som allerede igår var ørk og øde;

<span id="an_30:4">30:4</span> de plukker melde innunder buskene, og
gyvelbuskens røtter er deres brød.

<span id="an_30:5">30:5</span> Fra menneskenes samfund jages de ut; folk
roper efter dem som efter tyver.

<span id="an_30:6">30:6</span> I fryktelige kløfter må de bo, i huler i
jord og berg.

<span id="an_30:7">30:7</span> Mellem buskene skriker de, i neslekratt
samler de sig,

<span id="an_30:8">30:8</span> barn av dårer og æreløse folk, pisket ut
av landet.

<span id="an_30:9">30:9</span> Og nu er jeg blitt til en spottesang og
et ordsprog for dem.

<span id="an_30:10">30:10</span> De avskyr mig, holder sig langt borte
fra mig, og mitt ansikt sparer de ikke for spytt;

<span id="an_30:11">30:11</span> for de har løst sine tøiler og ydmyket
mig, og bislet har de kastet av for mine øine.

<span id="an_30:12">30:12</span> Ved min høire side reiser deres yngel
sig; mine føtter støter de bort og legger sine ulykkesveier mot mig.

<span id="an_30:13">30:13</span> De bryter op min sti, de gjør hvad de
kan for å ødelegge mig, de som selv ingen hjelper har.

<span id="an_30:14">30:14</span> Som gjennem en vid revne kommer de;
gjennem nedstyrtende murer velter de sig frem.

<span id="an_30:15">30:15</span> Redsler har vendt sig mot mig, som
stormen forfølger de min ære, og som en sky er min velferd faret bort.

<span id="an_30:16">30:16</span> Og nu utøser min sjel sig i mig;
trengsels dager holder mig fast.

<span id="an_30:17">30:17</span> Natten gjennemborer mine ben, så de
faller av, og min verk og pine hviler ikke.

<span id="an_30:18">30:18</span> Ved Guds store kraft er det blitt slik
med mig at min klædning ikke er til å kjenne igjen; den henger tett
omkring mig som kraven på min underkjortel.

<span id="an_30:19">30:19</span> Han har kastet mig ut i skarnet, så jeg
er blitt lik støv og aske.

<span id="an_30:20">30:20</span> Jeg skriker til dig, men du svarer mig
ikke; jeg står der, og du bare ser på mig.

<span id="an_30:21">30:21</span> Du er blitt grusom mot mig, med din
sterke hånd forfølger du mig.

<span id="an_30:22">30:22</span> Du løfter mig op i stormen, du lar mig
fare avsted, og du lar mig forgå i dens brak;

<span id="an_30:23">30:23</span> for jeg vet at du fører mig til døden,
til den bolig hvor alt levende samles.

<span id="an_30:24">30:24</span> Dog, rekker ikke mennesket ut sin hånd
når alt synker i grus? Skriker han ikke om hjelp når han er kommet i
ulykke?

<span id="an_30:25">30:25</span> Gråt jeg ikke selv over den som hadde
hårde dager? Sørget ikke min sjel over den fattige?

<span id="an_30:26">30:26</span> For jeg ventet godt, men det kom ondt;
jeg håpet på lys, men det kom mørke.

<span id="an_30:27">30:27</span> Mine innvoller koker og er ikke stille;
trengsels dager er kommet over mig.

<span id="an_30:28">30:28</span> Sort går jeg omkring, men ikke av
solens hete; midt iblandt folk reiser jeg mig og roper om hjelp.

<span id="an_30:29">30:29</span> Jeg er blitt en bror av sjakaler og en
stallbror av strutser.

<span id="an_30:30">30:30</span> Min hud er sort og faller av mig, og
mine ben er brent av hete.

<span id="an_30:31">30:31</span> Og min citar er blitt til sorg, og min
fløite til gråt og klage.

<span id="an_31:1">31:1</span> En pakt hadde jeg gjort med mine øine, at
jeg ikke skulde se på en jomfru.

<span id="an_31:2">31:2</span> Hvad lodd vilde jeg ellers få av Gud i
himmelen, eller hvad arv av den Allmektige i det høie?

<span id="an_31:3">31:3</span> Rammer ikke fordervelse den urettferdige,
og ulykke dem som gjør det onde?

<span id="an_31:4">31:4</span> Ser ikke han mine veier, og teller han
ikke alle mine skritt?

<span id="an_31:5">31:5</span> Dersom jeg har faret frem med falskhet,
og min fot har hastet til svik

<span id="an_31:6">31:6</span> - la Gud veie mig på rettferds vektskål,
og han skal se at jeg er uten skyld -

<span id="an_31:7">31:7</span> dersom mine skritt har bøid av fra veien,
og mitt hjerte har fulgt mine øine, og dersom der er nogen flekk på mine
hender,

<span id="an_31:8">31:8</span> gid da en annen må ete det jeg har sådd,
og gid det jeg har plantet, må rykkes op med rot!

<span id="an_31:9">31:9</span> Dersom mitt hjerte har latt sig dåre for
en kvinnes skyld, og jeg har luret ved min næstes dør,

<span id="an_31:10">31:10</span> gid da min hustru må male korn\* for en
annen, og andre menn bøie sig over henne! /

<span id="an_31:11">31:11</span> For slikt er en skjenselsdåd, det er en
misgjerning, hjemfalt til dom;

<span id="an_31:12">31:12</span> det er en ild som fortærer like til
avgrunnen; alt mitt gods skulde den gjøre ende på.

<span id="an_31:13">31:13</span> Har jeg krenket min træls og min
trælkvinnes rett, når de hadde nogen trette med mig?

<span id="an_31:14">31:14</span> Hvad skulde jeg da gjøre om Gud stod
op, og hvad skulde jeg svare ham om han gransket saken?

<span id="an_31:15">31:15</span> Har ikke han som skapte mig i mors liv,
skapt også dem, og har ikke en og den samme dannet oss i mors liv?

<span id="an_31:16">31:16</span> Har jeg nektet fattigfolk det de
ønsket, og latt enkens øine tæres bort?

<span id="an_31:17">31:17</span> Har jeg ett mitt brød alene, så den
farløse ikke fikk ete av det?

<span id="an_31:18">31:18</span> Nei, fra min ungdom av vokste han op
hos mig som hos en far, og fra min mors liv av førte jeg henne\* ved
hånden. /

<span id="an_31:19">31:19</span> Har jeg kunnet se en ulykkelig uten
klær eller en fattig uten et plagg å ha på sig?

<span id="an_31:20">31:20</span> Måtte ikke hans lender velsigne mig,
fordi han fikk varme sig med ull av mine får?

<span id="an_31:21">31:21</span> Har jeg løftet min hånd mot den
farløse, fordi jeg var viss på å få medhold i retten?

<span id="an_31:22">31:22</span> Gid da min skulder må falle fra sitt
ledd, og min arm bli brutt løs fra sin skål!

<span id="an_31:23">31:23</span> For Guds straff fylte mig med redsel,
og mot hans velde maktet jeg intet.

<span id="an_31:24">31:24</span> Har jeg satt mitt håp til gullet og
sagt til gullklumpen: Du er min tillit?

<span id="an_31:25">31:25</span> Har jeg gledet mig fordi min rikdom
blev stor, og fordi min hånd vant mig meget gods?

<span id="an_31:26">31:26</span> Når jeg så sollyset, hvorledes det
strålte, og månen, hvor herlig den skred frem,

<span id="an_31:27">31:27</span> blev da mitt hjerte dåret i lønndom, så
jeg sendte dem håndkyss\*? /

<span id="an_31:28">31:28</span> Nei, også det vilde være en
misgjerning, hjemfalt til dom; for da hadde jeg fornektet Gud i det
høie.

<span id="an_31:29">31:29</span> Har jeg gledet mig ved min fiendes
uferd og jublet når ulykken rammet ham?

<span id="an_31:30">31:30</span> Nei, jeg tillot ikke min munn å synde
ved å forbanne ham og ønske ham døden.

<span id="an_31:31">31:31</span> Må ikke mine husfolk vidne at enhver
fikk mette sig ved mitt bord?

<span id="an_31:32">31:32</span> Aldri måtte en fremmed ligge utenfor
mitt hus om natten; jeg åpnet mine dører for den veifarende.

<span id="an_31:33">31:33</span> Har jeg, som mennesker pleier, skjult
mine synder og dulgt min misgjerning i min barm,

<span id="an_31:34">31:34</span> fordi jeg fryktet den store mengde og
var redd for de fornemme slekters forakt, så jeg tidde stille og ikke
gikk ut av min dør?

<span id="an_31:35">31:35</span> Å, om jeg hadde nogen som vilde høre på
mig! Se, her er min underskrift\*, la den Allmektige svare mig! Å, om
jeg hadde det skrift min motpart har satt op! /

<span id="an_31:36">31:36</span> Sannelig, jeg skulde ta det på min
skulder, jeg skulde feste det til mitt hode som en krone;

<span id="an_31:37">31:37</span> jeg skulde gjøre ham regnskap for alle
mine skritt, som en fyrste skulde jeg møte ham.

<span id="an_31:38">31:38</span> Dersom min aker skriker over mig, og
alle dens furer gråter,

<span id="an_31:39">31:39</span> dersom jeg har fortæret dens grøde uten
betaling og utslukket dens eiers liv,

<span id="an_31:40">31:40</span> gid det da må vokse torner på min aker
istedenfor hvete og ugress istedenfor bygg! Her ender Jobs ord.

<span id="an_32:1">32:1</span> De tre menn svarte ikke Job mere, fordi
han var rettferdig i sine egne øine.

<span id="an_32:2">32:2</span> Da optendtes Elihus vrede - han stammet
fra Bus\* og var sønn av Barak'el, av Rams ætt. Mot Job optendtes hans
vrede, fordi han holdt sig selv for å være rettferdig for Gud, /

<span id="an_32:3">32:3</span> og mot hans tre venner optendtes hans
vrede, fordi de ikke fant noget svar og allikevel dømte Job skyldig.

<span id="an_32:4">32:4</span> Elihu hadde ventet med å tale til Job,
fordi de andre var eldre av år enn han.

<span id="an_32:5">32:5</span> Da nu Elihu så at det ikke var noget svar
i de tre menns munn, da optendtes hans vrede.

<span id="an_32:6">32:6</span> Så tok da Elihu, sønn av Barak'el,
busitten, til orde og sa: Jeg er ung av år, og I er gråhårede; derfor
holdt jeg mig tilbake og torde ikke uttale for eder hvad jeg vet.

<span id="an_32:7">32:7</span> Jeg tenkte: La alderen tale og de mange
år forkynne visdom!

<span id="an_32:8">32:8</span> Dog, det er menneskets ånd og den
Allmektiges åndepust som gjør forstandig.

<span id="an_32:9">32:9</span> De gamle er ikke alltid vise, ikke alltid
forstår oldinger hvad rett er.

<span id="an_32:10">32:10</span> Derfor sier jeg: Hør nu på mig! Også
jeg vil uttale hvad jeg vet.

<span id="an_32:11">32:11</span> Jeg ventet på eders ord, jeg lyttet
efter forstandig tale fra eder, mens I grundet på hvad I skulde si.

<span id="an_32:12">32:12</span> Jeg gav akt på eder; men det var ingen
av eder som gjendrev Job, ingen som svarte på hans ord.

<span id="an_32:13">32:13</span> Si ikke: Vi har funnet visdom hos ham;
bare Gud kan få bukt med ham, ikke noget menneske!

<span id="an_32:14">32:14</span> Han har jo ikke rettet sin tale mot
mig, og med eders ord vil jeg ikke svare ham.

<span id="an_32:15">32:15</span> De er forferdet og svarer ikke mere;
ordene er blitt borte for dem.

<span id="an_32:16">32:16</span> Skal jeg vente, fordi de ikke taler,
fordi de står der og ikke svarer mere?

<span id="an_32:17">32:17</span> Også jeg vil nu svare for min del; også
jeg vil uttale hvad jeg vet.

<span id="an_32:18">32:18</span> For jeg er full av ord; ånden i mitt
indre driver mig.

<span id="an_32:19">32:19</span> Mitt indre er som innestengt vin; som
nyfylte skinnsekker vil det revne.

<span id="an_32:20">32:20</span> Jeg vil tale, så jeg kan få luft; jeg
vil åpne mine leber og svare.

<span id="an_32:21">32:21</span> Jeg vil ikke ta parti for nogen, og jeg
vil ikke smigre for noget menneske;

<span id="an_32:22">32:22</span> for jeg forstår ikke å smigre; ellers
kunde min skaper lett rykke mig bort.

<span id="an_33:1">33:1</span> Men hør nu, Job, på min tale og lytt til
alle mine ord!

<span id="an_33:2">33:2</span> Se, jeg har åpnet mine leber, allerede
taler min tunge i min munn.

<span id="an_33:3">33:3</span> Ærlige og opriktige er mine ord, og hvad
jeg vet, skal mine leber uttale likefrem.

<span id="an_33:4">33:4</span> Guds Ånd har skapt mig, og den
Allmektiges ånde holder mig live.

<span id="an_33:5">33:5</span> Hvis du kan, så svar mig! Rust dig mot
mig, tred frem!

<span id="an_33:6">33:6</span> Se, jeg er din like for Gud, også jeg er
dannet av ler.

<span id="an_33:7">33:7</span> Redsel for mig skal ikke overvelde dig,
og min myndighet ikke tynge dig.

<span id="an_33:8">33:8</span> Sannelig, du har sagt i mitt nærvær, så
lød dine ord som jeg hørte:

<span id="an_33:9">33:9</span> Ren er jeg, uten brøde, plettfri er jeg
og fri for misgjerning;

<span id="an_33:10">33:10</span> men Gud søker grunn til fiendskap mot
mig, han akter mig for sin uvenn;

<span id="an_33:11">33:11</span> han setter mine føtter i stokken og
vokter på alle mine veier.

<span id="an_33:12">33:12</span> Nei, i dette har du ikke rett, svarer
jeg dig; Gud er jo større enn et menneske.

<span id="an_33:13">33:13</span> Hvorfor går du i rette med ham? Han
svarer jo ikke et eneste ord.

<span id="an_33:14">33:14</span> Men én gang taler Gud, ja to ganger
hvis mennesket ikke akter på det.

<span id="an_33:15">33:15</span> I drøm, i nattlig syn, når dyp søvn
faller på menneskene, når de slumrer på sitt leie,

<span id="an_33:16">33:16</span> da åpner han deres ører og trykker sitt
segl på advarselen til dem,

<span id="an_33:17">33:17</span> for å få mennesket til å la sin
gjerning fare og for å utrydde overmotet hos mannen,

<span id="an_33:18">33:18</span> for å berge hans sjel fra graven og
hans liv fra å rammes av det drepende spyd.

<span id="an_33:19">33:19</span> Mennesket tuktes også med smerter på
sitt leie, og en stadig uro går gjennem marg og ben.

<span id="an_33:20">33:20</span> Han vemmes ved brød og hans sjel ved
lekker mat.

<span id="an_33:21">33:21</span> Hans kjøtt tæres bort, så en ikke ser
det mere, og hans ben, som en før ikke så, ligger bare;

<span id="an_33:22">33:22</span> hans sjel kommer nær til graven og hans
liv til dødens engler.

<span id="an_33:23">33:23</span> Er det da hos ham en engel, en tolk, en
av tusen, som forkynner mennesket dets rette vei,

<span id="an_33:24">33:24</span> da ynkes Gud over ham og sier: Fri ham
fra å fare ned i graven! Jeg har fått løsepenger.

<span id="an_33:25">33:25</span> Hans kropp blir da frodigere enn i
ungdommen, han blir atter som i sin ungdoms dager.

<span id="an_33:26">33:26</span> Han beder til Gud, og han er ham nådig;
han ser Guds åsyn med jubel, og han gir mennesket dets rettferdighet
tilbake.

<span id="an_33:27">33:27</span> Han synger for menneskene og sier: Jeg
hadde syndet og gjort det rette kroket, men han gjengjeldte mig det
ikke;

<span id="an_33:28">33:28</span> han har fridd min sjel fra å fare ned i
graven, og mitt liv ser lyset med lyst.

<span id="an_33:29">33:29</span> Se, alt dette gjør Gud to ganger, ja
tre, mot en mann

<span id="an_33:30">33:30</span> for å frelse hans sjel fra graven, så
han omstråles av de levendes lys.

<span id="an_33:31">33:31</span> Gi akt, Job, hør på mig! Ti, så jeg får
tale.

<span id="an_33:32">33:32</span> Har du ord, så svar mig, tal! Jeg vil
gjerne gi dig rett.

<span id="an_33:33">33:33</span> Hvis ikke, så hør du på mig! Ti, så jeg
får lære dig visdom.

<span id="an_34:1">34:1</span> Og Elihu tok atter til orde og sa:

<span id="an_34:2">34:2</span> Hør mine ord, I vise, og lån mig øre, I
forstandige!

<span id="an_34:3">34:3</span> Øret prøver jo ord, likesom ganen smaker
mat.

<span id="an_34:4">34:4</span> La oss velge det som er rett; la oss
sammen søke å finne ut hvad der er godt!

<span id="an_34:5">34:5</span> Job har jo sagt: Jeg er rettferdig, og
Gud har tatt min rett fra mig;

<span id="an_34:6">34:6</span> tross min rett skal jeg være en løgner;
en drepende pil har rammet mig, enda der ingen brøde er hos mig.

<span id="an_34:7">34:7</span> Hvem er en mann som Job, han som drikker
bespottelse som vann\* /

<span id="an_34:8">34:8</span> og gir sig i lag med dem som gjør ondt,
og søker omgang med ugudelige menn?

<span id="an_34:9">34:9</span> For han har sagt: En mann har intet gagn
av at han holder vennskap med Gud.

<span id="an_34:10">34:10</span> Derfor, I forstandige, hør på mig! Det
være langt fra Gud å gjøre noget syndig og fra den Allmektige å være
urettferdig!

<span id="an_34:11">34:11</span> Han lønner mennesket efter dets
gjerninger og gjengjelder mannen efter hans ferd.

<span id="an_34:12">34:12</span> Ja sannelig, Gud gjør ikke noget
syndig, og den Allmektige forvender ikke retten.

<span id="an_34:13">34:13</span> Hvem har overgitt jorden til hans
varetekt, og hvem har overlatt hele jorderike til ham?

<span id="an_34:14">34:14</span> Dersom han bare vilde tenke på sig selv
og dra sin Ånd og sin ånde til sig igjen,

<span id="an_34:15">34:15</span> da skulde alt kjød opgi ånden på én
gang, og mennesket bli til støv igjen.

<span id="an_34:16">34:16</span> Men gi nu akt og hør på dette, lytt
nøye til mine ord!

<span id="an_34:17">34:17</span> Kan vel en som hater retten, være
hersker? Eller tør du fordømme den Rettferdige, den Mektige?

<span id="an_34:18">34:18</span> Sier vel nogen til en konge: Din
niding, eller til en fyrste: Du ugudelige?

<span id="an_34:19">34:19</span> Gud tar jo ikke parti for fyrster og
akter ikke en rik høiere enn en fattig? De er jo alle hans henders verk.

<span id="an_34:20">34:20</span> I et øieblikk dør de, midt om natten;
folket raver og forgår, og den mektige rykkes bort, ikke ved
menneskehånd.

<span id="an_34:21">34:21</span> For hans øine vokter på hver manns
veier, og han ser alle hans skritt;

<span id="an_34:22">34:22</span> det finnes intet mørke og ingen
dødsskygge hvor de som gjør ondt kan skjule sig;

<span id="an_34:23">34:23</span> Gud har ikke nødig å gi lenge akt på en
mann før han må møte for Guds dom.

<span id="an_34:24">34:24</span> Han knuser de mektige uten å granske
deres sak og setter så andre i deres sted.

<span id="an_34:25">34:25</span> Ja, han kjenner deres gjerninger, og
han slår dem ned om natten så de går til grunne.

<span id="an_34:26">34:26</span> Han tukter dem som ugjerningsmenn, på
et sted hvor alle kan se det;

<span id="an_34:27">34:27</span> for derfor vek de bort fra ham og aktet
ikke på nogen av hans veier,

<span id="an_34:28">34:28</span> forat de skulde la de fattiges skrik
komme for ham, forat han skulde høre de undertryktes rop.

<span id="an_34:29">34:29</span> Lar han være å skride inn, hvem tør da
fordømme ham? Skjuler han sitt åsyn, hvem får da se ham? Både med et
folk og med et enkelt menneske gjør han jo således,

<span id="an_34:30">34:30</span> forat et gudløst menneske ikke skal
herske, forat det ikke skal være snarer for folket.

<span id="an_34:31">34:31</span> For har vel et slikt menneske
nogensinne sagt til Gud: Jeg har vært overmodig, jeg vil herefter ikke
gjøre det som ondt er;

<span id="an_34:32">34:32</span> det jeg ikke ser, det må du lære mig;
har jeg gjort urett, så vil jeg ikke gjøre det mere?

<span id="an_34:33">34:33</span> Skulde han vel gjengjelde efter ditt
tykke? Du har jo klandret ham\*. Så må du velge og ikke jeg, og hvad du
vet, får du si. /

<span id="an_34:34">34:34</span> Forstandige menn vil si til mig, ja
hver vismann som hører på mig:

<span id="an_34:35">34:35</span> Job taler uten skjønnsomhet, og hans
ord er ikke forstandige.

<span id="an_34:36">34:36</span> Gid Job måtte bli prøvd uavlatelig,
fordi han har svart på onde menneskers vis!

<span id="an_34:37">34:37</span> For til sin synd legger han brøde; her
iblandt oss klapper han i hendene\* og bruker mange ord om Gud. /

<span id="an_35:1">35:1</span> Og Elihu tok atter til orde og sa:

<span id="an_35:2">35:2</span> Holder du det for rett, du som har sagt:
Jeg er rettferdigere enn Gud,

<span id="an_35:3">35:3</span> at du sier: Hvad nytter det mig, hvad
gagn har jeg av at jeg ikke synder?

<span id="an_35:4">35:4</span> Jeg vil gi dig svar, og dine venner med
dig.

<span id="an_35:5">35:5</span> Vend ditt øie mot himmelen og se, gi akt
på skyene høit over dig!

<span id="an_35:6">35:6</span> Om du synder, hvad gjør du ham med det?
Og er dine overtredelser mange, hvad skade volder du ham?

<span id="an_35:7">35:7</span> Er du rettferdig, hvad kan du gi ham,
hvad mottar han av din hånd?

<span id="an_35:8">35:8</span> Bare for et menneske, din likemann, kan
din ugudelighet ha noget å si, og bare for et menneskebarn din
rettferdighet.

<span id="an_35:9">35:9</span> Over de mange undertrykkelser klager de;
de skriker om hjelp mot de mektiges arm.

<span id="an_35:10">35:10</span> Men ingen sier: Hvor er Gud, min
skaper, han som lar lovsanger lyde om natten\*, /

<span id="an_35:11">35:11</span> han som gir oss forstand fremfor
jordens dyr og gjør oss vise fremfor himmelens fugler?

<span id="an_35:12">35:12</span> Da roper de, uten at han svarer, om
hjelp mot de ondes overmot.

<span id="an_35:13">35:13</span> Ja visselig, Gud hører ikke på tomme
ord, den Allmektige akter ikke på slikt.

<span id="an_35:14">35:14</span> Også når du sier at du ikke ser ham, så
ser han nok din sak, og du må bie på ham.

<span id="an_35:15">35:15</span> Men nu, fordi du ikke gjør det,
hjemsøker han dig i sin vrede, og han akter ikke stort på overmodige
ord.

<span id="an_35:16">35:16</span> Og Job oplater sin munn med tom tale;
han bruker mange ord i sin uforstand.

<span id="an_36:1">36:1</span> Og Elihu blev ved og sa:

<span id="an_36:2">36:2</span> Vent litt på mig, så jeg kan få sagt dig
min mening! For ennu er der noget å si til forsvar for Gud.

<span id="an_36:3">36:3</span> Jeg vil hente min kunnskap langt borte
fra, og jeg vil vise at min skaper har rett.

<span id="an_36:4">36:4</span> For sannelig, mine ord er ikke falske; en
mann med fullkommen kunnskap har du for dig.

<span id="an_36:5">36:5</span> Se, Gud er sterk, men han akter ikke
nogen ringe; han er sterk i forstandens kraft.

<span id="an_36:6">36:6</span> Han lar ikke en ugudelig leve, og de
undertrykte hjelper han til deres rett.

<span id="an_36:7">36:7</span> Han tar ikke sine øine fra de
rettferdige, og hos konger på tronen lar han dem sitte all deres tid
høit hedret.

<span id="an_36:8">36:8</span> Og om de blir bundet med lenker og fanget
i ulykkens snarer,

<span id="an_36:9">36:9</span> så vil han dermed foreholde dem deres
gjerninger, deres synder, at de viste sig gjenstridige,

<span id="an_36:10">36:10</span> og åpne deres øre for advarselen og
formane dem til å vende om fra det onde.

<span id="an_36:11">36:11</span> Om de da hører og tjener ham, så får de
leve sine dager i lykke og sine år i herlighet og glede.

<span id="an_36:12">36:12</span> Hører de ikke, da skal de gjennembores
av spydet og omkomme i sin uforstand.

<span id="an_36:13">36:13</span> Men mennesker med gudløst sinn huser
vrede; de roper ikke til Gud når han legger dem i bånd\*. /

<span id="an_36:14">36:14</span> De dør i ungdommen, og deres liv ender
som tempel-bolernes\*. /

<span id="an_36:15">36:15</span> Han frelser de ulykkelige ved deres
ulykke og åpner deres øre ved trengselen.

<span id="an_36:16">36:16</span> Også dig lokker han ut av trengselens
svelg til en åpen plass hvor det ikke er trangt; og ditt bord skal være
fullt av fete retter.

<span id="an_36:17">36:17</span> Men er du full av den ugudeliges brøde,
så skal brøde og dom følges at.

<span id="an_36:18">36:18</span> La bare ikke vrede lokke dig til spott,
og la ikke den store bot\* lokke dig på avvei! /

<span id="an_36:19">36:19</span> Kan vel ditt skrik fri dig ut av
trengsel, og kan vel alt ditt strev og slit utrette det?

<span id="an_36:20">36:20</span> Stund ikke efter natten, den natt da
hele folkeslag blåses bort fra sitt sted!

<span id="an_36:21">36:21</span> Vokt dig, vend dig ikke til synd! For
det har du mere lyst til enn til å lide.

<span id="an_36:22">36:22</span> Se, Gud er ophøiet i sin kraft; hvem er
en læremester som han?

<span id="an_36:23">36:23</span> Hvem har foreskrevet ham hans vei, og
hvem kan si: Du gjorde urett?

<span id="an_36:24">36:24</span> Kom i hu at du ophøier hans gjerning,
den som menneskene har sunget om!

<span id="an_36:25">36:25</span> All verden ser på den med lyst;
menneskene skuer den langt borte fra.

<span id="an_36:26">36:26</span> Se, Gud er stor, og vi forstår ham
ikke; hans års tall er uutgrundelig;

<span id="an_36:27">36:27</span> han drar vanndråper op til sig, og av
tåken siler regnet ned;

<span id="an_36:28">36:28</span> fra skyene strømmer det og drypper ned
over mange mennesker.

<span id="an_36:29">36:29</span> Kan også nogen forstå hvorledes skyene
breder sig ut, hvorledes det braker fra hans telt\*? /

<span id="an_36:30">36:30</span> Se, han breder ut sitt lys omkring sig
og dekker det med havets røtter.\* /

<span id="an_36:31">36:31</span> For således straffer han folkeslag, men
gir også føde i overflod.

<span id="an_36:32">36:32</span> Han dekker sine hender med lys og byder
det å fare ut mot fienden.

<span id="an_36:33">36:33</span> Hans tordenbrak bærer bud om ham; endog
feet varsler når han rykker frem.

<span id="an_37:1">37:1</span> Ja, over dette forferdes mitt hjerte og
hopper i mitt bryst.

<span id="an_37:2">37:2</span> Hør, hør braket av hans røst og det drønn
som går ut av hans munn!

<span id="an_37:3">37:3</span> Under hele himmelen lar han det fare, og
han sender sitt lys til jordens ytterste ender.

<span id="an_37:4">37:4</span> Efterpå brøler røsten, han tordner med
sin veldige røst; han holder ikke lynene tilbake når hans røst lar sig
høre.

<span id="an_37:5">37:5</span> Gud tordner underfullt med sin røst; han
gjør storverk, og vi forstår dem ikke.

<span id="an_37:6">37:6</span> Han sier til sneen: Fall til jorden! - og
likeså til skyllregnet, sitt sterke skyllregn.

<span id="an_37:7">37:7</span> Hvert menneskes hånd forsegler han\*,
forat alle mennesker som han har skapt, må komme til å kjenne ham. /

<span id="an_37:8">37:8</span> Da går de ville dyr inn i sine huler, og
de holder sig i sine hi.

<span id="an_37:9">37:9</span> Fra Sydens innerste kammer kommer storm,
og med nordenvinden kommer kulde.

<span id="an_37:10">37:10</span> Av Guds ånde kommer is, og brede vann
bindes.

<span id="an_37:11">37:11</span> Med væte fyller han skyen, og han
spreder sine lynskyer,

<span id="an_37:12">37:12</span> og de svinger hit og dit, efter som han
leder dem, forat de skal utføre alt det han byder dem, over den vide
jord;

<span id="an_37:13">37:13</span> enten til tukt, når det er til gagn for
hans jord, eller til velsignelse lar han dem komme.

<span id="an_37:14">37:14</span> Vend ditt øre til dette, Job! Stå
stille og gi akt på Guds under!

<span id="an_37:15">37:15</span> Forstår du hvorledes Gud styrer dem og
lar sine skyers lyn blinke frem?

<span id="an_37:16">37:16</span> Forstår du hvorledes skyene svever om i
luften, forstår du den Allvitendes under,

<span id="an_37:17">37:17</span> du hvis klær blir varme når jorden
ligger og dormer i sønnenvind?

<span id="an_37:18">37:18</span> Kan du med ham spenne ut himmelen, så
fast som et speil av støpt metall?

<span id="an_37:19">37:19</span> Lær oss hvad vi skal si til ham! Vi kan
ikke fremføre noget for bare mørke.

<span id="an_37:20">37:20</span> Skal det fortelles ham at jeg vil tale
med ham? Har nogen sagt at han ønsker sin egen undergang?

<span id="an_37:21">37:21</span> Og nu, menneskene ser ikke lyset, enda
det skinner klart på himmelen, og en vind er faret frem og har renset
den.

<span id="an_37:22">37:22</span> Fra Norden kommer gull; om Gud er der
en forferdende herlighet.

<span id="an_37:23">37:23</span> Den Allmektige finner vi ikke, han som
er så stor i makt; men retten og den strenge rettferdighet krenker han
ikke.

<span id="an_37:24">37:24</span> Derfor frykter menneskene ham; men han
enser ikke nogen selvklok mann.

<span id="an_38:1">38:1</span> Og Herren svarte Job ut av et stormvær og
sa:

<span id="an_38:2">38:2</span> Hvem er han som formørker mitt råd med
ord uten forstand?

<span id="an_38:3">38:3</span> Nuvel, omgjord dine lender som en mann!
Så vil jeg spørre dig, og du skal lære mig.

<span id="an_38:4">38:4</span> Hvor var du da jeg grunnfestet jorden? Si
frem hvis du vet det!

<span id="an_38:5">38:5</span> Hvem fastsatte vel dens mål? Vet du det?
Eller hvem spente målesnor ut over den?

<span id="an_38:6">38:6</span> Hvor blev dens støtter rammet ned, eller
hvem la dens hjørnesten,

<span id="an_38:7">38:7</span> mens alle morgenstjerner jublet, og alle
Guds sønner ropte av fryd?

<span id="an_38:8">38:8</span> Og hvem lukket for havet med dører, da
det brøt frem og gikk ut av mors liv,

<span id="an_38:9">38:9</span> da jeg gjorde skyer til dets klædebon og
skodde til dets svøp

<span id="an_38:10">38:10</span> og merket av en grense for det og satte
bom og dører

<span id="an_38:11">38:11</span> og sa: Hit skal du komme og ikke
lenger, her skal dine stolte bølger legge sig?

<span id="an_38:12">38:12</span> Har du i dine dager befalt morgenen å
bryte frem, har du vist morgenrøden dens sted,

<span id="an_38:13">38:13</span> forat den skulde gripe fatt i jordens
ender, og de ugudelige rystes bort fra den?

<span id="an_38:14">38:14</span> Jorden tar da form likesom ler under
seglet, og tingene treder frem som et klædebon,

<span id="an_38:15">38:15</span> og de ugudelige unddras sitt lys\*, og
den løftede arm knuses. /

<span id="an_38:16">38:16</span> Er du kommet til havets kilder, og har
du vandret på dypets bunn?

<span id="an_38:17">38:17</span> Har dødens porter vist sig for dig, og
har du sett dødsskyggens porter?

<span id="an_38:18">38:18</span> Har du sett ut over jordens vidder? Si
frem dersom du kjenner alt dette!

<span id="an_38:19">38:19</span> Hvor er veien dit hvor lyset bor? Og
mørket - hvor er dets sted,

<span id="an_38:20">38:20</span> så du kunde hente det frem til dets
område, så du kjente stiene til dets hus?

<span id="an_38:21">38:21</span> Du vet det vel; dengang blev du jo
født, og dine dagers tall er stort.

<span id="an_38:22">38:22</span> Er du kommet til forrådskammerne for
sneen, og har du sett forrådshusene for haglet,

<span id="an_38:23">38:23</span> som jeg har opspart til trengselens
tid, til kampens og krigens dag?

<span id="an_38:24">38:24</span> Hvad vei følger lyset når det deler
sig, og østenvinden når den spreder sig over jorden?

<span id="an_38:25">38:25</span> Hvem har åpnet renner for regnskyllet
og vei for lynstrålen

<span id="an_38:26">38:26</span> for å la det regne over et øde land,
over en ørken hvor intet menneske bor,

<span id="an_38:27">38:27</span> for å mette ørk og øde og få
gressbunnen til å gro?

<span id="an_38:28">38:28</span> Har regnet nogen far? Eller hvem har
avlet duggens dråper?

<span id="an_38:29">38:29</span> Av hvis liv er vel isen gått frem, og
himmelens rim - hvem fødte det?

<span id="an_38:30">38:30</span> Vannet blir hårdt som sten, og havets
overflate stivner.

<span id="an_38:31">38:31</span> Kan du knytte Syvstjernens bånd, eller
kan du løse Orions lenker?

<span id="an_38:32">38:32</span> Kan du føre Dyrekretsens
stjernebilleder frem i rette tid, og Bjørnen med dens unger\* - kan du
styre deres gang? /

<span id="an_38:33">38:33</span> Kjenner du himmelens lover? Fastsetter
du dens herredømme over jorden?

<span id="an_38:34">38:34</span> Kan din røst nå op til skyen, så en
flom av vann dekker dig?

<span id="an_38:35">38:35</span> Kan du sende ut lynene, så de farer
avsted, så de sier til dig: Se, her er vi?

<span id="an_38:36">38:36</span> Hvem har lagt visdom i de mørke skyer,
eller hvem har lagt forstand i luftsynet?

<span id="an_38:37">38:37</span> Hvem teller skyene med visdom, og
himmelens vannsekker - hvem heller vannet ut av dem,

<span id="an_38:38">38:38</span> når støvet flyter sammen til en fast
masse, og jordklumpene henger fast ved hverandre?

<span id="an_39:1">39:1</span> Jager du rov for løvinnen, og metter du
de grådige ungløver,

<span id="an_39:2">39:2</span> når de dukker sig ned i sine huler og
ligger på lur i krattet?

<span id="an_39:3">39:3</span> Hvem lar ravnen finne sin mat, når dens
unger skriker til Gud og farer hit og dit uten føde?

<span id="an_39:4">39:4</span> Kjenner du tiden når stengjetene føder,
og gir du akt på hindenes veer?

<span id="an_39:5">39:5</span> Teller du månedene til de skal bære, og
vet du tiden når de føder?

<span id="an_39:6">39:6</span> De bøier sig, føder sine unger og blir
fri for sine smerter.

<span id="an_39:7">39:7</span> Deres unger blir kraftige og vokser op
ute på marken; de løper bort og kommer ikke tilbake til dem.

<span id="an_39:8">39:8</span> Hvem har gitt villeslet dets frihet, hvem
løste dets bånd,

<span id="an_39:9">39:9</span> det som jeg gav ørkenen til hus og
saltmoen til bolig?

<span id="an_39:10">39:10</span> Det ler av byens ståk og styr;
driverens skjenn slipper det å høre.

<span id="an_39:11">39:11</span> Hvad det leter op på fjellene, er dets
beite, og det søker efter hvert grønt strå.

<span id="an_39:12">39:12</span> Har vel villoksen lyst til å tjene dig?
Vil den bli natten over ved din krybbe?

<span id="an_39:13">39:13</span> Kan du binde villoksen med rep til
furen\*? Vil den harve dalene efter dig? /

<span id="an_39:14">39:14</span> Kan du stole på den, fordi dens kraft
er så stor, og kan du overlate den ditt arbeid?

<span id="an_39:15">39:15</span> Kan du lite på at den fører din grøde
hjem, og at den samler den til din treskeplass?

<span id="an_39:16">39:16</span> Strutsen flakser lystig med vingene;
men viser dens vinger og fjær moderkjærlighet?

<span id="an_39:17">39:17</span> Nei, den overlater sine egg til jorden
og lar dem opvarmes i sanden,

<span id="an_39:18">39:18</span> og den glemmer at en fot kan klemme dem
itu, og markens ville dyr trå dem i stykker.

<span id="an_39:19">39:19</span> Den er hård mot sine unger, som om de
ikke var dens egne; den er ikke redd for at dens møie skal være spilt.

<span id="an_39:20">39:20</span> For Gud nektet den visdom og gav den
ingen forstand.

<span id="an_39:21">39:21</span> Men når den flakser i været, ler den av
hesten og dens rytter.

<span id="an_39:22">39:22</span> Gir du hesten styrke? Klær du dens hals
med bevrende man?

<span id="an_39:23">39:23</span> Lar du den springe som gresshoppen?
Dens stolte fnysen er forferdelig.

<span id="an_39:24">39:24</span> Den skraper i jorden og gleder sig ved
sin kraft; så farer den frem mot væbnede skarer.

<span id="an_39:25">39:25</span> Den ler av frykten og forferdes ikke,
og den vender ikke om for sverd.

<span id="an_39:26">39:26</span> Over den klirrer koggeret, blinkende
spyd og lanse.

<span id="an_39:27">39:27</span> Med styr og ståk river den jorden op,
og den lar sig ikke stagge når krigsluren lyder.

<span id="an_39:28">39:28</span> Hver gang luren lyder, sier den: Hui!
Og langt borte værer den striden, høvedsmenns tordenrøst og hærskrik.

<span id="an_39:29">39:29</span> Skyldes det din forstand at høken
svinger sig op og breder ut sine vinger mot Syden?

<span id="an_39:30">39:30</span> Er det på ditt bud at ørnen flyver så
høit, og at den bygger sitt rede oppe i høiden?

<span id="an_39:31">39:31</span> Den bor på berget og har nattely der,
på tind og nut.

<span id="an_39:32">39:32</span> Derfra speider den efter føde; langt
bort skuer dens øine.

<span id="an_39:33">39:33</span> Dens unger drikker blod, og hvor der er
lik, der er den.

<span id="an_39:34">39:34</span> Og Herren blev ved å svare Job og sa:

<span id="an_39:35">39:35</span> Vil du som klandrer den Allmektige, vil
du trette med ham? Du som laster Gud, må svare på dette!

<span id="an_39:36">39:36</span> Da svarte Job Herren og sa:

<span id="an_39:37">39:37</span> Nei, jeg er for ringe; hvad skulde jeg
svare dig? Jeg legger min hånd på min munn.

<span id="an_39:38">39:38</span> En gang har jeg talt, men jeg tar ikke
mere til orde - ja to ganger, men jeg gjør det ikke mere.

<span id="an_40:1">40:1</span> Og Herren svarte Job ut av stormen og sa:

<span id="an_40:2">40:2</span> Omgjord dine lender som en mann! Jeg vil
spørre dig, og du skal lære mig.

<span id="an_40:3">40:3</span> Vil du endog gjøre min rettferdighet til
intet? Vil du dømme mig skyldig, så du får rett?

<span id="an_40:4">40:4</span> Har du slik en arm som Gud, og kan du
tordne med en røst som hans?

<span id="an_40:5">40:5</span> Pryd dig med majestet og høihet og klæ
dig i glans og herlighet!

<span id="an_40:6">40:6</span> La din vrede strømme frem og se på alle
overmodige og ydmyk dem!

<span id="an_40:7">40:7</span> Se på alle overmodige og bøi dem og tred
de ugudelige ned der de står!

<span id="an_40:8">40:8</span> Skjul dem alle i støvet, bind deres
ansikter fast i mørket!

<span id="an_40:9">40:9</span> Da skal også jeg prise dig, fordi din
høire hånd kan hjelpe dig.

<span id="an_40:10">40:10</span> Se på Behemot\*, som jeg har skapt like
så vel som dig; den eter gress som en okse. /

<span id="an_40:11">40:11</span> Se hvad kraft den har i sine lender, og
hvad styrke den har i sine bukmuskler!

<span id="an_40:12">40:12</span> Den strekker sin hale som en seder;
senene i dens lår er sammenslynget.

<span id="an_40:13">40:13</span> Dens ben er som kobberrør, dens knokler
som jernstenger.

<span id="an_40:14">40:14</span> Den er den ypperste av Guds skapninger;
av sin skaper fikk den sitt sverd\*. /

<span id="an_40:15">40:15</span> Fjellene bærer fôr for den, og alle
ville dyr leker der.

<span id="an_40:16">40:16</span> Under lotusbusker hviler den, i ly av
rør og siv.

<span id="an_40:17">40:17</span> Lotusbusker gir den tak og skygge,
piletrærne ved bekken omgir den.

<span id="an_40:18">40:18</span> Selv om strømmen går stri blir den ikke
redd; den er trygg om så en Jordan fosser frem mot dens gap.

<span id="an_40:19">40:19</span> Kan nogen fange den så den ser det? Kan
nogen dra en snare gjennem dens nese?

<span id="an_40:20">40:20</span> Kan du dra Leviatan\* op med en krok og
trykke dens tunge ned med et snøre? /

<span id="an_40:21">40:21</span> Kan du sette en sivline i dens nese og
gjennembore dens kjeve med en krok?

<span id="an_40:22">40:22</span> Vil den rette mange ydmyke bønner til
dig eller tale blide ord til dig?

<span id="an_40:23">40:23</span> Vil den gjøre en pakt med dig, så du
kan få den til din træl for all tid?

<span id="an_40:24">40:24</span> Kan du leke med den som med en fugl og
binde den fast for dine små piker?

<span id="an_40:25">40:25</span> Kan et lag av fiskere kjøpslå om den,
stykke den ut mellem kjøbmennene?

<span id="an_40:26">40:26</span> Kan du fylle dens hud med spyd og dens
hode med harpuner?

<span id="an_40:27">40:27</span> Prøv å legge hånd på den! Den strid
skal du komme til å minnes og ikke gjøre det igjen!

<span id="an_40:28">40:28</span> Nei, den som våger slikt, hans håp blir
sveket; allerede ved synet av den styrter han til jorden.

<span id="an_41:1">41:1</span> Ingen er så djerv at han tør tirre den;
hvem tør da sette sig op imot mig?

<span id="an_41:2">41:2</span> Hvem gav mig noget først, så jeg skulde
gi ham vederlag? Alt under himmelen hører mig til.

<span id="an_41:3">41:3</span> Jeg vil ikke tie om dens lemmer, om dens
store styrke og dens fagre bygning.

<span id="an_41:4">41:4</span> Hvem har dradd dens klædning av? Hvem tør
komme innenfor dens dobbelte rad av tenner?

<span id="an_41:5">41:5</span> Hvem har åpnet dens kjevers dør? Rundt om
dens tenner er redsel.

<span id="an_41:6">41:6</span> Stolte er skjoldenes rader; hvert av dem
er tillukket som med et fast segl.

<span id="an_41:7">41:7</span> De ligger tett innpå hverandre, og ingen
luft trenger inn imellem dem.

<span id="an_41:8">41:8</span> Det ene skjold henger fast ved det andre;
de griper inn i hverandre og skilles ikke at.

<span id="an_41:9">41:9</span> Når den nyser, stråler det frem lys, og
dens øine er som morgenrødens øielokk.

<span id="an_41:10">41:10</span> Bluss farer ut av dens gap, gnister
spruter frem.

<span id="an_41:11">41:11</span> Fra dens nesebor kommer røk som av en
gryte som koker over siv.

<span id="an_41:12">41:12</span> Dens ånde tender kull i brand, og luer
går ut av dens gap.

<span id="an_41:13">41:13</span> På dens hals har styrken sin bolig, og
angsten springer foran den.

<span id="an_41:14">41:14</span> Dens doglapper sitter fast; de er som
støpt på den og rører sig ikke.

<span id="an_41:15">41:15</span> Dens hjerte er fast som sten, fast som
den underste kvernsten.

<span id="an_41:16">41:16</span> Når den hever sig, gruer helter; av
redsel mister de sans og samling.

<span id="an_41:17">41:17</span> Rammes den med sverd, så biter det ikke
på den, heller ikke lanse, pil eller kastespyd.

<span id="an_41:18">41:18</span> Den akter jern som strå, kobber som
ormstukket tre.

<span id="an_41:19">41:19</span> Buens sønn\* jager den ikke på flukt;
slyngens stener blir som halm for den. /

<span id="an_41:20">41:20</span> Stridsklubber aktes som halm, og den
ler av det susende spyd.

<span id="an_41:21">41:21</span> På dens buk sitter skarpe skår, den
gjør spor i dyndet som efter en treskeslede.

<span id="an_41:22">41:22</span> Den får dypet til å koke som en gryte;
den får havet til å skumme som en salvekokers kjele.

<span id="an_41:23">41:23</span> Efter den lyser dens sti; dypet synes å
ha sølvhår.

<span id="an_41:24">41:24</span> Det er intet på jorden som er herre
over den; den er skapt til ikke å reddes.

<span id="an_41:25">41:25</span> Alt som er høit, ser den i øiet; den er
en konge over alle stolte dyr.

<span id="an_42:1">42:1</span> Da svarte Job Herren og sa:

<span id="an_42:2">42:2</span> Jeg vet at du kan alt, og at ingen tanke
er umulig å utføre for dig.

<span id="an_42:3">42:3</span> Hvem er den som vil formørke ditt råd i
uforstand? Derfor må jeg si: Jeg har talt om det jeg ikke forstod, om
det som var mig for underlig, og som jeg ikke skjønte.

<span id="an_42:4">42:4</span> Men hør nu, så vil jeg tale! Jeg vil
spørre dig, og du skal lære mig.

<span id="an_42:5">42:5</span> Bare hvad ryktet meldte, hadde jeg hørt
om dig; men nu har mitt øie sett dig.

<span id="an_42:6">42:6</span> Derfor kaller jeg alt tilbake og angrer i
støv og aske.

<span id="an_42:7">42:7</span> Da Herren hadde talt disse ord til Job,
sa han til Elifas fra Teman: Min vrede er optendt mot dig og dine to
venner; for I har ikke talt rett om mig, som min tjener Job.

<span id="an_42:8">42:8</span> Ta derfor syv okser og syv værer og gå
til min tjener Job og ofre dem som brennoffer for eder! Og min tjener
Job skal bede for eder; bare ham vil jeg bønnhøre, så jeg ikke gjør med
eder efter eders uforstand; for I har ikke talt rett om mig, som min
tjener Job.

<span id="an_42:9">42:9</span> Så gikk Elifas fra Teman og Bildad fra
Suah og Sofar fra Na'ama og gjorde som Herren hadde talt til dem; og
Herren bønnhørte Job.

<span id="an_42:10">42:10</span> Og Herren gjorde ende på Jobs ulykke,
da han bad for sine venner; og Herren øket alt det Job hadde hatt, til
det dobbelte.

<span id="an_42:11">42:11</span> Og alle hans brødre kom til ham, og
alle hans søstre og alle som hadde kjent ham før, og de åt med ham i
hans hus og viste ham medynk og trøstet ham for all den ulykke Herren
hadde latt komme over ham; og de gav ham hver en kesitte\* og hver en
gullring. /

<span id="an_42:12">42:12</span> Og Herren velsignet Jobs siste dager
mere enn hans første\*, og han fikk fjorten tusen får og seks tusen
kameler og tusen par okser og tusen aseninner. /

<span id="an_42:13">42:13</span> Og han fikk syv sønner og tre døtre.

<span id="an_42:14">42:14</span> Den ene datter kalte han Jemima, den
annen Kesia og den tredje Keren-Happuk.

<span id="an_42:15">42:15</span> Så fagre kvinner som Jobs døtre fantes
ikke i hele landet; og deres far gav dem arv blandt deres brødre.

<span id="an_42:16">42:16</span> Derefter levde Job hundre og firti år,
og han så sine barn og barnebarn i fjerde ledd.

<span id="an_42:17">42:17</span> Og Job døde, gammel og mett av dager.

------------------------------------------------------------------------

[Next: Psalms](psa)
