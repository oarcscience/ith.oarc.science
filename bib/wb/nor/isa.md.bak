[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ecc)  [Next](jer.md) 

------------------------------------------------------------------------

### Norwegian Bible: Isaiah

<span id="an_1:1">1:1</span> Dette er de syner som Esaias, sønn av Amos,
så om Juda og Jerusalem i de dager da Ussias, Jotam, Akas og Esekias var
konger i Juda.

<span id="an_1:2">1:2</span> Hør, I himler, og lytt til, du jord! For
Herren taler: Barn har jeg opfødd og fostret; men de er falt fra mig.

<span id="an_1:3">1:3</span> En okse kjenner sin eiermann, og et asen
sin herres krybbe; Israel kjenner intet, mitt folk forstår intet.

<span id="an_1:4">1:4</span> Ve det syndige folk, det folk med tung
misgjerning, den yngel av ugjerningsmenn, de vanartede barn! De har
forlatt Herren, har foraktet Israels Hellige, er veket fra ham.

<span id="an_1:5">1:5</span> Hvorfor vil I la eder slå fremdeles?
Hvorfor øker I eders frafall? Hvert hode er sykt, og hvert hjerte er
svakt.

<span id="an_1:6">1:6</span> Fra fotsåle til hode er der intet helt på
det; sår, buler og friske slag! De er ikke klemt ut og ikke forbundet og
ikke utbløtt med olje.

<span id="an_1:7">1:7</span> Eders land er en ørken, eders byer opbrent
med ild; eders jord opetes av fremmede for eders øine, og en ørken er
der, som efter fremmedes herjing.

<span id="an_1:8">1:8</span> Bare Sions datter er blitt igjen som en
løvhytte i en vingård, som en vekterhytte på en agurkmark, som en
kringsatt by.

<span id="an_1:9">1:9</span> Hadde ikke Herren, hærskarenes Gud, levnet
oss en liten rest, da var vi som Sodoma, da lignet vi Gomorra.

<span id="an_1:10">1:10</span> Hør Herrens ord, I Sodomafyrster! Lytt
til vår Guds lov, du Gomorra-folk!

<span id="an_1:11">1:11</span> Hvad skal jeg med eders mange slaktoffer?
sier Herren; jeg er mett av brennoffer av værer og av gjøkalvers fett,
og til blod av okser og lam og bukker har jeg ikke lyst.

<span id="an_1:12">1:12</span> Når I kommer for å vise eder for mitt
åsyn, hvem har da krevd dette av eder at I skal nedtrede mine forgårder?

<span id="an_1:13">1:13</span> Kom ikke mere frem med tomt matoffer! Det
er mig en vederstyggelig røkelse. Nymåne og sabbat, festlig forsamling -
jeg tåler ikke høitid og urett sammen.

<span id="an_1:14">1:14</span> Eders nymåner og fester hater min sjel,
de er blitt mig en byrde; jeg er trett av å bære dem.

<span id="an_1:15">1:15</span> Og når I breder ut eders hender, skjuler
jeg mine øine for eder; om I enn beder meget, hører jeg ikke; eders
hender er fulle av blod.

<span id="an_1:16">1:16</span> Tvett eder, rens eder, ta eders onde
gjerninger bort fra mine øine, hold op å gjøre det som er ondt!

<span id="an_1:17">1:17</span> Lær å gjøre det gode, legg vinn på det
som er rett, vis voldsmannen på rett vei, hjelp den farløse til hans
rett, før enkens sak!

<span id="an_1:18">1:18</span> Kom og la oss gå i rette med hverandre,
sier Herren; om eders synder er som purpur, skal de bli hvite som sne;
om de er røde som skarlagen, skal de bli som den hvite ull.

<span id="an_1:19">1:19</span> Er I villige og hører, skal I ete landets
gode ting,

<span id="an_1:20">1:20</span> men er I uvillige og gjenstridige, skal I
bli opett av sverdet; for Herrens munn har talt.

<span id="an_1:21">1:21</span> Hvor den er blitt til en horkvinne, den
trofaste by, som var full av rett, hvor rettferd hadde hjemme, og nu -
mordere!

<span id="an_1:22">1:22</span> Ditt sølv er blitt til slagger, din vin
blandet op med vann;

<span id="an_1:23">1:23</span> dine førere er oprørere og tyvers
stallbrødre; enhver av dem elsker bestikkelse og jager efter gaver; den
farløse hjelper de ikke til hans rett, og enkens sak tar de sig ikke av.

<span id="an_1:24">1:24</span> Derfor sier Herren, Israels Gud,
hærskarenes Gud, Israels Veldige: Ve! Jeg vil kjøle min harme på mine
motstandere og ta hevn over mine fiender.

<span id="an_1:25">1:25</span> Og jeg vil igjen ta mig av dig og smelte
ut dine slagger som med lutsalt og skille ut alt ditt bly.

<span id="an_1:26">1:26</span> Og jeg vil atter gi dig slike dommere som
i førstningen og rådsherrer som i begynnelsen; derefter skal du kalles
rettferdighetens stad, en trofast by.

<span id="an_1:27">1:27</span> Sion skal forløses ved rett, og de
omvendte der ved rettferdighet.

<span id="an_1:28">1:28</span> Men undergang skal ramme alle overtredere
og syndere, og de som forlater Herren, skal omkomme;

<span id="an_1:29">1:29</span> for de skal få skam av de eketrær som er
eders lyst, og I skal bli til skamme ved de haver som I har så kjær;

<span id="an_1:30">1:30</span> for I skal bli som en ek med visne blad
og som en have uten vann.

<span id="an_1:31">1:31</span> Og den sterke skal bli til stry, og hans
gjerning til en gnist, og de skal brenne begge tilsammen, og der er
ingen som slukker.

<span id="an_2:1">2:1</span> Det ord som Esaias, sønn av Amos, mottok i
et syn om Juda og Jerusalem.

<span id="an_2:2">2:2</span> Og det skal skje i de siste dager\*, da
skal fjellet der Herrens hus står, være grunnfestet på toppen av
fjellene og høit hevet over alle høider, og alle hedningefolk skal
strømme til det. /

<span id="an_2:3">2:3</span> Og mange folkeslag skal gå avsted og si:
Kom, la oss gå op til Herrens berg, til Jakobs Guds hus, så han kan lære
oss sine veier, og vi ferdes på hans stier! For fra Sion skal lov utgå,
og Herrens ord fra Jerusalem.

<span id="an_2:4">2:4</span> Og han skal dømme mellem hedningefolkene og
skifte rett for mange folkeslag, og de skal smi sine sverd om til hakker
og sine spyd til vingårdskniver; et folk skal ikke lenger løfte sverd
mot et annet, og de skal ikke mere lære å føre krig.

<span id="an_2:5">2:5</span> Jakobs hus! Kom, la oss vandre i Herrens
lys!

<span id="an_2:6">2:6</span> For du har forkastet ditt folk, Jakobs hus,
fordi de er fulle av Østerlands kunster og spår av skyene som
filistrene, og mennesker av fremmed ætt drar de inn i landet i mengde.

<span id="an_2:7">2:7</span> Deres land blev fullt av sølv og gull, og
det er ingen ende på dets skatter; deres land blev fullt av hester, og
det er ingen ende på dets vogner;

<span id="an_2:8">2:8</span> deres land blev fullt av avguder; de
tilbeder sine henders verk, det deres fingrer har gjort.

<span id="an_2:9">2:9</span> Og mennesket blir bøiet, og mannen ydmyket
- tilgi dem ikke!

<span id="an_2:10">2:10</span> Gå inn i fjellet og skjul dig i støvet
for Herrens gru og for hans høihets herlighet!

<span id="an_2:11">2:11</span> Menneskets stolte øine blir ydmyket, og
mennenes stolthet blir bøiet, og Herren alene er høi på den dag.

<span id="an_2:12">2:12</span> For Herren, hærskarenes Gud, har satt en
dag til dom over alt stolt og høit og over alt ophøiet, så det blir
ydmyket,

<span id="an_2:13">2:13</span> både over alle Libanons sedrer, de høie
og ophøiede, og over alle Basans eker

<span id="an_2:14">2:14</span> og over alle de høie fjell og over alle
de stolte høider

<span id="an_2:15">2:15</span> og over hvert høit tårn og over hver fast
mur

<span id="an_2:16">2:16</span> og over alle Tarsis-skib og over alt som
er fagert å skue.

<span id="an_2:17">2:17</span> Og menneskets overmot blir bøiet, og
mennenes stolthet blir ydmyket, og Herren alene er høi på den dag.

<span id="an_2:18">2:18</span> Og avgudene - med dem er det helt forbi.

<span id="an_2:19">2:19</span> Og folk skal gå inn i fjellhulene og i
jordens revner for Herrens gru og for hans høihets herlighet, når han
reiser sig for å forferde jorden.

<span id="an_2:20">2:20</span> På den dag skal menneskene kaste sine
guder av sølv og gull, som de har gjort sig for å tilbede dem, bort til
muldvarpene og flaggermusene

<span id="an_2:21">2:21</span> og gå inn i fjellkløftene og i berghulene
for Herrens gru og for hans høihets herlighet, når han reiser sig for å
forferde jorden.

<span id="an_2:22">2:22</span> Hold da op med å stole på mennesket, i
hvis nese det bare er et pust! Hvad er han å akte for?

<span id="an_3:1">3:1</span> For se, Herren, Israels Gud, hærskarenes
Gud, tar bort fra Jerusalem og Juda støtte og stav, hver støtte av brød
og hver støtte av vann,

<span id="an_3:2">3:2</span> helt og krigsmann, dommer og profet,
spåmann og eldste,

<span id="an_3:3">3:3</span> høvedsmann over femti og hver høit aktet
mann, rådsherre og håndverksmester og kyndig åndemaner.

<span id="an_3:4">3:4</span> Og jeg vil sette barn til styrere over dem,
og guttekåthet skal herske over dem.

<span id="an_3:5">3:5</span> Blandt folket skal den ene undertrykke den
andre, hver mann sin næste; den unge skal sette sig op mot den gamle,
den ringeaktede mot den høit ærede.

<span id="an_3:6">3:6</span> Når en da tar fatt på en annen i hans fars
hus og sier: Du har en kappe, du skal være vår fyrste, og denne ruin\*
skal være under din hånd, /

<span id="an_3:7">3:7</span> så skal han samme dag svare og si: Jeg vil
ikke være læge, og i mitt hus er det intet brød og ingen klær; I skal
ikke sette mig til folkets fyrste.

<span id="an_3:8">3:8</span> For Jerusalem snubler, og Juda faller,
fordi deres tunge og deres gjerninger er mot Herren, de trosser hans
herlighets øine.

<span id="an_3:9">3:9</span> Uttrykket i deres ansikter vidner mot dem,
og om sin synd taler de åpent som folket i Sodoma, de dølger den ikke;
ve deres sjeler, for de volder sig selv ulykke!

<span id="an_3:10">3:10</span> Si om den rettferdige at det går ham
godt! For han skal ete frukten av sine gjerninger.

<span id="an_3:11">3:11</span> Ve den ugudelige! Ham går det ille; for
det hans hender har gjort, skal gjøres mot ham selv.

<span id="an_3:12">3:12</span> Mitt folks herskere er barn, og kvinner
råder over det. Mitt folk! Dine førere er forførere, og den vei du skal
gå, har de ødelagt.

<span id="an_3:13">3:13</span> Herren treder frem for å føre sak, og han
står der for å dømme folkene.

<span id="an_3:14">3:14</span> Herren møter i retten sitt folks eldste
og dets høvdinger: I har avgnaget vingården! I har rov fra de fattige i
husene hos eder!

<span id="an_3:15">3:15</span> Hvorledes kan I tråkke mitt folk ned og
knuse de fattige? sier Herren, Israels Gud, hærskarenes Gud.

<span id="an_3:16">3:16</span> Og Herren sa: Fordi Sions døtre er
overmodige og går med kneisende nakke og lar øinene løpe om, går og
tripper og klirrer med sine fotringer,

<span id="an_3:17">3:17</span> skal Herren gjøre Sions døtres isse
skurvet, og Herren skal avdekke deres blusel.

<span id="an_3:18">3:18</span> På den dag skal Herren ta bort de
prektige fotringer og soler\* og halvmåner\*\*, / /

<span id="an_3:19">3:19</span> øredobbene og kjedene og slørene,

<span id="an_3:20">3:20</span> hodeprydelsene og fotkjedene og beltene
og lukteflaskene og tryllesmykkene,

<span id="an_3:21">3:21</span> signetringene og neseringene,

<span id="an_3:22">3:22</span> høitidsklærne og kåpene og de store
tørklær og pungene,

<span id="an_3:23">3:23</span> speilene\* og de fine linneter og huene
og florslørene. /

<span id="an_3:24">3:24</span> Og det skal skje: I stedet for balsam
skal det være stank, og for belte rep, og for kunstig krusede krøller
skallet hode, og for vid kappe trang sekk, brennemerke for skjønnhet.

<span id="an_3:25">3:25</span> Dine menn skal falle for sverdet, og dine
helter i krigen.

<span id="an_3:26">3:26</span> Og hennes\* porter klager og sørger, og
utplyndret sitter hun på jorden. /

<span id="an_4:1">4:1</span> Og syv kvinner skal på den dag ta fatt i én
mann og si: Vårt eget brød vil vi ete, og i våre egne klær vil vi klæ
oss; la oss bare kalles med ditt navn, ta bort vår vanære!

<span id="an_4:2">4:2</span> På den dag skal Herrens spire være til pryd
og herlighet, og landets frukt til stolthet og til pryd for de undkomne
av Israel.

<span id="an_4:3">4:3</span> Og det skal skje: Den som blir igjen på
Sion og levnes i Jerusalem, skal kalles hellig, hver den som er
innskrevet til livet i Jerusalem -

<span id="an_4:4">4:4</span> når Herren får avtvettet Sions døtres
urenhet og får vasket Jerusalems blodskyld bort fra dets midte ved doms
ånd og renselses ånd.

<span id="an_4:5">4:5</span> Og over hvert sted på Sions berg og over
dets forsamlinger skal Herren skape en sky og en røk om dagen og glans
av luende ild om natten; for over alt herlig er det et dekke.

<span id="an_4:6">4:6</span> Og en hytte skal der være til skygge om
dagen mot hete og til ly og skjul mot vannskyll og regn.

<span id="an_5:1">5:1</span> Jeg vil synge om min elskede, synge min
venns sang om hans vingård. Min venn hadde en vingård på en fruktbar
haug.

<span id="an_5:2">5:2</span> Og han gravde den om og renset den for sten
og plantet edle vintrær i den og bygget et tårn i dens midte og hugg
også ut en perse i den; og han ventet at den skulde bære gode druer, men
den bar ville.

<span id="an_5:3">5:3</span> Og nu, I Jerusalems innbyggere og Judas
menn, døm mellem mig og min vingård!

<span id="an_5:4">5:4</span> Hvad var det mere å gjøre med min vingård,
som jeg ikke har gjort med den? Hvorfor bar den ville druer når jeg
ventet at den skulde bære gode?

<span id="an_5:5">5:5</span> Så vil jeg nu la eder vite hvad jeg vil
gjøre med min vingård: Jeg vil ta bort dens gjerde, så den blir
avgnaget; jeg vil rive ned dens mur, så den blir nedtrådt.

<span id="an_5:6">5:6</span> Og jeg vil la den ligge øde; den skal ikke
skjæres og ikke hakkes, så den skyter op i torn og tistel, og skyene vil
jeg byde at de ikke skal la regn falle på den.

<span id="an_5:7">5:7</span> For Herrens, hærskarenes Guds vingård er
Israels hus, og Judas menn hans kjæreste plantning; og han ventet rett,
men se, der er blodsutgydelse; han ventet rettferdighet, men se, der er
skrik.

<span id="an_5:8">5:8</span> Ve eder som legger hus til hus og mark til
mark, inntil det ikke er mere rum tilbake, så I blir boende alene i
landet.

<span id="an_5:9">5:9</span> I mine ører lyder det fra Herren,
hærskarenes Gud: Sannelig, mange hus skal bli øde, store og gode hus
skal stå tomme;

<span id="an_5:10">5:10</span> for en vingård på ti dagers plogland skal
gi en bat\*, og en homers utsæd skal gi en efa\*\*. / /

<span id="an_5:11">5:11</span> Ve dem som står tidlig op om morgenen og
jager efter sterk drikk, som sitter langt utover aftenen, glødende av
vin!

<span id="an_5:12">5:12</span> Citar og harpe, pauke og fløite og vin
har de i sine drikkelag; men Herrens verk ser de ikke, og hans henders
gjerning har de ikke øie for.

<span id="an_5:13">5:13</span> Derfor blir mitt folk bortført
uforvarende, dets stormenn lider hunger, og dets larmende hop vansmekter
av tørst.

<span id="an_5:14">5:14</span> Derfor blir dødsriket ennu grådigere og
spiler op sin munn umåtelig, og ned farer byens fornemme og dens
larmende hop og dens buldrende sverm og alle som jubler i den.

<span id="an_5:15">5:15</span> Og mennesket blir bøiet, og mannen
ydmyket, og de overmodiges øine blir ydmyket.

<span id="an_5:16">5:16</span> Og høi blir Herren, hærskarenes Gud, ved
dommen, og den hellige Gud viser sig hellig ved rettferdighet.

<span id="an_5:17">5:17</span> Og lam skal beite der som på sin egen
mark, og de rikes\* jord legges øde og fortæres av fremmede. /

<span id="an_5:18">5:18</span> Ve dem som drar på misgjerningen med
løgnens tauger og på synden som med vognrep,

<span id="an_5:19">5:19</span> de som sier: La ham skynde sig, la ham
haste med sin gjerning, så vi kan få se den! La det råd som Israels
Hellige har tatt, nærme sig, la det komme, så vi kan lære det å kjenne!

<span id="an_5:20">5:20</span> Ve dem som kaller det onde godt og det
gode ondt, som gjør mørke til lys og lys til mørke, som gjør bittert til
søtt og søtt til bittert!

<span id="an_5:21">5:21</span> Ve dem som er vise i egne øine og
forstandige i egne tanker!

<span id="an_5:22">5:22</span> Ve dem som er helter til å drikke vin og
dyktige til å blande sterk drikk,

<span id="an_5:23">5:23</span> de som for gave gir rett til den som har
urett, og tar retten fra de rettferdige!

<span id="an_5:24">5:24</span> Derfor, som ilden fortærer halm, og høi
synker sammen i luen, så skal deres rot råtne, og deres blomst fare op
som støv; for de har forkastet Herrens, hærskarenes Guds lov og foraktet
Israels Helliges ord.

<span id="an_5:25">5:25</span> Derfor optendes Herrens vrede over hans
folk, og han rekker ut sin hånd mot det og slår det, så fjellene bever,
og likene ligger som skarnet midt på gatene. Men med alt dette vender
hans vrede ikke tilbake, og ennu er hans hånd rakt ut.

<span id="an_5:26">5:26</span> Og han løfter et banner for
hedningefolkene langt borte og piper fienden hit fra jordens ende\*; og
se, hastig og lett kommer han. /

<span id="an_5:27">5:27</span> Der er ingen trett og ingen som snubler
blandt dem, ingen som blunder eller sover; beltet om lendene går ikke
op, og ingen skorem sønderrives.

<span id="an_5:28">5:28</span> Fiendens piler er hvesset, og alle hans
buer spent; hans hesters hover kan lignes med flintesten, og hans
vognhjul er som stormvinden.

<span id="an_5:29">5:29</span> Hans brøl er som løvinnens, han brøler
som de unge løver og brummer og griper sitt rov og bærer det bort, og
der er ingen som redder.

<span id="an_5:30">5:30</span> Og det bruser over det\* på den dag,
likesom havet bruser; og skuer en til jorden, se, da er det mørke!
Trengsel og lys! Det blir mørkt på dets\*\* skydekte himmel. / /

<span id="an_6:1">6:1</span> I det år kong Ussias døde, så jeg Herren
sitte på en høi, høi trone, og slepet av hans kåpe opfylte templet.

<span id="an_6:2">6:2</span> Serafer stod omkring ham. Seks vinger hadde
hver; med to dekket han sitt åsyn, med to dekket han sine føtter, og med
to fløi han.

<span id="an_6:3">6:3</span> Og den ene ropte til den andre og sa:
Hellig, hellig, hellig er Herren, hærskarenes Gud; all jorden er full av
hans herlighet.

<span id="an_6:4">6:4</span> Og tresklenes poster bevet ved de ropendes
røst, og huset blev fylt med røk.

<span id="an_6:5">6:5</span> Da sa jeg: Ve mig! Jeg er fortapt; for jeg
er en mann med urene leber, og jeg bor midt iblandt et folk med urene
leber, og mine øine har sett kongen, Herren, hærskarenes Gud.

<span id="an_6:6">6:6</span> Da fløi en av serafene bort til mig med en
gloende sten i sin hånd; med en tang hadde han tatt den fra alteret.

<span id="an_6:7">6:7</span> Og han rørte ved min munn med den og sa:
Se, denne har rørt ved dine leber, din misgjerning er tatt bort, og din
synd er sonet.

<span id="an_6:8">6:8</span> Da hørte jeg Herrens røst: Hvem skal jeg
sende, og hvem vil gå for oss? Da sa jeg: Se, her er jeg, send mig!

<span id="an_6:9">6:9</span> Og han sa: Gå avsted og si til dette folk:
Hør og hør, men forstå ikke, og se og se, men skjønn ikke!

<span id="an_6:10">6:10</span> Gjør dette folks hjerte sløvt og gjør
dets ører tunghørte og klin dets øine til, forat det ikke skal se med
sine øine og ikke høre med sine ører, og dets hjerte ikke forstå og
omvende sig, så det blir lægt!

<span id="an_6:11">6:11</span> Da spurte jeg: Hvor lenge, Herre? Og han
sa: Inntil byene er ødelagt og folketomme, og husene uten mennesker, og
landet er ødelagt og blitt til en ørken.

<span id="an_6:12">6:12</span> Og Herren skal drive menneskene langt
bort, og tomheten blir stor i landet.

<span id="an_6:13">6:13</span> Og er det ennu en tiendedel igjen i det,
så skal også den bli fortæret. Men likesom det blir en stubb igjen av
terebinten og eken når de felles, så skal en hellig sæd være den stubb
som blir igjen av folket.

<span id="an_7:1">7:1</span> I de dager da Akas, Jotams sønn og Ussias'
sønnesønn, var konge i Juda, drog Syrias konge Resin og Pekah, Remaljas
sønn, Israels konge, op mot Jerusalem for å stride imot det; men han\*
kunde ikke komme til å stride imot det. /

<span id="an_7:2">7:2</span> Og det blev meldt til Davids hus: Syrerne
har slått sig ned i Efra'im. Da skalv hans hjerte og hans folks hjerte,
likesom trærne i en skog skjelver for vinden.

<span id="an_7:3">7:3</span> Men Herren sa til Esaias: Gå avsted, du og
din sønn Sjear Jasjub\*, og møt Akas ved enden av vannledningen fra den
øvre dam, ved allfarveien til Vaskervollen! /

<span id="an_7:4">7:4</span> Og du skal si til ham: Ta dig i vare og vær
rolig, frykt ikke og tap ikke motet for disse to stumper av rykende
brander, for Resins og Syrias og Remaljas sønns brennende vrede!

<span id="an_7:5">7:5</span> Fordi Syria, Efra'im og Remaljas sønn har
lagt op onde råd mot dig og sagt:

<span id="an_7:6">7:6</span> Vi vil dra op imot Juda og forferde det og
bryte inn og ta det i eie, og vi vil sette Tabe'els sønn til konge over
det -

<span id="an_7:7">7:7</span> derfor sier Herren, Israels Gud, således:
Det skal ikke lykkes og ikke skje!

<span id="an_7:8">7:8</span> For Syrias hode er Damaskus, og Damaskus'
hode er Resin, og om fem og seksti år skal Efra'im bli knust, så det
ikke mere er et folk.

<span id="an_7:9">7:9</span> Og Efra'ims hode er Samaria, og Samarias
hode er Remaljas sønn; vil I ikke tro, skal I ikke holde stand.

<span id="an_7:10">7:10</span> Og Herren blev ved å tale til Akas og sa:

<span id="an_7:11">7:11</span> Krev et tegn av Herren din Gud! Krev det
i det dype eller i det høie der oppe!

<span id="an_7:12">7:12</span> Men Akas svarte: Jeg vil ikke kreve noget
og ikke friste Herren.

<span id="an_7:13">7:13</span> Da sa han: Hør da, I av Davids hus! Er
det eder for lite å trette mennesker siden I også tretter min Gud\*? /

<span id="an_7:14">7:14</span> Derfor skal Herren selv gi eder et tegn:
Se, en jomfru blir fruktsommelig og føder en sønn, og hun gir ham navnet
Immanuel\*. /

<span id="an_7:15">7:15</span> Fløte og honning skal han ete\* ved den
tid han skjønner å forkaste det onde og velge det gode; /

<span id="an_7:16">7:16</span> for før gutten skjønner å forkaste det
onde og velge det gode, skal det land hvis to konger\* du gruer for,
ligge øde. /

<span id="an_7:17">7:17</span> Herren skal la dager komme over dig og
over ditt folk og over din fars hus, dager som det ikke har vært make
til like fra den dag Efra'im skilte sig fra Juda - Assurs konge.

<span id="an_7:18">7:18</span> På den tid skal Herren pipe til fluen
lengst borte ved Egyptens strømmer og til bien i Assurs land;

<span id="an_7:19">7:19</span> og de skal komme og slå sig ned alle
sammen i de øde daler og i fjellkløftene og i alle tornebuskene og på
alle beitemarkene.

<span id="an_7:20">7:20</span> På den tid skal Herren med en rakekniv\*
som er leid på hin side elven\*\*, med Assurs konge, rake av alt håret
både på hodet og nedentil; endog skjegget skal den ta bort. / /

<span id="an_7:21">7:21</span> På den tid skal en mann holde en kvige og
to får;

<span id="an_7:22">7:22</span> men på grunn av den mengde melk de gir,
skal han ete fløte; for fløte og honning skal hver den ete som er blitt
tilbake i landet.

<span id="an_7:23">7:23</span> Og det skal bli så på den tid at hvor det
nu er tusen vintrær, verd tusen sekel sølv, der skal det overalt bare
vokse torn og tistel.

<span id="an_7:24">7:24</span> Med pil og bue skal folk gå dit; for hele
landet skal bli til torn og tistel.

<span id="an_7:25">7:25</span> Og i alle de lier hvor de nu bruker
hakken, skal du ikke komme av frykt for torn og tistel; de skal være til
å slippe okser på og til å tredes ned av får.

<span id="an_8:1">8:1</span> Og Herren sa til mig: Ta dig en stor tavle
og skriv på den med almindelig skrift: Snart bytte, rov i hast!

<span id="an_8:2">8:2</span> Og jeg vil ta mig sikre vidner, presten
Uria og Sakarias, Jeberekjas sønn.

<span id="an_8:3">8:3</span> Og jeg gikk inn til profetinnen, og hun
blev fruktsommelig og fødte en sønn; og Herren sa til mig: Kall ham
Maher-Sjalal Hasj-Bas\*! /

<span id="an_8:4">8:4</span> For før gutten skjønner å rope far og mor,
skal de bære rikdommene i Damaskus og byttet fra Samaria frem for Assurs
konge.

<span id="an_8:5">8:5</span> Og Herren blev fremdeles ved å tale til mig
og sa:

<span id="an_8:6">8:6</span> Fordi dette folk forakter Siloahs vann, de
som rinner så stilt, og gleder sig med Resin og Remaljas sønn,

<span id="an_8:7">8:7</span> se, derfor fører Herren over dem elvens\*
vann, de mektige og store - Assurs konge og all hans herlighet - og den
stiger over alle sine løp og går over alle sine bredder, /

<span id="an_8:8">8:8</span> og den trenger inn i Juda, skyller over og
velter frem og når folk like til halsen, og dens utspente vinger fyller
ditt land, så vidt som det er, Immanuel!

<span id="an_8:9">8:9</span> Larm, I folkeslag! I skal dog bli
forferdet. Og hør, alle I jordens land langt borte! Rust eder! I skal
dog forferdes.

<span id="an_8:10">8:10</span> Legg op råd! De skal dog gjøres til
intet. Tal et ord! Det skal dog ikke skje. For med oss er Gud\*. /

<span id="an_8:11">8:11</span> For så sa Herren til mig da hans hånd
grep mig med makt, og han advarte mig mot å vandre på dette folks vei:

<span id="an_8:12">8:12</span> I skal ikke kalle alt det sammensvergelse
som dette folk kaller sammensvergelse, og hvad det frykter, skal I ikke
frykte og ikke reddes for.

<span id="an_8:13">8:13</span> Herren, hærskarenes Gud, ham skal I holde
hellig, og han skal være eders frykt, han skal være eders redsel.

<span id="an_8:14">8:14</span> Og han skal bli til en helligdom og til
en snublesten og en anstøtsklippe for begge Israels hus, til en snare og
et rep for Jerusalems innbyggere.

<span id="an_8:15">8:15</span> Og mange blandt dem skal snuble, og de
skal falle og skamslå sig, og de skal snares og fanges.

<span id="an_8:16">8:16</span> Bind vidnesbyrdet inn, forsegl ordet i
mine disipler!

<span id="an_8:17">8:17</span> Jeg vil bie efter Herren, som nu skjuler
sitt åsyn for Jakobs hus; jeg vil vente på ham.

<span id="an_8:18">8:18</span> Se, jeg og de barn Herren har gitt mig,
er til tegn og forbilleder i Israel fra Herren, hærskarenes Gud, som bor
på Sions berg.

<span id="an_8:19">8:19</span> Og når de sier til eder: Søk til
dødningemanerne og sannsigerne, som hvisker og mumler, da skal I svare:
Skal ikke et folk søke til sin Gud? Skal en søke til de døde for de
levende?

<span id="an_8:20">8:20</span> Til ordet og til vidnesbyrdet! - Dersom
de ikke sier så, det folk som ingen morgenrøde\* har, /

<span id="an_8:21">8:21</span> da skal de dra gjennem landet hårdt
plaget og hungrige, og når de hungrer, så blir de harme og forbanner sin
konge og sin Gud. De skal vende sine øine mot det høie,

<span id="an_8:22">8:22</span> og de skal se ned mot jorden, men se, det
er trengsel og mørke, angstfullt mørke; de er støtt ut i natten.

<span id="an_9:1">9:1</span> For det skal ikke alltid være mørke for det
land hvor det nu er trengsel; tidligere førte han\* vanære over Sebulons
land og over Naftalis land, men i fremtiden skal han føre ære over det,
over veien ved havet, landet på hin side Jordan, hedningenes
Galilea\*\*. / /

<span id="an_9:2">9:2</span> Det folk som vandrer i mørket, skal se et
stort lys; de som sitter i dødsskyggens land, over dem skal lyset
stråle.

<span id="an_9:3">9:3</span> Du lar det bli tallrikt det folk som du får
ikke gav stor glede; de gleder gleder sig for ditt åsyn, som en gleder
sig om høsten, som en jubler når hærfang skiftes.

<span id="an_9:4">9:4</span> For dets tyngende åk og kjeppen til dets
skulder, dets drivers stav, har du brutt i stykker, som på Midians dag;

<span id="an_9:5">9:5</span> for hver krigssko som er båret i
slagtummelen, og hvert klæsplagg som er tilsølt med blod, skal brennes
op og bli til føde for ilden.

<span id="an_9:6">9:6</span> For et barn er oss født, en sønn er oss
gitt, og herredømmet er på hans skulder, og han kalles under, rådgiver,
veldig Gud, evig fader, fredsfyrste.

<span id="an_9:7">9:7</span> Så skal herredømmet bli stort og freden bli
uten ende over Davids trone og over hans kongerike; det skal bli støttet
og opholdt ved rett og rettferdighet, fra nu av og til evig tid;
Herrens, hærskarenes Guds nidkjærhet skal gjøre dette.

<span id="an_9:8">9:8</span> Et ord har Herren sendt mot Jakob, og det
skal slå ned i Israel.

<span id="an_9:9">9:9</span> Og hele folket skal fornemme det, Efra'im
og Samarias innbyggere, som i stolthet og hjertets overmot sier:

<span id="an_9:10">9:10</span> Stener av ler er falt, men med hugne
stener vil vi bygge op igjen; morbærtrær er hugget ned, men sedertrær
vil vi sette i stedet.

<span id="an_9:11">9:11</span> Derfor gir Herren Resins motstandere makt
over det\*, og han væbner dets fiender, /

<span id="an_9:12">9:12</span> syrerne forfra og filistrene bakfra, og
de eter Israel med full munn. Men med alt dette vender hans vrede ikke
tilbake, og ennu er hans hånd rakt ut.

<span id="an_9:13">9:13</span> Men folket vender ikke om til ham som
slår det, og Herren, hærskarenes Gud, søker de ikke.

<span id="an_9:14">9:14</span> Derfor avhugger Herren av Israel både
hode og hale, både palmegren og siv, alt på en dag.

<span id="an_9:15">9:15</span> Eldste og aktet mann er hodet, og en
profet som lærer løgn, er halen.

<span id="an_9:16">9:16</span> Og dette folks førere er forførere, og de
av folket som lar sig føre, er fortapt.

<span id="an_9:17">9:17</span> Derfor gleder Herren sig ikke over dets
unge menn, og over dets farløse og enker forbarmer han sig ikke; for de
er alle sammen gudløse og gjør det onde, og hver munn taler dårskap. Men
med alt dette vender hans vrede ikke tilbake, og ennu er hans hånd rakt
ut.

<span id="an_9:18">9:18</span> For ugudeligheten brenner som ild; den
fortærer torn og tistel, og den tender den tetteste skog, så den
hvirvler høit op i røk.

<span id="an_9:19">9:19</span> Ved Herrens, hærskarenes Guds vrede er
landet satt i brand, og folket blir til føde for ilden; ingen sparer sin
bror.

<span id="an_9:20">9:20</span> De biter til høire og hungrer allikevel,
de eter til venstre og blir ikke mette; enhver eter kjøttet av sin egen
arm.

<span id="an_9:21">9:21</span> Manasse eter Efra'im og Efra'im Manasse;
begge tilsammen er de imot Juda. Men med alt dette vender hans vrede
ikke tilbake, og ennu er hans hånd rakt ut.

<span id="an_10:1">10:1</span> Ve dem som gir urettferdige lover og
utsteder fordervelige skrivelser

<span id="an_10:2">10:2</span> for å trenge småfolk bort fra domstolen
og for å frarane de fattige i mitt folk deres rett, for å gjøre enker
til sitt bytte og for å plyndre de farløse.

<span id="an_10:3">10:3</span> Men hvad vil I gjøre på hjemsøkelsens
dag, når ødeleggelsen kommer fra det fjerne? Til hvem vil I fly for å få
hjelp, og hvor vil I gjøre av eders skatter?

<span id="an_10:4">10:4</span> Den som ikke synker i kne blandt fangene,
skal falle blandt de drepte. Men med alt dette vender hans vrede ikke
tilbake, og ennu er hans hånd rakt ut.

<span id="an_10:5">10:5</span> Ve Assur, min vredes ris! Min harme er
staven i hans hånd.

<span id="an_10:6">10:6</span> Mot et gudløst folk sender jeg ham, mot
et folk jeg er vred på, byder jeg ham fare for å røve og plyndre og trå
det ned som skarn på gatene.

<span id="an_10:7">10:7</span> Men så mener ikke han, og i sitt hjerte
tenker han ikke så; men til å ødelegge står hans hu og til å utrydde
folk i mengde.

<span id="an_10:8">10:8</span> For han sier: Er ikke mine høvdinger
konger alle sammen?

<span id="an_10:9">10:9</span> Er det ikke gått Kalno som Karkemis? Er
det ikke gått Hamat som Arpad? Er det ikke gått Samaria som Damaskus?

<span id="an_10:10">10:10</span> Likesom min hånd har nådd de andre
guders riker, enda deres utskårne billeder overgikk Jerusalems og
Samarias,

<span id="an_10:11">10:11</span> skulde jeg da ikke kunne gjøre det
samme med Jerusalem og dets gudebilleder som jeg har gjort med Samaria
og dets guder?

<span id="an_10:12">10:12</span> Men når Herren har fullført hele sin
gjerning på Sions berg og i Jerusalem, da vil jeg hjemsøke Assurs konge
for frukten av hans hjertes overmot og hans stolte øines tross.

<span id="an_10:13">10:13</span> For han sier: Ved min hånds kraft har
jeg gjort det og ved min visdom, for jeg er forstandig; jeg flyttet
folkeslags landemerker, og deres skatter har jeg plyndret, og i mitt
velde støtte jeg ned dem som satt i høisetet,

<span id="an_10:14">10:14</span> og min hånd grep efter folkenes gods
som efter et fuglerede, og som en sanker forlatte egg, har jeg sanket
alle land på jorden, og det var ingen som rørte en vinge eller åpnet
sitt nebb og pep.

<span id="an_10:15">10:15</span> Roser vel øksen sig mot den som hugger
med den, eller gjør sagen sig stor mot den som drar den? Rett som om
staven svinget den som løfter den, som om kjeppen løftet den som ikke er
av tre\*! /

<span id="an_10:16">10:16</span> Derfor skal Herren, Israels Gud,
hærskarenes Gud, sende tærende sott blandt hans kraftfulle menn, og
under hans herlighet skal det brenne en brand som luende ild.

<span id="an_10:17">10:17</span> Israels lys skal bli til en ild, og
dets Hellige til en lue, og den skal brenne og fortære hans torn og
tistel, alt på en dag.

<span id="an_10:18">10:18</span> Og han skal gjøre ende på hans skogs og
hans fruktbare marks herlighet, både rubb og stubb, og det skal gå som
når en syk visner bort.

<span id="an_10:19">10:19</span> De trær som blir levnet av hans skog,
skal lett kunne telles; et barn kan skrive dem op.

<span id="an_10:20">10:20</span> På den tid skal levningen av Israel og
de undkomne av Jakobs hus ikke mere bli ved å stole på ham som slo
det\*, men de skal trofast stole på Herren, Israels Hellige. /

<span id="an_10:21">10:21</span> En levning skal omvende sig, levningen
av Jakob, til Gud den veldige.

<span id="an_10:22">10:22</span> For om ditt folk, Israel, er som havets
sand, skal bare en levning av det omvende sig; tilintetgjørelse er fast
besluttet, en flom av rettferdighet\*. /

<span id="an_10:23">10:23</span> For tilintetgjørelse og fast besluttet
dom fullbyrder Herren, Israels Gud, hærskarenes Gud, over all jorden.

<span id="an_10:24">10:24</span> Derfor sier Herren, Israels Gud,
hærskarenes Gud, så: Frykt ikke, du mitt folk som bor i Sion, for Assur,
når han slår dig med kjeppen og løfter sin stav over dig, således som de
gjorde i Egypten!

<span id="an_10:25">10:25</span> For bare en liten stund til, så er min
harme til ende, og min vrede vender sig til deres\* ødeleggelse. /

<span id="an_10:26">10:26</span> Og Herren, hærskarenes Gud, skal svinge
en svepe over ham, som da han slo Midian ved Orebs klippe, og hans stav
skal være rakt ut over havet, og han skal løfte den på samme vis som i
Egypten.

<span id="an_10:27">10:27</span> På den tid skal hans byrde bli tatt
bort fra din skulder, og hans åk fra din hals, og åket skal sprenges av
dens fedme\*. /

<span id="an_10:28">10:28</span> Han kommer over Ajat, drar frem gjennem
Migron; i Mikmas lar han sitt tren bli igjen.

<span id="an_10:29">10:29</span> De drar gjennem skaret. I Geba \[sier
de\] vil vi bli natten over. Rama bever, Sauls Gibea flyr.

<span id="an_10:30">10:30</span> Skrik høit, du Gallims datter! Gi akt,
Laisa! Arme Anatot!

<span id="an_10:31">10:31</span> Madmena flyr; Gebims innbyggere flytter
sitt gods i hast.

<span id="an_10:32">10:32</span> Allerede samme dag står han i Nob; da
svinger han sin hånd mot Sions datters berg, mot Jerusalem-haugen.

<span id="an_10:33">10:33</span> Se, Herren, Israels Gud, hærskarenes
Gud, hugger av de løvrike grener med forferdelig kraft, og de ranke,
kneisende trær hugges ned, og de høie blir lave,

<span id="an_10:34">10:34</span> og den tette skog hugges ned med øksen,
og Libanon faller for den Veldige\*. /

<span id="an_11:1">11:1</span> Men en kvist skal skyte frem av Isais
stubb, og et skudd fra hans røtter skal bære frukt.

<span id="an_11:2">11:2</span> Og Herrens Ånd skal hvile over ham,
visdoms og forstands Ånd, råds og styrkes Ånd, den Ånd som gir kunnskap
om Herren og frykt for ham.

<span id="an_11:3">11:3</span> Han skal ha sitt velbehag i Herrens
frykt, og han skal ikke dømme efter det hans øine ser, og ikke skifte
rett efter det hans ører hører,

<span id="an_11:4">11:4</span> men han skal dømme de ringe med
rettferdighet og skifte rett med rettvishet for de saktmodige på jorden,
og han skal slå jorden med sin munns ris og drepe den ugudelige med sine
lebers ånde.

<span id="an_11:5">11:5</span> Rettferdighet skal være beltet om hans
lender, og trofasthet beltet om hans hofter.

<span id="an_11:6">11:6</span> Da skal ulven bo sammen med lammet, og
leoparden ligge hos kjeet, og kalven og den unge løve og gjøfeet skal
holde sig sammen, og en liten gutt skal drive dem.

<span id="an_11:7">11:7</span> Ku og bjørn skal beite sammen, deres
unger skal ligge hos hverandre, og løven skal ete halm som oksen.

<span id="an_11:8">11:8</span> Diebarnet skal leke ved huggormens hule,
og over basiliskens hull skal det avvente barn rekke ut sin hånd.

<span id="an_11:9">11:9</span> Ingen skal gjøre noget ondt og ingen
ødelegge noget på hele mitt hellige berg; for jorden er full av Herrens
kunnskap, likesom vannet dekker havets bunn.

<span id="an_11:10">11:10</span> På den tid skal hedningefolkene søke
til Isais rotskudd, som står som et banner for folkeslag, og hans bolig
skal være herlighet.

<span id="an_11:11">11:11</span> På den tid skal Herren ennu en gang
rekke ut sin hånd for å vinne levningen av sitt folk, de som blir reddet
fra Assyria og Egypten og Patros og Etiopia og Elam og Sinear og Hamat
og havets øer.

<span id="an_11:12">11:12</span> Og han skal løfte et banner for folkene
og samle de fordrevne av Israel og sanke de adspredte av Juda fra
jordens fire hjørner.

<span id="an_11:13">11:13</span> Da skal Efra'ims misunnelse vike, og de
som overfaller Juda, skal utryddes; Efra'im skal ikke misunne Juda og
Juda ikke overfalle Efra'im.

<span id="an_11:14">11:14</span> Og de skal slå ned\* på filistrenes
skulder mot vest; sammen skal de plyndre Østens barn; på Edom og Moab
skal de legge hånd, og Ammons barn skal lyde dem. /

<span id="an_11:15">11:15</span> Og Herren skal slå bukten av Egyptens
hav med bann og svinge sin hånd over elven\* med sin sterke storm, og
han skal kløve den til syv bekker, så en kan gå over den med sko. /

<span id="an_11:16">11:16</span> Og der skal være en ryddet vei for
levningen av hans folk, de som blir reddet fra Assyria, likesom det var
for Israel den dag de drog op fra Egyptens land.

<span id="an_12:1">12:1</span> På den tid skal du si: Jeg takker dig,
Herre; for du var vred på mig, men din vrede hørte op, og du trøstet
mig.

<span id="an_12:2">12:2</span> Se, Gud er min frelse, jeg er trygg og
frykter ikke; for Herren, Israels Gud, er min styrke og lovsang, og han
blev mig til frelse.

<span id="an_12:3">12:3</span> Og I skal øse vann med glede av frelsens
kilder.

<span id="an_12:4">12:4</span> Og I skal si på den tid: Takk Herren,
påkall hans navn, kunngjør hans gjerninger blandt folkene, forkynn at
hans navn er ophøiet!

<span id="an_12:5">12:5</span> Syng Herrens pris, for herlige ting har
han gjort! La dette bli kunngjort over hele jorden!

<span id="an_12:6">12:6</span> Rop høit og juble, I Sions innbyggere!
Stor er Israels Hellige midt iblandt eder!

<span id="an_13:1">13:1</span> Utsagn om Babel, som Esaias, Amos' sønn,
mottok i et syn.

<span id="an_13:2">13:2</span> Reis et banner på et bart fjell, rop høit
til dem, vink med hånden at de kan dra inn gjennem voldsherrenes porter!

<span id="an_13:3">13:3</span> Jeg har opbudt mine innvidde menn og kalt
mine helter til å tjene min vrede, mine stolte, jublende skarer.

<span id="an_13:4">13:4</span> Hør! Bulder på fjellene som av et stort
folk! Hør! Brak av kongeriker, av sammenstrømmende folkeslag! Herren,
hærskarenes Gud, mønstrer sin krigshær.

<span id="an_13:5">13:5</span> De kommer fra et land langt borte, fra
himmelens ende, Herren og hans vredes redskaper, for å ødelegge hele
jorden.

<span id="an_13:6">13:6</span> Skrik og jamre eder! For Herrens dag er
nær; den kommer som en ødeleggelse fra den Allmektige.

<span id="an_13:7">13:7</span> Derfor blir alle hender slappe og hvert
menneskehjerte smelter.

<span id="an_13:8">13:8</span> Og de forferdes; veer og smerter griper
dem, som den fødende kvinne vrir de sig; fulle av redsel ser de på
hverandre, deres ansikter blusser som ildsluer.

<span id="an_13:9">13:9</span> Se, Herrens dag kommer, fryktelig og full
av harme og brennende vrede, for å gjøre jorden til en ørk og utslette
dens syndere;

<span id="an_13:10">13:10</span> for himmelens stjerner og dens
strålende stjernebilleder skal ikke la sitt lys skinne; solen er mørk
når den går op, og månen skinner ikke.

<span id="an_13:11">13:11</span> Jeg vil hjemsøke jorden for dens
ondskap og de ugudelige for deres misgjerning, og jeg vil gjøre ende på
de overmodiges stolthet og kue voldsmenns tross.

<span id="an_13:12">13:12</span> Jeg vil gjøre folk sjeldnere enn fint
gull og mennesker sjeldnere enn gull fra Ofir.

<span id="an_13:13">13:13</span> Derfor vil jeg ryste himmelen, og
jorden skal beve og fare op fra sitt sted ved Herrens, hærskarenes Guds
harme og på hans brennende vredes dag.

<span id="an_13:14">13:14</span> Og det skal skje: Som et jaget rådyr,
likesom får som ingen samler, skal de vende sig, hver til sitt folk, og
fly hver til sitt land.

<span id="an_13:15">13:15</span> Hver den som treffes, skal
gjennembores, og hver den som gripes, skal falle for sverdet.

<span id="an_13:16">13:16</span> Deres små barn skal knuses for deres
øine; deres hus skal plyndres, og deres kvinner skjendes.

<span id="an_13:17">13:17</span> Se, jeg egger mot dem mederne, som ikke
akter sølv og ikke har lyst til gull,

<span id="an_13:18">13:18</span> og deres buer feller guttene; over
fosteret i mors liv forbarmer de sig ikke, med barn har deres øie ingen
medynk.

<span id="an_13:19">13:19</span> Og med Babel, rikenes smykke,
kaldeernes stolte pryd, skal det gå som da Gud omstyrtet Sodoma og
Gomorra.

<span id="an_13:20">13:20</span> Det skal aldri mere reise sig igjen, og
ingen skal bo der fra slekt til slekt; ingen araber skal slå op sitt
telt der, og ingen hyrde la sin hjord hvile der.

<span id="an_13:21">13:21</span> Men ørkenens dyr skal hvile der, og
dets hus skal være fulle av ugler, og strutser skal bo der, og raggete
troll hoppe omkring der.

<span id="an_13:22">13:22</span> Og ville hunder skal tute i dets
forlatte borger, og sjakaler i vellystens slotter. Snart kommer dets
tid, og dets dager skal ikke forlenges.

<span id="an_14:1">14:1</span> For Herren skal forbarme sig over Jakob
og igjen utvelge Israel og bosette dem i deres land, og fremmede skal
slå sig sammen med dem og holde sig til Jakobs hus.

<span id="an_14:2">14:2</span> Og folkeslag skal ta dem og føre dem hjem
igjen, og Israels hus skal få dem i eie i Herrens land og gjøre dem til
træler og trælkvinner, og de skal nu holde dem fanget som har holdt dem
selv fanget, og herske over sine voldsherrer.

<span id="an_14:3">14:3</span> På den dag Herren gir dig ro for din møie
og din angst og for den hårde trældom som blev lagt på dig,

<span id="an_14:4">14:4</span> da skal du istemme denne spottesang over
Babels konge og si: Se, hvad ende det har tatt med voldsherren, med
trengselsstedet!

<span id="an_14:5">14:5</span> Herren har brutt i stykker de ugudeliges
stav, herskernes spir,

<span id="an_14:6">14:6</span> som slo folkeferd i harme med slag på
slag, som underkuet folkeslag i vrede og forfulgte dem uten skånsel.

<span id="an_14:7">14:7</span> All jorden har nu fått hvile og ro; de
bryter ut i jubelrop.

<span id="an_14:8">14:8</span> Også cypressene gleder sig over dig,
Libanons sedrer: Siden du falt og blev liggende, stiger ingen hugger op
til oss.

<span id="an_14:9">14:9</span> Dødsriket der nede kommer i uro for din
skyld, når det skal ta imot dig; for din skyld vekker det dødninger,
alle jordens fyrster; det får alle folkenes konger til å stå op fra sine
troner.

<span id="an_14:10">14:10</span> De tar alle til orde og sier til dig:
Også du er blitt kraftløs som vi; du er blitt lik oss.

<span id="an_14:11">14:11</span> Nedstøtt til dødsriket er din
herlighet, dine harpers klang; under dig er redt et leie av ormer, og
ditt dekke er makk.

<span id="an_14:12">14:12</span> Hvor er du ikke falt ned fra himmelen,
du strålende stjerne, du morgenrødens sønn! Hvor er du ikke felt til
jorden, du som slo ned folkeslag!

<span id="an_14:13">14:13</span> Det var du som sa i ditt hjerte: Til
himmelen vil jeg stige op, høit over Guds stjerner vil jeg reise min
trone, og jeg vil ta sete på gudenes tingfjell i det ytterste nord,

<span id="an_14:14">14:14</span> jeg vil stige op over skyenes topper,
jeg vil gjøre mig lik den Høieste.

<span id="an_14:15">14:15</span> Nei, til dødsriket skal du støtes ned,
til hulens dypeste bunn.

<span id="an_14:16">14:16</span> De som ser dig, skal stirre på dig,
undres over dig og si: Er dette den mann som fikk jorden til å beve,
kongeriker til å skjelve,

<span id="an_14:17">14:17</span> som gjorde jorderike til en ørken og
rev ned dets byer, og som ikke slapp sine fanger hjem?

<span id="an_14:18">14:18</span> Alle folkenes konger, alle sammen, de
ligger med ære, hver i sitt hus;

<span id="an_14:19">14:19</span> men du er slengt bort, langt fra din
grav, lik en foraktet kvist, du ligger dekket av drepte, som er
gjennemboret av sverd, og som kastes ned i en stengrav - lik et nedtrådt
åtsel.

<span id="an_14:20">14:20</span> Du skal ikke bli jordet som de, for
ditt land har du ødelagt, ditt folk har du myrdet; ugjerningsmenns avkom
skal aldri mere nevnes.

<span id="an_14:21">14:21</span> Gjør et blodbad på hans sønner for
deres fedres misgjerning! De skal ikke få reise sig og ta jorden i eie
og fylle jorderike med byer.

<span id="an_14:22">14:22</span> Jeg vil reise mig mot dem, sier Herren,
hærskarenes Gud, og jeg vil utrydde av Babel både navn og levning, både
barn og barnebarn, sier Herren.

<span id="an_14:23">14:23</span> Og jeg vil gjøre det til et hjem for
pinnsvin og fylle det med vannpytter, og jeg vil feie det bort med
ødeleggelsens feiekost, sier Herren, hærskarenes Gud.

<span id="an_14:24">14:24</span> Herren, hærskarenes Gud, har svoret og
sagt: Sannelig, som jeg har tenkt, så skal det skje, og det jeg har
besluttet, det skal stå fast.

<span id="an_14:25">14:25</span> Jeg vil knuse Assur i mitt land og
trede ham ned på mine fjell, og hans åk skal tas fra dem, og hans byrde
skal løftes fra deres skulder.

<span id="an_14:26">14:26</span> Dette er det råd som er tatt om all
jorden, og dette er den hånd som er rakt ut over alle folkene;

<span id="an_14:27">14:27</span> for Herren, hærskarenes Gud, har
besluttet det, og hvem gjør det til intet? Og hans hånd er det som er
utrakt, og hvem kan vende den bort?

<span id="an_14:28">14:28</span> I kong Akas' dødsår kom dette utsagn:

<span id="an_14:29">14:29</span> Gled dig ikke, hele du Filisterland,
fordi den stav som slo dig, er brutt i stykker! For av ormens rot skal
en basilisk komme frem, og dens frukt er en flyvende serafslange\*. /

<span id="an_14:30">14:30</span> Og de ringeste blandt de ringe skal
finne rikelig føde, og de fattige hvile i trygghet, og jeg vil drepe din
rot ved hunger, og din levning skal han\* slå ihjel. /

<span id="an_14:31">14:31</span> Hyl, du port! Skrik, du by! Skjelv,
hele du Filisterland! For fra Norden kommer en røk, og blandt fiendens
skarer er det ingen som ligger efter.

<span id="an_14:32">14:32</span> Hvad skal vi da svare hedningefolkets
sendebud? - At Herren har grunnfestet Sion, og at der finner de ly de
elendige i hans folk.

<span id="an_15:1">15:1</span> Utsagn om Moab. Ja, i en natt blir
Ar-Moab ødelagt, gjort til intet; ja, i en natt blir Kir-Moab ødelagt,
gjort til intet.

<span id="an_15:2">15:2</span> De stiger op til huset\* og til Dibon på
offerhaugene for å gråte; på Nebo og på Medeba skal Moab hyle; hvert
hode er skallet, hvert skjegg avskåret. /

<span id="an_15:3">15:3</span> På dets gater binder de sekk om sig; på
dets tak og på dets streder skal alle hyle og la sine tårer strømme.

<span id="an_15:4">15:4</span> Hesbon og El'ale skriker så det høres
like til Jahas; derfor klager Moabs krigsmenn, Moabs sjel skjelver.

<span id="an_15:5">15:5</span> Mitt hjerte klager over Moab, dets
flyktninger kommer like til Soar, den treårige kvige; for de går
gråtende opover bakken til Luhit, på veien til Horona'im løfter de
klagerop over ødeleggelsen.

<span id="an_15:6">15:6</span> Nimrims vann blir til ørkener, gresset
tørker bort, med urtene er det forbi, det finnes ikke mere et grønt
strå.

<span id="an_15:7">15:7</span> Derfor bærer de det som de har samlet
sammen, sitt opsparte gods, over Vidjebekken\*. /

<span id="an_15:8">15:8</span> Ja, klagerop lyder rundt omkring i Moabs
land; like til Egla'im når dets hyl, og til Be'er-Elim;

<span id="an_15:9">15:9</span> for Dimons vann er fulle av blod. Ja, jeg
vil la ennu mere komme over Dimon - en løve skal falle over de undkomne
av Moab, over levningen i landet.

<span id="an_16:1">16:1</span> Send landsherren de lam han skal ha, fra
Sela gjennem ørkenen til Sions datters berg!

<span id="an_16:2">16:2</span> Som flagrende fugler, lik unger som er
jaget bort fra redet, skal Moabs døtre være ved Arnons ferjesteder.

<span id="an_16:3">16:3</span> Gi råd, finn utvei for oss! La din skygge
midt på dagen være som natten! Skjul de fordrevne, forråd ikke dem som
flykter!

<span id="an_16:4">16:4</span> La mine fordrevne barn få herberge hos
dig! Vær et skjul for Moab mot ødeleggeren! For det er forbi med
voldsmannen, ødeleggelsen får ende, undertrykkerne blir borte av landet.

<span id="an_16:5">16:5</span> Så skal tronen bli grunnfestet ved
miskunnhet, og en konge skal sitte trygt på den i Davids telt, en fyrste
som søker rett og fremmer rettferdighet.

<span id="an_16:6">16:6</span> Vi har hørt om Moabs veldige overmot, om
dets stolthet, dets overmot og dets storaktighet, dets tomme skryt.

<span id="an_16:7">16:7</span> Derfor skal Moab klage over Moab, alle
skal klage; over Kir-Haresets druekaker skal I sukke i dyp sorg.

<span id="an_16:8">16:8</span> For Hesbons marker er visnet, og Sibmas\*
vintre, hvis edle ranker slo folkenes herskere\*\* til jorden; de nådde
like til Jaser og forvillet sig ut i ørkenen; dets kvister bredte sig ut
og gikk over havet. / /

<span id="an_16:9">16:9</span> Derfor gråter jeg med Jaser over Sibmas
vintre; jeg vanner dig med mine tårer, Hesbon, og dig El'ale! For over
din frukthøst og over din kornhøst faller frydeskrik\*. /

<span id="an_16:10">16:10</span> Og glede og fryd tas bort fra
frukthavene, og i vingårdene lyder ingen frydesang, intet jubelrop;
ingen treder vin i persekarene; frydeskriket\* gjør jeg ende på. /

<span id="an_16:11">16:11</span> Derfor bruser mitt indre for Moab som
en citar, og mitt hjerte for Kir-Heres.

<span id="an_16:12">16:12</span> Og når Moab har møtt frem på
offerhaugen og trettet sig ut der, og det går til sin helligdom for å
bede\*, da utretter det intet. /

<span id="an_16:13">16:13</span> Dette er det ord som Herren fordum
talte mot Moab.

<span id="an_16:14">16:14</span> Men nu taler Herren og sier: Innen tre
år, således som en dagarbeider regner årene, skal Moabs herlighet være
aktet ringe tross hele dets store folkemengde, og det som blir levnet,
skal være lite og ringe og ikke meget verdt.

<span id="an_17:1">17:1</span> Utsagn om Damaskus. Se, Damaskus skal
ophøre å være en by og bli til en grusdynge.

<span id="an_17:2">17:2</span> Aroers byer blir forlatt; hjorder tar dem
i eie og leirer sig der, og der er ingen som skremmer dem.

<span id="an_17:3">17:3</span> Og det skal være slutt med festninger i
Efra'im og med kongedømmet i Damaskus og med resten av Syria; det skal
gå med dem som med Israels barns herlighet, sier Herren, hærskarenes
Gud.

<span id="an_17:4">17:4</span> På den tid skal Jakobs herlighet bli
ringe, og folkets fete kropp skal tæres bort.

<span id="an_17:5">17:5</span> Det skal gå som når en griper om det
stående korn, og hans arm skjærer aksene, og det skal gå som når en
sanker aks i Refa'im-dalen.

<span id="an_17:6">17:6</span> Bare en efterhøst skal bli tilovers der,
som når de slår ned oliven; to, tre bær øverst i toppen, fire, fem på
grenene av frukttreet, sier Herren, Israels Gud.

<span id="an_17:7">17:7</span> På den tid skal mennesket vende sitt
blikk til sin skaper, og hans øine skal se op til Israels Hellige;

<span id="an_17:8">17:8</span> han skal ikke vende sitt blikk til de
alter hans hender har gjort, og ikke se på det hans fingrer har laget,
hverken på Astarte-støttene eller på solstøttene.

<span id="an_17:9">17:9</span> På den tid skal Israels faste byer bli
som de forlatte steder i skogen og på høidene, de som blev forlatt for
Israels barns skyld, og landet skal bli til en ørken.

<span id="an_17:10">17:10</span> For du glemte din frelses Gud, og din
styrkes klippe kom du ikke i hu; derfor planter du herlige haver og
setter fremmede ranker i dem.

<span id="an_17:11">17:11</span> På den dag du planter, gjerder du om
dem, og om morgenen får du din plantning til å blomstre; men avlingen
blir borte på sykdommens dag, og smerten er ulægelig.

<span id="an_17:12">17:12</span> Ve! Det bruser av mange folk! Det
bruser som havet. Det larmer av folkeslag! Det larmer som mektige vann
larmer.

<span id="an_17:13">17:13</span> Ja, det larmer av folkeslag som mange
vann larmer; men han truer dem, og de flyr langt bort; de jages avsted
som agner for vinden oppe på fjellene og som støvhvirvel for stormen.

<span id="an_17:14">17:14</span> Ved aftens tid, se, da er det
forferdelse; før morgenen er de ikke mere til. Således går det dem som
plyndrer oss, dette er deres lodd som raner hos oss.

<span id="an_18:1">18:1</span> Hør, du land med hvinende vinger\*
bortenfor Etiopias strømmer, /

<span id="an_18:2">18:2</span> du som sender bud over havet\* og i
rørbåter over vannene! Gå avsted, I raske sendebud, til det ranke folk
med den glinsende hud, til det folk som er fryktet viden om, det folk
som stadig bruker målesnor\*\* og treder ned, det folk hvis land
gjennemskjæres av strømmer! / /

<span id="an_18:3">18:3</span> Alle I jorderikes innbyggere, I som bor
på jorden! Når det løftes banner på fjellene, da se til, og når det
støtes i basun, da hør efter!

<span id="an_18:4">18:4</span> For så sa Herren til mig: Jeg vil være
stille og se til i min bolig når heten brenner på en solskinnsdag, når
skyen dugger i høstens hete.

<span id="an_18:5">18:5</span> For før høsten, når blomstringen er til
ende, og blomsten blir til en modnende drue, da skjærer han rankene av
med havekniver, og kvistene hugger han av og fører dem bort.

<span id="an_18:6">18:6</span> De blir alle overlatt til fjellenes
rovfugler og til landets ville dyr; rovfuglene skal holde til der om
sommeren, og alle landets ville dyr om vinteren.

<span id="an_18:7">18:7</span> På den tid skal det bæres gaver til
Herren, hærskarenes Gud, fra det ranke folk med den glinsende hud, fra
det folk som er fryktet viden om, det folk som stadig bruker målesnor og
treder ned, det folk hvis land gjennemskjæres av strømmer - til det sted
hvor Herrens, hærskarenes Guds navn bor, til Sions berg.

<span id="an_19:1">19:1</span> Utsagn om Egypten. Se, Herren farer frem
på en lett sky og kommer til Egypten, og Egyptens avguder bever for hans
åsyn, og egypternes hjerter smelter i deres indre.

<span id="an_19:2">19:2</span> Og jeg vil egge egypter mot egypter, så
de skal stride hver mot sin bror og hver mot sin næste, by mot by, rike
mot rike.

<span id="an_19:3">19:3</span> Og egypternes ånd skal svikte i deres
indre, og deres råd vil jeg gjøre til intet; de skal søke til sine
avguder og trollmenn og dødningemanere og sannsigere.

<span id="an_19:4">19:4</span> Jeg vil overgi Egypten i en hård herres
hånd, og en streng konge skal herske over dem, sier Herren, Israels Gud,
hærskarenes Gud.

<span id="an_19:5">19:5</span> Og vannet i havet\* blir borte, og elven
blir tørr, aldeles uttørret, /

<span id="an_19:6">19:6</span> og elvene stinker, Egyptens strømmer
minker og blir tørre; rør og siv visner;

<span id="an_19:7">19:7</span> engene ved strømmen, ved strømmens bredd,
og alt akerland ved strømmen tørker bort, spredes av vinden og er ikke
mere.

<span id="an_19:8">19:8</span> Fiskerne klager, og alle de som kaster
krok i strømmen, sørger, og de som setter garn i vannet, er motløse,

<span id="an_19:9">19:9</span> og de som arbeider med heklet lin, blir
til skamme, og de som vever fint hvitt tøi.

<span id="an_19:10">19:10</span> Landets grunnpiller er knust; alle de
som arbeider for lønn, er sorgfulle i hu.

<span id="an_19:11">19:11</span> Bare dårer er Soans høvdinger; de
viseste blandt Faraos rådgivere gir uforstandige råd. Hvorledes kan I si
til Farao: Jeg er en ætling av vismenn, en ætling av fortidens konger?

<span id="an_19:12">19:12</span> Hvor er de da dine vismenn, at de kunde
forkynne dig, at de kunde forstå hvad råd Herren, hærskarenes Gud, har
tatt om Egypten?

<span id="an_19:13">19:13</span> Soans høvdinger er blitt dårer, Nofs
høvdinger er blitt narret, og overhodene for stammene har ført Egypten
vill.

<span id="an_19:14">19:14</span> Herren har utøst i deres indre en
svimmelhets-ånd, og de har ført Egypten vill i all dets gjerning, som en
drukken mann forvillet tumler om i sitt spy.

<span id="an_19:15">19:15</span> Og ikke skal nogen gjerning lykkes for
Egypten, enten det så er hode eller hale, palmegren eller siv som gjør
den.

<span id="an_19:16">19:16</span> På den tid skal Egypten være som
kvinner; det skal forferdes og frykte for Herrens, hærskarenes Guds
løftede hånd, som han svinger imot det.

<span id="an_19:17">19:17</span> Og Juda land skal være en redsel for
Egypten; så ofte nogen nevner det for dem, skal de skjelve for det råd
som Herren, hærskarenes Gud, tar mot det.

<span id="an_19:18">19:18</span> På den tid skal det være fem byer i
Egyptens land som taler Kana'ans tungemål og sverger Herren, hærskarenes
Gud, troskap; en av dem skal kalles Ir-Haheres\*. /

<span id="an_19:19">19:19</span> På den tid skal det være et alter for
Herren midt i Egyptens land, og en støtte for Herren ved dets
landemerke.

<span id="an_19:20">19:20</span> Og det skal være til et tegn og et
vidne i Egyptens land for Herren, hærskarenes Gud; når de roper til
Herren over undertrykkerne, skal han sende dem en frelser og stridsmann
og fri dem ut.

<span id="an_19:21">19:21</span> Og Herren skal gi sig til kjenne for
Egypten, og egypterne skal kjenne Herren på den tid, og de skal bære
frem slaktoffer og matoffer og gjøre løfter til Herren og holde dem.

<span id="an_19:22">19:22</span> Herren skal slå Egypten, han skal slå,
men også læge, og de skal vende om til Herren, og han skal bønnhøre dem
og læge dem.

<span id="an_19:23">19:23</span> På den tid skal det være en ryddet vei
fra Egypten til Assyria, og assyrerne skal komme til Egypten, og
egypterne til Assyria, og egypterne skal tjene Herren sammen med
assyrerne.

<span id="an_19:24">19:24</span> På den tid skal Israel være den tredje
med Egypten og med Assyria, en velsignelse midt på jorden,

<span id="an_19:25">19:25</span> fordi Herren, hærskarenes Gud, har
velsignet det og sagt: Velsignet være mitt folk Egypten og mine henders
verk Assyria og min arv Israel!

<span id="an_20:1">20:1</span> I det år da Tartan kom til Asdod, da
assyrerkongen Sargon sendte ham dit, og han stred imot Asdod og inntok
byen -

<span id="an_20:2">20:2</span> på den tid talte Herren ved Esaias, Amos'
sønn, og sa: Du skal løse hårkjortelen\* av dine lender og dra skoen av
din fot! Og han gjorde så og gikk naken\*\* og barfotet. / /

<span id="an_20:3">20:3</span> Da sa Herren: Likesom min tjener Esaias
har gått naken og barfotet og nu i tre år har vært et tegn og varsel om
Egypten og Etiopia,

<span id="an_20:4">20:4</span> således skal kongen i Assyria føre bort
fangene fra Egypten og de landflyktige fra Etiopia, de unge og de gamle,
nakne og barfotede og med bar bak, til vanære for Egypten.

<span id="an_20:5">20:5</span> Da skal de forferdes og ha skam av
Etiopia, som de satte sitt håp til, og av Egypten, som de var stolte av.

<span id="an_20:6">20:6</span> På den tid skal de som bor her i
kystlandet\*, si: Se, således er det gått dem vi satte vårt håp til, dem
som vi tydde til efter hjelp, for å fries fra kongen i Assyria.
Hvorledes skal da vi komme unda? /

<span id="an_21:1">21:1</span> Utsagn om Havørkenen\*. Som stormvinder i
ørkenen farer frem, kommer det fra ørkenen, fra det forferdelige land. /

<span id="an_21:2">21:2</span> Et hårdt syn er mig kunngjort: Røveren
røver og ødeleggeren ødelegger. Dra op, Elam\*! Treng på, Media! Hvert
sukk gjør jeg ende på. /

<span id="an_21:3">21:3</span> Derfor er mine lender fulle av smerte,
veer har grepet mig, som den fødendes veer; jeg vrir mig så jeg ikke kan
høre; jeg er forferdet så jeg ikke kan se.

<span id="an_21:4">21:4</span> Mitt sinn er forvirret, redsel har
forferdet mig; aftenen, som var min lyst, har han\* gjort til redsel for
mig. /

<span id="an_21:5">21:5</span> De dekker bordet, vakten våker, de eter
og drikker - op, I høvdinger, smør skjoldene!

<span id="an_21:6">21:6</span> For så sa Herren til mig: Gå og still
vaktmannen ut! Det han ser, skal han melde.

<span id="an_21:7">21:7</span> Og ser han et tog av ryttere, par efter
par, et tog av asener, et tog av kameler, da skal han gi akt, gi nøie
akt.

<span id="an_21:8">21:8</span> Da ropte han som en løve: Herre, på vakt
står jeg alltid om dagen, og på min post er jeg stilt hver en natt;

<span id="an_21:9">21:9</span> men se der! Der kommer et tog av ridende
menn, par av ryttere! - Og han tok til orde og sa: Falt, falt er Babel,
og alle dets guders billeder har han\* knust og kastet til jorden. /

<span id="an_21:10">21:10</span> Du mitt knuste, mitt gjennemtreskede
folk! Det jeg har hørt av Herren, hærskarenes Gud, Israels Gud, har jeg
kunngjort for eder.

<span id="an_21:11">21:11</span> Utsagn om Duma\*. Til mig roper de fra
Se'ir: Vekter! Hvor langt er det på natten? Vekter! Hvor langt er det på
natten? /

<span id="an_21:12">21:12</span> Vekteren svarer: Det kommer morgen, men
også natt; vil I spørre\*, så spør - kom igjen! /

<span id="an_21:13">21:13</span> Utsagn mot Arabia. I skogen i Arabia
skal I overnatte, I karavaner av dedanitter!

<span id="an_21:14">21:14</span> Ut til de tørste fører de vann; de som
bor i Temas land, kommer de flyktende i møte med brød;

<span id="an_21:15">21:15</span> for de flykter for sverdet, for det
dragne sverd og den spente bue og for krigens trykk.

<span id="an_21:16">21:16</span> For så har Herren sagt til mig: Om et
år, således som en dagarbeider regner året, skal det være forbi med all
Kedars herlighet.

<span id="an_21:17">21:17</span> Og tallet på de buer som levnes Kedars
helter, skal bli lite; for Herren, Israels Gud, har talt.

<span id="an_22:1">22:1</span> Utsagn om Syne-dalen\*. Hvad fattes dig
siden alt ditt folk er steget op på takene? /

<span id="an_22:2">22:2</span> Du larmfulle, du brusende stad, du
jublende by! Dine drepte er ikke drept med sverd og ikke død i krig.

<span id="an_22:3">22:3</span> Dine høvdinger har alle sammen flyktet
bort, uten bue er de fanget; alle som fantes i dig, er fanget, enda de
hadde flyktet langt bort.

<span id="an_22:4">22:4</span> Derfor sier jeg: Se bort fra mig! Jeg må
gråte bittert. Treng ikke inn på mig for å trøste mig over mitt folks
undergang!

<span id="an_22:5">22:5</span> For en dag med forferdelse og nedtramping
og forvirring holder Herren, Israels Gud, hærskarenes Gud, i
Syne-dalen\*; murer brytes ned, og skrik lyder op imot fjellet. /

<span id="an_22:6">22:6</span> Elam\* bærer kogger, drar frem med
stridsmenn på vogner og med ryttere, og Kir\*\* har tatt dekket av sitt
skjold. / /

<span id="an_22:7">22:7</span> Dine herligste daler fylles med vogner,
og rytterne stiller sig op imot portene.

<span id="an_22:8">22:8</span> Så tar Herren dekket bort fra Juda, og du
ser dig på den dag om efter rustningene i skoghuset\*, /

<span id="an_22:9">22:9</span> og I ser at Davids stad har mange revner,
og I samler vannet i den nedre dam,

<span id="an_22:10">22:10</span> og I teller Jerusalems hus, og I river
husene ned for å styrke muren,

<span id="an_22:11">22:11</span> og I gjør en grav mellem begge murene
for vannet fra den gamle dam; men I ser ikke op til ham som gjorde
dette\*, og ham som uttenkte det for lang tid siden, ser I ikke. /

<span id="an_22:12">22:12</span> Herren, Israels Gud, hærskarenes Gud,
kaller eder den dag til gråt og veklage og til å rake hodet og binde
sekk om eder.

<span id="an_22:13">22:13</span> Men se, der er fryd og glede; de
slakter okser, de slakter får, de eter kjøtt og drikker vin; \[de
sier:\] La oss ete og drikke, for imorgen dør vi!

<span id="an_22:14">22:14</span> Men i mine ører lyder Herrens,
hærskarenes Guds åpenbaring: Sannelig, denne misgjerning skal I ikke få
utsonet så lenge I lever, sier Herren, Israels Gud, hærskarenes Gud.

<span id="an_22:15">22:15</span> Så sier Herren, Israels Gud,
hærskarenes Gud: Gå inn til denne overhovmester Sebna, han som står for
huset, og si:

<span id="an_22:16">22:16</span> Hvad har du her, og hvem har du her,
siden du her har hugget dig ut en grav, du som hugger dig ut en grav i
høiden, huler dig ut en bolig i berget?

<span id="an_22:17">22:17</span> Se, Herren skal slynge dig, ja slynge
dig bort, mann! Han skal rulle dig sammen,

<span id="an_22:18">22:18</span> han skal nøste dig til et nøste og
kaste dig som en ball bort til et vidtstrakt land; dit skal du, og der
skal du dø, og dit skal dine herlige vogner, du skamflekk for din herres
hus!

<span id="an_22:19">22:19</span> Jeg vil støte dig bort fra din post, og
fra din plass skal du bli kastet ned.

<span id="an_22:20">22:20</span> Og på den dag vil jeg kalle min tjener
Eljakim, Hilkias' sønn,

<span id="an_22:21">22:21</span> og jeg vil klæ ham i din kjortel og
binde ditt belte om ham og gi din makt i hans hånd, og han skal være en
far for Jerusalems innbyggere og for Judas hus.

<span id="an_22:22">22:22</span> Og jeg vil legge nøklen til Davids hus
på hans skulder, og han skal lukke op, og ingen lukke til, og lukke til,
og ingen lukke op.

<span id="an_22:23">22:23</span> Og jeg vil feste ham som en nagle på et
sikkert sted, og han skal bli et æressete for sin fars hus.

<span id="an_22:24">22:24</span> Og de skal henge på ham hele tyngden av
hans fars hus, de edle og de ville skudd, alle småkarene, både fatene og
alle krukkene\*. /

<span id="an_22:25">22:25</span> På den dag, sier Herren, hærskarenes
Gud, skal den nagle som var festet på et sikkert sted, løsne; den skal
hugges av og falle ned, og den byrde som hang på den, skal ødelegges;
for Herren har talt.

<span id="an_23:1">23:1</span> Utsagn om Tyrus. Jamre eder, I
Tarsis-skib! For det er ødelagt, så der ikke mere er hus, og I ikke mere
kan komme hjem; fra Kittims land blir det kunngjort for dem.

<span id="an_23:2">23:2</span> Bli stille, I som bor på kysten som
Sidons sjøfarende kjøbmenn opfylte!

<span id="an_23:3">23:3</span> Av Sikors\* sæd, av Nilens høst, som blev
ført frem over det store hav, gjorde det\*\* sig vinning, og det var et
marked for folkene. / /

<span id="an_23:4">23:4</span> Skam dig, Sidon! - For havet, havets
festning sier: Jeg har ikke hatt fødselsveer, heller ikke født, heller
ikke opfødd unge menn eller fostret jomfruer.

<span id="an_23:5">23:5</span> Når de får høre om dette i Egypten, skal
de skjelve ved ryktet om Tyrus.

<span id="an_23:6">23:6</span> Far over til Tarsis, jamre eder, I som
bor på kysten!

<span id="an_23:7">23:7</span> Er dette eders jublende by, som blev til
i fordums dager, hvis føtter bærer den bort til å bo som fremmed i det
fjerne?

<span id="an_23:8">23:8</span> Hvem har besluttet dette mot Tyrus, mot
henne som delte ut kroner, hun hvis kjøbmenn var fyrster, hvis kremmere
var stormenn på jorden?

<span id="an_23:9">23:9</span> Herren, hærskarenes Gud, har besluttet
det for å vanhellige all stolt prakt, for å vanære alle jordens store.

<span id="an_23:10">23:10</span> Bred dig ut over ditt land som
strømmen\*, du Tarsis' datter! Det er intet bånd mere. /

<span id="an_23:11">23:11</span> Han har rakt ut sin hånd over havet,
han har fått kongeriker til å skjelve; Herren har befalt å ødelegge
Kana'ans faste borger.

<span id="an_23:12">23:12</span> Han sa: Du skal ikke mere bli ved å
juble, du voldtatte jomfru, Sidons datter! Bryt op, dra over til Kittim!
Heller ikke der skal du finne ro.

<span id="an_23:13">23:13</span> Se, kaldeernes land, dette folk som
fordum ikke var til, de hvis land Assur har gjort til bolig for ørkenens
dyr, de reiser sine beleiringstårn, omstyrter dets\* palasser og gjør
det til en grushaug. /

<span id="an_23:14">23:14</span> Jamre eder, I Tarsis-skib! For ødelagt
er eders faste borg.

<span id="an_23:15">23:15</span> På den tid skal Tyrus bli glemt i sytti
år, så lenge som en konges dager; når sytti år er til ende, skal det gå
Tyrus som det heter i visen om skjøgen:

<span id="an_23:16">23:16</span> Ta din citar, gå omkring i byen, du
glemte skjøge! Spill det beste du kan, syng vise på vise, så folk kan
komme dig i hu!

<span id="an_23:17">23:17</span> Når de sytti år er til ende, da skal
Herren ta sig av Tyrus, og det skal atter få ta imot horelønn, og det
skal drive utukt med alle verdens riker over den vide jord.

<span id="an_23:18">23:18</span> Men dets vinning og dets horelønn skal
være helliget til Herren, den skal ikke legges op og ikke gjemmes; for
de som bor for Herrens åsyn, skal få dets vinning og bruke den til å ete
sig mette og klæ sig i prektige klær for.

<span id="an_24:1">24:1</span> Se, Herren tømmer jorden og legger den
øde; han omskifter dens skikkelse og adspreder dem som bor på den.

<span id="an_24:2">24:2</span> Da går det presten som folket, herren som
trælen, fruen som trælkvinnen, selgeren som kjøperen, låntageren som
långiveren, ågerkaren som hans skyldner.

<span id="an_24:3">24:3</span> Tømmes, ja tømmes skal jorden og
plyndres, ja plyndres; for Herren har talt dette ord.

<span id="an_24:4">24:4</span> Jorden sørger og visner bort; jorderike
sykner og visner bort; de ypperste av dem som bor på jorden, sykner
bort.

<span id="an_24:5">24:5</span> Og jorden er vanhelliget under dem som
bor på den; for de har krenket lovene, overtrådt budet, brutt den evige
pakt.

<span id="an_24:6">24:6</span> Derfor fortærer forbannelse jorden, og de
som bor på den, må bøte; derfor brenner jordboerne, og det blir bare få
mennesker igjen.

<span id="an_24:7">24:7</span> Mosten visner, vintreet sykner bort; alle
de som før var så hjerteglade, sukker nu.

<span id="an_24:8">24:8</span> Det er forbi med gleden ved trommenes
lyd, det er slutt med de jublendes larm; det er forbi med gleden ved
citarens klang.

<span id="an_24:9">24:9</span> De drikker ikke lenger vin under sang;
besk er den sterke drikk for dem som drikker den.

<span id="an_24:10">24:10</span> Nedbrutt er den øde by; stengt er hvert
hus, så ingen kan gå inn.

<span id="an_24:11">24:11</span> På gatene lyder klagerop over vinen;
all glede er borte, landets fryd er blitt landflyktig.

<span id="an_24:12">24:12</span> Tilbake i byen er bare ødeleggelse, og
porten er slått i stumper og stykker.

<span id="an_24:13">24:13</span> For således skal det gå til blandt
folkene på jorden som når oliven slåes ned, som ved efterhøsten, når
vinhøsten er forbi.

<span id="an_24:14">24:14</span> De\*, de skal opløfte sin røst og rope
med fryd; over Herrens herlighet jubler de fra havet. /

<span id="an_24:15">24:15</span> Ær derfor Herren, I som bor i Østens
land; ær Herrens, Israels Guds navn, I som bor på havets øer\*! /

<span id="an_24:16">24:16</span> Fra jordens ytterste kant hører vi
lovsanger: Ære være den Rettferdige! Men jeg sier: Jeg forgår, jeg
forgår, ve mig! Røvere røver, ja, røvere røver og plyndrer.

<span id="an_24:17">24:17</span> Gru og grav og garn over dig, du som
bor på jorden!

<span id="an_24:18">24:18</span> Og det skal skje at den som flyr for
den grufulle larm, skal falle i graven, og den som kommer op av graven,
skal fanges i garnet; for slusene i det høie er åpnet, og jordens
grunnvoller skjelver.

<span id="an_24:19">24:19</span> Jorden brister, ja, den brister; jorden
revner, ja, den revner; jorden rystes, ja, den rystes.

<span id="an_24:20">24:20</span> Jorden skal rave som den drukne og
svinges hit og dit som en hengekøi, og dens misgjerning skal gynge på
den, og den skal falle og ikke reise sig mere.

<span id="an_24:21">24:21</span> På den tid skal Herren hjemsøke
himmelens hær i det høie og jordens konger nede på jorden;

<span id="an_24:22">24:22</span> og de skal samles sammen som fanger i
hulen og settes fast i fengslet, og langt om lenge skal de få sin
straff.

<span id="an_24:23">24:23</span> Og månen skal blyges, og solen skamme
sig; for Herren, hærskarenes Gud, er konge på Sions berg og i Jerusalem,
og for hans eldstes øine er det herlighet.

<span id="an_25:1">25:1</span> Herre, du er min Gud; jeg vil ophøie dig,
jeg vil prise ditt navn, for du har gjort underverk; dine råd fra gammel
tid er sannhet og trofasthet.

<span id="an_25:2">25:2</span> For du har gjort en by til en stenhaug,
en fast by til en grusdynge, du har ødelagt de fremmedes palasser, så
det ikke mere er nogen by; de skal aldri mere bygges op igjen.

<span id="an_25:3">25:3</span> Derfor skal et sterkt folk ære dig, de
ville hedningers stad skal frykte dig;

<span id="an_25:4">25:4</span> for du har vært et vern for den ringe, et
vern for den fattige i hans trengsel, et ly mot regnskyll, en skygge mot
hete; for voldsmenns fnysen er som regnskyll mot en vegg.

<span id="an_25:5">25:5</span> Som du demper hete i tørt land, så demper
du de fremmedes bulder; som hete ved skyggen av en sky, så dempes
voldsmenns sang.

<span id="an_25:6">25:6</span> Og Herren, hærskarenes Gud, skal på dette
fjell gjøre et gjestebud for alle folk, et gjestebud med fete retter, et
gjestebud med gammel vin, med fete, margfulle retter, med klaret gammel
vin.

<span id="an_25:7">25:7</span> Og han skal på dette fjell tilintetgjøre
det slør som omslører alle folkene, og det dekke som dekker alle
hedningefolkene.

<span id="an_25:8">25:8</span> Han skal opsluke døden for evig, og
Herren, Israels Gud, skal tørke gråten av alle ansikter, og sitt folks
vanære skal han ta bort fra hele jorden; for Herren har talt.

<span id="an_25:9">25:9</span> På den tid skal de si: Se, der er vår
Gud, han som vi ventet skulde frelse oss, dette er Herren som vi ventet
på; la oss fryde og glede oss i hans frelse!

<span id="an_25:10">25:10</span> For Herrens hånd skal hvile på dette
fjell; men Moab skal tredes ned i sitt eget land, likesom halm tredes
ned i gjødselvann.

<span id="an_25:11">25:11</span> Og Moab skal brede ut sine hender der,
likesom svømmeren breder ut sine hender for å svømme; men Herren skal
kue dets stolthet til tross for dets henders kunstgrep.

<span id="an_25:12">25:12</span> Og dine\* murers høie festning skal han
rive ned, omstyrte, jevne med jorden, så den ligger i støvet. /

<span id="an_26:1">26:1</span> På den dag skal denne sang synges i Juda
land: En sterk by har vi, frelse setter han til mur og vern.

<span id="an_26:2">26:2</span> Lat op portene, så et rettferdig folk kan
gå inn, et folk som holder fast ved sin troskap.

<span id="an_26:3">26:3</span> Den som har et grunnfestet sinn, ham lar
du alltid ha fred, for til dig setter han sin lit.

<span id="an_26:4">26:4</span> Sett eders lit til Herren til alle tider!
For i Herren, Israels Gud, har vi en evig klippe.

<span id="an_26:5">26:5</span> For han har nedbøiet dem som bodde i det
høie, den kneisende stad; han støtte den ned, ja støtte den ned til
jorden, slo den ned i støvet.

<span id="an_26:6">26:6</span> Den blev trådt under føtter, under de
elendiges føtter, de ringes steg.

<span id="an_26:7">26:7</span> Den rettferdiges sti er jevn; du jevner
den rettferdiges vei.

<span id="an_26:8">26:8</span> På dine dommers vei, Herre, ventet vi dig
også; til ditt navn og ditt minne stod vår sjels attrå.

<span id="an_26:9">26:9</span> Med min sjel lengtes jeg efter dig om
natten, og med min ånd søkte jeg dig. For så snart dine dommer rammer
jorden, lærer jordboerne rettferdighet.

<span id="an_26:10">26:10</span> Dersom den ugudelige får nåde, så lærer
han ikke rettferdighet; i rettvishets land gjør han urett, og han ser
ikke Herrens høihet.

<span id="an_26:11">26:11</span> Herre! Høit opløftet var din hånd, men
de så det ikke; de fikk se din nidkjærhet for folket og blev til skamme;
ja, ild fortærte dine fiender.

<span id="an_26:12">26:12</span> Herre! Du skal hjelpe oss til fred; for
alt det vi har gjort, har du utrettet for oss.

<span id="an_26:13">26:13</span> Herre vår Gud! Andre herrer enn du har
hersket over oss; ved dig alene priser vi ditt navn.

<span id="an_26:14">26:14</span> Døde blir ikke levende, dødninger står
ikke op\*; derfor hjemsøker og ødelegger du dem og gjør hvert minne om
dem til intet. /

<span id="an_26:15">26:15</span> Du øker folket, Herre! Du øker folket
og viser din herlighet; du flytter alle landets grenser langt ut.

<span id="an_26:16">26:16</span> Herre! I nøden søkte de dig; de
opsendte stille bønner da din tukt kom over dem.

<span id="an_26:17">26:17</span> Likesom en fruktsommelig kvinne vrir
sig og skriker i sine veer når hun skal føde, således gikk det oss for
din vredes skyld, Herre!

<span id="an_26:18">26:18</span> Vi var fruktsommelige, vi vred oss; men
da vi fødte, var det bare vind; frelse gav vi ikke landet, og ingen blev
født til å bo på jorden.

<span id="an_26:19">26:19</span> Dine døde skal bli levende, mine lik
skal opstå; våkn op og juble, I som bor i støvet! For dugg over grønne
urter er din dugg, og jorden gir dødninger tilbake til livet.

<span id="an_26:20">26:20</span> Gå, mitt folk, gå inn i dine kammer og
lukk dørene efter dig! Skjul dig et lite øieblikk, inntil vreden går
over!

<span id="an_26:21">26:21</span> For se, Herren går ut fra sitt sted for
å hjemsøke jordboerne for deres misgjerning, og jorden skal la det blod
som er utøst på den, komme for dagen og ikke mere dekke sine drepte.

<span id="an_27:1">27:1</span> På den tid skal Herren med sitt sverd,
det hårde og store og sterke, hjemsøke Leviatan, den lettfarende
drage\*, og Leviatan, den buktede drage, og han skal drepe uhyret som er
i havet\*\*. / /

<span id="an_27:2">27:2</span> På den tid \[skal de synge:\] Der er en
edel vingård; syng om den!

<span id="an_27:3">27:3</span> Jeg, Herren, er dens vokter, hvert
øieblikk vanner jeg den; forat ikke nogen skal hjemsøke den, vokter jeg
den dag og natt.

<span id="an_27:4">27:4</span> Vrede har jeg ikke mot den. Hadde jeg
torner og tistler mot mig i krig, da vilde jeg gå løs på dem og brenne
dem op alle sammen,

<span id="an_27:5">27:5</span> dersom de da ikke skulde søke vern hos
mig, gjøre fred med mig, ja, gjøre fred med mig.

<span id="an_27:6">27:6</span> I de kommende dager skal Jakob skyte
røtter, Israel blomstre og få skudd, og de skal fylle jorderike med
frukt.

<span id="an_27:7">27:7</span> Har vel Herren slått Israel så hårdt som
han slo den som slo ham? Eller blev han drept således som hans fiender
blev drept?

<span id="an_27:8">27:8</span> Med måte gikk du i rette med folket da du
jaget det fra dig. Herren drev det bort med sitt hårde vær på
østenvindens dag.

<span id="an_27:9">27:9</span> Derfor blir Jakobs misgjerning utsonet,
og det at hans synd blir tatt bort, gir full frukt, når alle alterstener
blir knust som kalkstener, og Astarte-billeder og solstøtter ikke reiser
sig mere.

<span id="an_27:10">27:10</span> For den faste by ligger forlatt, en
folketom bolig, øde som ørkenen. Kalver beiter der; der hviler de og
fortærer dens kvister;

<span id="an_27:11">27:11</span> når dens grener blir tørre, brytes de
av, kvinner kommer og gjør op ild med dem. For dette er ikke noget
forstandig folk; derfor forbarmer dets skaper sig ikke over det, og han
som dannet det, er ikke nådig mot det.

<span id="an_27:12">27:12</span> Og det skal skje på den tid at Herren
skal slå ned frukter like fra Storelven\* til Egyptens bekk, og I,
Israels barn, I skal sankes op en for en. /

<span id="an_27:13">27:13</span> Og det skal skje på den tid at de skal
støte i en stor basun, og da skal de komme de fortapte i Assurs land og
de fordrevne i Egyptens land, og de skal tilbede Herren på det hellige
berg i Jerusalem.

<span id="an_28:1">28:1</span> Ve Efra'ims drukne menns stolte krone og
den falmende blomst, hans fagre pryd, som troner over den fete dal\*,
der de ligger drukne av vin. /

<span id="an_28:2">28:2</span> Se, Herren sender en som er sterk og
veldig\*, lik en haglskur, en ødeleggende storm; som en flom av mektige,
overstrømmende vann slår han alt til jorden med makt. /

<span id="an_28:3">28:3</span> Med føtter skal den tredes ned, Efra'ims
drukne menns stolte krone,

<span id="an_28:4">28:4</span> og med den falmende blomst, hans fagre
pryd, som troner over den fete dal, skal det gå som med den fiken som er
moden før sommeren er der: Så snart en ser den, sluker han den, mens den
ennu er i hans hånd.

<span id="an_28:5">28:5</span> På den tid skal Herren, hærskarenes Gud,
være en fager krone og en herlig krans for resten av sitt folk,

<span id="an_28:6">28:6</span> og en doms ånd for den som sitter til
doms, og styrke for dem som driver krigen tilbake til porten\*. /

<span id="an_28:7">28:7</span> Men også de som er her\*, raver av vin og
tumler av sterk drikk; prest og profet raver av sterk drikk, er
overveldet av vin, tumler av sterk drikk; de raver i sine syner, vakler
i sine dommer; /

<span id="an_28:8">28:8</span> for alle bord er fulle av vemmelig spy,
det finnes ikke en ren flekk.

<span id="an_28:9">28:9</span> Hvem\* vil han lære kunnskap, og hvem vil
han få til å forstå budskap? Er det barn som nettop er avvent fra
melken, tatt bort fra brystet? /

<span id="an_28:10">28:10</span> For bud på bud\*, bud på bud, regel på
regel, regel på regel, litt her, litt der. /

<span id="an_28:11">28:11</span> Ja, ved folk med stammende leber og i
et annet tungemål skal han tale til dette folk,

<span id="an_28:12">28:12</span> han som sa til dem: Dette er ro, unn
den mødige ro, og dette er hvile. Men de vilde ikke høre.

<span id="an_28:13">28:13</span> Så skal da Herrens ord bli dem bud på
bud, bud på bud, regel på regel, regel på regel, litt her, litt der, så
de skal gå og falle baklengs og knuses og bindes og fanges.

<span id="an_28:14">28:14</span> Derfor hør Herrens ord, I spottere, I
som hersker over folket her i Jerusalem!

<span id="an_28:15">28:15</span> Fordi I sier: Vi har gjort en pakt med
døden og et forbund med dødsriket; når den susende svepe farer frem,
skal den ikke nå oss; for vi har gjort løgn til vår tilflukt og svik til
vårt skjul -

<span id="an_28:16">28:16</span> derfor sier Herren, Israels Gud, så:
Se, jeg har lagt i Sion en grunnsten, en prøvet sten, en kostelig, fast
hjørnesten; den som tror, haster ikke\*. /

<span id="an_28:17">28:17</span> Og jeg vil gjøre rett til målesnor og
rettferdighet til lodd, og hagl skal rive bort løgnens tilflukt, og
skjulet skal vannene skylle bort.

<span id="an_28:18">28:18</span> Og eders pakt med døden skal slettes
ut, og eders forbund med dødsriket skal ikke stå fast; når den susende
svepe farer frem, da skal I bli trådt ned.

<span id="an_28:19">28:19</span> Hver gang den farer frem, skal den rive
eder bort; hver morgen skal den fare frem, både dag og natt, og det skal
være bare redsel å forstå budskapet;

<span id="an_28:20">28:20</span> for sengen er for kort til å strekke
sig ut i, og teppet for smalt til å svøpe sig i.

<span id="an_28:21">28:21</span> For Herren skal reise sig likesom ved
Perasim-fjellet, som i dalen ved Gibeon skal han vredes, for å gjøre sin
gjerning? en underlig gjerning, og utrette sitt arbeid, et uhørt arbeid.

<span id="an_28:22">28:22</span> Og nu, spott ikke, forat ikke eders
bånd skal bli strammet! For tilintetgjørelse og fast besluttet
straffedom over hele jorden har jeg hørt fra Herren, Israels Gud,
hærskarenes Gud.

<span id="an_28:23">28:23</span> Vend øret til og hør min røst, gi akt
og hør min tale!

<span id="an_28:24">28:24</span> Når plogmannen vil så, holder han da
alltid på med å pløie, åpne og harve sin jord?

<span id="an_28:25">28:25</span> Når han har jevnet sin aker, spreder
han da ikke ut dill og karve og sår hvete i rader og bygg på avmerket
sted og spelt i kanten?

<span id="an_28:26">28:26</span> Hans Gud har vist ham den rette måte,
han lærte ham det.

<span id="an_28:27">28:27</span> For en tresker ikke dill med
treskeslede, ruller heller ikke vognhjul over karve; men med stav banker
en ut dill, og karve med kjepp.

<span id="an_28:28">28:28</span> Blir vel brødkorn knust? Nei, en
tresker det ikke uavlatelig, og når en driver sine vognhjul og sine
hester over det, knuser en det ikke.

<span id="an_28:29">28:29</span> Også dette kommer fra Herren,
hærskarenes Gud; han er underfull i råd, stor i visdom.

<span id="an_29:1">29:1</span> Ve Ariel\*, Ariel, du by hvor David slo
leir! Legg år til år, la høitidene gå sin rundgang! /

<span id="an_29:2">29:2</span> Da vil jeg gjøre det trangt for Ariel, og
der skal være sorg og jammer; men så skal det\* bli mig et virkelig
Ariel. /

<span id="an_29:3">29:3</span> Jeg vil slå leir rundt omkring dig, og
jeg vil kringsette dig med vaktposter og bygge voller mot dig.

<span id="an_29:4">29:4</span> Da skal du tale lavmælt fra jorden, og
fra støvet skal du mumle frem dine ord; og din røst skal lyde fra jorden
likesom fra en dødningemaner, og fra støvet skal din tale hviskes.

<span id="an_29:5">29:5</span> Men så skal dine fienders mengde bli som
fint støv, og voldsmennenes flokk som fykende agner, og det skal skje i
et øieblikk, med ett.

<span id="an_29:6">29:6</span> Fra Herren, hærskarenes Gud, skal det
komme en hjemsøkelse med bulder og brak og veldige drønn, hvirvelvind og
storm og fortærende ildslue.

<span id="an_29:7">29:7</span> Og mengden av alle de hedningefolk som
strider mot Ariel, skal bli som en drøm, et syn om natten, alle de som
strider mot det og dets borg, og som trenger inn på det.

<span id="an_29:8">29:8</span> Og det skal gå som når den sultne drømmer
og synes han eter, men når han våkner, da er han tom, og som når den
tørste drømmer og synes han drikker, men når han våkner, se, da er han
matt, og hans sjel blir maktløs; således skal det gå alle de mange
hedningefolk som strider mot Sions berg.

<span id="an_29:9">29:9</span> Stirr på hverandre og bli forvirret!
Stirr eder blinde, og vær blinde! I er drukne, men ikke av vin; I raver,
men ikke av sterk drikk.

<span id="an_29:10">29:10</span> For Herren har utøst over eder en dyp
søvns ånd, og han har tillukket eders øine, profetene, og tildekket
eders hoder, seerne.

<span id="an_29:11">29:11</span> Og således er synet av alt dette blitt
eder likesom ordene i en forseglet bok; gir en den til en som skjønner
skrift, og sier: Les dette! så sier han: Jeg kan ikke, for den er
forseglet.

<span id="an_29:12">29:12</span> Eller en rekker boken til en som ikke
skjønner skrift, med de ord: Les dette! så sier han: Jeg skjønner ikke
skrift.

<span id="an_29:13">29:13</span> Og Herren sier: Fordi dette folk holder
sig nær til mig med sin munn og ærer mig med sine leber, men holder sitt
hjerte langt borte fra mig, og deres frykt for mig er et menneskebud som
de har lært,

<span id="an_29:14">29:14</span> se, derfor vil jeg bli ved å gå
underlig frem mot dette folk, underlig og forunderlig, og dets vismenns
visdom skal forgå, og dets forstandige menns forstand skal skjule sig.

<span id="an_29:15">29:15</span> Ve dem som vil skjule i det dype for
Herren hvad de har fore, og hvis gjerninger skjer i mørke, og som sier:
Hvem ser oss, og hvem kjenner oss?

<span id="an_29:16">29:16</span> Hvor forvendte I er! - Er pottemakeren
å akte som hans ler, så verket kunde si om ham som gjorde det: Han har
ikke gjort mig, og det som er laget, si om ham som laget det: Han
skjønner det ikke?

<span id="an_29:17">29:17</span> Ennu bare en liten stund, så skal
Libanon bli til fruktbar mark, og den fruktbare mark aktes som skog.

<span id="an_29:18">29:18</span> Og på den dag skal de døve høre bokens
ord, og ut fra mulm og mørke skal de blindes øine se,

<span id="an_29:19">29:19</span> Og de saktmodige skal glede sig enn
mere i Herren, og de fattige blandt menneskene skal fryde sig i Israels
Hellige;

<span id="an_29:20">29:20</span> for det er forbi med voldsmannen, og
det er ute med spotteren, og utryddet blir alle de som er årvåkne til å
gjøre urett,

<span id="an_29:21">29:21</span> de som gjør et menneske til synder for
et ords skyld og legger snarer for den som hevder retten på tinget, og
som ved løgn bøier retten for den rettferdige.

<span id="an_29:22">29:22</span> Derfor sier Herren så til Jakobs hus,
Herren som forløste Abraham: Nu skal Jakob ikke bli til skamme, og nu
skal hans åsyn ikke blekne;

<span id="an_29:23">29:23</span> for når han og hans barn ser mine
henders gjerning i sin midte, så skal de hellige mitt navn, og de skal
hellige Jakobs Hellige, og Israels Gud skal de frykte.

<span id="an_29:24">29:24</span> Og de hvis ånd fór vill, skal lære
forstand, og de knurrende skal ta imot lærdom.

<span id="an_30:1">30:1</span> Ve de gjenstridige barn, sier Herren, de
som utfører råd som ikke er fra mig, og inngår avtale uten min Ånd, så
de legger synd til synd,

<span id="an_30:2">30:2</span> de som drar ned til Egypten, uten at de
har rådspurt mig, for å finne vern hos Farao og søke ly i Egyptens
skygge!

<span id="an_30:3">30:3</span> Men Faraos vern skal bli eder til skam,
og det ly I søker i Egyptens skygge, til skjensel.

<span id="an_30:4">30:4</span> For deres\* fyrster er kommet til
Soan\*\*, og deres sendebud kommer like til Hanes; / /

<span id="an_30:5">30:5</span> alle blir de til skamme ved et folk som
ikke gagner dem, som ikke er til hjelp og ikke til gagn, men bare til
skam og skjensel.

<span id="an_30:6">30:6</span> Utsagn om dyrene som drar mot syd.
Gjennem nøds og trengsels land, hvor løve og løvinne, huggorm og
flyvende serafslange har sitt hjem, fører de sitt gods på aseners rygg
og sine skatter på kamelers pukler til et folk som ikke gagner dem.

<span id="an_30:7">30:7</span> Aldri nogen gang vil Egypten hjelpe;
derfor kaller jeg det: storskryteren som sitter stille.

<span id="an_30:8">30:8</span> Gå nu inn, skriv det på en tavle i deres
påsyn og tegn det op i en bok, så det kan være for kommende dager, for
alltid, til evig tid!

<span id="an_30:9">30:9</span> For det er et gjenstridig folk,
løgnaktige barn, barn som ikke vil høre Herrens lov,

<span id="an_30:10">30:10</span> som sier til seerne: I skal ikke se, og
til profetene: I skal ikke skue for oss det som rett er; tal smigrende
ord til oss, sku synkvervinger,

<span id="an_30:11">30:11</span> vik av fra veien, bøi av fra stien, få
Israels Hellige bort fra vårt åsyn!

<span id="an_30:12">30:12</span> Derfor sier Israels Hellige så: Fordi I
har forkastet dette ord og satt eders lit til vold og krokveier og
støttet eder på slikt -

<span id="an_30:13">30:13</span> derfor skal denne misgjerning bli eder
som et falleferdig stykke som skyver sig mere og mere frem på en høi
mur, inntil muren med ett, i et øieblikk, styrter sammen og knuses;

<span id="an_30:14">30:14</span> den knuses likesom en knuser et
pottemakerkar, som en slår i stykker uten skånsel, så det blandt
stykkene ikke finnes et skår til å hente ild med fra gruen eller øse
vann med av brønnen.

<span id="an_30:15">30:15</span> For så sa Herren, Israels Gud, Israels
Hellige: Dersom I vender om og holder eder rolige, skal I frelses; i
stillhet og i tillit skal eders styrke være. Men I vilde ikke.

<span id="an_30:16">30:16</span> I sa: Nei, på hester vil vi flyve -
derfor skal I flykte - og på rappføtte dyr vil vi ride - derfor skal
eders forfølgere være rappe.

<span id="an_30:17">30:17</span> Et tusen skal flykte for en trusel fra
en mann; når bare fem mann truer, skal I flykte inntil eders levning er
lik en flaggstang på toppen av et fjell og et banner på en haug.

<span id="an_30:18">30:18</span> Og derfor bier Herren med å være eder
nådig, og derfor holder han sig langt borte i det høie med sin
barmhjertighet mot eder; for Herren er en dommens Gud; salige er alle de
som bier på ham.

<span id="an_30:19">30:19</span> For du folk som bor på Sion, i
Jerusalem, du skal ikke bli ved å gråte; han vil være dig nådig når du
roper; når han hører det, svarer han dig.

<span id="an_30:20">30:20</span> Herren skal gi eder nødens brød og
trengselens vann\*, og da skal dine lærere ikke mere skjule sig, men
dine øine skal se dine lærere, /

<span id="an_30:21">30:21</span> og når du viker av til høire eller til
venstre, skal dine ører høre et ord lyde bak dig: Dette er veien, gå på
den!

<span id="an_30:22">30:22</span> Og du skal akte for urene sølvplatene
på dine utskårne billeder og gullplatene på ditt støpte billede; du skal
kaste det bort som skitne kluter; ut med dig! skal du si til det.

<span id="an_30:23">30:23</span> Da skal han gi regn for sæden du sår i
jorden, og brød av jordens grøde, og det skal være kraftig og saftig;
din buskap skal på den dag belte på en vid eng.

<span id="an_30:24">30:24</span> Og oksene og asenene som arbeider
jorden, skal ete saltet blandingsfôr, som kastes med skuffe og
kasteskovl.

<span id="an_30:25">30:25</span> Og på hvert høit fjell og på hver høi
bakke skal det være bekker, strømmer av vann, på den store slaktings
dag, når tårnene faller.

<span id="an_30:26">30:26</span> Og månens lys skal bli som solens lys,
og solens lys skal bli syvfold klarere, som lyset for syv dager, på den
dag Herren læger sitt folks skade og forbinder såret av det slag det
fikk.

<span id="an_30:27">30:27</span> Se, Herrens navn kommer fra det fjerne,
brennende er hans vrede, og tung er røken som stiger op; hans leber
svulmer av harme, og hans tunge er som fortærende ild,

<span id="an_30:28">30:28</span> og hans vredespust er som en
overskyllende å som når til halsen; han vil sælde hedningefolkene i
ødeleggelsens såld og legge et bissel i folkenes munn til å lede dem
vill.

<span id="an_30:29">30:29</span> Eders sang skal lyde som i den natt
høitiden\* blir innvidd, og det skal være hjertens glede, som når de går
med fløitespill op til Herrens berg, til Israels klippe. /

<span id="an_30:30">30:30</span> Og Herren skal la høre sin veldige røst
og vise sin nedfarende arm i brennende harme og fortærende ildslue,
storm og regnskyll og hagl.

<span id="an_30:31">30:31</span> For Herrens røst skal Assur forferdes,
han som slår med kjeppen.

<span id="an_30:32">30:32</span> Og hver gang den stav som Herren efter
sitt råd lar falle på ham, farer ned, skal det skje under klang av
trommer og citarer, og gang på gang skal han løfte sin arm og stride mot
ham.

<span id="an_30:33">30:33</span> For et brandsted er laget i stand for
lenge siden; også for kongen er det laget i stand, dypt og vidt; dets
bål har ild og ved i mengde; lik en svovelstrøm tender Herrens ånde det
i brand.

<span id="an_31:1">31:1</span> Ve dem som farer ned til Egypten efter
hjelp og setter sin lit til hester og stoler på vogner fordi de er
mange, og på hestfolk fordi de er så tallrike, men ikke vender sine øine
til Israels Hellige og ikke søker Herren!

<span id="an_31:2">31:2</span> Men også han er vis, han lar ulykke
komme, og sine ord tar han ikke tilbake; men han reiser sig mot de ondes
hus og mot deres hjelp som gjør urett.

<span id="an_31:3">31:3</span> Og egypterne er mennesker og ikke Gud, og
deres hester er kjøtt og ikke ånd, og Herren skal rekke ut sin hånd, og
hjelperen skal snuble, og den hjulpne falle, og de skal omkomme alle
sammen.

<span id="an_31:4">31:4</span> For så sa Herren til mig: Likesom en
løve, en ungløve, knurrer over sitt rov, om en hel flokk hyrder kalles
sammen mot den, og ikke skremmes av deres skrik og ikke blir redd for
den støi de gjør, således skal Herren, hærskarenes Gud, fare ned for å
stride mot Sions berg og mot Jerusalem-haugen.

<span id="an_31:5">31:5</span> Som fuglene breder ut sine vinger,
således skal Herren, hærskarenes Gud, verne Jerusalem, verne og frelse,
gå forbi\* og redde. /

<span id="an_31:6">31:6</span> Vend om til ham som I er falt fra så
dypt, I Israels barn!

<span id="an_31:7">31:7</span> For på den tid skal hver av eder forkaste
sine sølvguder og gullguder, som eders hender har gjort eder til å synde
med.

<span id="an_31:8">31:8</span> Og Assur skal falle for et sverd som ikke
er en manns, og et sverd som ikke er et menneskes, skal fortære ham, og
han skal rømme for sverdet, og hans unge menn skal bli træler.

<span id="an_31:9">31:9</span> Og hans klippe\* skal rømme i redsel, og
hans fyrster skal skremmes bort fra sitt banner, sier Herren, han som
har sin ild i Sion og sin ovn i Jerusalem. /

<span id="an_32:1">32:1</span> Se, med rettferdighet skal kongen
regjere, og fyrstene skal styre efter rett,

<span id="an_32:2">32:2</span> og enhver av dem skal være som et skjul
for været og et ly mot regnskyll, som bekker i ørkenen, som skyggen av
et veldig fjell i et tørstende land.

<span id="an_32:3">32:3</span> Da skal de seendes øine ikke være blinde,
og de hørendes ører skal være lydhøre,

<span id="an_32:4">32:4</span> de lettsindiges hjerte skal formå å
skjønne, og de stammendes tunge skal ha lett for å tale klart.

<span id="an_32:5">32:5</span> Dåren skal ikke mere kalles edel, og den
svikefulle skal ikke kalles høimodig.

<span id="an_32:6">32:6</span> For dåren taler dårskap, og hans hjerte
finner på ondt for å utføre vanhellig dåd og for å tale forvendte ting
om Herren, for å la den hungrige sulte og la den tørste mangle drikke.

<span id="an_32:7">32:7</span> Og den svikefulles våben er onde; han
legger listige råd for å føre de saktmodige i ulykke ved falske ord,
selv når den fattige taler det som rett er.

<span id="an_32:8">32:8</span> Men den edle har edle tanker, og han blir
fast ved det som er edelt.

<span id="an_32:9">32:9</span> I sorgløse kvinner, stå op, hør min røst!
I trygge døtre, vend eders ører til min tale!

<span id="an_32:10">32:10</span> Om år og dag skal I beve, I trygge! For
det er slutt med all vinhøst, frukthøsten kommer ikke.

<span id="an_32:11">32:11</span> Forferdes, I sorgløse! Bev, I trygge!
Klæ eder nakne og bind sekk om eders lender!

<span id="an_32:12">32:12</span> De slår sig for brystet og klager over
de fagre marker, over det fruktbare vintre.

<span id="an_32:13">32:13</span> På mitt folks jord skyter torner og
tistler op, ja over alle gledens hus i den jublende by.

<span id="an_32:14">32:14</span> For palasset er forlatt, svermen i byen
er borte; haug\* og vakttårn er blitt til huler for evige tider, til
fryd for villesler, til beite for buskap - /

<span id="an_32:15">32:15</span> inntil Ånden blir utøst over oss fra
det høie, og ørkenen blir til fruktbar mark, og fruktbar mark aktes som
skog.

<span id="an_32:16">32:16</span> Og rett skal bo i ørkenen, og
rettferdighet skal ha sitt hjem på den fruktbare mark.

<span id="an_32:17">32:17</span> Og rettferdighetens verk skal være
fred, og rettferdighetens frukt skal være ro og trygghet til evig tid.

<span id="an_32:18">32:18</span> Og mitt folk skal bo i fredens bolig og
i trygghetens telter og på sorgfrie hvilesteder.

<span id="an_32:19">32:19</span> Men det skal hagle når skogen\* styrter
ned, og dypt skal byen trykkes ned. /

<span id="an_32:20">32:20</span> Lykkelige er I som sår ved alle vann,
som slipper oksen og asenet på frifot!

<span id="an_33:1">33:1</span> Ve dig, du ødelegger, som selv ikke er
blitt ødelagt, og du røver som ingen har røvet noget fra! Når du er
ferdig med å ødelegge, skal du bli ødelagt; når du har sluttet med å
røve, skal andre røve fra dig.

<span id="an_33:2">33:2</span> Herre, vær oss nådig! På dig bier vi; vær
vår arm hver morgen, ja vår frelse i nødens tid!

<span id="an_33:3">33:3</span> For tordenrøsten flyr folkene; når du
reiser dig, spredes hedningene.

<span id="an_33:4">33:4</span> Og eders bytte sankes, likesom skaveren\*
sanker; som gresshoppene springer, springer de efter det. /

<span id="an_33:5">33:5</span> Ophøiet er Herren, for han bor i det
høie; han fyller Sion med rett og rettferdighet.

<span id="an_33:6">33:6</span> Og det skal komme trygge tider for dig,
en fylde av frelse, av visdom og kunnskap; Herrens frykt skal være
dets\* skatt. /

<span id="an_33:7">33:7</span> Se, deres løvehelter\* skriker der ute,
fredsbudene gråter sårt. /

<span id="an_33:8">33:8</span> Allfarveiene er øde, det er ingen
veifarende mere - han\* har brutt pakten\*\*, foraktet byene\*\*\*, ikke
aktet noget menneske. / / /

<span id="an_33:9">33:9</span> Landet visner og sykner bort; Libanon
står skamfull og visner; Saron er som den øde mark, og Basan og Karmel
ryster løvet av.

<span id="an_33:10">33:10</span> Nu vil jeg stå op, sier Herren, nu vil
jeg reise mig, nu vil jeg ikke lenger bli sittende.

<span id="an_33:11">33:11</span> I skal være svangre med strå og føde
halm; eders fnysen er en ild som skal fortære eder.

<span id="an_33:12">33:12</span> Og folkeslag skal bli brent til kalk,
de skal bli lik avskårne tornekvister som opbrennes med ild.

<span id="an_33:13">33:13</span> Hør I som er langt borte, hvad jeg har
gjort, og kjenn min styrke, I som er nær!

<span id="an_33:14">33:14</span> Syndere bever på Sion, skjelving har
grepet de gudløse: Hvem kan bo ved en fortærende ild? Hvem kan bo ved
evige bål?

<span id="an_33:15">33:15</span> Den som vandrer i rettferdighet og
taler det som rett er, den som forakter det som vinnes ved urett og
vold, den som ryster sine hender så han ikke rører ved gaver, som
stopper sitt øre til for ikke å høre på blodråd, og som lukker sine øine
for ikke å se på det som ondt er,

<span id="an_33:16">33:16</span> han skal bo på høie steder,
fjellfestninger er hans borg; sitt brød skal han få, vannet skal ikke
slippe op for ham.

<span id="an_33:17">33:17</span> Dine øine skal skue kongen i hans
herlighet, de skal se et vidstrakt land.

<span id="an_33:18">33:18</span> Ditt hjerte skal tenke tilbake på
redselen: Hvor er han som skrev op? Hvor er han som veide pengene? Hvor
er han som teller tårnene?

<span id="an_33:19">33:19</span> Det ville folk skal du ikke se mere,
folket med det vanskelige sprog som en ikke skjønner, med den stammende
tunge som en ikke forstår.

<span id="an_33:20">33:20</span> Se på Sion, våre høitidsstevners by!
Dine øine skal se Jerusalem som en trygg bolig, som et telt som ikke
flyttes, hvis peler aldri rykkes op, og hvis snorer aldri brister.

<span id="an_33:21">33:21</span> Men der skal vi ha Herren, den Veldige,
i stedet for brede elver og strømmer; ingen roskute skal gå der, intet
mektig krigsskib fare der.

<span id="an_33:22">33:22</span> For Herren er vår dommer, Herren er vår
lovgiver, Herren er vår konge, han skal frelse oss.

<span id="an_33:23">33:23</span> Slappe henger dine\* taug, de støtter
ikke masten, de holder ikke seilet utspent - da deles røvet bytte i
mengde, endog de lamme røver og plyndrer. /

<span id="an_33:24">33:24</span> Og ingen innbygger skal si: Jeg er syk.
Det folk som bor der, har fått sin misgjerning forlatt.

<span id="an_34:1">34:1</span> Kom hit, I hedningefolk, og hør, og I
folkeslag, gi akt! Jorden høre og det som fyller den, jorderike og alt
som gror der!

<span id="an_34:2">34:2</span> For Herrens vrede er over alle
hedningefolkene, og hans harme over all deres hær; han slår dem med
bann, overgir dem til å slaktes ned.

<span id="an_34:3">34:3</span> Og de som blir drept, skal slenges bort,
og stanken av deres døde kropper skal stige op, og fjellene skal flyte
av deres blod.

<span id="an_34:4">34:4</span> Og hele himmelens hær skal smuldre bort,
og himmelen rulles sammen som en bokrull, og all dens hær skal visne og
falle ned, som bladet faller av vintreet og det visne løv av fikentreet.

<span id="an_34:5">34:5</span> For mitt sverd er blitt drukkent\* i
himmelen; se, det skal fare ned over Edom til dom, over det folk jeg har
slått med bann. /

<span id="an_34:6">34:6</span> Herrens sverd er fullt av blod, gjødd med
fett, med blod av lam og bukker, med nyrefett av værer; for en
offerslakting holder Herren i Bosra og en stor slakting i Edoms land.

<span id="an_34:7">34:7</span> Og villokser skal styrte sammen med dem,
og stuter sammen med sterke okser, og deres land skal bli drukkent av
blod, og deres jord gjødd med fett;

<span id="an_34:8">34:8</span> for fra Herren kommer en hevnens dag, et
gjengjeldelsens år for Sions sak.

<span id="an_34:9">34:9</span> Og Edoms bekker skal bli til bek, og dets
jord til svovel; dets land skal bli til brennende bek.

<span id="an_34:10">34:10</span> Hverken natt eller dag skal det slukne,
til evig tid skal røken av det stige op; fra slekt til slekt skal det
ligge øde, aldri i evighet drar nogen igjennem det.

<span id="an_34:11">34:11</span> Pelikan og pinnsvin skal eie det, og
hubro og ravn skal bo i det, og han skal utspenne over det ødeleggelsens
målesnor og tilintetgjørelsens lodd.

<span id="an_34:12">34:12</span> Det er ingen fornemme der, som kan
utrope nogen til konge, og med alle dets fyrster er det forbi.

<span id="an_34:13">34:13</span> Torner skal skyte op i dets palasser,
nesler og tistler i dets festninger, og det skal være en bolig for
sjakaler, et sted for strutser.

<span id="an_34:14">34:14</span> Ville hunder og andre ørkendyr skal
møtes der, og raggete troll skal rope til hverandre; ja, der slår
Lilit\* sig til ro og finner sig et hvilested. /

<span id="an_34:15">34:15</span> Der bygger pilormen rede og legger egg
og klekker ut unger og samler dem i sin skygge; ja, der samler gribbene
sig sammen.

<span id="an_34:16">34:16</span> Se efter i Herrens bok og les! Ikke ett
av disse dyr skal mangle, det ene skal ikke savne det annet; for hans
munn byder det, og hans Ånd samler dem,

<span id="an_34:17">34:17</span> og han kaster lodd for dem, og hans
hånd tildeler dem det\* med målesnor; til evig tid skal de eie det, fra
slekt til slekt skal de bo i det. /

<span id="an_35:1">35:1</span> Ørkenen og det tørre land skal glede sig,
og den øde mark skal juble og blomstre som en lilje.

<span id="an_35:2">35:2</span> Den skal blomstre og juble, ja juble og
synge med fryd; Libanons herlighet er gitt den, Karmels og Sarons prakt;
de skal se Herrens herlighet, vår Guds prakt.

<span id="an_35:3">35:3</span> Styrk de slappe hender og gjør de
vaklende knær sterke!

<span id="an_35:4">35:4</span> Si til de urolige hjerter: Vær frimodige,
frykt ikke! Se, der er eders Gud! Hevnen kommer, Guds gjengjeldelse, han
kommer selv og frelser eder.

<span id="an_35:5">35:5</span> Da skal de blindes øine åpnes, og de
døves ører oplates;

<span id="an_35:6">35:6</span> da skal den lamme springe som en hjort,
og den stummes tunge juble. For kilder bryter frem i ørkenen, og bekker
i ødemarken,

<span id="an_35:7">35:7</span> og det glødende sandhav skal bli til en
sjø, og det tørste land til vannrike kilder; på det sted hvor sjakalene
hvilte, vokser siv og rør.

<span id="an_35:8">35:8</span> Og der skal være en ryddet vei, og den
skal kalles den hellige vei, ingen uren skal gå på den, men den hører
hans folk til; ingen veifarende, ikke engang dårer, skal fare vill.

<span id="an_35:9">35:9</span> Der skal det ingen løve være, og intet
rovdyr skal komme op på den, de skal ikke finnes der; men de gjenløste
skal ferdes der.

<span id="an_35:10">35:10</span> Og Herrens forløste skal vende tilbake
og komme til Sion med frydesang, og evig glede er det over deres hode;
fryd og glede skal de nå, og sorg og sukk skal fly.

<span id="an_36:1">36:1</span> I kong Esekias' fjortende år drog kongen
i Assyria Sankerib op imot alle Judas faste byer og inntok dem.

<span id="an_36:2">36:2</span> Kongen i Assyria sendte Rabsake med en
stor hær fra Lakis til Jerusalem mot kong Esekias; han stanset ved
vannledningen fra den øvre dam, ved allfarveien til Vaskervollen.

<span id="an_36:3">36:3</span> Da gikk slottshøvdingen Eljakim, Hilkias'
sønn, ut til ham sammen med statsskriveren Sebna og historieskriveren
Joah, Asafs sønn.

<span id="an_36:4">36:4</span> Og Rabsake sa til dem: Si til Esekias: Så
sier den store konge, kongen i Assyria: Hvad er det for en trygghet som
er kommet over dig?

<span id="an_36:5">36:5</span> Jeg sier: Bare tomme ord \[er det du
sier\]: Her er innsikt og styrke nok til krig. Til hvem setter du da din
lit, siden du har gjort oprør mot mig?

<span id="an_36:6">36:6</span> Vel, du setter din lit til Egypten, denne
knekkede rørstav, som når en støtter sig på den, går inn i hans hånd og
gjennemborer den; således er kongen i Egypten Farao for alle dem som
setter sin lit til ham.

<span id="an_36:7">36:7</span> Men sier du til mig: Vi setter vår lit
til Herren vår Gud - er det da ikke hans offerhauger og altere Esekias
har tatt bort, da han sa til Juda og Jerusalem: For dette alter skal I
tilbede?

<span id="an_36:8">36:8</span> Men gjør nu et veddemål med min herre,
kongen i Assyria: Jeg vil gi dig to tusen hester om du kan få dig folk
til å ride på dem.

<span id="an_36:9">36:9</span> Hvorledes skulde du da kunne drive
tilbake en eneste stattholder, en av min herres ringeste tjenere? Derfor
setter du din lit til Egypten og håper å få vogner og hestfolk derfra.

<span id="an_36:10">36:10</span> Mener du da at jeg har draget op mot
dette land for å ødelegge det, uten at Herren har villet det? Nei,
Herren har selv sagt til mig: Dra op mot dette land og ødelegg det!

<span id="an_36:11">36:11</span> Da sa Eljakim og Sebna og Joah til
Rabsake: Tal til dine tjenere på syrisk, for vi forstår det sprog, og
tal ikke til oss på jødisk, så folket som står på muren, hører det!

<span id="an_36:12">36:12</span> Men Rabsake svarte: Er det til din
herre og til dig min herre har sendt mig for å tale disse ord? Er det
ikke til de menn som sitter på muren og må ete sitt eget skarn og drikke
sitt eget vann likesom I selv?

<span id="an_36:13">36:13</span> Og Rabsake trådte frem og ropte med høi
røst på jødisk og sa: Hør den store konges, den assyriske konges ord!

<span id="an_36:14">36:14</span> Så sier kongen: La ikke Esekias få
narret eder! For han makter ikke å redde eder.

<span id="an_36:15">36:15</span> Og la ikke Esekias få eder til å sette
eders lit til Herren, idet han sier: Herren vil redde oss, denne by skal
ikke gis i kongen av Assyrias hånd.

<span id="an_36:16">36:16</span> Hør ikke på Esekias! For så sier kongen
i Assyria: Gjør fred med mig og kom ut til mig, så skal I få ete hver av
sitt vintre og av sitt fikentre og drikke hver av vannet i sin brønn,

<span id="an_36:17">36:17</span> til jeg kommer og henter eder til et
land som ligner eders land, et land med korn og most, et land med brød
og vingårder.

<span id="an_36:18">36:18</span> La ikke Esekias forføre eder og si:
Herren vil redde oss! Har vel nogen av folkenes guder reddet sitt land
av kongen i Assyrias hånd?

<span id="an_36:19">36:19</span> Hvor er Hamats og Arpads guder? Hvor er
Sefarva'ims guder? Har vel Samarias guder reddet det av min hånd?

<span id="an_36:20">36:20</span> Hvem er det blandt alle disse lands
guder som har reddet sitt land av min hånd, så Herren skulde redde
Jerusalem av min hånd?

<span id="an_36:21">36:21</span> Men de tidde og svarte ham ikke et ord;
for kongens bud lød så: I skal ikke svare ham.

<span id="an_36:22">36:22</span> Så kom slottshøvdingen Eljakim,
Hilkias' sønn, og statsskriveren Sebna og historieskriveren Joah, Asafs
sønn, til Esekias med sønderrevne klær og meldte ham hvad Rabsake hadde
sagt.

<span id="an_37:1">37:1</span> Da kong Esekias hørte det, sønderrev han
sine klær og klædde sig i sekk og gikk inn i Herrens hus.

<span id="an_37:2">37:2</span> Og han sendte slottshøvdingen Eljakim og
statsskriveren Sebna og de eldste blandt prestene, klædd i sekk, til
profeten Esaias, Amos' sønn.

<span id="an_37:3">37:3</span> Og de sa til ham: Så sier Esekias: En
nødens og tuktelsens og vanærens dag er denne dag; barnet er kommet til
modermunnen, men det er ingen kraft til å føde.

<span id="an_37:4">37:4</span> Kanskje Herren din Gud vil høre det
Rabsake har sagt, han som hans herre, kongen i Assyria, har sendt for å
håne den levende Gud, så at han straffer ham for de ord Herren din Gud
har hørt. Opsend da en bønn for den levning som ennu er igjen!

<span id="an_37:5">37:5</span> Da kong Esekias' tjenere kom til Esaias,

<span id="an_37:6">37:6</span> sa Esaias til dem: Så skal I si til eders
herre: Så sier Herren: Frykt ikke for de ord du hørte, de som
assyrerkongens tjenere hånte mig med!

<span id="an_37:7">37:7</span> Se, jeg vil inngi ham et sådant sinn at
han for et rykte han får høre, vender tilbake til sitt land; og jeg vil
la ham falle for sverdet i sitt land.

<span id="an_37:8">37:8</span> Da Rabsake vendte tilbake, fant han
assyrerkongen i ferd med å stride mot Libna; for han hadde hørt at han
hadde brutt op fra Lakis.

<span id="an_37:9">37:9</span> Da hørte kongen si om Tirhaka, kongen i
Etiopia, at han hadde draget ut for å stride mot ham. Og da han hørte
det, sendte han bud til Esekias og sa:

<span id="an_37:10">37:10</span> Så skal I si til Judas konge Esekias:
La ikke din Gud, som du setter din lit til, få narret dig, så du tenker
som så: Jerusalem skal ikke gis i assyrerkongens hånd.

<span id="an_37:11">37:11</span> Du har hørt hvad kongene i Assyria har
gjort med alle landene, at de har ødelagt dem, og du skulde bli reddet?

<span id="an_37:12">37:12</span> Har vel folkenes guder frelst dem som
mine fedre ødela, Gosan og Karan og Resef og Edens barn i Telassar?

<span id="an_37:13">37:13</span> Hvor er nu Hamats konge og Arpads konge
og byen Sefarva'ims konge, Henas og Ivvas konger?

<span id="an_37:14">37:14</span> Da Esekias hadde mottatt brevet av
sendebudene og lest det, gikk han op til Herrens hus, og der bredte
Esekias det ut for Herrens åsyn.

<span id="an_37:15">37:15</span> Og Esekias bad til Herren og sa:

<span id="an_37:16">37:16</span> Herre, hærskarenes Gud, Israels Gud, du
som troner på kjerubene! Du alene er Gud for alle jordens. riker, du har
gjort himmelen og jorden.

<span id="an_37:17">37:17</span> Herre, bøi ditt øre til og hør! Herre,
oplat dine øine og se! Hør alle de ord som Sankerib har sendt for å håne
den levende Gud!

<span id="an_37:18">37:18</span> Det er sant, Herre, at kongene i
Assyria har ødelagt alle folkene og deres land,

<span id="an_37:19">37:19</span> og de har kastet deres guder i ilden;
for de er ikke guder, men et verk av menneskehender, tre og sten, og
derfor kunde de gjøre dem til intet.

<span id="an_37:20">37:20</span> Men frels oss nu, Herre vår Gud, av
hans hånd, så alle jordens riker må kjenne at du alene er Herren!

<span id="an_37:21">37:21</span> Da sendte Esaias, Amos' sønn, bud til
Esekias og lot si: Så sier Herren, Israels Gud: Vedkommende det du har
bedt mig om mot kongen i Assyria Sankerib,

<span id="an_37:22">37:22</span> da lyder det ord Herren har talt om ham
således: Jomfruen, Sions datter, forakter dig, spotter dig; Jerusalems
datter ryster på hodet efter dig.

<span id="an_37:23">37:23</span> Hvem har du hånet og spottet, og mot
hvem har du løftet din røst? Du har løftet dine øine til det høie, mot
Israels Hellige.

<span id="an_37:24">37:24</span> Ved dine tjenere har du hånet Herren og
sagt: Med mine mange vogner drog jeg op på fjellenes tinder, til
Libanons øverste topper, og jeg hugger ned dets høieste sedrer, dets
herlige cypresser, og jeg trenger frem til dets øverste høide, dets
frodige skog;

<span id="an_37:25">37:25</span> jeg gravde brønner og drakk av dem, og
jeg tørker ut alle Egyptens strømmer med mine fotsåler.

<span id="an_37:26">37:26</span> \* Har du ikke hørt det? Fra fjerne
tider har jeg gjort det, fra fordums dager har jeg laget det så. Nu har
jeg latt det komme, så du har fatt makt til å ødelegge faste byer og
gjøre dem til øde grushauger. /

<span id="an_37:27">37:27</span> Og deres innbyggere blev maktløse; de
blev forferdet og skamfulle; de blev som gresset på marken og som de
grønne urter, som gresset på takene og som korn som er ødelagt av brand
før det er fullvokset.

<span id="an_37:28">37:28</span> Enten du sitter eller du går ut og inn,
så vet jeg det, og jeg vet at du raser mot mig.

<span id="an_37:29">37:29</span> Fordi du raser mot mig, og din
overmodige trygghet har nådd op til mine ører, så vil jeg legge min ring
i din nese og mitt bissel mellem dine leber og føre dig tilbake den vei
du kom.

<span id="an_37:30">37:30</span> Og dette skal du\* ha til tegn: Iår
skal I ete det korn som vokser av sig selv, og næste år det som skyter
op fra roten; men i det tredje år skal I så og høste og plante vingårder
og ete deres frukt. /

<span id="an_37:31">37:31</span> Og den rest som har sloppet unda av
Judas hus, skal skyte dypere rot nedentil og bære frukt oventil.

<span id="an_37:32">37:32</span> For fra Jerusalem skal utgå en levning
og fra Sions berg en rest som har sloppet unda; Herrens, hærskarenes
Guds nidkjærhet skal gjøre dette.

<span id="an_37:33">37:33</span> Derfor sier Herren så om kongen i
Assyria: Han skal ikke komme inn i denne by og ikke skyte en pil inn i
den, og han skal ikke rykke frem mot den med skjold og ikke opkaste voll
mot den.

<span id="an_37:34">37:34</span> Den vei han kom, skal han vende
tilbake, og inn i denne by skal han ikke komme, sier Herren.

<span id="an_37:35">37:35</span> Og jeg vil verne denne by og frelse
den, for min skyld og for min tjener Davids skyld.

<span id="an_37:36">37:36</span> Og Herrens engel gikk ut og slo hundre
og fem og åtti tusen mann i assyrernes leir; og da folk stod op om
morgenen, fikk de se dem alle ligge der som døde kropper.

<span id="an_37:37">37:37</span> Da brøt kongen i Assyria Sankerib op og
drog bort og vendte tilbake, og siden holdt han sig i ro i Ninive.

<span id="an_37:38">37:38</span> Men da han engang tilbad i sin gud
Nisroks hus, slo hans sønner Adrammelek og Sareser ham ihjel med sverd.
De kom sig unda og flyktet til Ararats land, og hans sønn Asarhaddon
blev konge i hans sted.

<span id="an_38:1">38:1</span> Ved den tid blev Esekias dødssyk; da kom
profeten Esaias, Amos' sønn, inn til ham og sa til ham: Så sier Herren:
Beskikk ditt hus! For du skal dø og ikke leve lenger.

<span id="an_38:2">38:2</span> Da vendte Esekias sitt ansikt mot veggen
og bad til Herren

<span id="an_38:3">38:3</span> og sa: Akk, Herre! kom dog i hu at jeg
har vandret for ditt åsyn i trofasthet og med helt hjerte og gjort hvad
godt er i dine øine! Og Esekias gråt høit.

<span id="an_38:4">38:4</span> Da kom Herrens ord til Esaias, og det lød
så:

<span id="an_38:5">38:5</span> Gå og si til Esekias: Så sier Herren, din
far Davids Gud: Jeg har hørt din bønn, jeg har sett dine tårer; se, jeg
legger femten år til din alder.

<span id="an_38:6">38:6</span> Og jeg vil redde dig og denne by av
assyrerkongens hånd, og jeg vil verne denne by.

<span id="an_38:7">38:7</span> Og dette skal du ha til tegn fra Herren
på at Herren vil holde det han nu har lovt:

<span id="an_38:8">38:8</span> Se, jeg lar solskivens skygge, som er
gått ned med solen på Akas' solskive, gå ti streker tilbake. Og solen
gikk tilbake ti av de streker den var gått ned.

<span id="an_38:9">38:9</span> En sang, skrevet av Judas konge Esekias
da han hadde vært syk, men hadde kommet sig av sin sykdom:

<span id="an_38:10">38:10</span> Jeg sa: I mine rolige dager må jeg gå
bort gjennem dødsrikets porter; jeg må bøte med resten av mine år.

<span id="an_38:11">38:11</span> Jeg sa: Jeg skal ikke se Herren, Herren
i de levendes land jeg skal ikke skue mennesker mere blandt dem som bor
i det stille.

<span id="an_38:12">38:12</span> Min bolig blir rykket op og ført bort
fra mig som en hyrdes telt; jeg har rullet mitt liv sammen lik en vever,
fra trådendene skjærer han\* mig av; fra dag til natt gjør du det av med
mig. /

<span id="an_38:13">38:13</span> Jeg fikk min sjel til å være stille
inntil morgenen; som en løve knuser han alle mine ben; fra dag til natt
gjør du det av med mig.

<span id="an_38:14">38:14</span> Som en svale, som en trane, således
klynket jeg, jeg kurret som en due; matte så mine øine mot det høie:
Herre! Jeg er redd, gå i borgen for mig!

<span id="an_38:15">38:15</span> Hvad skal jeg si? Han har både sagt mig
det, og han har gjort det\*; stille vil jeg vandre alle mine år efter
min sjels bitre smerte. /

<span id="an_38:16">38:16</span> Herre! Ved dem\* lever mennesket, og
ved dem blir alt min ånds liv opholdt; så gjør mig frisk og la mig leve!
/

<span id="an_38:17">38:17</span> Se, til fred blev mig det bitre, ja det
bitre, og kjærlig drog du min sjel op av tilintetgjørelsens grav; for du
kastet alle mine synder bak din rygg.

<span id="an_38:18">38:18</span> For ikke priser dødsriket dig, ikke
lover døden dig; ikke venter de som farer ned i graven, på din
trofasthet.

<span id="an_38:19">38:19</span> De levende, de levende, de priser dig,
som jeg idag; en far lærer sine barn om din trofasthet.

<span id="an_38:20">38:20</span> Herren er rede til å frelse mig, og på
mine strengeleker vil vi spille alle vårt livs dager i Herrens hus.

<span id="an_38:21">38:21</span> Esaias sa at de skulde hente en
fikenkake og legge den som plaster på bylden, så han kunde bli frisk
igjen.

<span id="an_38:22">38:22</span> Esekias sa\*: Hvad skal jeg ha til tegn
på at jeg skal gå op til Herrens hus? /

<span id="an_39:1">39:1</span> På den tid sendte Merodak Baladan,
Baladans sønn, kongen i Babel, brev og gaver til Esekias, da han hørte
at han hadde vært syk og var blitt frisk igjen.

<span id="an_39:2">39:2</span> Esekias gledet sig over dem\* og lot dem
få se sitt skattkammer, sølvet og gullet og krydderiene og den kostbare
olje og hele sitt våbenhus og alt det som fantes i hans skattkammere;
det var ikke den ting Esekias ikke lot dem få se i sitt hus og i hele
sitt rike. /

<span id="an_39:3">39:3</span> Da kom profeten Esaias til kong Esekias
og sa til ham: Hvad sa disse menn, og hvorfra kommer de til dig? Esekias
svarte: De er kommet til mig fra et land langt borte, fra Babel.

<span id="an_39:4">39:4</span> Og han sa: Hvad fikk de se i ditt hus?
Esekias svarte: Alt det som er i mitt hus, har de fått se; det var ikke
den ting jeg ikke lot dem få se i mine skattkammer.

<span id="an_39:5">39:5</span> Da sa Esaias til Esekias: Hør Herrens,
hærskarenes Guds ord:

<span id="an_39:6">39:6</span> Se, de dager kommer da alt det som er i
ditt hus, og alle de skatter dine fedre har samlet like til denne dag,
skal føres bort til Babel; det skal ikke bli nogen ting tilbake, sier
Herren.

<span id="an_39:7">39:7</span> Og blandt dine sønner som skal utgå av
dig, som du skal avle, skal det være nogen som blir tatt til hoffmenn i
kongen av Babels palass.

<span id="an_39:8">39:8</span> Da sa Esekias til Esaias: Det Herrens ord
som du har talt, er godt. Så sa han: Det skal jo være fred og trygghet i
mine dager.

<span id="an_40:1">40:1</span> Trøst, trøst mitt folk, sier eders Gud.

<span id="an_40:2">40:2</span> Tal vennlig til Jerusalem og rop til det
at dets strid er endt, at dets skyld er betalt, at det av Herrens hånd
har fått dobbelt for alle sine synder.

<span id="an_40:3">40:3</span> Hør! Det er en som roper: Rydd i ørkenen
vei for Herren! Gjør i ødemarken en jevn vei for vår Gud!

<span id="an_40:4">40:4</span> Hver dal skal heves, og hvert fjell og
hver haug skal senkes, det bakkete skal bli til slette, og hamrene til
flatt land.

<span id="an_40:5">40:5</span> Og Herrens herlighet skal åpenbares, og
alt kjød skal se det, for Herrens munn har talt.

<span id="an_40:6">40:6</span> Hør! Det er en som sier: Rop! Og en annen
svarer: Hvad skal jeg rope? - Alt kjød er gress, og all dets herlighet
som markens blomst.

<span id="an_40:7">40:7</span> Gresset blir tørt, blomsten visner når
Herrens ånde blåser på det; ja sannelig, folket er gress.

<span id="an_40:8">40:8</span> Gresset blir tørt, blomsten visner; men
vår Guds ord står fast til evig tid.

<span id="an_40:9">40:9</span> Stig op på et høit fjell, du Sions
gledesbud! Opløft din røst med kraft, du Jerusalems gledesbud! Opløft
den, frykt ikke! Si til Judas byer: Se, der er eders Gud!

<span id="an_40:10">40:10</span> Se, Herren, Israels Gud, kommer med
velde, og hans arm råder; se, hans lønn er med ham, og hans
gjengjeldelse går foran ham.

<span id="an_40:11">40:11</span> Som en hyrde skal han vokte sin hjord;
i sin arm skal han samle lammene, og ved sin barm skal han bære dem; de
får som har lam, skal han lede.

<span id="an_40:12">40:12</span> Hvem har målt vannene med sin hule hånd
og utmålt himmelen med sine utspente fingrer og samlet jordens muld i
skjeppe og veid fjell på vekt og hauger i vektskåler?

<span id="an_40:13">40:13</span> Hvem har målt Herrens Ånd, og hvem
lærer ham som hans rådgiver?

<span id="an_40:14">40:14</span> Hvem har han rådført sig med, så han
gav ham forstand og oplyste ham om den rette vei og gav ham kunnskap og
lærte ham å kjenne visdoms vei?

<span id="an_40:15">40:15</span> Se, folkeferd er som en dråpe av et
spann, og som et støvgrand i en vektskål er de aktet; se, øene\* er som
det fine støv han lar fare til værs. /

<span id="an_40:16">40:16</span> Libanon forslår ikke til brensel, og
dets dyr forslår ikke til brennoffer.

<span id="an_40:17">40:17</span> Alle folkene er som intet for ham; som
ingenting og bare tomhet er de aktet av ham.

<span id="an_40:18">40:18</span> Hvem vil I da ligne Gud med? Og hvad
for et billede vil I sette ved siden av ham?

<span id="an_40:19">40:19</span> Gudebilledet er støpt av en mester, og
en gullsmed klær det med gull, og han støper sølvkjeder til det.

<span id="an_40:20">40:20</span> Den som ikke har råd til en sådan gave,
han velger tre som ikke råtner; han søker op en kyndig mester forat han
skal få i stand et billede som står støtt.

<span id="an_40:21">40:21</span> Skjønner I ikke? Hører I ikke? Er det
ikke fra begynnelsen kunngjort for eder? Har I ikke forstått jordens
grunnvoller?

<span id="an_40:22">40:22</span> Han er jo den som troner over den vide
jord, og de som bor på den, er som gresshopper; han er den som bredte ut
himmelen som et tynt teppe og utspente den som et telt til å bo i,

<span id="an_40:23">40:23</span> den som gjør fyrster til intet, ordens
dommere til ingenting;

<span id="an_40:24">40:24</span> neppe er de plantet, neppe er de sådd,
neppe har deres stamme skutt rot i jorden, før han har blåst på dem, og
de blir tørre, og en storm fører dem bort som strå.

<span id="an_40:25">40:25</span> Hvem vil I da ligne mig med, så jeg
skulde være ham lik? sier den Hellige.

<span id="an_40:26">40:26</span> Løft eders øine mot det høie og se:
Hvem har skapt disse ting? Han er den som fører deres hær ut i fastsatt
tall, som kaller dem alle ved navn; på grunn av hans veldige kraft og
hans mektige styrke savnes ikke én.

<span id="an_40:27">40:27</span> Hvorfor vil du si, Jakob, og tale så,
Israel: Min vei er skjult for Herren, og min rett går min Gud forbi?

<span id="an_40:28">40:28</span> Vet du det ikke, eller har du ikke hørt
det? Herren er en evig Gud, den som har skapt jordens ender; han blir
ikke trett, og han blir ikke mødig; hans forstand er uransakelig.

<span id="an_40:29">40:29</span> Han gir den trette kraft, og den som
ingen krefter har, gir han stor styrke.

<span id="an_40:30">40:30</span> Gutter blir trette og mødige, og unge
menn snubler.

<span id="an_40:31">40:31</span> Men de som venter på Herren, får ny
kraft, løfter vingene som ørner; de løper og blir ikke trette, de går og
blir ikke mødige.

<span id="an_41:1">41:1</span> Ti og hør på mig, I øer! Og folkene, la
dem iføre sig ny kraft, la dem komme hit og så tale! La oss sammen trede
frem for retten!

<span id="an_41:2">41:2</span> Hvem vakte fra Østen ham\* som seieren
møter hvor han setter sin fot? Han gir folkeslag i hans vold og lar ham
herske over konger, gjør deres sverd til støv, deres bue til strå som
føres bort av vinden. /

<span id="an_41:3">41:3</span> Han\* forfølger dem, drar frem i
sikkerhet på en sti hvor han før ikke kom med sine føtter. /

<span id="an_41:4">41:4</span> Hvem utrettet og gjorde dette? - Han som
kalte slektene frem fra begynnelsen; jeg, Herren, er den første, og hos
de siste er jeg også.

<span id="an_41:5">41:5</span> Øene ser det og frykter, jordens ender
bever; de rykker frem og kommer.

<span id="an_41:6">41:6</span> Den ene hjelper den andre, og til sin
bror sier han: Vær frimodig!

<span id="an_41:7">41:7</span> Treskjæreren setter mot i gullsmeden, den
som glatter med hammeren, i den som hamrer på ambolten, og han sier om
loddingen: Den er god, og han fester billedet med spiker, forat det skal
stå støtt.

<span id="an_41:8">41:8</span> Og du Israel, min tjener, Jakob, som jeg
utvalgte, ætling av min venn Abraham!

<span id="an_41:9">41:9</span> Du som jeg tok ved hånden og hentet fra
jordens ender og kalte fra dens ytterste kanter, og til hvem jeg sa: Du
er min tjener, jeg har utvalgt dig og ikke forkastet dig!

<span id="an_41:10">41:10</span> Frykt ikke, for jeg er med dig! Se dig
ikke engstelig om, for jeg er din Gud! Jeg styrker dig og hjelper dig og
holder dig oppe med min rettferds høire hånd.

<span id="an_41:11">41:11</span> Se, de skal bli til spott og skam alle
de som harmes på dig; de skal bli til intet og gå til grunne de menn som
tretter med dig;

<span id="an_41:12">41:12</span> du skal søke dem og ikke finne dem, de
menn som kives med dig; de skal bli til intet og til ingenting de menn
som fører krig mot dig.

<span id="an_41:13">41:13</span> For jeg er Herren din Gud, som holder
dig fast ved din høire hånd, som sier til dig: Frykt ikke! Jeg hjelper
dig.

<span id="an_41:14">41:14</span> Frykt ikke, Jakob, du usle makk, du
Israels lille flokk! Jeg hjelper dig, sier Herren, og din gjenløser er
Israels Hellige.

<span id="an_41:15">41:15</span> Se, jeg gjør dig til en skarp, ny
treskevogn med mange tagger; du skal treske fjell og knuse dem, og
hauger skal du gjøre til agner.

<span id="an_41:16">41:16</span> Du skal kaste dem med skovl, og vind
skal føre dem bort, og storm skal sprede dem; men du skal fryde dig i
Herren, rose dig av Israels Hellige.

<span id="an_41:17">41:17</span> De elendige og fattige søker efter
vann, men det er ikke noget; deres tunge brenner av tørst. Jeg, Herren,
jeg vil svare dem; jeg, Israels Gud, jeg vil ikke forlate dem.

<span id="an_41:18">41:18</span> Jeg vil la elver velle frem på bare
hauger og kilder midt i daler; jeg vil gjøre en ørken til en sjø og et
tørt land til vannrike kilder;

<span id="an_41:19">41:19</span> Jeg vil la sedrer, akasier, myrter og
oljetrær vokse frem i ørkenen; jeg vil la cypress, lønn og buksbom
sammen gro på den øde mark,

<span id="an_41:20">41:20</span> forat de alle sammen skal se og kjenne
og legge sig på hjerte og forstå at Herrens hånd har gjort dette, og
Israels Hellige skapt det.

<span id="an_41:21">41:21</span> Kom hit med eders sak, sier Herren; kom
frem med eders bevisgrunner, sier Jakobs konge.

<span id="an_41:22">41:22</span> La dem\* komme frem med dem og
kunngjøre for oss hvad som skal hende! Kunngjør hvad det er I tidligere
har spådd, så vi kan akte på det og lære dets utfall å kjenne! Eller la
oss høre de tilkommende ting! /

<span id="an_41:23">41:23</span> Kunngjør hvad som skal komme herefter,
så vi kan vite at I er guder! Ja, gjør noget godt eller noget ondt, så
vi med forundring kan se det alle sammen!

<span id="an_41:24">41:24</span> Se, I er intet, og eders gjerning
ingenting; en vederstyggelighet er den som velger eder.

<span id="an_41:25">41:25</span> Jeg vakte ham fra Norden, og han kom,
fra solens opgang han som skal påkalle mitt navn; han skal trampe på
fyrster som de var ler, lik en pottemaker som elter dynd.

<span id="an_41:26">41:26</span> Hvem har kunngjort dette fra
begynnelsen, så vi kunde vite det, og fra fordums tid, så vi kunde si:
Han har rett? Ingen har kunngjort noget, ingen har forkynt noget, og
ingen har hørt eder si noget.

<span id="an_41:27">41:27</span> Jeg er den første som sier til Sion:
Se, se, der er de, og som sender Jerusalem et gledesbud.

<span id="an_41:28">41:28</span> Jeg ser mig om, men der er ingen, og
ingen av dem kan gi råd, så jeg kunde spørre dem, og de gi mig svar.

<span id="an_41:29">41:29</span> Se dem alle! Deres gjerninger er intet,
ingenting; deres billeder er vind og tomhet.

<span id="an_42:1">42:1</span> Se min tjener, som jeg støtter, min
utvalgte, som min sjel har velbehag i! Jeg legger min Ånd på ham, han
skal føre rett\* ut til hedningefolkene. /

<span id="an_42:2">42:2</span> Han skal ikke skrike og ikke rope, og han
skal ikke la sin røst høre på gaten.

<span id="an_42:3">42:3</span> Det knekkede rør skal han ikke knuse, og
den rykende tande skal han ikke slukke; på rette måte skal han føre
retten ut til dem.

<span id="an_42:4">42:4</span> Han skal ikke bli mødig, og hans kraft
ikke bli knekket før han får grunnlagt retten på jorden; og på hans lov
venter øene.

<span id="an_42:5">42:5</span> Så sier Gud Herren, som skapte himmelen
og utspente den, som bredte ut jorden med det som gror på den, som gir
ånde til folket som bor på den, og ånd til dem som ferdes på den:

<span id="an_42:6">42:6</span> Jeg, Herren, har kalt dig i rettferd og
tatt dig ved hånden, og jeg vil verne dig og gjøre dig til en pakt for
folket, til et lys for hedningene,

<span id="an_42:7">42:7</span> forat du skal åpne blinde øine, føre de
bundne ut av fengslet og føre dem som sitter i mørke, ut av fangehuset.

<span id="an_42:8">42:8</span> Jeg er Herren, det er mitt navn, og jeg
gir ikke nogen annen min ære eller de utskårne billeder min pris.

<span id="an_42:9">42:9</span> De ting som er forkynt tidligere, se, de
er kommet, og nu forkynner jeg nye ting; før de spirer frem, lar jeg
eder høre om dem.

<span id="an_42:10">42:10</span> Syng Herren en ny sang, hans pris fra
jordens ende, I som farer ut på havet, og alt som fyller det, I øer og I
som bor der!

<span id="an_42:11">42:11</span> Ørkenen og dens byer skal opløfte
røsten, de teltbyer hvor Kedar\* bor; de som bor på fjellet, skal juble,
fra fjelltoppene skal de rope høit. /

<span id="an_42:12">42:12</span> De skal gi Herren ære og forkynne hans
pris på øene.

<span id="an_42:13">42:13</span> Herren skal dra ut som en kjempe, som
en krigsmann egge sin harme; han skal rope høit, ja skrike; mot sine
fiender skal han vise sin makt.

<span id="an_42:14">42:14</span> Jeg har tidd fra eldgammel tid, jeg
talte ikke, jeg holdt mig tilbake. Nu vil jeg skrike som den fødende
kvinne, jeg vil puste og fnyse.

<span id="an_42:15">42:15</span> Jeg vil legge fjell og hauger øde og la
alle deres urter tørke bort, og jeg vil gjøre elver til land og tørke ut
sjøer.

<span id="an_42:16">42:16</span> Og jeg vil føre blinde på en vei de
ikke kjenner; på stier de ikke kjenner, vil jeg la dem ferdes; jeg vil
gjøre mørke steder for deres åsyn til lys og bakker til sletteland.
Dette er de ting jeg vil gjøre, jeg vil visselig ikke la det være.

<span id="an_42:17">42:17</span> De skal vike tilbake og bli storlig til
skamme de som setter sin lit til utskårne billeder, som sier til støpte
billeder: I er våre guder.

<span id="an_42:18">42:18</span> I døve, hør! Og I blinde, lukk øinene
op og se!

<span id="an_42:19">42:19</span> Hvem er blind uten min tjener\* og døv
som det bud som jeg sender? Hvem er blind som min fortrolige venn, blind
som Herrens tjener? /

<span id="an_42:20">42:20</span> Du har sett meget, men du tar ikke vare
på det, han har åpne ører, men han hører ikke.

<span id="an_42:21">42:21</span> Det er Herrens vilje å gjøre loven stor
og herlig for sin rettferdighets skyld.

<span id="an_42:22">42:22</span> Men det er et røvet og plyndret folk;
de ligger alle sammen bundet i huler og skjult i fangehus; de blev
røvet, og ingen reddet dem, de blev plyndret, og ingen sa: Gi tilbake!

<span id="an_42:23">42:23</span> Hvem blandt eder vil herefter vende
øret til dette, gi akt og høre på det?

<span id="an_42:24">42:24</span> Hvem har overgitt Jakob til plyndring
og Israel til røvere? Var det ikke Herren, han som vi syndet mot, og på
hvis veier de ikke vilde vandre, og på hvis lov de ikke hørte?

<span id="an_42:25">42:25</span> Så utøste han over dem sin brennende
vrede og en veldig krig; den satte dem i brand rundt omkring, men de
forstod det ikke, den brente dem, men de la det ikke på hjerte.

<span id="an_43:1">43:1</span> Og nu, så sier Herren, som skapte dig,
Jakob, og som dannet dig, Israel: Frykt ikke! Jeg har gjenløst dig, kalt
dig ved navn, du er min.

<span id="an_43:2">43:2</span> Når du går gjennem vann, så er jeg med
dig, og gjennem elver, så skal de ikke overskylle dig; når du går
gjennem ild, skal du ikke svies, og luen skal ikke brenne dig;

<span id="an_43:3">43:3</span> for jeg er Herren din Gud, Israels
Hellige, din frelser; jeg gir Egypten til løsepenger for dig, Etiopia og
Seba gir jeg i ditt sted.

<span id="an_43:4">43:4</span> Fordi du er dyrebar i mine øine, fordi du
er aktet høit og jeg elsker dig, så gir jeg mennesker i ditt sted og
folkeslag i stedet for ditt liv.

<span id="an_43:5">43:5</span> Frykt ikke! Jeg er med dig. Fra Østen vil
jeg la din ætt komme, og fra Vesten vil jeg samle dig.

<span id="an_43:6">43:6</span> Jeg vil si til Norden: Gi dem hit, og til
Syden: Hold dem ikke tilbake, la mine sønner komme fra det fjerne og
mine døtre fra jordens ende,

<span id="an_43:7">43:7</span> hver den som nevnes med mitt navn, og som
jeg har skapt til min ære, som jeg har dannet og gjort.

<span id="an_43:8">43:8</span> For frem et blindt folk som dog har øine,
og døve som dog har ører!

<span id="an_43:9">43:9</span> La alle hedningefolk samle sig, alle
folkeferd komme sammen! Hvem blandt dem\* er det som kunngjør slikt\*\*?
La dem si oss hvad de tidligere har spådd\*\*\*! La dem stille sine
vidner, så de kan få rett, la dem høre og si: Det er sannhet! / / /

<span id="an_43:10">43:10</span> I er mine vidner, sier Herren, og min
tjener, som jeg har utvalgt, forat I skal kjenne og tro mig og forstå at
jeg er Gud\*; før mig er ingen gud blitt til, og efter mig skal det
ingen komme. /

<span id="an_43:11">43:11</span> Jeg, jeg er Herren, og foruten mig er
det ingen frelser.

<span id="an_43:12">43:12</span> Jeg har forkynt det og frelst, jeg har
kunngjort det, og der var ingen fremmed gud blandt eder. I er mine
vidner, sier Herren, og jeg er Gud.

<span id="an_43:13">43:13</span> Endog fra dag blev til, er jeg det, og
det er ingen som redder av min hånd; jeg gjør en gjerning, og hvem gjør
den ugjort?

<span id="an_43:14">43:14</span> Så sier Herren, eders gjenløser,
Israels Hellige: For eders skyld sender jeg bud til Babel og lar dem
alle sammen flykte nedover elven, jeg lar kaldeerne flykte på de skib
som var deres lyst.

<span id="an_43:15">43:15</span> Jeg er Herren, eders Hellige, Israels
skaper, eders konge.

<span id="an_43:16">43:16</span> Så sier Herren, som gjorde vei i havet
og sti i mektige vann,

<span id="an_43:17">43:17</span> som lot vogner og hester, hær og
krigsmakt dra ut - alle sammen ligger de der, de står ikke op, de er
slukket, som en tande sluknet de - :

<span id="an_43:18">43:18</span> Kom ikke i hu de forrige ting, akt ikke
på fortiden!

<span id="an_43:19">43:19</span> Se, jeg gjør noget nytt, nu skal det
spire frem; skal I ikke opleve det? Ja, jeg vil gjøre vei i ørkenen,
strømmer i ødemarken.

<span id="an_43:20">43:20</span> Markens ville dyr, sjakaler og
strutser, skal ære mig fordi jeg gir vann i ørkenen, strømmer i
ødemarken, så mitt folk, mine utvalgte, kan drikke.

<span id="an_43:21">43:21</span> Det folk jeg har dannet mig, skal
forkynne min pris.

<span id="an_43:22">43:22</span> Men mig har du ikke påkalt; Jakob, så
du gjorde dig møie for mig, Israel!

<span id="an_43:23">43:23</span> Du har ikke gitt mig dine brennoffers
får og ikke æret mig med dine slaktoffer; jeg har ikke trettet dig med
matoffer og ikke voldt dig møie med virak.

<span id="an_43:24">43:24</span> Du har ikke kjøpt mig Kalmus\* for sølv
og ikke mettet mig med dine slaktoffers fedme; du har bare trettet mig
med dine synder, voldt mig møie med dine misgjerninger. /

<span id="an_43:25">43:25</span> Jeg, jeg er den som utsletter dine
misgjerninger for min skyld, og dine synder kommer jeg ikke i hu.

<span id="an_43:26">43:26</span> Minn mig\*, la oss gå i rette med
hverandre! Fortell du, så du kan få rett! /

<span id="an_43:27">43:27</span> Din første far syndet, og dine talsmenn
falt fra mig;

<span id="an_43:28">43:28</span> så vanhelliget jeg de hellige høvdinger
og overgav Jakob til bann og Israel til spott.

<span id="an_44:1">44:1</span> Men hør nu, Jakob, min tjener, og Israel,
som jeg har utvalgt!

<span id="an_44:2">44:2</span> Så sier Herren, som skapte dig og dannet
dig fra mors liv, som hjelper dig: Frykt ikke, min tjener Jakob,
Jesurun\* som jeg har utvalgt! /

<span id="an_44:3">44:3</span> For jeg vil øse vann over det tørste og
strømmer over det tørre; jeg vil utgyde min Ånd over din sæd og min
velsignelse over dine spirer,

<span id="an_44:4">44:4</span> så de vokser op som iblandt gress, som
piletrær ved bekkene.

<span id="an_44:5">44:5</span> En skal si: Jeg hører Herren til, en
annen skal kalle sig med Jakobs navn, en tredje skal skrive med sin
hånd: Jeg hører Herren til, og Israel skal han bruke som hedersnavn.

<span id="an_44:6">44:6</span> Så sier Herren, Israels konge og
gjenløser, Herren, hærskarenes Gud: Jeg er den første, og jeg er den
siste, og foruten mig er det ingen Gud.

<span id="an_44:7">44:7</span> Hvem forkynner som jeg det som skal skje?
La ham kunngjøre og legge frem for mig det han har forkynt, like siden
jeg skapte oldtidens ætt! Og det som i fremtiden skal komme - la dem
kunngjøre det!

<span id="an_44:8">44:8</span> Frykt ikke og forferdes ikke! Har jeg
ikke for lenge siden latt dig høre det og forkynt dig det? I er mine
vidner. Er det nogen Gud foruten mig? Det er ingen klippe, jeg kjenner
ingen.

<span id="an_44:9">44:9</span> De som lager utskårne billeder, er alle
sammen intet, og deres kjære guder er til ingen nytte, og de som gir dem
vidnesbyrd, ser ikke og skjønner ikke, så de skal bli til skamme.

<span id="an_44:10">44:10</span> Hvem har dannet en gud og støpt et
billede - til ingen nytte?

<span id="an_44:11">44:11</span> Se, alle de som holder sig til det,
skal bli til skamme, og mestrene selv er jo mennesker; la dem samle sig
alle sammen, la dem trede frem! De skal reddes, de skal bli til skamme
alle sammen.

<span id="an_44:12">44:12</span> Smeden bruker sin meisel og arbeider
ved kullild; han former billedet med hamrer, han arbeider på det med sin
kraftige arm; han blir sulten under arbeidet og kraftløs, han drikker
ikke vann og blir slapp.

<span id="an_44:13">44:13</span> Treskjæreren spenner ut en målesnor,
risser av med en stift, arbeider treet med en kniv og risser av med
passer, og han lager det til som billedet av en mann, som en prektig
menneskeskikkelse, til å bo i et hus.

<span id="an_44:14">44:14</span> En gir sig til å felle sedrer, og han
tar stenek og ek og velger sig ut et blandt skogens trær; han planter en
furu, og regnet får den til å vokse.

<span id="an_44:15">44:15</span> Og så tjener treet mennesket til
brenne; han tar av det og varmer sig med det; han fyrer også og baker
brød med det; han gjør også en gud av det, som han tilbeder, han gjør et
utskåret billede av det, som han faller ned for.

<span id="an_44:16">44:16</span> Halvdelen av det brenner han op med
ild; med halvdelen av det tillager han det kjøtt han skal ete, han
steker en stek og metter sig; han varmer sig også og sier: Å! Jeg er
blitt varm, jeg kjenner ilden.

<span id="an_44:17">44:17</span> Resten av det gjør han til en gud, til
sitt utskårne billede; han faller ned for det og tilbeder det; han ber
til det og sier: Frels mig, for du er min gud!

<span id="an_44:18">44:18</span> De skjønner intet og forstår intet; for
han\* har klint deres øine til, så de ikke ser, forherdet deres hjerter,
så de ikke forstår. /

<span id="an_44:19">44:19</span> Han\* tar sig det ikke til hjerte, og
han har ikke klokskap og forstand nok til å si: Halvdelen av det har jeg
brent op med ild, jeg har også bakt brød over glørne av det, jeg steker
kjøtt og eter, og resten av det skulde jeg gjøre til en
vederstyggelighet, for en treklubbe skulde jeg falle ned! /

<span id="an_44:20">44:20</span> Den som holder sig til det som bare er
aske, ham har et dåret hjerte ført vill, og han redder ikke sin sjel og
sier ikke: Er det ikke løgn det jeg har i min høire hånd?

<span id="an_44:21">44:21</span> Kom dette i hu, Jakob! Kom det i hu,
Israel! For du er min tjener; jeg har dannet dig, du er min tjener;
Israel, du skal ikke bli glemt av mig.

<span id="an_44:22">44:22</span> Jeg utsletter dine overtredelser som en
tåke og dine synder som en sky; vend om til mig, for jeg gjenløser dig!

<span id="an_44:23">44:23</span> Juble, I himler! For Herren utfører
sitt verk. Rop med fryd, I jordens dybder! Bryt ut i jubel, I fjell, du
skog, hvert tre i dig! For Herren gjenløser Jakob, og på Israel vil han
åpenbare sin herlighet.

<span id="an_44:24">44:24</span> Så sier Herren, din gjenløser, han som
dannet dig fra mors liv: Jeg er Herren, som gjør alle ting, som utspente
himmelen alene, som bredte ut jorden uten hjelp fra nogen,

<span id="an_44:25">44:25</span> som gjør snakkernes tegn til intet og
spåmennene til dårer, som driver de vise tilbake og gjør deres visdom
til dårskap,

<span id="an_44:26">44:26</span> som stadfester sin tjeners ord og
fullbyrder sine sendebuds råd\*, som sier om Jerusalem: Der skal bo
folk, og om Judas byer: De skal bygges op igjen, deres ruiner vil jeg
reise, /

<span id="an_44:27">44:27</span> som sier til dypet: Bli tørt, dine
strømmer vil jeg tørke ut,

<span id="an_44:28">44:28</span> som sier om Kyros: Han er min hyrde;
all min vilje skal han fullbyrde og si om Jerusalem: Det skal bygges op
igjen, og templet skal bli grunnlagt.

<span id="an_45:1">45:1</span> Så sier Herren til sin salvede, til
Kyros, som jeg holder i hans høire hånd for å kaste hedningefolk ned for
ham og løse beltet fra kongers lender, for å åpne dører for ham, og
forat ingen porter skal holdes stengt:

<span id="an_45:2">45:2</span> Jeg vil gå frem foran dig, og bakker vil
jeg jevne; dører av kobber vil jeg sprenge, og bommer av jern vil jeg
sønderhugge.

<span id="an_45:3">45:3</span> Og jeg vil gi dig skatter som er skjult i
mørket, og rikdommer som er gjemt på lønnlige steder, så du kan vite at
jeg er Herren, som kalte dig ved navn, Israels Gud.

<span id="an_45:4">45:4</span> For Jakobs, min tjeners, og for Israels,
min utvalgtes skyld kalte jeg dig ved navn, gav jeg dig hedersnavn, enda
du ikke kjente mig.

<span id="an_45:5">45:5</span> Jeg er Herren, og det er ingen annen;
foruten mig er det ingen Gud. Jeg omgjordet dig, enda du ikke kjente
mig,

<span id="an_45:6">45:6</span> forat de både i øst og i vest skal vite
at det er ingen foruten mig; jeg er Herren, og det er ingen annen,

<span id="an_45:7">45:7</span> jeg som er lysets ophav og mørkets
skaper, som gir lykken og skaper ulykken; jeg, Herren, gjør alt dette.

<span id="an_45:8">45:8</span> Drypp, I himler, fra oven, og fra skyene
strømme rettferdighet ned! Jorden skal åpne sig og bære frelse som
frukt, og rettferdighet skal den tillike la spire frem. Jeg, Herren,
skaper det.

<span id="an_45:9">45:9</span> Ve den som tretter med sin skaper, et
skår blandt andre skår av jord! Kan leret si til ham som former det:
Hvad gjør du? Og kan ditt verk si om dig: Han har ingen hender?

<span id="an_45:10">45:10</span> Ve den som sier til sin far: Hvorfor
avler du? og til kvinnen: Hvorfor føder du?

<span id="an_45:11">45:11</span> Så sier Herren, Israels Hellige, han
som skapte det: Spør mig om de kommende ting! La mig dra omsorg for mine
barn og for mine henders verk!

<span id="an_45:12">45:12</span> Jeg har gjort jorden, og menneskene på
den har jeg skapt; mine hender er det som har utspent himmelen, og all
dens hær har jeg latt fremstå.

<span id="an_45:13">45:13</span> Jeg har opvakt ham\* i rettferd, og
alle hans veier vil jeg jevne; han skal bygge op min by og løslate mitt
bortførte folk, ikke for betaling og ikke for gave, sier Herren,
hærskarenes Gud. /

<span id="an_45:14">45:14</span> Så sier Herren: Egyptens gods og
Etiopias vinning og sabeerne, de høivoksne menn, skal komme til dig, og
dig skal de tilhøre, dig skal de følge, i lenker skal de gå, og for dig
skal de kaste sig ned, dig skal de bønnfalle: Bare hos dig er Gud, og
det er ingen annen, ingen annen Gud.

<span id="an_45:15">45:15</span> Sannelig, du er en Gud som skjuler sig,
du Israels Gud, du frelser!

<span id="an_45:16">45:16</span> De blir alle sammen til spott og skam;
de går alle sammen bort med vanære, avgudsbilledenes mestre.

<span id="an_45:17">45:17</span> Israel blir frelst ved Herren med en
evig frelse; I skal i all evighet ikke bli til spott og skam.

<span id="an_45:18">45:18</span> For så sier Herren, som skapte
himmelen, han som er Gud, han som dannet jorden og gjorde den, han som
grunnfestet den, han som ikke skapte den til å være øde, men dannet den
til bolig for folk: Jeg er Herren, og det er ingen annen.

<span id="an_45:19">45:19</span> Ikke i lønndom har jeg talt, ikke på et
sted i et mørkt land; jeg har ikke sagt til Jakobs ætt: Søk mig uten
nytte! Jeg, Herren, taler rettferdighet, forkynner det som rett er.

<span id="an_45:20">45:20</span> Samle eder og kom, tred frem alle
sammen, I som er sloppet unda hedningefolkene! De vet intet de som bærer
sine trebilleder og ber til en gud som ikke kan frelse.

<span id="an_45:21">45:21</span> Meld og si fra! Ja, la dem rådslå alle
sammen! Hvem har kunngjort dette fra fordums tid, forkynt det for lenge
siden? Mon ikke jeg, Herren? Og det er ingen annen Gud foruten mig; en
rettferdig og frelsende Gud er det ikke foruten mig.

<span id="an_45:22">45:22</span> Vend eder til mig og bli frelst, alle
jordens ender! For jeg er Gud, og ingen annen.

<span id="an_45:23">45:23</span> Ved mig selv har jeg svoret, et
sannhetsord er utgått av min munn, et ord som ikke skal vende tilbake:
For mig skal hvert kne bøie sig, mig skal hver tunge sverge troskap.

<span id="an_45:24">45:24</span> Bare i Herren, skal de si om mig, er
rettferdighet og styrke; til ham skal de komme, og til skamme skal de
bli alle de som brenner av harme mot ham.

<span id="an_45:25">45:25</span> Ved Herren skal de få sin rett, og av
ham skal de rose sig, hele Israels folk.

<span id="an_46:1">46:1</span> Bel\* segner, Nebo faller om; deres
billeder overgis til dyr og fe; de som I bar\*\*, legges som en byrde på
de trette dyr. / /

<span id="an_46:2">46:2</span> De faller om, segner alle sammen, de kan
ikke redde byrden, og selv går de bort i fangenskap.

<span id="an_46:3">46:3</span> Hør på mig, I av Jakobs hus og alle I som
er blitt igjen av Israels hus, I som er lagt på mig fra mors liv, som
jeg har båret fra mors skjød!

<span id="an_46:4">46:4</span> Like til eders alderdom er jeg den samme,
og til I får grå hår, vil jeg bære eder; jeg har gjort det, og jeg vil
fremdeles løfte eder, jeg vil bære og redde eder.

<span id="an_46:5">46:5</span> Hvem vil I ligne mig med og stille mig
sammen med? Hvem vil I sammenligne mig med, så vi skulde være like?

<span id="an_46:6">46:6</span> De ryster gull ut av pungen og veier sølv
på vekten, de leier en gullsmed som skal gjøre det til en gud, så de kan
falle ned og tilbede;

<span id="an_46:7">46:7</span> de løfter ham op, de bærer ham på
skulderen og setter ham på hans plass, og han står der og flytter sig
ikke fra sitt sted; om nogen roper til ham, svarer han ikke og redder
ham ikke av nød.

<span id="an_46:8">46:8</span> Kom dette i hu og vær faste! Ta det til
hjerte, I overtredere!

<span id="an_46:9">46:9</span> Kom i hu de forrige ting fra gammel tid,
at jeg er Gud, og ingen annen, at jeg er Gud, og at det er ingen som
jeg,

<span id="an_46:10">46:10</span> jeg som fra begynnelsen forkynner
enden, og fra fordums tid det som ikke er skjedd, jeg som sier: Mitt råd
skal bli fullbyrdet, og alt det jeg vil, det gjør jeg,

<span id="an_46:11">46:11</span> jeg som kaller fra Østen en rovfugl,
fra et land langt borte en mann som skal fullbyrde mitt råd; jeg har
både sagt det og vil la det komme; jeg har uttenkt det, jeg vil også
gjøre det.

<span id="an_46:12">46:12</span> Hør på mig, I sterke ånder, I som er
langt borte fra rettferdighet!

<span id="an_46:13">46:13</span> Jeg lar min rettferdighet komme nær,
den er ikke langt borte, og min frelse dryger ikke; jeg gir frelse i
Sion og min herlighet til Israel.

<span id="an_47:1">47:1</span> Stig ned og sett dig i støvet, du jomfru,
Babels datter! Sett dig på jorden uten trone, du kaldeernes datter! For
de skal ikke mere kalle dig den fine og kjælne.

<span id="an_47:2">47:2</span> Ta fatt på kvernen og mal mel, slå op
ditt slør, løft slepet op, gjør benet bart, vad over elver!

<span id="an_47:3">47:3</span> Din blusel skal bli avdekket, og din skam
bli sett; hevn vil jeg ta og ikke spare noget menneske.

<span id="an_47:4">47:4</span> Vår gjenløser - hans navn er Herren,
hærskarenes Gud, Israels Hellige.

<span id="an_47:5">47:5</span> Sitt taus og gå inn i mørket, du
kaldeernes datter! For de skal ikke mere kalle dig rikenes dronning.

<span id="an_47:6">47:6</span> Jeg var vred på mitt folk, vanhelliget
min arv og gav dem i din hånd, du viste dem ikke barmhjertighet, endog
på oldingen lot du ditt åk tynge hårdt.

<span id="an_47:7">47:7</span> Og du sa: Til evig tid skal jeg være
dronning, så du ikke la dig dette\* på hjerte og ikke tenkte på hvad
enden på det skulde bli. /

<span id="an_47:8">47:8</span> Så hør nu dette, du som lever i dine
lyster, som sitter så trygg, du som sier i ditt hjerte: Jeg og ingen
annen! Jeg skal ikke sitte som enke og ikke vite hvad det er å være
barnløs!

<span id="an_47:9">47:9</span> Men begge disse ting skal komme over dig
i et øieblikk, på en dag, både barnløshet og enkestand; i fullt mål
kommer de over dig tross dine mangfoldige trolldomskunster, tross dine
mange besvergelser.

<span id="an_47:10">47:10</span> Du stolte på din ondskap, du sa: Det er
ingen som ser mig. Din visdom og din kunnskap har forført dig, så du sa
i ditt hjerte: Jeg og ingen annen!

<span id="an_47:11">47:11</span> Så skal det da komme over dig en ulykke
som du ikke kan mane bort, og en ødeleggelse skal ramme dig, som du ikke
skal makte å avvende ved noget sonoffer, og en undergang som du ikke vet
om, skal komme brått over dig.

<span id="an_47:12">47:12</span> Stå frem med dine besvergelser og med
dine mangfoldige trolldomskunster, som du har gjort dig møie med fra din
ungdom av! Kanskje du kunde hjelpe dig med dem, kanskje du kunde skremme
ulykken bort.

<span id="an_47:13">47:13</span> Du har trettet dig ut med dine mange
råd; la dem stå frem og frelse dig, de som har inndelt himmelen,
stjernekikkerne, de som hver måned kunngjør de ting som skal komme over
dig!

<span id="an_47:14">47:14</span> Se, de er som halm, ilden brenner dem
op, de kan ikke redde sitt eget liv fra luens makt; det er ingen glør å
varme sig ved, ingen ild å sitte omkring.

<span id="an_47:15">47:15</span> Således går det for dig med dem som du
har strevet for; de som drev handel med dig fra din ungdom av, de farer
hit og dit, hver til sin kant; det er ingen som frelser dig.

<span id="an_48:1">48:1</span> Hør dette, I av Jakobs hus, I som kalles
med Israels navn og er runnet av Judas kilde, I som sverger ved Herrens
navn og priser Israels Gud, men ikke i sannhet og rettskaffenhet!

<span id="an_48:2">48:2</span> For efter den hellige stad kaller de sig,
og på Israels Gud stoler de\*, på ham hvis navn er Herren, hærskarenes
Gud. /

<span id="an_48:3">48:3</span> De forrige ting\* har jeg for lenge siden
forkynt, de gikk ut av min munn, og jeg kunngjorde dem; brått satte jeg
dem i verk, og de kom. /

<span id="an_48:4">48:4</span> Fordi jeg visste at du er hård, og din
nakke en jernsene, og din panne av kobber,

<span id="an_48:5">48:5</span> så forkynte jeg dig det for lenge siden;
før det kom, kunngjorde jeg det for dig, forat du ikke skulde si: Mitt
gudebillede har gjort det, mitt utskårne billede og mitt støpte billede
har styrt det så.

<span id="an_48:6">48:6</span> Du har hørt det; nu kan du se det alt
sammen! Og I, må I ikke bekjenne det? Fra nu av kunngjør jeg noget nytt
for dig, dulgte ting, som du ikke har visst om.

<span id="an_48:7">48:7</span> Nu først er det skapt, og ikke for lenge
siden, og før idag hadde du ikke hørt det, forat du ikke skulde si: Det
visste jeg!

<span id="an_48:8">48:8</span> Du har ikke hørt det eller fått det å
vite, heller ikke er ditt øre for lenge siden blitt oplatt; for jeg
visste at du er troløs og er blitt kalt en overtreder fra mors liv av.

<span id="an_48:9">48:9</span> For mitt navns skyld er jeg langmodig, og
for min æres skyld legger jeg bånd på mig og skåner dig, så du ikke skal
bli utryddet.

<span id="an_48:10">48:10</span> Se, jeg renser dig, men ikke som
sølv\*; jeg prøver dig i lidelsens ovn\*\*. / /

<span id="an_48:11">48:11</span> For min skyld, for min skyld gjør jeg
det; for hvorledes skulde jeg kunne la mitt navn bli vanhelliget? Og min
ære gir jeg ikke til nogen annen.

<span id="an_48:12">48:12</span> Hør på mig, Jakob, og du Israel, som
jeg har kalt! Jeg er Gud, jeg er den første, jeg er også den siste.

<span id="an_48:13">48:13</span> Min hånd har også grunnfestet jorden,
og min høire hånd har utspent himmelen; jeg kaller på dem, da står de
der begge.

<span id="an_48:14">48:14</span> Samle eder alle sammen og hør: Hvem
iblandt dem\* har forkynt dette? - Han som Herren elsker\*\*, skal
fullbyrde hans vilje mot Babel og vise hans makt mot kaldeerne. / /

<span id="an_48:15">48:15</span> Jeg, jeg har talt; jeg har også kalt
ham, jeg har latt ham komme, og han har lykke på sin ferd.

<span id="an_48:16">48:16</span> Kom nær til mig, hør dette! Fra
begynnelsen av har jeg ikke talt i lønndom; fra den tid det kom, var jeg
der\*. Og nu har Herren, Israels Gud, sendt mig\*\* og sin Ånd. / /

<span id="an_48:17">48:17</span> Så sier Herren, din gjenløser, Israels
Hellige: Jeg er Herren din Gud, som lærer dig å gjøre det som er dig til
gagn, som fører dig på den vei du skal gå.

<span id="an_48:18">48:18</span> Gid du vilde akte på mine bud! Da
skulde din fred bli som elven, og din rettferdighet som havets bølger;

<span id="an_48:19">48:19</span> da skulde din ætt bli som sanden, og
din livsfrukt som sandkornene; dens navn skulde ikke utryddes og ikke
utslettes for mitt åsyn.

<span id="an_48:20">48:20</span> Dra ut av Babel, fly fra kaldeerne!
Forkynn dette, fortell det med jubelrøst, utbred det like til jordens
ende, si: Herren har gjenløst sin tjener Jakob!

<span id="an_48:21">48:21</span> De lider ingen tørst; gjennem ørkenen
fører han dem, vann av klippen lar han rinne for dem; han kløver
klippen, og det flyter vann.

<span id="an_48:22">48:22</span> Det er ingen fred, sier Herren, for de
ugudelige.

<span id="an_49:1">49:1</span> Hør på mig, I øer, og gi akt, I folk fra
det fjerne! Herren har kalt mig fra mors liv av, han har nevnt mitt navn
fra min mors skjød.

<span id="an_49:2">49:2</span> Han har gjort min munn til et skarpt
sverd og skjult mig i sin hånds skygge; han har gjort mig til en blank
pil og gjemt mig i sitt kogger.

<span id="an_49:3">49:3</span> Og han sa til mig: Du er min tjener, du
er Israel, på hvem jeg vil åpenbare min herlighet.

<span id="an_49:4">49:4</span> Men jeg sa: Forgjeves har jeg arbeidet
mig trett, og til ingen nytte har jeg fortært min kraft; men min rett er
allikevel hos Herren, og min lønn hos min Gud.

<span id="an_49:5">49:5</span> Og nu sier Herren, som fra mors liv har
dannet mig til sin tjener, for å føre Jakob tilbake til ham og samle
Israel for ham, og jeg er æret i Herrens øine, og min Gud er blitt min
styrke -

<span id="an_49:6">49:6</span> han sier: Det er for lite at du er min
tjener til å gjenreise Jakobs stammer og føre den frelste rest av Israel
tilbake; så vil jeg da gjøre dig til hedningenes lys, forat min frelse
må nå til jordens ende.

<span id="an_49:7">49:7</span> Så sier Herren, Israels gjenløser,
Israels Hellige, til ham som er foraktet av hver sjel, til ham som
vekker folks avsky, til ham som er herskeres tjener: Konger skal se det
og reise sig, fyrster skal se det og kaste sig ned, for Herrens skyld,
som er trofast, for Israels Helliges skyld, som utvalgte dig.

<span id="an_49:8">49:8</span> Så sier Herren: På den tid som behager
mig, bønnhører jeg dig, og på frelsens dag hjelper jeg dig, og jeg vil
bevare dig og gjøre dig til en pakt for folket, forat du skal gjenreise
landet og utskifte de øde arvelodder

<span id="an_49:9">49:9</span> og si til de fangne: Gå ut! - til dem som
er i mørket: Kom frem! På veiene skal de beite, og på alle de bare
hauger skal det være beitemark for dem.

<span id="an_49:10">49:10</span> De skal ikke sulte og ikke tørste, og
hverken det glødende sandhav eller solen skal skade dem; for han som
forbarmer sig over dem, skal føre dem og lede dem til kildevell,

<span id="an_49:11">49:11</span> og jeg vil gjøre alle mine fjell til
veier, og mine ryddede veier skal bygges høiere.

<span id="an_49:12">49:12</span> Se, de kommer langt borte fra, nogen
fra nord og nogen fra vest og nogen fra Sinims land.

<span id="an_49:13">49:13</span> Juble, I himler, og fryd dig, du jord!
I fjell, bryt ut i frydesang! For Herren trøster sitt folk, og over sine
elendige forbarmer han sig.

<span id="an_49:14">49:14</span> Sion sa: Herren har forlatt mig, Herren
har glemt mig.

<span id="an_49:15">49:15</span> Glemmer vel en kvinne sitt diende barn,
så hun ikke forbarmer sig over sitt livs sønn? Om også de glemmer, så
glemmer ikke jeg dig.

<span id="an_49:16">49:16</span> Se, I begge mine hender har jeg tegnet
dig, dine murer står alltid for mig.

<span id="an_49:17">49:17</span> Dine barn kommer i hast; de som brøt
dig ned og ødela dig, de skal dra bort fra dig.

<span id="an_49:18">49:18</span> Løft dine øine og se dig omkring! De
samler sig alle sammen, de kommer til dig. Så sant jeg lever, sier
Herren, du skal iføre dig dem alle sammen som en prydelse og binde dem
om dig lik bruden;

<span id="an_49:19">49:19</span> for dine ruiner og dine øde steder og
ditt herjede land - sannelig, nu skal du være for trang for innbyggerne,
og dine ødeleggere skal være langt borte.

<span id="an_49:20">49:20</span> Ennu skal du få høre barna fra din
barnløshets dager si: Plassen er for trang for mig; flytt dig, så jeg
kan få bo her!

<span id="an_49:21">49:21</span> Og du skal si i ditt hjerte: Hvem har
født mig disse barn? Jeg var jo barnløs og ufruktbar, landflyktig og
jaget bort. Og hvem har fostret disse? Jeg var jo enslig tilbake. Hvor
var da disse?

<span id="an_49:22">49:22</span> Så sier Herren, Israels Gud: Se, jeg
vil løfte min hånd til hedningene og reise mitt banner for folkene, og
de skal komme med dine sønner ved barmen, og dine døtre skal de bære på
skulderen.

<span id="an_49:23">49:23</span> Og konger skal være dine fosterfedre,
og deres dronninger dine ammer; de skal kaste sig på sitt ansikt til
jorden for dig, og dine føtters støv skal de slikke, og du skal kjenne
at jeg er Herren, og at de som bier efter mig, ikke skal bli til skamme.

<span id="an_49:24">49:24</span> Kan vel nogen ta hærfanget fra en
kjempe, eller kan fangene slippe fra den som de med rette\* tilhører? /

<span id="an_49:25">49:25</span> Ja! For så sier Herren: Både skal
fangene tas fra kjempen, og voldsmannens hærfang slippe unda, og med din
motpart vil jeg gå i rette, og dine barn vil jeg frelse.

<span id="an_49:26">49:26</span> Og jeg vil la dine undertrykkere ete
sitt eget kjøtt, og av sitt eget blod skal de bli drukne som av
druesaft; og alt kjød skal kjenne at jeg, Herren, er din frelser, Jakobs
Veldige din gjenløser.

<span id="an_50:1">50:1</span> Så sier Herren: Hvor er eders mors
skilsmissebrev, som jeg har jaget henne bort med? Eller hvem av dem som
har noget å kreve av mig, har jeg solgt eder til? Nei, for eders
misgjerningers skyld er I blitt solgt, og for eders overtredelsers skyld
er eders mor blitt jaget bort.

<span id="an_50:2">50:2</span> Hvorfor var det ingen til stede da jeg
kom? Hvorfor var det ingen som svarte da jeg ropte? Er min hånd for kort
til å forløse, eller er det ingen kraft hos mig til å frelse? Se, ved
min trusel tørker jeg ut havet, gjør jeg elver til en ørk, så fiskene i
dem stinker, fordi der intet vann er, og dør av tørst;

<span id="an_50:3">50:3</span> jeg klær himmelen i sort og innhyller den
i sørgedrakt.

<span id="an_50:4">50:4</span> Herren, Israels Gud, har gitt mig en
disippeltunge, så jeg skal kunne kvege den trette med mitt ord; han
vekker mitt øre hver morgen, han vekker det forat jeg skal høre som
disipler hører.

<span id="an_50:5">50:5</span> Herren, Israels Gud, har åpnet mitt øre,
og jeg var ikke gjenstridig, jeg vek ikke tilbake.

<span id="an_50:6">50:6</span> Min rygg bød jeg frem til dem som slo, og
mine kinner til dem som rykket mig i skjegget; mitt ansikt skjulte jeg
ikke for hån og spytt.

<span id="an_50:7">50:7</span> Men Herren, Israels Gud, vil hjelpe mig;
derfor blir jeg ikke til skamme, derfor har jeg gjort mitt ansikt hårdt
som sten, og jeg vet at jeg ikke skal bli skuffet.

<span id="an_50:8">50:8</span> Han er nær, han som hjelper mig til min
rett; hvem vil stride mot mig? La oss stå frem sammen! Hvem er min
motpart? La ham komme hit til mig!

<span id="an_50:9">50:9</span> Se, Herren, Israels Gud, vil hjelpe mig;
hvem er den som vil domfelle mig? Se, de skal alle sammen eldes som et
klædebon; møll skal fortære dem.

<span id="an_50:10">50:10</span> Hvem blandt eder frykter Herren og
hører på hans tjeners røst? Når han vandrer i mørke, og intet lys
skinner for ham, skal han sette sin lit til Herrens navn og stole på sin
Gud!

<span id="an_50:11">50:11</span> Se, alle I som tender ild, som væbner
eder med brandpiler, gå selv inn i luen av eders ild og blandt de
brandpiler I har tendt! - Fra min hånd skal dette times eder; i pine
skal I komme til å ligge.

<span id="an_51:1">51:1</span> Hør på mig, I som jager efter
rettferdighet, I som søker Herren! Se på det fjell som I er hugget ut
av, og på den brønn som I er gravd ut av!

<span id="an_51:2">51:2</span> Se på Abraham, eders far, og på Sara, som
fødte eder! For da han ennu bare var en, kalte jeg ham, og jeg velsignet
ham og gjorde hans ætt stor;

<span id="an_51:3">51:3</span> for Herren trøster Sion, trøster alle
dets ruiner og gjør dets ørken lik Eden og dets øde mark lik Herrens
have; fryd og glede skal finnes der, takksigelse og lovsang.

<span id="an_51:4">51:4</span> Hør på mig, mitt folk! Vend øret til mig,
du min menighet! For lov skal gå ut fra mig, og min rett vil jeg sette
til et lys for folkene.

<span id="an_51:5">51:5</span> Min rettferdighet er nær, min frelse
bryter frem, og mine armer skal hjelpe folkene til rett; på mig skal
øene vente, og på min arm skal de bie.

<span id="an_51:6">51:6</span> Løft eders øine til himmelen, og se på
jorden her nede! For himmelen skal blåses bort som røk, og jorden skal
eldes som et klædebon, og de som bor på den, skal dø som mygg; men min
frelse skal vare til evig tid, og min rettferdighet skal ikke brytes.

<span id="an_51:7">51:7</span> Hør på mig, I som kjenner rettferdighet,
du folk som har min lov i ditt hjerte! Frykt ikke menneskers hån, og
reddes ikke for deres spottende ord.

<span id="an_51:8">51:8</span> For møll skal fortære dem som et
klæsplagg, og makk skal fortære dem som ull; men min rettferdighet skal
vare til evig tid, og min frelse fra slekt til slekt.

<span id="an_51:9">51:9</span> Våkn op, våkn op, klæ dig i styrke, du
Herrens arm! Våkn op som i gamle dager, som i fordums tid! Var det ikke
du som felte Rahab\*, som gjennemboret havuhyret? /

<span id="an_51:10">51:10</span> Var det ikke du som tørket ut havet,
vannet i det store dyp, som gjorde havets bunn til en vei, så det
frelste folk kunde gå gjennem det?

<span id="an_51:11">51:11</span> Så skal Herrens forløste vende tilbake
og komme til Sion med frydesang, og evig glede er det over deres hode;
fryd og glede skal de nå, sorg og sukk skal fly.

<span id="an_51:12">51:12</span> Jeg, jeg er den som trøster eder; hvem
er du, at du frykter for et menneske, som skal dø, for et menneskebarn,
som skal bli lik gress,

<span id="an_51:13">51:13</span> og at du glemmer Herren, din skaper,
som utspente himmelen og grunnfestet jorden, og alltid hele dagen
engster dig for undertrykkerens vrede, når han legger pilen til rette
for å ødelegge? Hvor er da undertrykkerens vrede?

<span id="an_51:14">51:14</span> Snart skal den som ligger i lenker, bli
løst, han skal ikke dø og gå i graven, og han skal ikke mangle sitt
brød.

<span id="an_51:15">51:15</span> Og jeg er Herren din Gud, som rører op
havet så dets bølger bruser - Herren, hærskarenes Gud, er hans navn.

<span id="an_51:16">51:16</span> Og jeg la mine ord i din munn og dekket
dig med min hånds skygge for å plante himmelen og grunnfeste jorden og
for å si til Sion: Du er mitt folk.

<span id="an_51:17">51:17</span> Våkn op, våkn op, stå op, Jerusalem, du
som av Herrens hånd har fått hans vredes beger å drikke! Det store
tumlebeger har du drukket ut til siste dråpe.

<span id="an_51:18">51:18</span> Hun har ingen som leder henne, av alle
de barn hun har født, og ingen som tar henne ved hånden, av alle de
sønner hun har fostret.

<span id="an_51:19">51:19</span> To ting var det som rammet dig - hvem
ynkes over dig? - ødeleggelse og undergang, hunger og sverd - hvorledes
skal jeg trøste dig?

<span id="an_51:20">51:20</span> Dine barn lå avmektige på alle
gatehjørner som en hjort i garnet, de som var fylt av Herrens brennende
vrede, av din Guds trusler.

<span id="an_51:21">51:21</span> Derfor, hør dette, du arme, og du som
er drukken, men ikke av vin!

<span id="an_51:22">51:22</span> Så sier Herren, din herre, din Gud, som
fører sitt folks sak: Se, jeg har tatt tumlebegeret ut av din hånd; mitt
store vredesbeger skal du ikke mere drikke av.

<span id="an_51:23">51:23</span> Og jeg gir det i dine undertrykkeres
hånd, de som sa til dig: Bøi dig ned, så vi kan gå over dig, og så
gjorde du din rygg lik jorden, til en gate for dem som gikk over den.

<span id="an_52:1">52:1</span> Våkn op, våkn op, iklæ dig din styrke,
Sion! Klæ dig i ditt høitidsskrud, Jerusalem, du hellige stad! For ingen
uomskåren eller uren skal mere komme inn i dig.

<span id="an_52:2">52:2</span> Ryst støvet av dig, stå op, ta sete,
Jerusalem! Gjør dig løs fra båndene om din hals, du fangne Sions datter!

<span id="an_52:3">52:3</span> For så sier Herren: For intet blev I
solgt, og uten penger skal I bli gjenløst.

<span id="an_52:4">52:4</span> Ja, så sier Herren, Israels Gud: I sin
første tid drog mitt folk ned til Egypten for å bo der som fremmed, og
siden undertrykte Assur det uten nogen rett.

<span id="an_52:5">52:5</span> Og nu, hvad skal jeg gjøre her? sier
Herren; for mitt folk er ført bort for intet, dets herskere brøler, sier
Herren, og hele dagen igjennem blir mitt navn spottet.

<span id="an_52:6">52:6</span> Derfor skal mitt folk lære å kjenne mitt
navn; derfor skal det på den dag lære å kjenne at jeg er den som sier:
Se, her er jeg!

<span id="an_52:7">52:7</span> Hvor fagre er på fjellene dens føtter som
kommer med gledesbud, som forkynner fred, som bærer godt budskap, som
forkynner frelse, som sier til Sion: Din Gud er blitt konge!

<span id="an_52:8">52:8</span> Hør! Dine vektere opløfter sin røst, de
jubler alle sammen; for like for sine øine ser de at Herren vender
tilbake til Sion.

<span id="an_52:9">52:9</span> Bryt ut og juble alle sammen, Jerusalems
ruiner! For Herren trøster sitt folk, han gjenløser Jerusalem.

<span id="an_52:10">52:10</span> Herren avdekker sin hellige arm for
alle folkenes øine, og alle jordens ender får se vår Guds frelse.

<span id="an_52:11">52:11</span> Avsted, avsted! Dra ut derfra\*! Rør
ikke ved noget urent! Dra ut derfra! Rens eder, I som bærer Herrens kar!
/

<span id="an_52:12">52:12</span> For I skal ikke dra ut i hast og ikke
fare bort som flyktninger; for Herren går foran eder, og Israels Gud
slutter eders tog.

<span id="an_52:13">52:13</span> Se, min tjener skal gå frem med visdom;
han skal bli opløftet og ophøiet og være meget høi.

<span id="an_52:14">52:14</span> Likesom mange blev forferdet over ham -
så ille tilredt var han at han ikke så ut som et menneske, og hans
skikkelse ikke var som andre menneskebarns -

<span id="an_52:15">52:15</span> således skal han få mange folkeferd til
å fare op\*, for ham skal konger lukke sin munn; for det som ikke var
fortalt dem, det har de sett, og det de ikke hadde hørt, det har de
fornummet. /

<span id="an_53:1">53:1</span> Hvem trodde det budskap vi hørte? Og for
hvem blev Herrens arm åpenbaret?

<span id="an_53:2">53:2</span> Han\* skjøt op som en kvist for hans åsyn
og som et rotskudd av tørr jord; han hadde ingen skikkelse og ingen
herlighet, og vi så ham, men han hadde ikke et utseende så vi kunde ha
vår lyst i ham. /

<span id="an_53:3">53:3</span> Foraktet var han og forlatt av mennesker,
en mann full av piner og vel kjent med sykdom\*; han var som en som folk
skjuler sitt åsyn for, foraktet, og vi aktet ham for intet. /

<span id="an_53:4">53:4</span> Sannelig, våre sykdommer har han tatt på
sig, og våre piner har han båret; men vi aktet ham for plaget, slått av
Gud og gjort elendig.

<span id="an_53:5">53:5</span> Men han er såret for våre overtredelser,
knust for våre misgjerninger; straffen lå på ham, forat vi skulde ha
fred, og ved hans sår har vi fått lægedom.

<span id="an_53:6">53:6</span> Vi fór alle vill som får, vi vendte oss
hver til sin vei; men Herren lot våres alles misgjerninger ramme ham.

<span id="an_53:7">53:7</span> Han blev mishandlet, enda han var
elendig, og han oplot ikke sin munn, lik et lam som føres bort for å
slaktes, og lik et får som tier når de klipper det; han oplot ikke sin
munn.

<span id="an_53:8">53:8</span> Ved trengsel og ved dom blev han rykket
bort; men hvem tenkte i hans tid at når han blev utryddet av de levendes
land, så var det for mitt folks misgjernings skyld plagen traff ham?

<span id="an_53:9">53:9</span> De gav ham hans grav blandt ugudelige,
men hos en rik var han i sin død, fordi han ingen urett hadde gjort, og
det ikke var svik i hans munn.

<span id="an_53:10">53:10</span> Men det behaget Herren å knuse ham, han
slo ham med sykdom; når hans sjel bar frem skyldofferet, skulde han se
avkom og leve lenge, og Herrens vilje skulde ha fremgang ved hans hånd.

<span id="an_53:11">53:11</span> Fordi hans sjel har hatt møie, skal han
se det\* og mettes; derved at de kjenner ham, skal den rettferdige, min
tjener, rettferdiggjøre de mange, og deres misgjerninger skal han bære.
/

<span id="an_53:12">53:12</span> Derfor vil jeg gi ham de mange til del,
og sterke skal han få til bytte, fordi han uttømte sin sjel\* til døden
og blev regnet blandt overtredere, han som dog bar manges synd, og han
bad for overtrederne. /

<span id="an_54:1">54:1</span> Rop med fryd, du ufruktbare, som ikke
fødte! Bryt ut i fryderop og juble, du som ikke var i barnsnød! For den
enslige kvinnes barn er flere enn hennes som har mann, sier Herren.

<span id="an_54:2">54:2</span> Utvid plassen for ditt telt, og la dem
spenne ut teppene til din bolig, hindre det ikke! Strekk dine snorer
langt ut, og gjør dine teltplugger faste!

<span id="an_54:3">54:3</span> For du skal brede dig ut både til høire
og til venstre, og din ætt skal ta hedningefolk i eie og bygge op igjen
ødelagte byer.

<span id="an_54:4">54:4</span> Frykt ikke, du skal ikke bli skuffet, og
vær ikke skamfull, du skal ikke bli til skamme! Din ungdoms skam skal du
glemme, og din enkestands vanære skal du ikke mere komme i hu.

<span id="an_54:5">54:5</span> For din skaper er din ektemann, Herren,
hærskarenes Gud, er hans navn, og Israels Hellige er din gjenløser, all
jordens Gud kalles han.

<span id="an_54:6">54:6</span> For som en forlatt kvinne med sorg i
hjertet kaller Herren dig, og en ungdomshustru - skulde hun forskytes?
sier din Gud.

<span id="an_54:7">54:7</span> Et lite øieblikk forlot jeg dig, men med
stor barmhjertighet vil jeg samle dig.

<span id="an_54:8">54:8</span> Da min vrede løp over, skjulte jeg et
øieblikk mitt åsyn for dig, men med evig miskunnhet forbarmer jeg mig
over dig, sier Herren, din gjenløser.

<span id="an_54:9">54:9</span> For som Noahs flom er dette for mig;
likesom jeg svor at Noahs flom ikke mere skal gå over jorden, således
har jeg nu svoret at jeg ikke vil vredes på dig eller skjenne på dig.

<span id="an_54:10">54:10</span> For fjellene kan vei vike, og haugene
rokkes, men min miskunnhet skal ikke vike fra dig, og min fredspakt skal
ikke rokkes, sier Herren, han som forbarmer sig over dig.

<span id="an_54:11">54:11</span> Du arme som er bortrevet av storm, som
ingen trøst har funnet! Se, jeg legger dine stener i blyglans og bygger
din grunnmur med safirer;

<span id="an_54:12">54:12</span> jeg gjør dine murtinder av rubiner og
dine porter av karfunkelstener og hele din ringmur av dyre stener.

<span id="an_54:13">54:13</span> Og alle dine barn skal være lært av
Herren, og dine barns fred skal være stor.

<span id="an_54:14">54:14</span> Ved rettferdighet skal du bli
grunnfestet; vær langt fra angst, for du skal intet ha å frykte, og fra
redsel, for den skal ikke komme nær til dig!

<span id="an_54:15">54:15</span> Se, slår de sig sammen mot dig, så er
det ikke fra mig; de som slår sig sammen mot dig, skal falle i striden
mot dig.

<span id="an_54:16">54:16</span> Se, jeg skaper smeden, som puster i
kullilden og lager et redskap til sin gjerning, og jeg skaper en
ødelegger til å skade.

<span id="an_54:17">54:17</span> Intet våben som blir smidd mot dig,
skal ha fremgang, og hver tunge som går i rette med dig, skal du få
domfelt; dette er Herrens tjeneres arv og den rett de får av mig, sier
Herren.

<span id="an_55:1">55:1</span> Nu vel, alle I som tørster, kom til
vannene, og I som ingen penger har! Kom, kjøp og et, ja kom, kjøp uten
penger og uten betaling vin og melk!

<span id="an_55:2">55:2</span> Hvorfor veier I ut penger for det som
ikke er brød, og eders fortjeneste for det som ikke kan mette? Hør på
mig! Så skal I ete det gode, og eders sjel glede sig ved de fete retter.

<span id="an_55:3">55:3</span> Bøi eders øre hit og kom til mig! Hør! Så
skal eders sjel leve; og jeg vil oprette en evig pakt med eder, gi eder
Davids\* rike nåde, den visse. /

<span id="an_55:4">55:4</span> Se, til et vidne for folkeslag har jeg
satt ham\*, til en fyrste og en hersker over folkeslag. /

<span id="an_55:5">55:5</span> Se, folk du ikke kjenner, skal du kalle,
og hedningefolk som ikke kjenner dig, skal løpe til dig, for Herrens,
din Guds skyld og for Israels Helliges skyld; for han herliggjør dig.

<span id="an_55:6">55:6</span> Søk Herren mens han finnes, kall på ham
den stund han er nær!

<span id="an_55:7">55:7</span> Den ugudelige forlate sin vei og den
urettferdige sine tanker og omvende sig til Herren, så skal han forbarme
sig over ham, og til vår Gud, for han skal mangfoldig forlate.

<span id="an_55:8">55:8</span> For mine tanker er ikke eders tanker, og
eders veier er ikke mine veier, sier Herren;

<span id="an_55:9">55:9</span> som himmelen er høiere enn jorden,
således er mine veier høiere enn eders veier, og mine tanker høiere enn
eders tanker.

<span id="an_55:10">55:10</span> For likesom regnet og sneen faller ned
fra himmelen og ikke vender tilbake dit, men vanner jorden og får den
til å bære og gro og gir såmannen sæd og den etende brød,

<span id="an_55:11">55:11</span> således skal mitt ord være, som går ut
av min munn; det skal ikke vende tomt tilbake til mig, men det skal
gjøre det jeg vil, og lykkelig utføre det som jeg sender det til.

<span id="an_55:12">55:12</span> For med glede skal I dra ut, og i fred
skal I føres frem; fjellene og haugene skal bryte ut i fryderop for
eders åsyn, og alle markens trær skal klappe i hendene.

<span id="an_55:13">55:13</span> I stedet for tornebusker skal det vokse
op cypresser, i stedet for tistler skal det vokse op myrter, og det skal
være til et navn for Herren, til et evig tegn, som ikke skal bli
utslettet.

<span id="an_56:1">56:1</span> Så sier Herren: Akt på det som er rett,
og gjør rettferdighet! For min frelse kommer snart, og snart skal min
rettferdighet åpenbares.

<span id="an_56:2">56:2</span> Salig er det menneske som gjør dette, det
menneskebarn som holder fast ved det, som holder sabbaten, så han ikke
vanhelliger den, som varer sin hånd, så den ikke gjør noget ondt.

<span id="an_56:3">56:3</span> Den fremmede som holder sig til Herren,
må ikke si: Herren vil visst skille mig fra sitt folk! Og gildingen må
ikke si: Se, jeg er et tørt tre!

<span id="an_56:4">56:4</span> For så sier Herren: De gildinger som vil
holde mine sabbater og velge det som jeg har behag i, og holde fast ved
min pakt,

<span id="an_56:5">56:5</span> dem vil jeg i mitt hus og innenfor mine
murer gi et minne og et navn bedre enn sønner og døtre; et evig navn vil
jeg gi dem, som ikke skal utryddes.

<span id="an_56:6">56:6</span> Og de fremmede som holder sig til Herren
for å tjene ham og for å elske Herrens navn, for å være hans tjenere,
alle de som holder sabbaten, så de ikke vanhelliger den, og som holder
fast ved min pakt,

<span id="an_56:7">56:7</span> dem vil jeg føre til mitt hellige berg og
glede dem i mitt bedehus, deres brennoffer og slaktoffer skal være til
velbehag på mitt alter; for mitt hus skal kalles et bedehus for alle
folk.

<span id="an_56:8">56:8</span> Så sier Herren, Israels Gud, han som
samler de fordrevne av Israel: Ennu flere vil jeg samle til ham, foruten
dem som allerede er samlet til ham.

<span id="an_56:9">56:9</span> Alle I markens dyr, kom og et, alle I dyr
i skogen!

<span id="an_56:10">56:10</span> Israels vektere er blinde alle sammen,
de vet intet. Alle sammen er de stumme hunder, som ikke kan gjø; de
ligger og drømmer og holder av å sove;

<span id="an_56:11">56:11</span> de er grådige hunder, de blir aldri
mette. De er hyrder som ikke forstår å gi akt; alle sammen har de vendt
sig til sin egen vei, hver til sin egen vinning, fra den første til den
siste.

<span id="an_56:12">56:12</span> Kom\*, jeg vil hente vin, la oss drikke
sterk drikk, og som denne dag skal den dag imorgen være, herlig over all
måte! /

<span id="an_57:1">57:1</span> Den rettferdige omkommer, og det er ikke
nogen som legger sig det på hjerte, og fromme menn rykkes bort, uten at
nogen akter på at den rettferdige rykkes bort før ulykken kommer.

<span id="an_57:2">57:2</span> Han går inn til fred; de hviler på sine
leier alle de som går sin vei rett frem.

<span id="an_57:3">57:3</span> Men kom hit, I trollkvinnens barn, I
horkarls og horkvinnes yngel!

<span id="an_57:4">57:4</span> Hvem gjør I eder lystige over? Mot hvem
lukker I munnen op og rekker tungen ut? Er I ikke selv overtredelsens
yngel, løgnens avkom,

<span id="an_57:5">57:5</span> I som er optendt av brynde ved
terebintene, under hvert grønt tre, som slakter barn i dalene, under
bergkløfters tak?

<span id="an_57:6">57:6</span> Bekkens glatte stener\* er din del; de,
ja de er din lodd; også for dem utøste du drikkoffer og bar frem
matoffer - skulde jeg gi mig tilfreds med dette? /

<span id="an_57:7">57:7</span> På høie, mektige fjell redet du ditt
leie; også der steg du op for å ofre slaktoffer.

<span id="an_57:8">57:8</span> Og bak døren og dørstolpen satte du ditt
minnetegn\*; du vendte dig bort fra mig, klædde dig naken og steg op,
gjorde ditt leie bredt og tinget dig lønn av dem\*\*; du elsket samleiet
med dem, du så deres blusel. / /

<span id="an_57:9">57:9</span> Og du drog til kongen med olje, og du kom
med mange velluktende salver, og du sendte dine bud langt bort, og du
steg dypt ned, like til dødsriket.

<span id="an_57:10">57:10</span> På din lange ferd blev du trett;
allikevel sa du ikke: Jeg gir tapt! Du fant ny kraft i din hånd; derfor
blev du ikke svak.

<span id="an_57:11">57:11</span> Hvem var du redd for og fryktet, siden
du gav dig over til løgnen og ikke kom mig i hu og ikke la dig det på
hjerte? Er det ikke så: Jeg har tidd helt fra fordums tid, og mig
fryktet du derfor ikke?

<span id="an_57:12">57:12</span> Jeg vil kunngjøre din rettferdighet og
dine gjerninger, og de skal ikke gagne dig.

<span id="an_57:13">57:13</span> Når du skriker, så la din flokk \[av
avguder\] redde dig! Nei, en vind skal løfte dem op alle sammen, et
vindpust skal feie dem bort; men den som tar sin tilflukt til mig, han
skal arve landet og ta mitt hellige berg i eie.

<span id="an_57:14">57:14</span> Og det skal bli sagt: Bygg, bygg, rydd
vei! Ta hvert støt bort fra mitt folks vei!

<span id="an_57:15">57:15</span> For så sier den Høie, den Ophøiede, han
som troner evindelig, og hvis navn er hellig: I det høie og hellige bor
jeg, og hos den som er sønderknust og nedbøiet i ånden, for å gjenoplive
de nedbøiedes ånd og gjøre de sønderknustes hjerte levende.

<span id="an_57:16">57:16</span> For ikke til evig tid går jeg i rette,
og ikke for alle tider er jeg vred; for da måtte ånden vansmekte for
mitt åsyn, de sjeler som jeg har skapt.

<span id="an_57:17">57:17</span> For Israels syndige begjærlighets skyld
blev jeg vred og slo ham, jeg skjulte mitt åsyn og var vred, og han gikk
bortvendt på sitt hjertes vei.

<span id="an_57:18">57:18</span> Hans veier har jeg sett, og jeg vil
læge ham, og jeg vil lede ham og gi ham og hans sørgende trøst.

<span id="an_57:19">57:19</span> Herren skaper lebers grøde\*; fred,
fred for fjern og nær, sier han, og jeg læger ham. /

<span id="an_57:20">57:20</span> Men de ugudelige er som det oprørte
hav; det kan ikke være stille, og dets bølger skyller op skarn og dynd.

<span id="an_57:21">57:21</span> Det er ingen fred for de ugudelige,
sier min Gud.

<span id="an_58:1">58:1</span> Rop av strupen, spar ikke! Opløft din
røst som en basun og forkynn mitt folk dets overtredelse og Jakobs hus
dets synder!

<span id="an_58:2">58:2</span> Mig spør de dag for dag, og å få vite
mine veier krever de; likesom de var et folk som har gjort rettferdighet
og ikke forlatt sin Guds lov, krever de av mig rettferdige dommer; de
vil at Gud skal komme nær til dem.

<span id="an_58:3">58:3</span> Hvorfor\* faster vi, og du ser det ikke?
Hvorfor plager vi vår sjel, og du akter ikke på det? - Se, på den dag I
faster, gjør I eders gjerning, og alle eders arbeidere plager I. /

<span id="an_58:4">58:4</span> Se, for å kives og strides faster I, og
for å slå med ugudelighets neve; I faster ikke nu således at eders røst
kan høres i det høie.

<span id="an_58:5">58:5</span> Er dette den faste jeg finner behag i, en
dag da et menneske plager sin sjel? At en bøier sitt hode som et siv og
reder sin seng i sekk og aske - kaller du det en faste og en dag som
behager Herren?

<span id="an_58:6">58:6</span> Er ikke dette den faste jeg finner behag
i, at I løser ugudelighets lenker, sprenger åkets bånd, slipper
undertrykte fri og bryter hvert et åk?

<span id="an_58:7">58:7</span> Mon ikke dette\* at du bryter ditt brød
til den som sulter, og lar hjemløse stakkarer komme i hus - når du ser
en naken, at du da klær ham og ikke drar dig bort fra den som er ditt
eget kjød? /

<span id="an_58:8">58:8</span> Da skal ditt lys bryte frem som
morgenrøden, og din lægedom snart spire frem; din rettferdighet skal gå
frem for ditt åsyn, og Herrens herlighet slutte ditt tog.

<span id="an_58:9">58:9</span> Da skal du påkalle Herren, og han skal
svare; da skal du rope, og han skal si: Se, her er jeg! Når du har hvert
åk bort fra din midte, lar være å peke fingrer\* og tale ondt /

<span id="an_58:10">58:10</span> og tar frem til den sultne det som du
selv har lyst til, og metter en lidende sjel, da skal ditt lys oprinne i
mørket, og din natt bli som middagen.

<span id="an_58:11">58:11</span> Og Herren skal lede dig all tid og
mette dig midt i ødemarken, og dine ben skal han styrke, og du skal bli
som en vannrik have, som et kildevell der vannet aldri slipper op.

<span id="an_58:12">58:12</span> Og sønner av dig skal bygge op igjen
ruinene fra gammel tid; grunnvoller som har ligget der fra slekt til
slekt, skal du gjenreise, og de skal kalle dig murbrudds tilmurer, den
som setter veier i stand, så folk kan bo i landet.

<span id="an_58:13">58:13</span> Når du holder din fot tilbake fra
sabbaten, så du ikke driver ditt yrke på min hellige dag, og du kaller
sabbaten en lyst, kaller Herrens hellige dag ærverdig, og du ærer den,
så du ikke går dine egne veier, ikke gjør din gjerning eller fører tomt
snakk -

<span id="an_58:14">58:14</span> da skal du glede dig i Herren, og jeg
vil la dig fare frem over landets høider og la dig nyte Jakobs, din fars
arv; for Herrens munn har talt.

<span id="an_59:1">59:1</span> Se, Herrens hånd er ikke for kort til å
frelse, og hans øre er ikke for tunghørt til å høre.

<span id="an_59:2">59:2</span> Men eders misgjerninger har gjort
skilsmisse mellem eder og eders Gud, og eders synder har skjult hans
åsyn for eder, så han ikke hører.

<span id="an_59:3">59:3</span> For eders hender er flekket av blod, og
eders fingrer av misgjerning; eders leber taler løgn, eders tunge taler
urett.

<span id="an_59:4">59:4</span> Det er ingen som fremfører tale med
rettferdighet, og ingen som fører rettssak på ærlig vis; de setter sin
lit til usannhet og taler løgn, de har undfanget ulykke og føder
elendighet.

<span id="an_59:5">59:5</span> Basilisk-egg klekker de ut, og spindelvev
vever de; den som eter av deres egg, må dø, og trykkes et i stykker,
bryter det frem en huggorm.

<span id="an_59:6">59:6</span> Deres vev blir ikke til klær, og en kan
ikke dekke sig med deres gjerninger; deres gjerninger er ondskaps
gjerninger, og det er voldsverk i deres hender.

<span id="an_59:7">59:7</span> Deres føtter haster til det onde og er
snare til å utøse uskyldig blod; deres tanker er ondskaps tanker; det er
ødeleggelse og undergang på deres veier.

<span id="an_59:8">59:8</span> Fredens vei kjenner de ikke, og det er
ingen rett i deres spor; sine stier gjør de krokete; hver den som treder
på dem, vet ikke av fred.

<span id="an_59:9">59:9</span> Derfor er retten\* langt borte fra oss,
og rettferdigheten når oss ikke; vi venter på lys, og se, det er mørke,
vi venter på bare solskinn, og i dypeste natt må vi ferdes. /

<span id="an_59:10">59:10</span> Vi famler som de blinde efter en vegg,
vi famler lik folk som ingen øine har; vi snubler om middagen som i
tusmørket, midt iblandt friske er vi som døde.

<span id="an_59:11">59:11</span> Vi brummer som bjørner alle sammen, og
som duer kurrer vi; vi venter på retten, og den kommer ikke, på frelsen,
og den er langt borte fra oss.

<span id="an_59:12">59:12</span> For våre overtredelser er mange for
dig, og våre synder vidner mot oss; våre overtredelser har vi for våre
øine, og våre misgjerninger kjenner vi:

<span id="an_59:13">59:13</span> Vi er falt fra Herren og har fornektet
ham, vi har gått bort fra vår Gud, vi har talt om undertrykkelse og
frafall, vi har undfanget løgnens ord i vårt hjerte og sagt dem ut.

<span id="an_59:14">59:14</span> Derfor er retten\* blitt holdt tilbake,
og rettferdigheten står langt borte; for sannheten har snublet på
tingstedet, og det rette kan ikke finne inngang, /

<span id="an_59:15">59:15</span> og sannheten blev borte, og den som
holdt sig fra det onde, blev plyndret. Og Herren så det, og det var ondt
i hans øine at der ingen rett var,

<span id="an_59:16">59:16</span> og han så at ingen trådte frem, og han
undret sig over at det ingen var som førte hans sak. Da hjalp hans arm
ham, og hans rettferdighet støttet ham,

<span id="an_59:17">59:17</span> og han iklædde sig rettferdighet som en
brynje, og frelsens hjelm satte han på sitt hode, og han klædde sig i
hevnens klær og svøpte sig i nidkjærhet som i en kappe.

<span id="an_59:18">59:18</span> Efter deres gjerninger vil han
gjengjelde dem, med vrede over sine motstandere, med hevn over sine
fiender; øene vil han gjengjelde det de har gjort.

<span id="an_59:19">59:19</span> Og i Vesterland skal de frykte Herrens
navn, og i Østerland hans herlighet; for den skal komme lik en voldsom
strøm som Herrens vær driver avsted.

<span id="an_59:20">59:20</span> Og det skal komme en gjenløser for Sion
og for dem som omvender sig fra overtredelse i Jakob, sier Herren.

<span id="an_59:21">59:21</span> Og dette er den pakt som jeg gjør med
dem, sier Herren: Min Ånd, som er over dig, og mine ord, som jeg har
lagt i din munn, de skal ikke vike fra din munn eller fra dine barns
munn eller fra dine barnebarns munn, sier Herren, fra nu av og til evig
tid.

<span id="an_60:1">60:1</span> Stå op, bli lys! For ditt lys kommer, og
Herrens herlighet går op over dig.

<span id="an_60:2">60:2</span> Se, mørke dekker jorden, og mulm folkene,
men over dig skal Herren opgå, og over dig skal hans herlighet åpenbare
sig,

<span id="an_60:3">60:3</span> og folkeslag skal søke til ditt lys, og
konger til den glans som er gått op over dig.

<span id="an_60:4">60:4</span> Løft dine øine og se dig omkring! De
samler sig alle sammen, de kommer til dig; dine sønner skal komme fra
det fjerne, og dine døtre skal bæres på armen.

<span id="an_60:5">60:5</span> Da skal du se det og stråle av glede, og
ditt hjerte skal banke og utvide sig; for havets rikdom skal vende sig
til dig, folkenes gods skal komme til dig.

<span id="an_60:6">60:6</span> Et mylder av kameler skal dekke dig,
Midians og Efas kamelføll; alle sammen skal de komme fra Sjeba; gull og
virak skal de føre til dig, og Herrens pris skal de forkynne.

<span id="an_60:7">60:7</span> Alle Kedars\* får skal samles til dig,
Nebajots værer skal tjene dig; til mitt velbehag skal de ofres på mitt
alter, og min herlighets hus vil jeg herliggjøre. /

<span id="an_60:8">60:8</span> Hvem er disse som kommer flyvende som
skyer, som duer til sine dueslag?

<span id="an_60:9">60:9</span> For på mig skal øene vente, og fremst
seiler Tarsis-skibene og fører dine barn hit fra det fjerne, deres sølv
og gull kommer med dem - for Herrens, din Guds navns skyld, for Israels
Helliges skyld, for han herliggjør dig.

<span id="an_60:10">60:10</span> Og fremmede skal bygge dine murer, og
deres konger skal tjene dig; i min harme har jeg slått dig, men i min
nåde har jeg forbarmet mig over dig.

<span id="an_60:11">60:11</span> Og dine porter skal holdes åpne all
tid, hverken dag eller natt skal de lukkes, så folkenes gods kan føres
inn til dig, og deres konger føres med som fanger.

<span id="an_60:12">60:12</span> For det folk og det rike som ikke vil
tjene dig, skal gå til grunne, og hedningene skal bli aldeles ødelagt.

<span id="an_60:13">60:13</span> Libanons herlighet skal komme til dig,
både cypress og lønn og buksbom, for å pryde det sted der min helligdom
er, og det sted hvor mine føtter står, vil jeg herliggjøre.

<span id="an_60:14">60:14</span> Og barna til dem som har plaget dig,
skal komme bøiede til dig, og alle de som har foraktet dig, skal kaste
sig ned for dine føtter, og de skal kalle dig Herrens stad, Israels
Helliges Sion.

<span id="an_60:15">60:15</span> I stedet for at du var forlatt og
hatet, så det ikke var nogen som drog igjennem dig, vil jeg gjøre dig
til en evig herlighet, en fryd for slekt efter slekt.

<span id="an_60:16">60:16</span> Og du skal die hedningefolks melk, ja,
kongers bryst skal du die, og du skal kjenne at jeg, Herren, er din
frelser, og Jakobs Veldige din gjenløser.

<span id="an_60:17">60:17</span> I stedet for kobber vil jeg gi gull, i
stedet for jern vil jeg gi sølv, i stedet for tre kobber og i stedet for
sten jern, og jeg vil gjøre fred til din øvrighet og rettferdighet til
din styrer.

<span id="an_60:18">60:18</span> Det skal ikke mere høres om vold i ditt
land, ikke om hærfang og ødeleggelse innen dine landemerker, og du skal
kalle frelsen dine murer og lovsangen dine porter.

<span id="an_60:19">60:19</span> Solen skal ikke mere være ditt lys om
dagen, og månen skal ikke skinne og lyse for dig; men Herren skal være
et evig lys for dig, og din Gud skal være din herlighet.

<span id="an_60:20">60:20</span> Din sol skal ikke mere gå ned, og din
måne ikke miste sitt skinn; for Herren skal være et evig lys for dig, og
din sorgs dager skal være til ende.

<span id="an_60:21">60:21</span> Og ditt folk - de er alle sammen
rettferdige; til evig tid skal de eie landet; de er jo en kvist som jeg
har plantet, et verk av mine hender til min ære.

<span id="an_60:22">60:22</span> Den minste skal bli til tusen, og den
ringeste til et veldig folk; jeg, Herren, jeg vil la det skje hastig, i
sin tid.

<span id="an_61:1">61:1</span> Herrens, Israels Guds Ånd er over mig,
fordi Herren har salvet mig til å forkynne et godt budskap for de
saktmodige; han har sendt mig til å forbinde dem som har et sønderbrutt
hjerte, til å utrope frihet for de fangne og løslatelse for de bundne,

<span id="an_61:2">61:2</span> til å utrope et nådens år fra Herren og
en hevnens dag fra vår Gud, til å trøste alle sørgende,

<span id="an_61:3">61:3</span> til å gi de sørgende i Sion hodepryd i
stedet for aske, gledes olje i stedet for sorg, lovprisnings klædebon i
stedet for en vansmektet ånd, og de skal kalles rettferdighetens
terebinter, Herrens plantning til hans ære.

<span id="an_61:4">61:4</span> Og de skal bygge op igjen det som blev
ødelagt i eldgammel tid, gjenreise det som har ligget øde fra de første
slekter; de skal fornye ødelagte byer, det som har ligget øde fra slekt
til slekt.

<span id="an_61:5">61:5</span> Og fremmede skal stå og vokte eders
hjorder, og utlendinger skal være eders akerdyrkere og vingårdsmenn.

<span id="an_61:6">61:6</span> Men I, I skal kalles Herrens prester, vår
Guds tjenere skal de kalle eder; folkenes gods skal I ete, og deres
herlighet skal gå over til eder.

<span id="an_61:7">61:7</span> For eders skam skal I få dobbelt
gjengjeld, og de som led vanære, skal nu juble over sin lodd; derfor
skal de få dobbelt lodd i sitt land, evig glede skal bli dem til del;

<span id="an_61:8">61:8</span> for jeg, Herren, elsker rett og hater
urettferdig rov, og trofast vil jeg gi dem deres lønn, og en evig pakt
vil jeg gjøre med dem.

<span id="an_61:9">61:9</span> Og deres ætt skal bli kjent blandt
folkene, og deres avkom blandt folkeslagene; alle som ser dem, skal
kjenne at de er en ætt Herren har velsignet.

<span id="an_61:10">61:10</span> Jeg vil glede mig i Herren, min sjel
skal fryde sig i min Gud; for han har klædd mig i frelsens klædebon, i
rettferdighetens kappe har han svøpt mig, likesom brudgommen, som setter
på sig en hue prektig som prestens, og likesom bruden, som pryder sig
med sine smykker.

<span id="an_61:11">61:11</span> For som jorden lar sine spirer skyte
frem, og som en have lar sine vekster spire, således skal Herren,
Israels Gud, la rettferdighet og lovsang fremspire for alle folkenes
åsyn.

<span id="an_62:1">62:1</span> For Sions skyld vil jeg ikke tie, og for
Jerusalems skyld vil jeg ikke være stille, før dets rettferdighet går
frem som en stråleglans, og dets frelse som et brennende bluss.

<span id="an_62:2">62:2</span> Og folkene skal se din rettferdighet, og
alle konger din herlighet, og du skal kalles med et nytt navn, som
Herrens munn skal nevne.

<span id="an_62:3">62:3</span> Og du skal være en prektig krone i
Herrens hånd og et kongelig hodesmykke i din Guds hånd.

<span id="an_62:4">62:4</span> Du skal ikke mere kalles den forlatte, og
ditt land ikke mere kalles en ødemark, men du skal kalles min lyst, og
ditt land skal kalles ektehustru; for Herren har sin lyst i dig, og ditt
land skal tas til ekte.

<span id="an_62:5">62:5</span> For som en ung mann tar en jomfru til
ekte, således skal dine barn ta dig til ekte, og som en brudgom gleder
sig over sin brud, skal din Gud glede sig over dig.

<span id="an_62:6">62:6</span> På dine murer, Jerusalem, setter jeg
vektere\*; aldri skal de tie, ikke den hele dag og ikke den hele natt; I
som minner Herren\*\*, unn eder ingen ro! / /

<span id="an_62:7">62:7</span> Og gi ikke ham ro for han bygger
Jerusalem op igjen, og før han gjør det til en lovsang på jorden!

<span id="an_62:8">62:8</span> Herren har svoret ved sin høire hånd og
ved sin veldige arm: Jeg vil ikke mere gi dine fiender ditt korn å ete,
heller ikke skal fremmede drikke din most, som du har hatt møie med;

<span id="an_62:9">62:9</span> men de som høster kornet, skal ete det og
prise Herren, og de som innsamler mosten, skal drikke den i min
helligdoms forgårder.

<span id="an_62:10">62:10</span> Dra inn, dra inn gjennem portene, rydd
veien for folket, bygg, bygg veien, rens den for sten, løft et banner
for folkene!

<span id="an_62:11">62:11</span> Se, Herren lar det lyde til jordens
ende: Si til Sions datter: Se, din frelse kommer; se, hans lønn er med
ham, og hans gjengjeldelse går foran ham.

<span id="an_62:12">62:12</span> Og de skal kalles det hellige folk,
Herrers gjenløste; og du selv skal kalles den søkte, den stad som ikke
er forlatt.

<span id="an_63:1">63:1</span> Hvem er han som kommer fra Edom, i røde
klær fra Bosra, så prektig i sin klædning, kneisende i sin store kraft?
- Det er jeg, jeg som taler rettferdighet, som er mektig til å frelse.

<span id="an_63:2">63:2</span> Hvorfor er din klædning så rød, og dine
klær lik hans som treder vinpersen?

<span id="an_63:3">63:3</span> Persekaret har jeg trådt, jeg alene, og
av folkene var ingen med mig: så trådte jeg på dem i min vrede og
trampet dem sønder i min harme; da sprøitet deres blod på mine klær, og
hele min klædning fikk jeg tilsølt.

<span id="an_63:4">63:4</span> For hevnens dag var i mitt hjerte, og
mitt gjenløsnings-år var kommet;

<span id="an_63:5">63:5</span> og jeg så mig om, men det var ingen som
hjalp; jeg undret mig, men det var ingen som støttet mig; da hjalp min
arm mig, og min harme støttet mig,

<span id="an_63:6">63:6</span> og jeg trådte ned folkeslag i min vrede
og gjorde dem drukne\* i min harme, og jeg lot deres blod rinne ned på
jorden. /

<span id="an_63:7">63:7</span> Herrens miskunnhet vil jeg forkynne,
Herrens pris efter alt det Herren har gjort mot oss, og hans store
godhet mot Israels hus, fordi han gjorde imot dem efter sin
barmhjertighet og efter sin store miskunnhet.

<span id="an_63:8">63:8</span> Han sa: Ja, de er mitt folk, de er barn
som ikke vil svike. Og han blev en frelser for dem.

<span id="an_63:9">63:9</span> I all deres trengsel var det ingen
trengsel, og hans åsyns engel frelste dem; i sin kjærlighet og sin store
mildhet gjenløste han dem, og han tok dem op og bar dem alle den gamle
tids dager.

<span id="an_63:10">63:10</span> Men de, de var gjenstridige og gjorde
hans Hellige Ånd sorg; da skiftet han hu og blev deres fiende, han selv
stred imot dem.

<span id="an_63:11">63:11</span> Da tenkte hans folk på de gamle dager,
på Moses: Hvor er han som førte dem op av havet med sin hjords hyrde?
Hvor er han som gav sin Hellige Ånd midt iblandt dem,

<span id="an_63:12">63:12</span> han som lot sin herlige arm gå frem ved
Moses' høire side, som kløvde vannene for deres åsyn for å gjøre sig et
evig navn,

<span id="an_63:13">63:13</span> han som førte dem gjennem dypene som en
hest gjennem ørkenen, så de ikke snublet?

<span id="an_63:14">63:14</span> Likesom feet som går ned i dalen, førte
Herrens Ånd dem til hvile; således ledet du ditt folk for å gjøre dig et
herlig navn.

<span id="an_63:15">63:15</span> Sku ned fra himmelen og se, fra din
hellige og herlige bolig! Hvor er din nidkjærhet og ditt velde? Ditt
hjertes medynk og din miskunnhet holder sig tilbake fra mig.

<span id="an_63:16">63:16</span> For du er vår far; Abraham vet jo ikke
om oss, og Israel kjenner oss ikke; du Herre er vår far, vår gjenløser
fra eldgammel tid er ditt navn.

<span id="an_63:17">63:17</span> Hvorfor lar du oss fare vill fra dine
veier, Herre? Hvorfor forherder du vårt hjerte, så det ikke frykter dig?
Vend om for dine tjeneres skyld, for de stammers skyld som er din arv!

<span id="an_63:18">63:18</span> En liten stund har ditt hellige folk
hatt landet i eie; våre motstandere har trådt ned din helligdom.

<span id="an_63:19">63:19</span> Vi er blitt som de du aldri har hersket
over, som de ditt navn ikke har vært nevnt over.

<span id="an_64:1">64:1</span> Gid du vilde sønderrive himmelen og fare
ned, så fjellene skalv for ditt åsyn, likesom ilden setter kvister i
brand og får vannet til å koke - for å kunngjøre ditt navn for dine
motstandere, så folkene måtte skjelve for ditt åsyn,

<span id="an_64:2">64:2</span> når du gjorde forferdelige ting som vi
ikke ventet, når du for ned, og fjellene skalv for ditt åsyn!

<span id="an_64:3">64:3</span> Fra gammel tid har jo ingen spurt eller
hørt, og intet øie sett nogen annen gud enn du gjøre slikt for dem som
bier efter ham.

<span id="an_64:4">64:4</span> Du kommer dem i møte som gjør
rettferdighet med glede, dem som kommer dig i hu på dine veier. Se, du
vrededes, og vi syndet; således var det med oss fra gammel tid, og kunde
vi da bli frelst?

<span id="an_64:5">64:5</span> Vi blev som den urene alle sammen, og all
vår rettferdighet som et urent klæsplagg, og som løvet visnet vi alle
sammen, og som vinden førte våre misgjerninger oss bort.

<span id="an_64:6">64:6</span> Og det er ingen som påkaller ditt navn,
som manner sig op til å holde fast ved dig; for du har skjult ditt åsyn
for oss og latt oss tæres bort i våre misgjerningers vold.

<span id="an_64:7">64:7</span> Men nu, Herre! Du er vår far; vi er
leret, og du den som former oss, og et verk av din hånd er vi alle
sammen.

<span id="an_64:8">64:8</span> Herre, vær ikke så over all måte vred og
kom ikke evindelig misgjerning i hu! Men tenk på at vi alle sammen er
ditt folk!

<span id="an_64:9">64:9</span> Dine hellige stæder er blitt en ørken;
Sion er blitt en ørken, Jerusalem en ødemark.

<span id="an_64:10">64:10</span> Vårt hellige og herlige hus, hvor våre
fedre lovet dig, er blitt opbrent av ild, og alt som var vår lyst, er
blitt til ruiner.

<span id="an_64:11">64:11</span> Vil du tross dette holde dig tilbake,
Herre? Vil du tie og trykke oss så tungt?

<span id="an_65:1">65:1</span> Jeg bød mig frem for dem som ikke spurte;
jeg var å finne for dem som ikke søkte mig; jeg sa til et hedningefolk
som ikke var kalt med mitt navn: Se. her er jeg, her er jeg!

<span id="an_65:2">65:2</span> Jeg bredte ut mine hender hele dagen til
et gjenstridig folk, som går på den vei som ikke er god, efter sine egne
tanker,

<span id="an_65:3">65:3</span> til et folk som alltid krenker mig like i
mitt åsyn, som ofrer i havene og brenner røkelse på teglstenene,

<span id="an_65:4">65:4</span> som sitter i gravene og overnatter i
avkrokene, som eter svinekjøtt, og hvis kar er fulle av vederstyggelig
suppe,

<span id="an_65:5">65:5</span> som sier: Hold dig unda, kom mig ikke
nær, for jeg er hellig for dig! De folk er en røk i min nese, en ild som
brenner hele dagen.

<span id="an_65:6">65:6</span> Se, det står skrevet for mitt åsyn: Jeg
vil ikke tie før jeg får betalt det, ja betalt det i deres fang,

<span id="an_65:7">65:7</span> både eders misgjerninger og eders fedres
misgjerninger, sier Herren, at de brente røkelse på fjellene og hånte
mig på haugene; deres lønn vil jeg fremfor alt tilmåle dem i deres fang.

<span id="an_65:8">65:8</span> Så sier Herren: Likesom folk sier når de
finner saft i druen: Ødelegg den ikke, for det er en velsignelse i den,
således vil jeg gjøre for mine tjeneres skyld og ikke ødelegge hele
folket.

<span id="an_65:9">65:9</span> Men jeg vil la en ætt komme av Jakob og
av Juda en arving til mine fjell, og mine utvalgte skal arve landet, og
mine tjenere skal bo der.

<span id="an_65:10">65:10</span> Og Saron skal bli til en beitemark for
småfe, og Akors dal til et hvilested for storfe, til gagn for mitt folk,
som søker mig.

<span id="an_65:11">65:11</span> Men I som forlater Herren, som glemmer
mitt hellige berg, som dekker bord for Gad\*, og som fyller begeret med
krydret vin for Meni, /

<span id="an_65:12">65:12</span> eder vil jeg overgi til sverdet, og I
skal alle sammen måtte bøie eder ned for å slaktes, fordi jeg kalte, og
I ikke svarte, fordi jeg talte, og I ikke hørte, men gjorde det som ondt
var i mine øine, og valgte det jeg ikke hadde behag i.

<span id="an_65:13">65:13</span> Derfor sier Herren, Israels Gud, så:
Se, mine tjenere skal ete, men I skal hungre; se, mine tjenere skal
drikke, men I skal tørste; se, mine tjenere skal glede sig, men I skal
skamme eder;

<span id="an_65:14">65:14</span> se, mine tjenere skal juble av hjertens
lyst, men I skal skrike av hjertets pine og hyle i fortvilelse.

<span id="an_65:15">65:15</span> Og I skal efterlate eders navn til en
ed\* for mine utvalgte, og Herren, Israels Gud, skal drepe dig; men sine
tjenere skal han kalle med et annet navn, /

<span id="an_65:16">65:16</span> så den som velsigner sig på jorden,
skal velsigne sig i den trofaste Gud, og den som sverger på jorden, skal
sverge ved den trofaste Gud. For de forrige trengsler er glemt og skjult
for mine øine.

<span id="an_65:17">65:17</span> For se, jeg skaper en ny himmel og en
ny jord, og de første ting skal ikke minnes og ikke mere rinne nogen i
hu.

<span id="an_65:18">65:18</span> Men gled og fryd eder til evig tid over
det jeg skaper! For se, jeg skaper Jerusalem til jubel og dets folk til
fryd.

<span id="an_65:19">65:19</span> Og jeg vil juble over Jerusalem og
fryde mig i mitt folk, og det skal ikke mere høres gråt eller skrik der.

<span id="an_65:20">65:20</span> Det skal ikke mere komme derfra noget
diebarn som bare lever få dager, eller en gammel mann som ikke fyller
sine dagers mål; nei, en ung mann skal den være som dør hundre år
gammel, og hundre år gammel skal den synder bli som forbannes\*. /

<span id="an_65:21">65:21</span> Og de skal bygge hus og bo i dem og
plante vingårder og ete deres frukt;

<span id="an_65:22">65:22</span> ikke skal de bygge og en annen bo, ikke
skal de plante og en annen ete; nei, som treets dager skal mitt folks
dager være, og mine utvalgte skal selv få nyte frukten av sine henders
gjerning.

<span id="an_65:23">65:23</span> De skal ikke gjøre sig møie forgjeves
og ikke føde barn til en brå død; for de er en ætt velsignet av Herren,
og sitt avkom får de ha hos sig.

<span id="an_65:24">65:24</span> Og det skal skje: før de roper, skal
jeg svare, mens de ennu taler, skal jeg høre.

<span id="an_65:25">65:25</span> Ulven og lammet skal beite sammen, og
løven skal ete halm som oksen, og ormens føde skal være støv; ingen skal
gjøre noget ondt og ingen ødelegge noget på hele mitt hellige berg, sier
Herren.

<span id="an_66:1">66:1</span> Så sier Herren: Himmelen er min trone, og
jorden mine føtters skammel; hvad hus kunde I bygge mig, og hvor skulde
det finnes et hvilesteed for mig?

<span id="an_66:2">66:2</span> Alt dette har jo min hånd gjort, og
således blev alt dette til, sier Herren. Men den jeg vil se til, det er
den elendige, og den som har en sønderbrutt ånd og er forferdet over
mitt ord.

<span id="an_66:3">66:3</span> Den som slakter en okse, er som den som
dreper en mann; den som ofrer et lam, er som den som bryter nakken på en
hund; den som ofrer matoffer, er som den som ofrer svineblod; den som
bærer frem ihukommelsesoffer av virak, er som den som priser avguder.
Likesom de har valgt sine egne veier, og deres sjel har behag i deres
vederstyggeligheter,

<span id="an_66:4">66:4</span> så vil jeg velge å gjøre ondt imot dem,
og det de frykter for, vil jeg la komme over dem, fordi jeg ropte, men
ingen svarte, jeg talte, men de hørte ikke, de gjorde det som ondt var i
mine øine, og valgte det jeg ikke hadde behag i.

<span id="an_66:5">66:5</span> Hør Herrens ord, I som er forferdet over
hans ord! Eders brødre som hater eder, som støter eder fra sig for mitt
navns skyld, sier: La Herren vise sin herlighet, så vi kan få se eders
glede! Men de skal bli til skamme.

<span id="an_66:6">66:6</span> Hør! Bulder fra byen! En røst fra
templet, Herrens røst, han som gjengjelder sine fiender det de har
gjort!

<span id="an_66:7">66:7</span> Før hun\* var i barnsnød, har hun født;
før veene kom over henne. har hun født et guttebarn til verden. /

<span id="an_66:8">66:8</span> Hvem har hørt slikt? Hvem har sett
sådanne ting? Kommer et land til verden på en dag, eller fødes et folk
på en gang? For Sion har vært i barnsnød og med det samme født sine
sønner.

<span id="an_66:9">66:9</span> Skulde jeg åpne modermunnen og ikke la
føde? sier Herren. Eller skulde jeg som lar føde, lukke den igjen? sier
din Gud.

<span id="an_66:10">66:10</span> Gled eder med Jerusalem og juble over
henne, alle I som elsker henne! Fryd eder storlig med henne, alle I som
sørger over henne!

<span id="an_66:11">66:11</span> Så skal I få die og mettes av hennes
husvalende bryst, suge og glede eder ved hennes store herlighet.

<span id="an_66:12">66:12</span> For så sier Herren: Se, jeg lar fred
komme over henne som en elv og hedningenes herlighet som en
overstrømmende bekk, og I skal få die; på armen skal I bæres, og på
knærne skal I kjærtegnes.

<span id="an_66:13">66:13</span> Som en mor trøster sitt barn, således
vil jeg trøste eder; i Jerusalem skal I få trøst.

<span id="an_66:14">66:14</span> Og I skal se det, og eders hjerte skal
fryde sig, og eders ben skal grønnes som gresset, og det skal kjennes at
Herrens hånd er med hans tjenere, men han skal vredes på sine fiender.

<span id="an_66:15">66:15</span> For se, Herren skal komme i ild, og
hans vogner skal være som stormvind, for å gjengjelde med sin vrede i
glødende brand og med sin trusel i ildsluer;

<span id="an_66:16">66:16</span> for med ild skal Herren holde dom og
med sitt sverd slå alt kjød, og mange skal det bli som Herren slår
ihjel.

<span id="an_66:17">66:17</span> De som helliger og renser sig for
havene\* efter en som er midt iblandt dem\*\*, de som eter svinekjøtt og
vederstyggelige dyr, endog mus, de skal omkomme alle sammen, sier
Herren. / /

<span id="an_66:18">66:18</span> Og jeg, jeg gjør deres gjerninger og
deres tanker til intet; den tid kommer da jeg samler alle folk og
tungemål, og de skal komme og se min herlighet.

<span id="an_66:19">66:19</span> Og jeg vil gjøre et tegn på dem og
sende nogen av de undkomne blandt dem til hedningefolkene, til Tarsis,
Ful og Lud, bueskytterne, til Tubal og Javan, til de fjerne kyster som
ikke har hørt tidenden om mig og ikke sett min herlighet; og de skal
kunngjøre min herlighet blandt hedningefolkene.

<span id="an_66:20">66:20</span> Og fra alle hedningefolkene skal de
komme med alle eders brødre til matoffer for Herren, på hester, på
vogner, i bærestoler, på mulesler og på hurtigløpende kameler, og føre
dem op på mitt hellige berg i Jerusalem, sier Herren, likesom Israels
barn bærer matofferet i rene kar til Herrens hus;

<span id="an_66:21">66:21</span> også av dem\* vil jeg ta mig nogen til
prester\*\*, til levitter, sier Herren. / /

<span id="an_66:22">66:22</span> For likesom den nye himmel og den nye
jord som jeg gjør, blir til evig tid for mitt åsyn, sier Herren, således
skal eders ætt og eders navn bli til evig tid.

<span id="an_66:23">66:23</span> Og det skal skje: Nymåne efter nymåne
og sabbat efter sabbat skal alt kjød komme for å tilbede for mitt åsyn,
sier Herren.

<span id="an_66:24">66:24</span> Og de skal gå ut og se på de døde
kropper av de menn som er falt fra mig; for deres orm skal ikke dø, og
deres ild skal ikke slukkes, og de skal være en gru for alt kjød.

------------------------------------------------------------------------

[Next: Jeremiah](jer.md)
