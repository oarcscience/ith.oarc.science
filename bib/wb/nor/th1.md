[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Norwegian Bible: 1 Thessalonians

<span id="an_1:1">1:1</span> Paulus og Silvanus og Timoteus - til
tessalonikernes menighet i Gud Fader og den Herre Jesus Kristus: Nåde
være med eder og fred!

<span id="an_1:2">1:2</span> Vi takker alltid Gud for eder alle når vi
kommer eder i hu i våre bønner,

<span id="an_1:3">1:3</span> idet vi uavlatelig minnes eders virksomhet
i troen og arbeid i kjærligheten og tålmod i håpet på vår Herre Jesus
Kristus for vår Guds og Faders åsyn,

<span id="an_1:4">1:4</span> da vi er visse på at I er utvalgt, brødre,
I som er elsket av Gud.

<span id="an_1:5">1:5</span> For vårt evangelium kom ikke til eder bare
i ord, men og i kraft og i den Hellige Ånd og i stor fullvisshet,
likesom I jo vet hvorledes vi var iblandt eder for eders skyld,

<span id="an_1:6">1:6</span> og I blev efterfølgere av oss og av Herren,
idet I tok imot ordet under megen trengsel med glede i den Hellige Ånd,

<span id="an_1:7">1:7</span> så I er blitt et forbillede for alle de
troende i Makedonia og Akaia.

<span id="an_1:8">1:8</span> For fra eder har Herrens ord lydt ut; ikke
bare i Makedonia og Akaia, men allesteds er eders tro på Gud kommet ut,
så vi ikke trenger til å tale noget om det;

<span id="an_1:9">1:9</span> for selv forteller de om oss hvad inngang
vi fikk hos eder, og hvorledes I vendte eder til Gud fra avgudene, for å
tjene den levende og sanne Gud

<span id="an_1:10">1:10</span> og vente på hans Sønn fra himlene som han
opvakte fra de døde, Jesus, han som frir oss fra den kommende vrede.

<span id="an_2:1">2:1</span> For selv vet I, brødre, om den inngang vi
fikk hos eder, at den ikke er blitt uten frukt;

<span id="an_2:2">2:2</span> men enda vi forut hadde lidt og var blitt
mishandlet i Filippi, som I vet, fikk vi dog frimodighet i vår Gud til å
tale Guds evangelium til eder under megen strid.

<span id="an_2:3">2:3</span> For vår forkynnelse kommer ikke av
villfarelse eller av urenhet eller med svik;

<span id="an_2:4">2:4</span> men likesom vi av Gud er aktet verdige til
at evangeliet blev oss betrodd, således taler vi, ikke som de som vil
tekkes mennesker, men Gud, som prøver våre hjerter.

<span id="an_2:5">2:5</span> For hverken kom vi nogensinne med smigrende
ord, som I vet, eller med skalkeskjul for havesyke, Gud er vårt vidne,

<span id="an_2:6">2:6</span> heller ikke søkte vi ære av mennesker,
hverken av eder eller av andre, enda vi hadde kunnet kreve ære som
Kristi apostler;

<span id="an_2:7">2:7</span> men vi var milde iblandt eder: likesom en
mor varmer sine barn ved sitt bryst,

<span id="an_2:8">2:8</span> således vilde vi gjerne i inderlig
kjærlighet til eder gi eder ikke bare Guds evangelium, men og vårt eget
liv, fordi I var blitt oss kjære.

<span id="an_2:9">2:9</span> I minnes jo, brødre, vårt strev og vår
møie: under arbeid natt og dag, for ikke å falle nogen av eder til
byrde, forkynte vi Guds evangelium for eder.

<span id="an_2:10">2:10</span> I er vidner, og Gud med, hvor hellig og
rettferdig og ulastelig vi ferdedes iblandt eder, I troende,

<span id="an_2:11">2:11</span> likesom I vet hvorledes vi formante hver
og en av eder, som en far sine barn, og la eder på hjerte

<span id="an_2:12">2:12</span> og bad eder inderlig å vandre verdig for
Gud, som har kalt eder til sitt rike og sin herlighet.

<span id="an_2:13">2:13</span> Og derfor takker også vi Gud uavlatelig
for at da I fikk det Guds ord vi forkynte, tok I imot det, ikke som et
menneske-ord, men, som det i sannhet er, som et Guds ord, som og viser
sig virksomt i eder som tror.

<span id="an_2:14">2:14</span> For I, brødre, er blitt efterfølgere av
de Guds menigheter som er i Kristus Jesus i Judea, idet og I har lidt
det samme av eders egne landsmenn som de har lidt av jødene,

<span id="an_2:15">2:15</span> som og slo den Herre Jesus og profetene
ihjel og forfulgte oss og ikke tekkes Gud og står alle mennesker imot,

<span id="an_2:16">2:16</span> idet de hindrer oss fra å tale til
hedningene, så de kan bli frelst, forat de alltid må fylle sine synders
mål. Dog, vreden har endelig nådd dem!

<span id="an_2:17">2:17</span> Men da vi, brødre, hadde vært skilt fra
eder en kort stund, med vårt åsyn, ikke med hjertet, gjorde vi oss i vår
store lengsel så meget mere umak for å få se eders åsyn,

<span id="an_2:18">2:18</span> fordi vi gjerne vilde komme til eder -
jeg, Paulus, både én gang og to ganger - men Satan hindret oss.

<span id="an_2:19">2:19</span> For hvem er vel vårt håp eller vår glede
eller vår hederskrans? er ikke også I det for vår Herre Jesu åsyn ved
hans komme?

<span id="an_2:20">2:20</span> I er jo vår ære og vår glede.

<span id="an_3:1">3:1</span> Derfor, da vi ikke lenger kunde holde det
ut, fant vi det best å bli alene tilbake i Aten,

<span id="an_3:2">3:2</span> og vi sendte Timoteus, vår bror og Guds
tjener i Kristi evangelium, for å styrke eder og formane eder om eders
tro,

<span id="an_3:3">3:3</span> at ikke nogen måtte bli vaklende i disse
trengsler. I vet jo selv at vi er satt til det;

<span id="an_3:4">3:4</span> for da vi var hos eder, sa vi eder også
forut at vi vilde komme til å lide trengsel, som det også gikk, og som I
vet.

<span id="an_3:5">3:5</span> Derfor sendte jeg da også bud, da jeg ikke
lenger kunde holde det ut, for å få vite om eders tro, om fristeren
skulde ha fristet eder og vårt arbeide skulde bli forgjeves

<span id="an_3:6">3:6</span> Men nu, da Timoteus er kommet til oss fra
eder og har båret oss godt budskap om eders tro og kjærlighet, og om at
I alltid har oss i vennlig minne og lenges efter å se oss, likesom vi
lenges efter eder,

<span id="an_3:7">3:7</span> så blev vi da, brødre, trøstet over eder i
all vår nød og trengsel, ved eders tro.

<span id="an_3:8">3:8</span> For nu lever vi, såfremt I står fast i
Herren.

<span id="an_3:9">3:9</span> For hvad takk kan vi gi Gud til vederlag
for eder, for all den glede som vi har over eder for vår Guds åsyn,

<span id="an_3:10">3:10</span> idet vi natt og dag inderlig beder om å
få se eders åsyn og bøte på det som ennu fattes i eders tro?

<span id="an_3:11">3:11</span> Men han, vår Gud og Fader, og vår Herre
Jesus styre vår vei til eder!

<span id="an_3:12">3:12</span> Og eder gi Herren rikdom og overflod av
kjærlighet til hverandre og til alle, likesom vi har den til eder,

<span id="an_3:13">3:13</span> forat han kan styrke eders hjerter, så de
blir ulastelige i hellighet for vår Guds og Faders åsyn, når vår Herre
Jesus kommer med alle sine hellige!

<span id="an_4:1">4:1</span> For øvrig altså, brødre, ber og formaner vi
eder i den Herre Jesus at likesom I har lært av oss hvorledes I bør
vandre og tekkes Gud, således som I også gjør, så må I enn mere gjøre
fremgang deri.

<span id="an_4:2">4:2</span> I vet jo hvilke bud vi gav eder ved den
Herre Jesus.

<span id="an_4:3">4:3</span> For dette er Guds vilje, eders
helliggjørelse: at I avholder eder fra hor;

<span id="an_4:4">4:4</span> at hver av eder vet å vinne sig sin egen
make, i helligelse og ære,

<span id="an_4:5">4:5</span> ikke i lystens brynde, som hedningene, som
ikke kjenner Gud;

<span id="an_4:6">4:6</span> at ingen skal gjøre sin bror urett og
uskjell i det han har å gjøre med ham; for Herren er hevner over alt
dette, således som vi også forut har sagt og vidnet for eder.

<span id="an_4:7">4:7</span> For Gud kalte oss ikke til urenhet, men til
helliggjørelse.

<span id="an_4:8">4:8</span> Den altså som ringeakter dette, han
ringeakter ikke et menneske, men Gud, som også gir sin Hellige Ånd i
eder.

<span id="an_4:9">4:9</span> Men om broderkjærligheten trenger I ikke
til at nogen skriver til eder; for I er selv lært av Gud til å elske
hverandre;

<span id="an_4:10">4:10</span> I gjør det jo også mot alle brødrene i
hele Makedonia. Dog formaner vi eder, brødre, at I enn mere gjør
fremgang deri,

<span id="an_4:11">4:11</span> og at I setter eders ære i å leve stille
og ta vare på eders egne ting og arbeide med eders hender, så som vi bød
eder,

<span id="an_4:12">4:12</span> forat I kan omgåes sømmelig med dem som
er utenfor, og ikke trenge til nogen.

<span id="an_4:13">4:13</span> Men vi vil ikke, brødre, at I skal være
uvitende om de hensovede, forat I ikke skal sørge således som de andre,
som ikke har håp.

<span id="an_4:14">4:14</span> For så sant Vi tror at Jesus døde og stod
op, så skal og Gud ved Jesus føre de hensovede sammen med ham.

<span id="an_4:15">4:15</span> For dette sier vi eder med et ord av
Herren at vi som lever, som blir tilbake inntil Herren kommer, skal
ingenlunde komme i forveien for de hensovede;

<span id="an_4:16">4:16</span> for Herren selv skal komme ned fra
himmelen med et bydende rop, med overengels røst og med Guds basun, og
de døde i Kristus skal først opstå;

<span id="an_4:17">4:17</span> derefter skal vi som lever, som blir
tilbake, sammen med dem rykkes i skyer op i luften for å møte Herren, og
så skal vi alltid være med Herren.

<span id="an_4:18">4:18</span> Trøst da hverandre med disse ord!

<span id="an_5:1">5:1</span> Men om tidene og stundene, brødre, trenger
I ikke til at nogen skriver til eder;

<span id="an_5:2">5:2</span> I vet jo selv grant at Herrens dag kommer
som en tyv om natten.

<span id="an_5:3">5:3</span> Når de sier: Fred og ingen fare! da kommer
en brå undergang over dem, likesom veer over den fruktsommelige, og de
skal ingenlunde undfly.

<span id="an_5:4">5:4</span> Men I, brødre, er ikke i mørket, så dagen
skulde komme over eder som en tyv;

<span id="an_5:5">5:5</span> for I er alle lysets barn og dagens barn;
vi hører ikke natten eller mørket til.

<span id="an_5:6">5:6</span> La oss derfor ikke sove, som de andre, men
la oss våke og være edrue!

<span id="an_5:7">5:7</span> De som sover, sover jo om natten, og de som
drikker sig drukne, er drukne om natten;

<span id="an_5:8">5:8</span> men vi som hører dagen til, la oss være
edrue, iklædd troens og kjærlighetens brynje og med håpet om frelse som
hjelm;

<span id="an_5:9">5:9</span> for Gud bestemte oss ikke til vrede, men
til å vinne frelse ved vår Herre Jesus Kristus,

<span id="an_5:10">5:10</span> han som døde for oss, forat vi, enten vi
våker eller sover, skal leve sammen med ham.

<span id="an_5:11">5:11</span> Forman derfor hverandre, og opbygg den
ene den andre, som I og gjør!

<span id="an_5:12">5:12</span> Men vi ber eder, brødre, at I skjønner på
dem som arbeider iblandt eder og er eders forstandere i Herren og
formaner eder,

<span id="an_5:13">5:13</span> og at I holder dem overmåte høit i
kjærlighet for deres gjernings skyld. Hold fred med hverandre!

<span id="an_5:14">5:14</span> Og vi formaner eder, brødre, påminn de
uskikkelige, trøst de mismodige, hjelp de skrøpelige, vær langmodige mot
alle!

<span id="an_5:15">5:15</span> Se til at ingen gjengjelder nogen ondt
med ondt, men legg alltid vinn på det som godt er, mot hverandre og mot
alle

<span id="an_5:16">5:16</span> Vær alltid glade,

<span id="an_5:17">5:17</span> bed uavlatelig,

<span id="an_5:18">5:18</span> takk for alt! for dette er Guds vilje i
Kristus Jesus til eder.

<span id="an_5:19">5:19</span> Utslukk ikke Ånden,

<span id="an_5:20">5:20</span> ringeakt ikke profetisk tale;

<span id="an_5:21">5:21</span> men prøv alt, hold fast på det gode,

<span id="an_5:22">5:22</span> avhold eder fra allslags ondt!

<span id="an_5:23">5:23</span> Men han selv, fredens Gud, hellige eder
helt igjennem, og gid eders ånd og sjel og legeme må bevares fullkomne,
ulastelige ved vår Herre Jesu Kristi komme!

<span id="an_5:24">5:24</span> Han er trofast som har kalt eder; han
skal og gjøre det.

<span id="an_5:25">5:25</span> Brødre, bed for oss!

<span id="an_5:26">5:26</span> Hils alle brødrene med et hellig kyss!

<span id="an_5:27">5:27</span> Jeg besverger eder ved Herren at I lar
brevet bli lest for alle brødrene.

<span id="an_5:28">5:28</span> Vår Herre Jesu Kristi nåde være med eder!

------------------------------------------------------------------------

[Next: 2 Thessalonians](th2)
