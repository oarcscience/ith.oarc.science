[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](sa2)  [Next](kg2.md) 

------------------------------------------------------------------------

### Norwegian Bible: 1 Kings

<span id="an_1:1">1:1</span> Nu var kong David gammel og høit til års\*,
og de dekket ham til med tepper, men han kunde ikke bli varm. /

<span id="an_1:2">1:2</span> Da sa hans tjenere til ham: En skulde lete
efter en ung pike for min herre kongen, en jomfru som kan stelle for
kongen og pleie ham og ligge i din favn, så min herre kongen blir varm.

<span id="an_1:3">1:3</span> Så lette de i hele Israels land efter en
vakker pike, og de fant Abisag fra Sunem og førte henne til kongen.

<span id="an_1:4">1:4</span> Det var en meget vakker pike; hun pleide
kongen og tjente ham, men kongen hadde ikke omgang med henne.

<span id="an_1:5">1:5</span> Men Adonja, sønn til Haggit, gjorde sig
høie tanker og sa: Jeg vil være konge. Og han fikk sig vogner og
hestfolk og femti mann som løp foran ham.

<span id="an_1:6">1:6</span> Hans far hadde aldri i hans liv talt hårdt
til ham og sagt: Hvorfor har du gjort dette? Han\* var og meget fager,
og han var født næst efter Absalom. /

<span id="an_1:7">1:7</span> Han samrådde sig med Joab, Serujas sønn, og
med presten Abjatar, og de holdt med Adonja og hjalp ham.

<span id="an_1:8">1:8</span> Men presten Sadok og Benaja, Jojadas sønn,
og profeten Natan og Sime'i og Re'i og de helter David hadde, var ikke
med Adonja.

<span id="an_1:9">1:9</span> Adonja slaktet får og okser og gjøkalver
ved Sohelet-stenen, som er ved En-Rogel, og han innbød alle sine brødre,
kongens sønner, og alle Judas menn som var i kongens tjeneste.

<span id="an_1:10">1:10</span> Men profeten Natan og Benaja og heltene
og sin bror Salomo innbød han ikke.

<span id="an_1:11">1:11</span> Da sa Natan til Batseba, Salomos mor: Du
har vel hørt at Adonja, Haggits sønn, er blitt konge, og vår herre David
vet ikke noget om det?

<span id="an_1:12">1:12</span> La mig nu få gi dig et råd, så du kan
redde både ditt eget og din sønn Salomos liv!

<span id="an_1:13">1:13</span> Gå inn til kong David og si til ham: Har
du ikke, herre konge, med ed lovt din tjenerinne: Salomo, din sønn, skal
være konge efter mig; han skal sitte på min trone? Hvorledes er det da
gått til at Adonja er blitt konge?

<span id="an_1:14">1:14</span> Og mens du ennu er der inne og taler med
kongen, skal jeg og komme inn og stadfeste dine ord.

<span id="an_1:15">1:15</span> Da gikk Batseba inn til kongen i
kammeret. Kongen var nu meget gammel, og Abisag fra Sunem tjente ham.

<span id="an_1:16">1:16</span> Og Batseba bøide sig og kastet sig ned
for kongen, og kongen sa: Hvad vil du?

<span id="an_1:17">1:17</span> Hun svarte: Min herre! Du har tilsvoret
din tjenerinne ved Herren din Gud: Salomo, din sønn, skal bli konge
efter mig; han skal sitte på min trone.

<span id="an_1:18">1:18</span> Men se, nu er Adonja blitt konge, og du,
herre konge, vet ikke noget om det.

<span id="an_1:19">1:19</span> Han har slaktet okser og gjøkalver og får
i mengdevis og innbudt alle kongens sønner og presten Abjatar og
hærføreren Joab; men Salomo, din tjener, har han ikke innbudt.

<span id="an_1:20">1:20</span> Og nu, herre konge, er hele Israels øine
vendt mot dig, forat du skal la dem vite hvem som skal sitte på min
herre kongens trone efter ham.

<span id="an_1:21">1:21</span> Ellers kan det gå så at når min herre
kongen ligger hos sine fedre, kommer jeg og min sønn Salomo til å holdes
for forbrytere.

<span id="an_1:22">1:22</span> Mens hun ennu talte med kongen, kom
profeten Natan.

<span id="an_1:23">1:23</span> Da blev det meldt kongen: Profeten Natan
er her. Og han kom inn og trådte frem for kongen og kastet sig på sitt
ansikt til jorden for ham.

<span id="an_1:24">1:24</span> Og Natan sa: Herre konge! Du har vel
sagt: Adonja skal være konge efter mig, og han skal sitte på min trone?

<span id="an_1:25">1:25</span> For han har idag draget ned og har
slaktet okser og gjøkalver og får i mengdevis og innbudt alle kongens
sønner og hærførerne og presten Abjatar, og nu eter og drikker de med
ham og roper: Leve kong Adonja!

<span id="an_1:26">1:26</span> Men mig, din tjener, og presten Sadok og
Benaja, Jojadas sønn, og Salomo, din tjener, har han ikke innbudt.

<span id="an_1:27">1:27</span> Skulde dette være gjort på min herre
kongens bud uten at du har latt dine tjenere vite hvem som skal sitte på
min herre kongens trone efter ham?

<span id="an_1:28">1:28</span> Da tok kong David til orde og sa: Kall
Batseba inn til mig! Og hun kom inn og trådte frem for kongen.

<span id="an_1:29">1:29</span> Og kongen svor og sa: Så sant Herren
lever, han som har utfridd mig fra all trengsel:

<span id="an_1:30">1:30</span> Som jeg har tilsvoret dig ved Herren,
Israels Gud: Salomo, din sønn, skal være konge efter mig, og han skal
sitte på min trone i mitt sted, så vil jeg gjøre på denne dag.

<span id="an_1:31">1:31</span> Da bøide Batseba sig med ansiktet mot
jorden og kastet sig ned for kongen og sa: Min herre kong David leve
evindelig!

<span id="an_1:32">1:32</span> Og kong David sa: Kall hit til mig
presten Sadok og profeten Natan og Benaja, Jojadas sønn! Og de kom inn
og trådte frem for kongen.

<span id="an_1:33">1:33</span> Kongen sa til dem: Ta eders herres
tjenere med eder og la min sønn Salomo ride på mitt eget muldyr og før
ham ned til Gihon!

<span id="an_1:34">1:34</span> Der skal presten Sadok og profeten Natan
salve ham til konge over Israel, og I skal støte i basunen og rope: Leve
kong Salomo!

<span id="an_1:35">1:35</span> Så skal I følge ham hit op, og når han
kommer, skal han sette sig på min trone, og han skal være konge i mitt
sted; det er ham jeg har utsett til fyrste over Israel og Juda.

<span id="an_1:36">1:36</span> Da tok Benaja, Jojadas sønn, til orde og
sa til kongen: Så være det! Måtte også Herren, min herre kongens Gud,
ville det så!

<span id="an_1:37">1:37</span> Som Herren har vært med min herre kongen,
så være han med Salomo og gjøre hans trone ennu større enn min herres,
kong Davids trone!

<span id="an_1:38">1:38</span> Da drog presten Sadok og profeten Natan
og Benaja, Jojadas sønn, og livvakten ned, og de lot Salomo ride på kong
Davids muldyr og førte ham til Gihon.

<span id="an_1:39">1:39</span> Og presten Sadok hentet oljehornet fra
teltet og salvet Salomo; og de støtte i basunen, og alt folket ropte:
Leve kong Salomo!

<span id="an_1:40">1:40</span> Og alt folket drog op efter ham, og de
blåste på fløiter og jublet så høit at jorden revnet ved deres rop.

<span id="an_1:41">1:41</span> Dette hørte Adonja og alle de gjester som
var hos ham; de var da nettop ferdig med å ete. Og da Joab hørte
basunlyden, sa han: Hvorfor er det slik larm og bulder i byen?

<span id="an_1:42">1:42</span> Mens han ennu talte, kom Jonatan, presten
Abjatars sønn; og Adonja sa: Kom hit! Du er en bra mann og kommer visst
med gode tidender.

<span id="an_1:43">1:43</span> Men Jonatan svarte og sa til Adonja: Nei!
Vår herre kong David har gjort Salomo til konge.

<span id="an_1:44">1:44</span> Kongen sendte med ham presten Sadok og
profeten Natan og Benaja, Jojadas sønn, og livvakten, og de lot ham ride
på kongens muldyr.

<span id="an_1:45">1:45</span> Og presten Sadok og profeten Natan salvet
ham til konge i Gihon, og så drog de op derfra i glede, og hele byen er
i et røre. Det er den larm I hørte.

<span id="an_1:46">1:46</span> Og Salomo har også alt satt sig på
kongetronen,

<span id="an_1:47">1:47</span> og kongens tjenere er kommet og har
ønsket vår herre kong David til lykke og sagt: Din Gud la Salomos navn
bli ennu herligere enn ditt navn og hans trone ennu større enn din
trone! Og kongen tilbad på sitt leie.

<span id="an_1:48">1:48</span> Kongen har også sagt så: Lovet være
Herren, Israels Gud, som idag har laget det så at det sitter en på min
trone, så jeg har fått se det med egne øine!

<span id="an_1:49">1:49</span> Da blev alle Adonjas gjester forferdet;
de stod op og gikk, hver sin vei.

<span id="an_1:50">1:50</span> Adonja var redd Salomo; han stod op og
gikk avsted og grep fatt i alterets horn.

<span id="an_1:51">1:51</span> Da blev det meldt Salomo: Adonja er redd
kong Salomo, og nu har han grepet fatt i alterets horn og sier: Kong
Salomo må ennu idag tilsverge mig at han ikke vil la sin tjener dø for
sverdet!

<span id="an_1:52">1:52</span> Da sa Salomo: Vil han være en bra mann,
skal det ikke falle et hår av hans hode til jorden; men blir det funnet
noget ondt hos ham, skal han dø.

<span id="an_1:53">1:53</span> Så sendte kong Salomo folk avsted, og de
førte ham ned fra alteret, og han kom og kastet sig ned for kong Salomo,
og Salomo sa til ham: Gå hjem til ditt hus!

<span id="an_2:1">2:1</span> Da det led mot den tid at David skulde dø,
bød han sin sønn Salomo og sa:

<span id="an_2:2">2:2</span> Jeg går all jordens vei; så vær du sterk og
vær en mann!

<span id="an_2:3">2:3</span> Og ta vare på hvad Herren din Gud vil ha
varetatt, så du vandrer på hans veier og holder hans forskrifter, hans
bud og hans lover og hans vidnesbyrd, som der er skrevet i Mose lov, så
du kan gå viselig frem i alt det du gjør og i alt du gir dig i ferd med,

<span id="an_2:4">2:4</span> forat Herren må opfylle sitt ord, det som
han talte om mig da han sa: Dersom dine sønner akter vel på sin vei så
de vandrer for mitt åsyn i sannhet, av hele sitt hjerte og av hele sin
sjel, så skal det - sa han - aldri fattes en mann av din ætt på Israels
trone.

<span id="an_2:5">2:5</span> Du vet og hvad Joab, Serujas sønn, har
gjort mot mig - hvad han gjorde mot begge Israels hærførere, Abner, Ners
sønn, og Amasa, Jeters sønn, hvorledes han drepte dem og utøste blod i
fredstid som om det var krig, og lot det komme blod på beltet han hadde
om sine lender, og på skoene han hadde på sine føtter, som om det var
krig.

<span id="an_2:6">2:6</span> Gjør derfor som din visdom lærer dig, og la
ikke hans grå hår fare med fred ned i dødsriket.

<span id="an_2:7">2:7</span> Men gileaditten Barsillais sønner skal du
gjøre vel imot, og de skal være blandt dem som eter ved ditt bord; for
på samme måte kom de mig i møte da jeg flyktet for din bror Absalom.

<span id="an_2:8">2:8</span> Så har du og benjaminitten Sime'i fra
Bahurim, sønn av Gera, hos dig; det var han som bante mig så stygt den
dag jeg drog til Mahana'im; men siden kom han mig i møte ned til Jordan,
og jeg tilsvor ham ved Herren og sa: Jeg skal ikke la dig dø for
sverdet.

<span id="an_2:9">2:9</span> Men la ham nu ikke bli ustraffet! Du er en
vis mann og vil nok vite hvad du skal gjøre med ham, så du lar hans grå
hår fare med blod ned i dødsriket.

<span id="an_2:10">2:10</span> Så la David sig til hvile hos sine fedre
og blev begravet i Davids stad.

<span id="an_2:11">2:11</span> Den tid David var konge over Israel, var
firti år; i Hebron regjerte han i syv år og i Jerusalem i tre og tretti
år.

<span id="an_2:12">2:12</span> Og Salomo satt på sin far Davids trone,
og hans kongedømme blev meget sterkt.

<span id="an_2:13">2:13</span> Men Adonja, Haggits sønn, kom inn til
Batseba, Salomos mor. Hun spurte: Kommer du med fred? Han svarte: Ja!

<span id="an_2:14">2:14</span> Så sa han: Jeg har noget å tale med dig
om. Hun sa: Tal!

<span id="an_2:15">2:15</span> Da sa han: Du vet at riket var mitt, og
at hele Israel hadde festet sine øine på mig og ventet at jeg skulde bli
konge; men kongedømmet gikk fra mig og over til min bror; det var Herren
som gav ham det.

<span id="an_2:16">2:16</span> Og nu er det en ting jeg vil be dig om;
du må ikke vise mig bort! Hun svarte: Tal!

<span id="an_2:17">2:17</span> Da sa han: Bed kong Salomo - for dig
viser han ikke bort - at han vil gi mig Abisag fra Sunem til hustru!

<span id="an_2:18">2:18</span> Batseba svarte: Godt, jeg skal tale til
kongen for dig.

<span id="an_2:19">2:19</span> Så gikk Batseba inn til kong Salomo for å
tale til ham for Adonja, og kongen stod op og gikk henne i møte og bøide
sig dypt for henne. Derefter satte han sig på sin trone, og det blev
satt frem en trone for kongens mor, og hun satte sig ved hans høire
side.

<span id="an_2:20">2:20</span> Hun sa: Det er bare en eneste liten ting
jeg vil be dig om; du må ikke vise mig bort! Kongen svarte: Kom du med
din bønn, mor! Jeg skal ikke vise dig bort.

<span id="an_2:21">2:21</span> Da sa hun: La din bror Adonja få Abisag
fra Sunem til hustru!

<span id="an_2:22">2:22</span> Men kong Salomo svarte sin mor: Hvorfor
ber du om Abisag fra Sunem for Adonja? Bed da like så godt om riket for
ham - han er jo min eldre bror - ja både for ham og for presten Abjatar
og for Joab, Serujas sønn!

<span id="an_2:23">2:23</span> Og kong Salomo svor ved Herren og sa:
Herren la det gå mig ille både nu og siden om ikke dette ord skal koste
Adonja hans liv.

<span id="an_2:24">2:24</span> Så sant Herren lever, han som har gitt
mig denne makt og satt mig på min far Davids trone, og som har bygget
mig et hus, således som han har talt: Adonja skal late livet idag!

<span id="an_2:25">2:25</span> Så sendte kong Salomo Benaja, Jojadas
sønn, avsted, og han hugg ham ned så han døde.

<span id="an_2:26">2:26</span> Og til presten Abjatar sa kongen: Gå til
Anatot, til din gård, for du har fortjent døden; men idag vil jeg ikke
la dig dø, fordi du har båret Herrens, Israels Guds ark foran min far
David, og fordi du har lidt med i alt hvad min far måtte lide.

<span id="an_2:27">2:27</span> Så drev Salomo Abjatar bort og lot ham
ikke få være Herrens prest lenger, forat Herrens ord skulde bli opfylt,
det som han hadde talt mot Elis hus i Silo.

<span id="an_2:28">2:28</span> Da Joab fikk høre om dette, flyktet han
til Herrens telt og grep fatt i alterets horn; for Joab hadde holdt med
Adonja, om han enn ikke hadde holdt med Absalom.

<span id="an_2:29">2:29</span> Men det blev meldt kong Salomo at Joab
var flyktet til Herrens telt og stod ved alteret. Da sendte Salomo
Benaja, Jojadas sønn, avsted og sa: Gå og hugg ham ned!

<span id="an_2:30">2:30</span> Da Benaja kom til Herrens telt, sa han
til ham: Så sier kongen: Gå bort herfra! Men han sa: Nei, her vil jeg
dø. Og Benaja bar bud tilbake til kongen og sa: Så sa Joab, og så svarte
han mig.

<span id="an_2:31">2:31</span> Da sa kongen til ham: Gjør som han sier,
og hugg ham ned og begrav ham! Så frir du mig og min fars hus fra det
uskyldige blod som Joab har utøst.

<span id="an_2:32">2:32</span> Og Herren skal la hans blod\* komme
tilbake på hans hode fordi han hugg ned to menn som var rettferdigere og
bedre enn han, og drepte dem med sverdet, så min far David ikke visste
om det, Abner, Ners sønn, Israels hærfører, og Amasa, Jeters sønn, Judas
hærfører. /

<span id="an_2:33">2:33</span> Deres blod skal komme tilbake på Joabs
hode og på hans efterkommeres hode til evig tid; men David og hans
efterkommere og hans hus og hans trone skal Herren gi lykke til evig
tid.

<span id="an_2:34">2:34</span> Så gikk Benaja, Jojadas sønn, op og hugg
ham ned og drepte ham, og han blev begravet ved sitt hus i ørkenen.

<span id="an_2:35">2:35</span> Og kongen satte Benaja, Jojadas sønn,
over hæren i hans sted, og presten Sadok satte kongen i Abjatars sted.

<span id="an_2:36">2:36</span> Så sendte kongen bud efter Sime'i og sa
til ham: Bygg dig et hus i Jerusalem og bo der og gå ikke ut derfra,
hverken til det ene sted eller det annet.

<span id="an_2:37">2:37</span> For det skal du vite for visst, at den
dag du går ut og går over bekken Kidron, skal du dø; ditt blod skal
komme på ditt eget hode.

<span id="an_2:38">2:38</span> Da sa Sime'i til kongen: Det er rett det
du sier; som min herre kongen har sagt, så skal din tjener gjøre. Og
Sime'i blev boende i Jerusalem en lang tid.

<span id="an_2:39">2:39</span> Men da tre år var gått, hendte det at to
av Sime'is tjenere rømte til kongen i Gat, Akis. sønn av Ma'aka. og det
blev meldt Sime'i: Dine tjenere er i Gat.

<span id="an_2:40">2:40</span> Da gjorde Sime'i sig rede og salte sitt
asen og drog til Akis i Gat for å lete efter sine tjenere; Sime'i drog
da dit og hadde sine tjenere med sig tilbake fra Gat.

<span id="an_2:41">2:41</span> Men Salomo fikk vite at Sime'i var reist
fra Jerusalem til Gat og var kommet tilbake.

<span id="an_2:42">2:42</span> Da sendte kongen bud efter Sime'i og sa
til ham: Har jeg ikke svoret ved Herren og høitidelig sagt dig: Det skal
du vite for visst at den dag du går ut og drar til noget annet sted,
skal du dø? Og du svarte: Det er rett det du sier; jeg har hørt det.

<span id="an_2:43">2:43</span> Hvorfor har du da ikke holdt dig efter
den ed som var svoret ved Herren, og det bud jeg gav dig?

<span id="an_2:44">2:44</span> Og kongen sa til Sime'i: Du kjenner selv
alt det onde som ditt hjerte vet om at du har gjort mot min far David,
og Herren lar nu din ondskap komme tilbake på ditt eget hode.

<span id="an_2:45">2:45</span> Men kong Salomo skal være velsignet, og
Davids trone skal stå fast for Herrens åsyn til evig tid.

<span id="an_2:46">2:46</span> Så gav kongen Benaja, Jojadas sønn, sin
befaling, og han gikk ut og hugg ham ned så han døde. Og kongedømmet lå
trygt og fast i Salomos hånd.

<span id="an_3:1">3:1</span> Og Salomo inngikk svogerskap med Farao,
Egyptens konge; han tok Faraos datter til ekte og førte henne inn i
Davids stad inntil han blev ferdig med å bygge både sitt eget hus og
Herrens hus og muren rundt omkring Jerusalem.

<span id="an_3:2">3:2</span> Folket ofret dengang bare på haugene; for
på den tid var det ennu ikke bygget noget hus for Herrens navn.

<span id="an_3:3">3:3</span> Salomo elsket Herren, så han fulgte sin far
Davids forskrifter; dog ofret han på haugene og brente røkelse der.

<span id="an_3:4">3:4</span> Og kongen drog til Gibeon\* for å ofre der;
for der var den ypperste offerhaug. Tusen brennoffer ofret Salomo på
alteret der. /

<span id="an_3:5">3:5</span> I Gibeon åpenbarte Herren sig for Salomo i
en drøm om natten; Gud sa: Bed om det du vil jeg skal gi dig!

<span id="an_3:6">3:6</span> Salomo svarte: Du har vist stor miskunnhet
mot din tjener David, min far, efterdi han vandret for ditt åsyn i
sannhet og i rettferdighet og i hjertets opriktighet mot dig, og denne
store miskunnhet vedblev du stadig å vise ham og gav ham en sønn som
skulde sitte på hans trone, således som det er idag.

<span id="an_3:7">3:7</span> Nu har du da, Herre min Gud, gjort din
tjener til konge i min far Davids sted; men jeg er bare en ungdom og vet
ikke hvorledes jeg skal bære mig at i ett og alt.

<span id="an_3:8">3:8</span> Og din tjener står her midt iblandt ditt
folk, det som du har utvalgt, et folk som er så stort at det ikke kan
regnes eller telles, så stort er det.

<span id="an_3:9">3:9</span> Så gi da din tjener et hørsomt hjerte til å
dømme ditt folk, til å skille mellem godt og ondt! For hvem kunde ellers
dømme dette ditt folk som er så tallrikt?

<span id="an_3:10">3:10</span> Herren syntes godt om at Salomo hadde
bedt om denne ting.

<span id="an_3:11">3:11</span> Og Gud sa til ham: Efterdi du har bedt om
denne ting og ikke bedt om et langt liv og ikke bedt om rikdom og heller
ikke om dine fienders død, men har bedt om forstand til å akte på hvad
rett er,

<span id="an_3:12">3:12</span> så vil jeg gjøre som du beder: Jeg vil gi
dig et vist og forstandig hjerte, så det ikke har vært din like før og
ikke vil komme din like efter dig.

<span id="an_3:13">3:13</span> Og det du ikke har bedt om, vil jeg og gi
dig, både rikdom og ære, så det ikke skal være din like blandt kongene
alle dine dager.

<span id="an_3:14">3:14</span> Og dersom du vil vandre på mine veier, så
du holder mine lover og mine bud, som din far David gjorde, så vil jeg
gi dig et langt liv.

<span id="an_3:15">3:15</span> Da våknet Salomo, og han skjønte at det
var en drøm. Og da han kom til Jerusalem, trådte han frem for Herrens
pakts-ark og ofret brennoffer og bar frem takkoffer og gjorde et
gjestebud for alle sine tjenere.

<span id="an_3:16">3:16</span> På den tid kom det to skjøger og trådte
frem for kongen.

<span id="an_3:17">3:17</span> Og den ene kvinne sa: Hør på mig, herre!
Jeg og denne kvinne bodde i samme hus, og jeg fødte et barn i huset hos
henne.

<span id="an_3:18">3:18</span> Og den tredje dag efterat jeg hadde født,
fødte også denne kvinne et barn. Der var vi nu sammen; det var ingen
fremmed hos oss i huset; bare vi to var i huset.

<span id="an_3:19">3:19</span> Om natten døde sønnen til denne kvinne
fordi hun hadde ligget på ham;

<span id="an_3:20">3:20</span> og hun stod op midt om natten og tok min
sønn fra min side, mens din tjenerinne sov, og hun la ham ved sin barm,
og sin egen sønn som var død, la hun ved min barm.

<span id="an_3:21">3:21</span> Da jeg så stod op om morgenen for å gi
min sønn die, fikk jeg se at han var død; men da jeg om morgenen så
nøiere på ham, da var det ikke min sønn, den som jeg hadde født.

<span id="an_3:22">3:22</span> Da sa den andre kvinne: Nei, den som
lever, er min sønn, og den som er død, er din. Men den første sa: Nei,
den som er død, er din sønn, og den som lever, er min. Således talte de
mens de stod for kongen.

<span id="an_3:23">3:23</span> Da sa kongen: Den ene sier: Denne som
lever, er min sønn, og den som er død, er din. Og den andre sier: Nei,
den som er død, er din sønn, og den som lever, er min.

<span id="an_3:24">3:24</span> Så sa kongen: Hent mig et sverd! Og de
kom med et sverd og bar det frem for kongen.

<span id="an_3:25">3:25</span> Da sa kongen: Hugg det levende barn i to
stykker og gi den ene halvdel til den ene og den andre halvdel til den
andre!

<span id="an_3:26">3:26</span> Da sa den kvinne som var mor til det
levende barn, til kongen - for hennes hjerte brente for hennes barn -
hun sa: Hør på mig, herre! Gi henne det levende barn og drep det for all
ting ikke! Men den andre sa: Hverken jeg eller du skal ha det; hugg bare
til!

<span id="an_3:27">3:27</span> Da tok kongen til orde og sa: Gi henne
det levende barn og drep det ikke! Hun er dets mor.

<span id="an_3:28">3:28</span> Hele Israel fikk høre om den dom kongen
hadde felt, og de hadde ærefrykt for kongen; for de så at Guds visdom
var i hans hjerte, så at han dømte rett.

<span id="an_4:1">4:1</span> Kong Salomo var konge over hele Israel.

<span id="an_4:2">4:2</span> Og dette var hans fornemste menn: Asarja,
sønn av Sadok, var prest\*; /

<span id="an_4:3">4:3</span> Elihoref og Akia, sønner av Sisa, var
statsskrivere; Josafat, Akiluds sønn, var historieskriver;

<span id="an_4:4">4:4</span> Benaja, Jojadas sønn, var høvding over
hæren; Sadok og Abjatar var prester;

<span id="an_4:5">4:5</span> Asarja, Natans sønn, var over fogdene\*;
Sabud, Natans sønn, var prest\*\*, kongens venn; / /

<span id="an_4:6">4:6</span> Akisar var slottshøvding; Adoniram, Abdas
sønn, hadde opsyn med dem som gjorde pliktarbeid\*. /

<span id="an_4:7">4:7</span> Salomo hadde satt tolv fogder over hele
Israel; de forsynte kongen og hans hus med fødevarer; en måned om året
hadde hver av dem å forsyne ham.

<span id="an_4:8">4:8</span> Dette var deres navn: Hurs sønn på
Efra'im-fjellet;

<span id="an_4:9">4:9</span> Dekers sønn i Makas og Sa'albim og
Bet-Semes og Elon-Bet-Hanan;

<span id="an_4:10">4:10</span> Heseds sønn i Arubbot; han hadde Soko og
hele Hefer-bygden;

<span id="an_4:11">4:11</span> Abinadabs sønn hadde hele Dors høiland;
han hadde Tafat, Salomos datter, til hustru;

<span id="an_4:12">4:12</span> Ba'ana, Akiluds sønn, hadde Ta'anak og
Megiddo og hele Bet-Sean, som ligger ved siden av Sartan nedenfor
Jisre'el, fra Bet-Sean til Abel-Mehola og bortenfor Jokmeam;

<span id="an_4:13">4:13</span> Gebers sønn i Ramot i Gilead; han hadde
Ja'irs, Manasses sønns byer i Gilead; han hadde også Argob-bygden i
Basan, seksti store byer med murer og kobberbommer;

<span id="an_4:14">4:14</span> Akinadab, Iddos sønn, hadde Mahana'im;

<span id="an_4:15">4:15</span> Akima'as i Naftali; også han hadde tatt
en datter av Salomo til hustru; hun hette Basmat;

<span id="an_4:16">4:16</span> Ba'ana, sønn av Husai, i Aser og i Alot;

<span id="an_4:17">4:17</span> Josafat, sønn av Paruah, Issakar;

<span id="an_4:18">4:18</span> Sime'i, sønn av Ela, i Benjamin;

<span id="an_4:19">4:19</span> Geber, sønn av Uri, i Gileads land - det
land som amoritterkongen Sihon og Basans konge Og hadde hatt - han var
den eneste foged i de bygder.

<span id="an_4:20">4:20</span> Juda og Israel var så mange som sanden
ved havet; de åt og drakk og var glade.

<span id="an_4:21">4:21</span> Og Salomo rådet over alle kongerikene fra
elven\* til filistrenes land og like til Egyptens landemerke; de kom med
gaver og tjente Salomo så lenge han levde. /

<span id="an_4:22">4:22</span> Av fødevarer gikk det hos Salomo for hver
dag med tretti kor fint mel og seksti kor vanlig mel,

<span id="an_4:23">4:23</span> ti gjødde okser og tyve drifteokser og
hundre stykker småfe foruten hjorter og rådyr og dådyr og gjødde fugler.

<span id="an_4:24">4:24</span> For han rådet over hele landet vestenfor
elven, fra Tifsah like til Gasa, over alle kongene vestenfor elven, og
han hadde fred på alle kanter rundt omkring.

<span id="an_4:25">4:25</span> Og Juda og Israel bodde trygt, hver mann
under sitt vintre og under sitt fikentre, fra Dan like til Be'erseba, så
lenge Salomo levde.

<span id="an_4:26">4:26</span> Salomo hadde firti tusen stallrum for
sine vognhester og tolv tusen hestfolk.

<span id="an_4:27">4:27</span> De fogder som er nevnt ovenfor, forsynte
hver sin måned kong Salomo og alle som gikk til kong Salomos bord; de
lot det ikke fattes på noget.

<span id="an_4:28">4:28</span> Og bygget og halmen til vognhestene og
traverne førte de til det sted hvor det skulde være, hver efter som det
var ham foreskrevet.

<span id="an_4:29">4:29</span> Gud gav Salomo visdom og overmåte megen
innsikt og en forstand vidt omfattende som sanden på havets bredd.

<span id="an_4:30">4:30</span> Salomos visdom var større enn alle Østens
barns visdom og all egypternes visdom.

<span id="an_4:31">4:31</span> Han var visere enn alle mennesker -
visere enn esrahitten Etan og Mahols sønner Heman og Kalkol og Darda, og
hans navn var kjent blandt alle hedningefolkene rundt omkring.

<span id="an_4:32">4:32</span> Han laget tre tusen ordsprog, og hans
sanger var et tusen og fem.

<span id="an_4:33">4:33</span> Han talte om trærne, fra sederen på
Libanon til isopen som vokser ut på veggen, og han talte om dyrene og om
fuglene og om krypet og om fiskene.

<span id="an_4:34">4:34</span> Og de kom fra alle folk for å høre
Salomos visdom, fra alle jordens konger som hadde hørt om hans visdom.

<span id="an_5:1">5:1</span> Kongen i Tyrus Hiram sendte sine tjenere
til Salomo, da han hadde fått høre at han var blitt salvet til konge i
sin fars sted; for Hiram hadde alltid vært en venn av David.

<span id="an_5:2">5:2</span> Og Salomo sendte bud til Hiram og lot si:

<span id="an_5:3">5:3</span> Du vet at min far David ikke kunde bygge et
hus for Herrens, sin Guds navn for de krigers skyld hvormed de hadde
omringet ham, inntil Herren la dem under hans føtter.

<span id="an_5:4">5:4</span> Men nu har Herren min Gud gitt mig ro rundt
omkring; det finnes ingen motstandere, og ingen ulykker truer.

<span id="an_5:5">5:5</span> Derfor tenker jeg nu på å bygge et hus for
Herrens, min Guds navn, således som Herren sa da han talte således til
min far David: Din sønn, som jeg vil sette på din trone i ditt sted, han
skal bygge huset for mitt navn.

<span id="an_5:6">5:6</span> Så byd nu at de skal hugge sedrer for mig
på Libanon, så skal mine tjenere være med dine tjenere, og lønnen til
dine tjenere vil jeg gi dig efter som du selv bestemmer; for du vet at
det ikke finnes nogen blandt oss som skjønner sig så godt på å hugge
trær som sidonierne.

<span id="an_5:7">5:7</span> Da Hiram mottok dette budskap fra Salomo,
blev han meget glad, og han sa: Lovet være Herren idag, som har gitt
David en vis sønn og satt ham over dette store folk!

<span id="an_5:8">5:8</span> Og Hiram sendte bud til Salomo og lot si:
Jeg har mottatt det budskap du har sendt mig; jeg skal i alle måter
gjøre som du ønsker med sedertrærne og cypresstrærne.

<span id="an_5:9">5:9</span> Mine tjenere skal føre dem fra Libanon ned
til havet, og jeg vil la dem legge i flåter på havet og føre til det
sted du vil sende mig bud om, og la dem ta fra hverandre der, og så lar
du dem hente. Men så må du gjøre det jeg ønsker, og la mig få fødevarer
til mitt hus.

<span id="an_5:10">5:10</span> Og Hiram lot Salomo få sedertrær og
cypresstrær, så meget som han ønsket.

<span id="an_5:11">5:11</span> Og Salomo gav Hiram tyve tusen kor hvete
til føde for hans hus og tyve kor olje av støtte oliven; så meget gav
Salomo Hiram år efter år.

<span id="an_5:12">5:12</span> Herren gav Salomo visdom, således som han
hadde lovt ham; og det var fred mellem Hiram og Salomo, og de gjorde en
pakt med hverandre.

<span id="an_5:13">5:13</span> Og kong Salomo uttok pliktarbeidere av
hele Israel, og pliktarbeiderne var tretti tusen mann.

<span id="an_5:14">5:14</span> Dem sendte han skiftevis til Libanon, ti
tusen om måneden; en måned var de på Libanon og to måneder hjemme.
Adoniram hadde opsyn med pliktarbeiderne.

<span id="an_5:15">5:15</span> Salomo hadde sytti tusen bærere og åtti
tusen stenhuggere på fjellene,

<span id="an_5:16">5:16</span> foruten arbeidsformennene, som var tre
tusen og tre hundre i tallet; de rådet over de folk som utførte
arbeidet.

<span id="an_5:17">5:17</span> Og kongen bød at de skulde bryte store og
kostbare stener, så grunnvollen til huset kunde legges ned med huggen
sten.

<span id="an_5:18">5:18</span> Og Salomos bygningsmenn og Hirams
bygningsmenn og giblittene\* hugg dem til og gjorde i stand både
stokkene og stenene som huset skulde bygges av. /

<span id="an_6:1">6:1</span> I det fire hundre og åttiende år efter
Israels barns utgang av Egyptens land, i måneden siv - det er den annen
måned - i det fjerde år efterat Salomo var blitt konge over Israel,
begynte han å bygge huset for Herren.

<span id="an_6:2">6:2</span> Huset som kong Salomo bygget for Herren,
var seksti alen langt og tyve alen bredt og tretti alen høit.

<span id="an_6:3">6:3</span> Og forhallen foran det Hellige var tyve
alen, svarende til bredden av huset, og ti alen bred målt ut fra huset.

<span id="an_6:4">6:4</span> På huset gjorde han vinduer med fast
gitterverk.

<span id="an_6:5">6:5</span> Op til husets vegg bygget han en tilbygning
rundt omkring - langs med veggene på huset, både det Hellige og koret,
og således gjorde han sidekammer rundt omkring.

<span id="an_6:6">6:6</span> Det nederste stokkverk var fem alen bredt
og det mellemste seks alen bredt og det tredje syv alen bredt; for han
hadde gjort avsatser på huset rundt omkring på utsiden, så ikke bjelkene
skulde gå inn i husets vegger.

<span id="an_6:7">6:7</span> Da huset blev reist, blev det bygget av
hele stener fra stenbruddet; en hørte hverken hammer eller øks eller
noget slags jernredskap i huset da det blev bygget.

<span id="an_6:8">6:8</span> Døren til det mellemste sidekammer\* var på
husets høire side, og på en vindeltrapp kom en op i det mellemste
stokkverk, og fra det mellemste op i det tredje. /

<span id="an_6:9">6:9</span> Således bygget han huset, og da han hadde
gjort det ferdig, tekte han det med bjelker og med sederplanker i rader.

<span id="an_6:10">6:10</span> Tilbygningen som han bygget rundt om hele
huset, var fem alen høi for hvert stokkverk og var festet til huset ved
sederbjelker.

<span id="an_6:11">6:11</span> Da kom Herrens ord til Salomo, og det lød
således:

<span id="an_6:12">6:12</span> Nu bygger du dette hus - hvis du da
vandrer efter mine forskrifter og holder mine lover og tar vare på alle
mine bud, så du følger dem, da vil jeg opfylle på dig det ord jeg talte
til din far David,

<span id="an_6:13">6:13</span> og jeg vil bo midt iblandt Israels barn,
og jeg vil ikke forlate mitt folk Israel.

<span id="an_6:14">6:14</span> Så bygget da Salomo huset og gjorde det
ferdig.

<span id="an_6:15">6:15</span> Han klædde husets vegger innentil med
sederbord; fra gulvet og helt op til loftsbjelkene klædde han huset
innentil med tre, og gulvet klædde han med cypressbord.

<span id="an_6:16">6:16</span> Tyve alen fra husets bakside satte han en
vegg av sederbord fra gulvet og op til loftsbjelkene, og rummet innenfor
innredet han til kor - det var det Aller-helligste.

<span id="an_6:17">6:17</span> Og huset - det Hellige foran koret - var
firti alen langt.

<span id="an_6:18">6:18</span> Innvendig var huset prydet med
utskjæringer i sedertre - kolokvinter og utsprungne blomster; alt sammen
var sedertre, der var ingen sten å se.

<span id="an_6:19">6:19</span> Innerst i huset innredet han et kor til å
sette Herrens pakts-ark i.

<span id="an_6:20">6:20</span> Og foran koret, som var tyve alen langt
og tyve alen bredt og tyve alen høit, og som han klædde med fint gull,
satte han et alter og klædde det med sedertre.

<span id="an_6:21">6:21</span> Og Salomo klædde huset innentil med fint
gull og hengte gullkjeder bortefter veggen foran koret og klædde den med
gull.

<span id="an_6:22">6:22</span> Hele huset klædde han med gull fra ende
til annen; og hele alteret som hørte til koret, klædde han med gull.

<span id="an_6:23">6:23</span> I koret gjorde han to kjeruber av
oljetre; de var ti alen høie.

<span id="an_6:24">6:24</span> Kjerubens ene vinge var fem alen og
kjerubens andre vinge fem alen - det var ti alen fra vingespiss til
vingespiss.

<span id="an_6:25">6:25</span> Den andre kjerub var og ti alen\*; begge
kjerubene hadde samme mål og samme skikkelse. /

<span id="an_6:26">6:26</span> Den ene kjerub var ti alen høi og likeså
den andre kjerub.

<span id="an_6:27">6:27</span> Og han satte kjerubene i det innerste rum
i huset, og de strakte kjerubenes vinger ut, så den enes vinge rørte ved
den ene vegg, og den andre kjerubs vinge rørte ved den andre vegg, mens
deres vinger midt i huset rørte ved hverandre,

<span id="an_6:28">6:28</span> og han klædde kjerubene med gull.

<span id="an_6:29">6:29</span> Alle husets vegger rundt omkring prydet
han med utskårne billeder av kjeruber og palmer og utsprungne blomster
både i det indre rum og i det ytre.

<span id="an_6:30">6:30</span> Og husets gulv klædde han med gull, både
i det indre rum og i det ytre.

<span id="an_6:31">6:31</span> For inngangen til koret gjorde han en
fløidør av oljetre; den øvre dørkarm med dørstolpene utgjorde en
femtedel av veggen.

<span id="an_6:32">6:32</span> Og de to dører av oljetre prydet han med
utskårne billeder av kjeruber og palmer og utsprungne blomster og klædde
dem med gull; han bredte gullet ut over kjerubene og palmene.

<span id="an_6:33">6:33</span> Likeså gjorde han dørstolper av oljetre
for inngangen til det Hellige, på fjerdedelen av veggen,

<span id="an_6:34">6:34</span> og to dørfløier av cypresstre; begge
dørfløiene var i to deler, som kunne svinges hver for sig.

<span id="an_6:35">6:35</span> Og han prydet dem med utskjæringer:
kjeruber og palmer og utsprungne blomster, og han klædde dem med gull
som blev lagt jevnt utover utskjæringene.

<span id="an_6:36">6:36</span> Og han bygget den indre forgård av tre
lag huggen sten og ett lag sederbjelker.

<span id="an_6:37">6:37</span> I det fjerde år blev grunnvollen lagt til
Herrens hus, i måneden siv,

<span id="an_6:38">6:38</span> og i det ellevte år i måneden bul det er
den åttende måned var huset ferdig i alle sine deler og i ett og alt som
det skulde være. Da hadde han bygget på det i syv år.

<span id="an_7:1">7:1</span> På sitt eget hus bygget Salomo i tretten år
før han blev ferdig med hele huset.

<span id="an_7:2">7:2</span> Han bygget Libanon-skoghuset, hundre alen
langt og femti alen bredt og tretti alen høit, på fire rader
sederstolper og med sederbjelker ovenpå stolpene.

<span id="an_7:3">7:3</span> Det var tekket med sedertre ovenover de
sidekammer som hvilte på stolpene, og som var fem og firti i tallet,
femten i hver rad.

<span id="an_7:4">7:4</span> Der var tre rader bjelkelag og vindu mot
vindu i tre høider.

<span id="an_7:5">7:5</span> Alle dørene og dørstolpene var firkantede,
av bjelker, og vendte like mot vindusrekken, i alle tre høider.

<span id="an_7:6">7:6</span> Så gjorde han søilehallen, femti alen lang
og tretti alen bred; og foran den var det en forhall med søiler, og
foran den igjen var det en trappeopgang.

<span id="an_7:7">7:7</span> Så gjorde han tronhallen hvor han satt og
dømte, domshallen; den var klædd med sedertre fra den ene ende av gulvet
til den andre.

<span id="an_7:8">7:8</span> Hans eget hus, det som han bodde i, og som
lå i den andre gård innenfor forhallen, var bygget på samme vis. Også
for Faraos datter, som han hadde tatt til ekte, bygget Salomo et hus som
var likt denne forhall.

<span id="an_7:9">7:9</span> Alt dette var av kostbare stener, tilhugget
efter mål og skåret med sag innentil og utentil, like fra grunnen og op
til murkanten og utenfra til den store gård.

<span id="an_7:10">7:10</span> Grunnvollen var lagt med kostbare og
store stener, stener på ti alen og stener på åtte alen.

<span id="an_7:11">7:11</span> Og ovenpå der var det kostbare stener,
hugget efter mål, og sedertre.

<span id="an_7:12">7:12</span> Rundt omkring den store gård var det tre
lag huggen sten og ett lag sederbjelker, likesom det var med den indre
forgård til Herrens hus og med husets forhall.

<span id="an_7:13">7:13</span> Kong Salomo sendte bud efter Hiram fra
Tyrus.

<span id="an_7:14">7:14</span> Han var sønn av en enke av Naftali
stamme, og hans far var en mann fra Tyrus, en kobbersmed. Han var fylt
med visdom og forstand og kunnskap, så han kunde gjøre alle slags arbeid
i kobber. Han kom da til kong Salomo og gjorde alt det arbeid han vilde
ha gjort.

<span id="an_7:15">7:15</span> Han gjorde de to kobbersøiler; den ene
søile var atten alen høi, og en tråd på tolv alen nådde omkring den
andre søile\*. /

<span id="an_7:16">7:16</span> Og han gjorde to søilehoder støpt av
kobber til å sette på toppen av søilene; hvert søilehode var fem alen
høit.

<span id="an_7:17">7:17</span> På søilehodene som var på toppen av
søilene, var det nettverk, flettet arbeid, snorer laget som kjeder - syv
på hvert søilehode.

<span id="an_7:18">7:18</span> Og han gjorde to rader med granatepler
rundt omkring ved det ene av de nettverk som skulde dekke søilehodene på
toppen av søilene, og således gjorde han også med det andre søilehode.

<span id="an_7:19">7:19</span> Og søilehodene på toppen av søilene var
gjort som liljer, likesom i forhallen, og målte fire alen.

<span id="an_7:20">7:20</span> På begge søilene var det søilehoder, også
ovenover tett ved den utbukning som var på den andre side av nettverket,
og granateplene var to hundre i tallet og hang i rader rundt omkring på
det andre søilehode.

<span id="an_7:21">7:21</span> Så reiste han søilene ved templets
forhall; den søile han satte på høire side, kalte han Jakin\*, og den
som han satte på venstre side, kalte han Boas\*\*, / /

<span id="an_7:22">7:22</span> På toppen av søilene var det liljeformet
arbeid. Så var arbeidet med søilene ferdig.

<span id="an_7:23">7:23</span> Så gjorde han det støpte hav; det var ti
alen fra den ene rand til den andre og var aldeles rundt; det nådde fem
alen i høiden, og en snor på tretti alen nådde rundt om det.

<span id="an_7:24">7:24</span> Nedenfor dets rand var det kolokvinter
rundt omkring; de gikk rundt omkring havet, ti på hver alen; det var to
rader med kolokvinter, og de var støpt i ett med havet.

<span id="an_7:25">7:25</span> Havet stod på tolv okser; tre vendte mot
nord, tre vendte mot vest, tre vendte mot syd, og tre vendte mot øst;
havet hvilte på dem, og deres bakkropper vendte alle innefter.

<span id="an_7:26">7:26</span> Kummens tykkelse var en håndsbredd, og
dens rand var som randen på et beger, lik en liljeblomst; den rummet to
tusen bat.

<span id="an_7:27">7:27</span> Så gjorde han de ti fotstykker av kobber;
hvert fotstykke var fire alen langt, fire alen bredt og tre alen høit.

<span id="an_7:28">7:28</span> Og fotstykkene var gjort således: Det var
fyllinger på dem - fyllinger mellem kantlistene;

<span id="an_7:29">7:29</span> og på fyllingene mellem kantlistene var
det løver, okser og kjeruber, og ovenover kantlistene var det et
underlag\*, og nedenunder løvene og oksene var det nedhengende løvverk.
/

<span id="an_7:30">7:30</span> Hvert fotstykke hadde fire hjul av kobber
og aksler av kobber, og dets fire føtter hadde bærearmer; de var støpt
på nedenunder karet; på hvert av dem var det løvverk på den andre side.

<span id="an_7:31">7:31</span> Og åpningen på det\* var innenfor kransen
og opefter en alen høi, og dens\*\* åpning var rund, gjort som et
underlag, halvannen alen\*\*\*, og også på dens åpning var det
billedverk, men sidefyllingene var firkantede, ikke runde. / / /

<span id="an_7:32">7:32</span> De fire hjul satt under fyllingene, og
hjultappene satt på fotstykket, og hvert hjul var halvannen alen høit.

<span id="an_7:33">7:33</span> Hjulene var gjort som vognhjul; tappene
og ringene og ekene og navene på dem - det var alt sammen støpt.

<span id="an_7:34">7:34</span> Det var fire bærearmer på de fire hjørner
av hvert fotstykke; bærearmene var i ett med fotstykket.

<span id="an_7:35">7:35</span> Øverst på fotstykket var det en halv
alens forhøining, aldeles rund, og oventil på fotstykket satt håndtakene
og fyllingene, som var i ett med det.

<span id="an_7:36">7:36</span> Og på flatene av håndtakene og på
fyllingene skar han ut kjeruber, løver og palmer, efter som det var rum
til på hver av dem, og løvverk rundt omkring.

<span id="an_7:37">7:37</span> Således gjorde han de ti fotstykker; de
var alle støpt på samme vis og hadde samme mål og samme form.

<span id="an_7:38">7:38</span> Så gjorde han ti kobberkar; hvert kar
rummet firti bat og var fire alen i tverrmål; det var ett kar på hvert
av de ti fotstykker.

<span id="an_7:39">7:39</span> Og han satte fem av fotstykkene på høire
side av huset og fem på venstre side, og havet satte han på høire side
av huset, mot sydøst.

<span id="an_7:40">7:40</span> Hiram gjorde askebøttene og ildskuffene
og skålene til å sprenge blod med. Så var Hiram ferdig med alt det
arbeid han gjorde for kong Salomo til Herrens hus; det var:

<span id="an_7:41">7:41</span> to søiler og to skåler på søilehodene på
toppen av søilene, og de to nettverk til å dekke de to skåler på
søilehodene på toppen av søilene,

<span id="an_7:42">7:42</span> og de fire hundre granatepler til de to
nettverk - to rader granatepler til hvert nettverk - til å dekke de to
skåler på søilehodene som var ovenpå søilene,

<span id="an_7:43">7:43</span> og de ti fotstykker og de ti kar på
fotstykkene,

<span id="an_7:44">7:44</span> og havet og de tolv okser under havet,

<span id="an_7:45">7:45</span> og askebøttene og ildskuffene og skålene
til å sprenge blod med. Alle disse ting som Hiram gjorde for kong Salomo
til Herrens hus, var av blankt kobber.

<span id="an_7:46">7:46</span> Det var på Jordan-sletten kongen lot dem
støpe, i lerjorden mellem Sukkot og Sartan.

<span id="an_7:47">7:47</span> Salomo lot alle disse ting være uveid,
fordi de var så overvettes mange; kobberets vekt blev ikke undersøkt.

<span id="an_7:48">7:48</span> Salomo gjorde også alle de ting som
skulde være i Herrens hus: gullalteret og gullbordet som skuebrødene
skulde ligge på,

<span id="an_7:49">7:49</span> og lysestakene, fem på høire og fem på
venstre side - foran koret - av fint gull, og blomstene på dem og
lampene og lysesaksene av gull,

<span id="an_7:50">7:50</span> og fatene og knivene og skålene til å
sprenge blod med og røkelse-skålene og fyrfatene av fint gull, og
hengslene til dørene i det innerste rum i huset - det Allerhelligste -
og til dørene i det forreste rum i huset - det Hellige - av gull.

<span id="an_7:51">7:51</span> Da nu alt det arbeid var ferdig som kong
Salomo lot gjøre for Herrens hus, lot han bære inn der de ting som hans
far David hadde helliget til Herren: sølvet og gullet og karene; han la
det ned i skattkammerne i Herrens hus.

<span id="an_8:1">8:1</span> Da kalte kong Salomo Israels eldste og alle
stammehøvdingene, overhodene for Israels barns familier, sammen til sig
i Jerusalem for å føre Herrens pakts-ark op fra Davids stad, det er
Sion.

<span id="an_8:2">8:2</span> Og alle Israels menn samlet sig hos kong
Salomo på festen\* i måneden etanim, det er den syvende måned. /

<span id="an_8:3">8:3</span> Da nu alle Israels eldste var kommet,
løftet prestene arken op.

<span id="an_8:4">8:4</span> Og de bar Herrens ark op og sammenkomstens
telt og alle de hellige redskaper som var i teltet; det var prestene og
levittene som bar dem op.

<span id="an_8:5">8:5</span> Og kong Salomo stod foran arken og med ham
hele Israels menighet, som hadde samlet sig hos ham, og de ofret småfe
og storfe i slik mengde at de ikke kunde telles eller regnes.

<span id="an_8:6">8:6</span> Prestene bar Herrens pakts-ark inn på dens
plass i husets kor, i det Aller-helligste, under kjerubenes vinger.

<span id="an_8:7">8:7</span> For kjerubene bredte sine vinger ut over
det sted hvor arken stod, så at kjerubene ovenfra dekket både over arken
og dens stenger.

<span id="an_8:8">8:8</span> Stengene var så lange at deres ender kunde
sees fra det Hellige foran koret, men ikke utenfor. Og der har de vært
til denne dag.

<span id="an_8:9">8:9</span> Det var ikke noget i arken uten de to
stentavler som Moses hadde lagt ned der ved Horeb, dengang Herren gjorde
pakt med Israels barn da de drog ut av Egyptens land.

<span id="an_8:10">8:10</span> Så skjedde det at da prestene gikk ut av
helligdommen, da fylte skyen Herrens hus.

<span id="an_8:11">8:11</span> Og for skyens skyld kunde prestene ikke
bli stående og gjøre tjeneste; for Herrens herlighet fylte Herrens hus.

<span id="an_8:12">8:12</span> Da sa Salomo: Herren har sagt at han vil
bo i mulmet.

<span id="an_8:13">8:13</span> Bygget har jeg et hus til bolig for dig,
et sted hvor du kan bo til evig tid.

<span id="an_8:14">8:14</span> Så vendte kongen sig om og velsignet hele
Israels menighet, mens hele Israels menighet stod.

<span id="an_8:15">8:15</span> Han sa: Lovet være Herren, Israels Gud,
som med sin munn talte med David, min far, og med sin hånd har opfylt
det han lovte da han sa:

<span id="an_8:16">8:16</span> Fra den dag jeg førte mitt folk Israel ut
av Egypten, har jeg ikke utvalgt nogen by blandt alle Israels stammer,
så der skulde bygges et hus til bolig for mitt navn; men jeg utvalgte
David til å råde over mitt folk Israel.

<span id="an_8:17">8:17</span> Og David, min far, hadde i sinne å bygge
et hus for Herrens, Israels Guds navn.

<span id="an_8:18">8:18</span> Men Herren sa til David, min far: At du
har hatt i sinne å bygge et hus for mitt navn, det har du gjort vel i;

<span id="an_8:19">8:19</span> men du skal ikke bygge huset; din sønn
som skal utgå av dine lender, han skal bygge huset for mitt navn.

<span id="an_8:20">8:20</span> Og Herren opfylte det ord han hadde talt,
og jeg er trådt i min far Davids sted og har tatt sete på Israels trone,
således som Herren hadde sagt, og jeg har bygget huset for Herrens,
Israels Guds navn.

<span id="an_8:21">8:21</span> Og der har jeg stelt til et rum for
arken, hvori Herrens pakt er, den pakt som han gjorde med våre fedre da
han førte dem ut av Egyptens land.

<span id="an_8:22">8:22</span> Så trådte Salomo frem foran Herrens alter
midt for hele Israels menighet og bredte ut sine hender mot himmelen

<span id="an_8:23">8:23</span> og sa: Herre, Israels Gud! Det er ikke
nogen Gud som du, hverken i himmelen der oppe eller på jorden her nede,
du som holder din pakt og bevarer din miskunnhet mot dine tjenere, når
de vandrer for ditt åsyn av alt sitt hjerte,

<span id="an_8:24">8:24</span> du som har holdt det du lovte din tjener
David, min far; du lovte det med din munn, og med din hånd har du opfylt
det, som det viser sig idag.

<span id="an_8:25">8:25</span> Så hold nu og, Herre, Israels Gud, det du
lovte din tjener David, min far, da du sa: Det skal aldri fattes en mann
av din ætt til å sitte på Israels trone for mitt åsyn, så sant dine barn
akter på sin vei og vandrer for mitt åsyn, som du har vandret for mitt
åsyn.

<span id="an_8:26">8:26</span> Så la nu, Israels Gud, de ord bli sannhet
som du har talt til din tjener David, min far.

<span id="an_8:27">8:27</span> Men bor da Gud virkelig på jorden? Se,
himlene og himlenes himler rummer dig ikke; hvor meget mindre da dette
hus som jeg har bygget!

<span id="an_8:28">8:28</span> Men du vil allikevel vende dig til din
tjeners bønn og til hans ydmyke begjæring, Herre min Gud, og høre på det
rop og den bønn som din tjener bærer frem for ditt åsyn idag,

<span id="an_8:29">8:29</span> så dine øine må være oplatt mot dette hus
natt og dag - det sted hvorom du har sagt: Mitt navn skal bo der - så du
hører på den bønn som din tjener beder, vendt mot dette sted.

<span id="an_8:30">8:30</span> Du vil høre på din tjeners og ditt folk
Israels ydmyke begjæring, som de bærer frem, vendt mot dette sted; du
vil høre den på det sted hvor du bor, i himmelen; du vil høre og tilgi.

<span id="an_8:31">8:31</span> Når nogen synder mot sin næste, og de
krever en ed av ham og lar ham sverge, og han så kommer inn og sverger
foran ditt alter i dette hus,

<span id="an_8:32">8:32</span> så vil du høre i himmelen og gripe inn og
hjelpe dine tjenere til deres rett, så du dømmer den skyldige skyldig og
lar hans gjerninger komme over hans eget hode, og dømmer den rettferdige
rettferdig og lar ham få efter sin rettferdighet.

<span id="an_8:33">8:33</span> Når ditt folk Israel blir slått av
fienden fordi de synder mot dig, men de så vender om til dig og
bekjenner ditt navn og beder til dig og bønnfaller dig om nåde i dette
hus,

<span id="an_8:34">8:34</span> så vil du høre det i himmelen og forlate
ditt folk Israels synd og føre dem tilbake til det land du har gitt
deres fedre.

<span id="an_8:35">8:35</span> Når himmelen lukkes, så det ikke kommer
regn, fordi de synder mot dig, og de så beder, vendt mot dette sted, og
bekjenner ditt navn og vender om fra sin synd, fordi du ydmyker dem,

<span id="an_8:36">8:36</span> så vil du høre det i himmelen og forlate
dine tjeneres og ditt folk Israels synd, fordi du lærer dem den gode vei
de skal vandre, og du vil la det regne over ditt land, som du har gitt
ditt folk til arv.

<span id="an_8:37">8:37</span> Når det kommer hungersnød i landet, når
det kommer pest, når det kommer brand og rust på kornet, gresshopper og
gnagere\*, når deres fiender trenger inn i deres land og kringsetter
deres byer, når det kommer nogen plage eller nogen sykdom - /

<span id="an_8:38">8:38</span> hver gang da noget menneske eller hele
ditt folk Israel bærer frem nogen bønn eller ydmyk begjæring, fordi de
hver for sig kjenner sig rammet i sin samvittighet, og de så breder ut
sine hender mot dette hus,

<span id="an_8:39">8:39</span> så vil du høre det i himmelen, der hvor
du bor, og du vil tilgi og gripe inn og gi hver mann efter alle hans
gjerninger, fordi du kjenner hans hjerte - for du alene kjenner alle
menneskebarns hjerte -

<span id="an_8:40">8:40</span> så de må frykte dig alle de dager de
lever i det land du har gitt våre fedre.

<span id="an_8:41">8:41</span> Også om en fremmed, en som ikke er av
ditt folk Israel, men kommer fra et fjernt land for ditt navns skyld

<span id="an_8:42">8:42</span> - for de vil få høre om ditt store navn
og om din sterke hånd og om din utrakte arm - kommer og beder, vendt mot
dette hus,

<span id="an_8:43">8:43</span> så vil du høre det i himmelen, der hvor
du bor, og gjøre alt som den fremmede roper til dig om, så alle jordens
folk må lære å kjenne ditt navn og frykte dig likesom ditt folk Israel
og forstå at det er ditt navn som det nevnes med dette hus som jeg har
bygget.

<span id="an_8:44">8:44</span> Når ditt folk drar ut i krig mot sin
fiende på den vei du sender dem, og de så beder til Herren, vendt mot
den stad du har utvalgt, og det hus jeg har bygget for ditt navn,

<span id="an_8:45">8:45</span> så vil du i himmelen høre deres bønn og
ydmyke begjæring og hjelpe dem til deres rett.

<span id="an_8:46">8:46</span> Når de synder mot dig - for det er ikke
noget menneske som ikke synder - og du vredes på dem og gir dem i
fiendens vold, og de som tar dem til fange, fører dem bort til fiendens
land, fjernt eller nær,

<span id="an_8:47">8:47</span> men de så tar sig det til hjerte i det
land hvor de holdes fanget, og omvender sig og bønnfaller dig om nåde i
deres land som holder dem fanget, og sier: Vi har syndet og gjort ille,
vi har vært ugudelige,

<span id="an_8:48">8:48</span> og de omvender sig til dig av alt sitt
hjerte og av all sin sjel i sine fienders land, blandt dem som har ført
dem i fangenskap, og de beder til dig, vendt mot sitt land, som du har
gitt deres fedre, og mot den stad du har utvalgt, og det hus jeg har
bygget for ditt navn,

<span id="an_8:49">8:49</span> så vil du i himmelen, der hvor du bor,
høre deres bønn og ydmyke begjæring og hjelpe dem til deres rett

<span id="an_8:50">8:50</span> og forlate ditt folk hvad de har syndet
mot dig, og alle de misgjerninger de har gjort mot dig, og la dem finne
barmhjertighet hos dem som holder dem fanget, så de forbarmer sig over
dem;

<span id="an_8:51">8:51</span> de er jo ditt folk og din arv, som du
førte ut av Egypten, midt ut av jernovnen.

<span id="an_8:52">8:52</span> La da dine øine være oplatt for din
tjeners ydmyke begjæring og for ditt folk Israels ydmyke begjæring, så
du hører på dem, så ofte de roper til dig.

<span id="an_8:53">8:53</span> For du har utskilt dem fra alle jordens
folk, så de skal være din arv, således som du sa ved din tjener Moses da
du førte våre fedre ut av Egypten, Herre, Herre!

<span id="an_8:54">8:54</span> Efterat Salomo hadde frembåret hele denne
bønn og ydmyke begjæring for Herren, stod han op fra Herrens alter, hvor
han hadde ligget på sine knær med hendene utbredt mot himmelen.

<span id="an_8:55">8:55</span> Så trådte han frem og velsignet hele
Israels menighet med høi røst og sa:

<span id="an_8:56">8:56</span> Lovet være Herren, som har gitt sitt folk
Israel ro, således som han lovte! Ikke et ord er blitt til intet av alle
de gode ord han talte ved sin tjener Moses.

<span id="an_8:57">8:57</span> Herren vår Gud være med oss, som han har
vært med våre fedre! Han forlate oss ikke og forkaste oss ikke,

<span id="an_8:58">8:58</span> men bøie vårt hjerte til sig, så vi
vandrer på alle hans veier og holder hans bud og forskrifter og lover,
som han gav våre fedre.

<span id="an_8:59">8:59</span> Og måtte denne min bønn som jeg i
ydmykhet har frembåret for Herrens åsyn, være nær Herren vår Gud dag og
natt, så han hjelper sin tjener og sitt folk Israel til deres rett,
efter som det trenges hver dag,

<span id="an_8:60">8:60</span> sa alle jordens folk må kjenne at Herren
er Gud, han og ingen annen,

<span id="an_8:61">8:61</span> Og eders hjerte må være helt med Herren
vår Gud, så I vandrer efter hans lover og holder hans bud, som I gjør
idag.

<span id="an_8:62">8:62</span> Og kongen og hele Israel med ham ofret
slaktoffer for Herrens åsyn.

<span id="an_8:63">8:63</span> To og tyve tusen stykker storfe og hundre
og tyve tusen stykker småfe var det takkoffer som Salomo bar frem for
Herren. Således var det kongen og alle Israels barn innvidde Herrens
hus.

<span id="an_8:64">8:64</span> Samme dag helliget kongen den midterste
del av forgården som var foran Herrens hus; for der bar han frem
brennofferet og matofferet og fettstykkene av takkofferne, fordi
kobberalteret som stod for Herrens åsyn, var for lite til å rumme
brennofferet og matofferet og fettstykkene av takkofferne.

<span id="an_8:65">8:65</span> Således feiret Salomo dengang festen\*,
og hele Israel med ham, en stor mengde folk som var kommet sammen like
fra Hamat-veien og til Egyptens bekk; i syv dager og atter syv dager -
tilsammen fjorten dager - feiret de festen for Herrens, vår Guds åsyn. /

<span id="an_8:66">8:66</span> Den åttende dag lot han folket fare, og
de bad farvel med kongen og drog hjem igjen, glade og vel til mote over
alt det gode Herren hadde gjort mot sin tjener David og mot sitt folk
Israel.

<span id="an_9:1">9:1</span> Da Salomo var ferdig med å bygge Herrens
hus og kongens hus og alt det hans hu stod til å utføre,

<span id="an_9:2">9:2</span> da åpenbarte Herren sig annen gang for
Salomo, likesom han hadde åpenbaret sig for ham i Gibeon.

<span id="an_9:3">9:3</span> Og Herren sa til ham: Jeg har hørt din bønn
og ydmyke begjæring som du bar frem for mitt åsyn; jeg har helliget
dette hus som du har bygget, så jeg lar mitt navn bo der til evig tid,
og mine øine og mitt hjerte skal være der alle dager.

<span id="an_9:4">9:4</span> Hvis du nu vandrer for mitt åsyn, som din
far David gjorde, i hjertets renhet og i opriktighet, så du gjør alt det
jeg har befalt dig, og holder mine bud og mine lover,

<span id="an_9:5">9:5</span> så vil jeg trygge din kongetrone i Israel
til evig tid, således som jeg lovte din far David da jeg sa: Det skal
aldri fattes en mann av din ætt på Israels trone.

<span id="an_9:6">9:6</span> Men hvis I og eders barn vender eder bort
fra mig og ikke holder de bud og lover som jeg har forelagt eder, men
gir eder til å dyrke andre guder og tilbede dem,

<span id="an_9:7">9:7</span> så vil jeg utrydde Israel av det land jeg
har gitt dem, og det hus jeg har helliget for mitt navn, vil jeg
forkaste fra mitt åsyn, og Israel skal bli til et ordsprog og til en
spott blandt alle folk.

<span id="an_9:8">9:8</span> Og skal dette hus enn bli høit så skal dog
hver den som går forbi det, forferdes og spotte. og når nogen da spør:
Hvorfor har Herren gjort således mot dette land og dette hus?

<span id="an_9:9">9:9</span> da skal de svare: Fordi de forlot Herren
sin Gud, som førte deres fedre ut av Egyptens land, og holdt sig til
andre guder og tilbad dem og dyrket dem; derfor har Herren ført all
denne ulykke over dem.

<span id="an_9:10">9:10</span> Da nu de tyve år var til ende som Salomo
hadde bygget på de to hus, Herrens hus og kongens hus,

<span id="an_9:11">9:11</span> gav kong Salomo tyve byer i Galilea til
kongen i Tyrus Hiram, som hadde hjulpet ham med sedertre og cypresstre
og gull, så meget han ønsket.

<span id="an_9:12">9:12</span> Men da Hiram kom fra Tyrus for å se på de
byer Salomo hadde gitt ham, syntes han ikke om dem.

<span id="an_9:13">9:13</span> Han sa: Hvad er dette for byer du har
gitt mig, min bror? Og han kalte dem Kabuls\* land; så heter de den dag
idag. /

<span id="an_9:14">9:14</span> Men Hiram hadde sendt kongen hundre og
tyve talenter gull.

<span id="an_9:15">9:15</span> Med de pliktarbeidere som kong Salomo
uttok for å bygge Herrens hus og sitt eget hus og Millo og Jerusalems
murer og Hasor og Megiddo og Geser, hadde det sig således:

<span id="an_9:16">9:16</span> Farao, kongen i Egypten, hadde draget op
og inntatt Geser og satt ild på det og drept kana'anittene som bodde i
byen, og gitt den i medgift til sin datter, Salomos hustru;

<span id="an_9:17">9:17</span> men Salomo bygget Geser op igjen, og
likeså bygget han op Nedre-Bet-Horon

<span id="an_9:18">9:18</span> og Ba'alat og Tadmor i ørkenen der i
landet,

<span id="an_9:19">9:19</span> og alle de oplagsbyer han hadde, og byene
for stridsvognene og byene for hestfolket og alt annet som han hadde
lyst til å bygge, både i Jerusalem og på Libanon og i hele det land han
rådet over.

<span id="an_9:20">9:20</span> Og alt det folk som var blitt tilbake av
amorittene, hetittene, ferisittene, hevittene og jebusittene, folk som
ikke var av Israels ætt -

<span id="an_9:21">9:21</span> deres efterkommere, så mange som var
blitt tilbake i landet efter dem fordi Israels barn ikke hadde maktet å
slå dem med bann, dem uttok Salomo til arbeidspliktige træler, og det
har de vært til denne dag.

<span id="an_9:22">9:22</span> Men av Israels barn gjorde Salomo ikke
nogen til træl; de var hans krigsmenn og hans tjenere og høvdinger og
drabanter og høvedsmenn for hans stridsvogner og hestfolk.

<span id="an_9:23">9:23</span> Salomos arbeidsformenn var fem hundre og
femti i tallet; de rådet over de folk som utførte arbeidet.

<span id="an_9:24">9:24</span> Så snart Faraos datter var flyttet op fra
Davids stad til det hus som han hadde bygget for henne, gikk han i gang
med å bygge Millo.

<span id="an_9:25">9:25</span> Tre ganger om året ofret Salomo
brennoffer og takkoffer på det alter han hadde bygget for Herren, og han
brente røkelse ved det alter som stod for Herrens åsyn, og hadde nu
huset ferdig.

<span id="an_9:26">9:26</span> Kong Salomo lot også bygge skiber i
Esjon-Geber, som ligger ved Elot på bredden av det Røde Hav i Edoms
land.

<span id="an_9:27">9:27</span> Og Hiram sendte sine folk, sjøvant
mannskap, på skibene sammen med Salomos folk.

<span id="an_9:28">9:28</span> De kom til Ofir og hentet gull derfra,
fire hundre og tyve talenter, og førte det hjem til kong Salomo.

<span id="an_10:1">10:1</span> Da dronningen av Saba hørte Salomos ry,
som skyldtes Herrens navn, kom hun for å sette ham på prøve med gåter.

<span id="an_10:2">10:2</span> Hun kom til Jerusalem med et stort følge,
med kameler som bar krydderier og en stor mengde gull og dyre stener; og
da hun var kommet til Salomo, talte hun til ham om alt som lå henne på
hjerte.

<span id="an_10:3">10:3</span> Men Salomo tydet alle hennes gåter; det
var ikke et ord av det hun sa, som var dulgt for kongen, så han ikke
kunde tyde det.

<span id="an_10:4">10:4</span> Da dronningen av Saba så all Salomos
visdom og så det hus han hadde bygget,

<span id="an_10:5">10:5</span> og rettene på hans bord, og hvorledes
hans tjenere satt ved bordet, og bordsvennene stod omkring, og hvorledes
de var klædd, og hans munnskjenker, og den trapp han gikk op på til
Herrens hus, var hun rent ute av sig selv av forundring.

<span id="an_10:6">10:6</span> Og hun sa til kongen: Så var det da sant
det jeg hørte hjemme i mitt land om dig og din visdom.

<span id="an_10:7">10:7</span> Jeg trodde ikke det de fortalte, før jeg
kom og fikk se det med egne øine; men nu ser jeg at de ikke har fortalt
mig halvdelen; du overgår i visdom og lykke det rykte jeg har hørt.

<span id="an_10:8">10:8</span> Lykkelige er dine menn, lykkelige disse
dine tjenere som alltid står for ditt åsyn og hører din visdom.

<span id="an_10:9">10:9</span> Lovet være Herren din Gud, som hadde
velbehag i dig, så han satte dig på Israels trone! Fordi Herren elsker
Israel til evig tid, satte han dig til konge for å håndheve rett og
rettferdighet.

<span id="an_10:10">10:10</span> Så gav hun kongen hundre og tyve
talenter gull og krydderier i stor mengde og dyre stener; aldri er det
mere kommet en sådan mengde krydderier til landet som det dronningen av
Saba gav kong Salomo.

<span id="an_10:11">10:11</span> Men også Hirams skiber som hentet gull
fra Ofir, hadde ført sandeltre i stor mengde og dyre stener med derfra.

<span id="an_10:12">10:12</span> Av sandeltreet lot kongen gjøre
rekkverk til Herrens hus og til kongens hus og citarer og harper for
sangerne; aldri er det siden kommet eller blitt sett så meget sandeltre
i landet.

<span id="an_10:13">10:13</span> Og kong Salomo gav dronningen av Saba
alt det hun hadde lyst til og bad om, foruten de gaver som det sømmet
sig for så mektig en konge som Salomo å gi henne. Så tok hun avsted og
drog hjem til sitt land med sine tjenere.

<span id="an_10:14">10:14</span> Vekten av det gull som i ett år kom inn
til Salomo, var seks hundre og seks og seksti talenter,

<span id="an_10:15">10:15</span> foruten det som kom inn fra kjøbmennene
og ved kremmernes handel og fra alle kongene i Arabia og fra
stattholderne i landet.

<span id="an_10:16">10:16</span> Og kong Salomo lot gjøre to hundre
store skjold av uthamret gull - det gikk seks hundre sekel gull med til
hvert skjold -

<span id="an_10:17">10:17</span> og tre hundre små skjold av uthamret
gull - til hvert av disse skjold gikk det med tre miner gull - og kongen
satte dem i Libanon-skoghuset.

<span id="an_10:18">10:18</span> Kongen lot også gjøre en stor
elfenbenstrone og klædde den med rent gull.

<span id="an_10:19">10:19</span> Tronen hadde seks trin og en rund topp
baktil; på begge sider av setet var det armer, og tett ved armene stod
det to løver;

<span id="an_10:20">10:20</span> og på begge sider av de seks trin stod
det tolv løver. Noget sådant har aldri vært gjort i noget annet
kongerike.

<span id="an_10:21">10:21</span> Alle kong Salomos drikkekar var av
gull, og alle karene i Libanon-skoghuset var av fint gull; der var intet
av sølv, det blev ikke regnet for noget i Salomos dager.

<span id="an_10:22">10:22</span> For kongen hadde Tarsis-skiber på havet
sammen med Hirams skiber; en gang hvert tredje år kom Tarsis-skibene
hjem og hadde med gull og sølv, elfenben og aper og påfugler.

<span id="an_10:23">10:23</span> Kong Salomo blev større enn alle
jordens konger i rikdom og visdom.

<span id="an_10:24">10:24</span> Fra alle jordens kanter kom folk for å
se kong Salomo og høre hans visdom, som Gud hadde lagt i hans hjerte,

<span id="an_10:25">10:25</span> og hver av dem hadde gaver med: sølvkar
og gullkar og klær og våben og krydderier, hester og mulesler; så gjorde
de år om annet.

<span id="an_10:26">10:26</span> Salomo la sig til mange stridsvogner og
hestfolk; han hadde fjorten hundre stridsvogner og tolv tusen hestfolk;
dem la han dels i vognbyene, dels hos sig selv i Jerusalem.

<span id="an_10:27">10:27</span> Kongen gjorde sølvet i Jerusalem like
så almindelig som sten, og sedertre like så almindelig som morbærtrærne
i lavlandet.

<span id="an_10:28">10:28</span> Sine hester lot Salomo innføre fra
Egypten; en del kjøbmenn som kongen sendte avsted, hentet fra tid til
annen en flokk for en fastsatt pris.

<span id="an_10:29">10:29</span> Hver vogn som hentedes op fra Egypten
og innførtes, kostet seks hundre sekel sølv og hver hest hundre og
femti. Og på samme måte hentet de også vogner og hester derfra til alle
hetittenes konger og til kongene i Syria.

<span id="an_11:1">11:1</span> Men kong Salomo elsket mange fremmede
kvinner foruten Faraos datter, moabittiske, ammonittiske, edomittiske,
sidoniske, hetittiske,

<span id="an_11:2">11:2</span> kvinner av de hedningefolk om hvilke
Herren hadde sagt til Israels barn: I skal ikke gi eder i lag med dem,
og de ikke med eder\*; ellers kommer de visselig til å vende eders
hjerte til sine guder. Til dem holdt Salomo sig og elsket dem. /

<span id="an_11:3">11:3</span> Han hadde syv hundre hustruer av
fyrstelig rang og tre hundre medhustruer; disse hans hustruer bøide hans
sinn.

<span id="an_11:4">11:4</span> Og da Salomo blev gammel, vendte
hustruene hans hjerte til andre guder, og hans hjerte var ikke helt med
Herren hans Gud, således som hans far Davids hjerte hadde vært.

<span id="an_11:5">11:5</span> Og Salomo fulgte Astarte, sidoniernes
guddom, og Milkom, ammonittenes vederstyggelighet.

<span id="an_11:6">11:6</span> Og Salomo gjorde hvad ondt var i Herrens
øine, og fulgte ikke trolig efter Herren, således som hans far David
hadde gjort.

<span id="an_11:7">11:7</span> På den tid bygget Salomo en offerhaug for
Kamos, Moabs vederstyggelighet, på det fjell som ligger midt imot
Jerusalem, og for Molok, Ammons barns vederstyggelighet.

<span id="an_11:8">11:8</span> Og det samme gjorde han for alle sine
fremmede hustruer, som brente røkelse og ofret til sine guder.

<span id="an_11:9">11:9</span> Da blev Herren vred på Salomo fordi han
hadde vendt sitt hjerte bort fra Herren, Israels Gud, som hadde
åpenbaret sig for ham to ganger

<span id="an_11:10">11:10</span> og uttrykkelig forbudt ham å følge
andre guder; men han hadde ikke holdt sig efter Herrens bud.

<span id="an_11:11">11:11</span> Da sa Herren til Salomo: Siden dette er
kommet dig i sinne, og du ikke har holdt min pakt og mine lover, som jeg
har gitt dig, så vil jeg rive riket fra dig og gi det til din tjener.

<span id="an_11:12">11:12</span> Men for din far Davids skyld vil jeg
ikke gjøre det i din tid - fra din sønn vil jeg rive riket.

<span id="an_11:13">11:13</span> Dog vil jeg ikke rive hele riket fra
ham; en stamme vil jeg gi din sønn for min tjener Davids skyld og for
Jerusalems skyld, som jeg har utvalgt.

<span id="an_11:14">11:14</span> Og Herren opreiste Salomo en motstander
i edomitten Hadad; han var av kongeætten i Edom.

<span id="an_11:15">11:15</span> For dengang David var i Edom, og
hærføreren Joab drog op for å begrave de falne og slo ihjel alle menn i
Edom.

<span id="an_11:16">11:16</span> - i seks måneder blev Joab og hele
Israel der, til han hadde utryddet alle menn i Edom -

<span id="an_11:17">11:17</span> da flyktet Hadad med nogen edomittiske
menn som hørte til hans fars tjenere, og tok veien til Egypten. Hadad
var dengang en liten gutt.

<span id="an_11:18">11:18</span> De brøt op fra Midian og kom til Paran;
fra Paran tok de nogen menn med sig og kom så til Egypten til Farao,
kongen i Egypten, og han gav ham et hus og tilsa ham livsophold og lot
ham få jord.

<span id="an_11:19">11:19</span> Og Hadad fant stor nåde for Faraos
øine, så han gav ham til hustru en søster av sin egen hustru, dronning
Tahpenes.

<span id="an_11:20">11:20</span> Og Tahpenes' søster fødte ham sønnen
Genubat; Tahpenes avvente ham i Faraos hus, og siden var Genubat i
Faraos hus blandt Faraos egne barn.

<span id="an_11:21">11:21</span> Da nu Hadad i Egypten fikk høre at
David hadde lagt sig til hvile hos sine fedre, og at hærføreren Joab var
død, sa han til Farao: La mig fare, så jeg kan dra hjem til mitt land!

<span id="an_11:22">11:22</span> Farao sa til ham: Hvad fattes dig her
hos mig siden du ønsker å dra hjem til ditt land? Han svarte: Ingen
ting; men du må endelig la mig få fare.

<span id="an_11:23">11:23</span> Gud opreiste Salomo en annen
motstander, Reson, Eliadas sønn, som var flyktet fra sin herre
Hadadeser, kongen i Soba.

<span id="an_11:24">11:24</span> Han samlet folk om sig og blev fører
for en røverflokk, dengang David slo dem\* ihjel; og de\*\* drog til
Damaskus og slo sig ned der og gjorde sig til herrer i Damaskus. / /

<span id="an_11:25">11:25</span> Han var en motstander av Israel så
lenge Salomo levde, og både han og Hadad voldte Israel skade. Han hatet
Israel og var konge over Syria.

<span id="an_11:26">11:26</span> Så var det en av Salomos tjenere,
Jeroboam, Nebats sønn, en efra'imitt fra Sereda: hans mor hette Serua og
var enke. Han reiste sig også mot kongen.

<span id="an_11:27">11:27</span> Og således gikk det til at han reiste
sig mot kongen: Salomo bygget på Millo - han vilde lukke det åpne sted i
sin far Davids stad.

<span id="an_11:28">11:28</span> Nu var Jeroboam en dyktig kar, og da
Salomo så at den unge mann var en duelig arbeider, satte han ham til å
ha tilsyn med alt det arbeid Josefs hus hadde å utføre.

<span id="an_11:29">11:29</span> På den tid hendte det engang da
Jeroboam var gått ut fra Jerusalem, at profeten Akia fra Silo traff ham
på veien; han\* hadde en ny kappe på, og de to var alene på marken. /

<span id="an_11:30">11:30</span> Da tok Akia den nye kappe han hadde på,
og rev den i tolv stykker.

<span id="an_11:31">11:31</span> Og han sa til Jeroboam: Ta dig ti
stykker! For så sier Herren, Israels Gud: Jeg river riket ut av Salomos
hånd og gir dig de ti stammer;

<span id="an_11:32">11:32</span> men den ene stamme skal han få ha for
min tjener Davids skyld og for Jerusalems skyld, den stad som jeg har
utvalgt blandt alle Israels stammer.

<span id="an_11:33">11:33</span> Så vil jeg gjøre fordi de har forlatt
mig og tilbedt Astarte, sidoniernes guddom, og Kamos, Moabs gud, og
Milkom, Ammons barns gud, og ikke vandret på mine veier og ikke gjort
hvad rett er i mine øine, og ikke holdt mine lover og bud, således som
hans far David gjorde.

<span id="an_11:34">11:34</span> Dog vil jeg ikke ta noget av riket fra
ham selv, men la ham være fyrste så lenge han lever, for min tjener
Davids skyld, som jeg utvalgte, og som holdt sig efter mine bud og
lover.

<span id="an_11:35">11:35</span> Men jeg vil ta riket fra hans sønn og
gi dig det - de ti stammer;

<span id="an_11:36">11:36</span> men hans sønn vil jeg gi en stamme,
forat min tjener David alltid må ha en lampe brennende\* for mitt åsyn i
Jerusalem, den stad jeg har utvalgt mig for å la mitt navn bo der. /

<span id="an_11:37">11:37</span> Men dig vil jeg ta og la dig råde over
alt hvad du attrår, og være konge over Israel.

<span id="an_11:38">11:38</span> Og hvis du hører på alt det jeg byder
dig, og vandrer på mine veier og gjør hvad rett er i mine øine, så du
holder mine lover og bud, således som min tjener David gjorde, så vil
jeg være med dig og bygge dig et hus som står fast, likesom jeg gjorde
for David, og jeg vil gi dig Israel.

<span id="an_11:39">11:39</span> Og Davids ætt vil jeg ydmyke på grunn
av det som er gjort, dog ikke for alle tider.

<span id="an_11:40">11:40</span> Salomo søkte nu å drepe Jeroboam; men
Jeroboam tok avsted og flyktet til Egypten, til Sisak, kongen i
Egypten\*, og han blev i Egypten til Salomos død. /

<span id="an_11:41">11:41</span> Hvad som ellers er å fortelle om
Salomo, om alt det han gjorde, og om hans visdom, det er opskrevet i
Salomos krønike.

<span id="an_11:42">11:42</span> Den tid Salomo var konge i Jerusalem
over hele Israel, var firti år.

<span id="an_11:43">11:43</span> Så la Salomo sig til hvile hos sine
fedre og blev begravet i sin far Davids stad, og hans sønn Rehabeam blev
konge i hans sted.

<span id="an_12:1">12:1</span> Rehabeam drog til Sikem; for hele Israel
var kommet til Sikem for å gjøre ham til konge.

<span id="an_12:2">12:2</span> Da Jeroboam, Nebats sønn, hørte det - han
var ennu i Egypten; han var flyktet dit for kong Salomo og bodde således
nu i Egypten,

<span id="an_12:3">12:3</span> men de sendte bud dit og kalte ham hjem -
da kom han og hele Israels menighet og talte til Rehabeam og sa:

<span id="an_12:4">12:4</span> Din far gjorde vårt åk tungt; men lett nu
du den hårde tjeneste og det tunge åk som din far la på oss! Så vil vi
tjene dig.

<span id="an_12:5">12:5</span> Han svarte dem: Gå bort og vent i tre
dager og kom så hit til mig igjen! Så gikk folket bort.

<span id="an_12:6">12:6</span> Og kong Rehabeam rådførte sig med de
gamle, som hadde gjort tjeneste hos hans far Salomo, mens han ennu
levde, og han sa: Hvad råder I mig til å svare dette folk?

<span id="an_12:7">12:7</span> De svarte ham: Hvis du idag lyder dette
folk og retter dig efter dem og gir dem gode ord til svar, så vil de
være dine tjenere for alle tider.

<span id="an_12:8">12:8</span> Men han aktet ikke på det råd som de
gamle hadde gitt ham, men rådførte sig med de unge, som var vokset op
sammen med ham, og som nu var i hans tjeneste.

<span id="an_12:9">12:9</span> Han spurte dem: Hvad råder I til at vi
skal svare dette folk som har sagt til mig: Lett det åk din far la på
oss?

<span id="an_12:10">12:10</span> Og de unge, som var vokset op sammen
med ham, svarte ham: Så skal du si til dette folk som sa til dig: Din
far gjorde vart åk tungt, men gjør du det lettere for oss - så skal du
tale til dem: Min lillefinger er tykkere enn min fars lender;

<span id="an_12:11">12:11</span> har nu min far lagt et tungt åk på
eder, så vil jeg gjøre eders åk ennu tyngre; har min far tuktet eder med
sveper, så vil jeg tukte eder med skorpioner.

<span id="an_12:12">12:12</span> Så kom Jeroboam og alt folket til
Rehabeam den tredje dag, således som kongen hadde sagt: Kom til mig
igjen om tre dager!

<span id="an_12:13">12:13</span> Da gav kongen folket et hårdt svar -
han aktet ikke på det råd som de gamle hadde gitt ham,

<span id="an_12:14">12:14</span> men svarte dem som de unge hadde rådet
til: Har min far gjort eders åk tungt, så vil jeg gjøre eders åk ennu
tyngre; har min far tuktet eder med sveper, så vil jeg tukte eder med
skorpioner.

<span id="an_12:15">12:15</span> Kongen hørte ikke på folket; for Herren
styrte det så forat hans ord skulde bli opfylt, det som Herren hadde
talt til Jeroboam, Nebats sønn, ved Akia fra Silo.

<span id="an_12:16">12:16</span> Da nu hele Israel så at kongen ikke
hørte på dem, svarte folket kongen og sa: Hvad del har vi i David? Vi
har ingen lodd i Isais sønn. Til dine telt, Israel! Se nu selv til ditt
hus, David! Så drog Israel hjem igjen.

<span id="an_12:17">12:17</span> Bare over de Israels barn som bodde i
Judas byer, blev Rehabeam konge.

<span id="an_12:18">12:18</span> Da sendte kong Rehabeam Adoram avsted,
han som hadde opsyn med pliktarbeidet; men hele Israel stenet ham, så
han døde, og kong Rehabeam selv måtte i all hast springe op i sin vogn
og flykte til Jerusalem.

<span id="an_12:19">12:19</span> Således falt Israel fra Davids hus, og
så har det vært til denne dag.

<span id="an_12:20">12:20</span> Da hele Israel hørte at Jeroboam var
kommet tilbake, sendte de bud og kalte ham til folkeforsamlingen og
gjorde ham til konge over hele Israel; det var ikke nogen som holdt sig
til Davids hus, uten Juda stamme alene.

<span id="an_12:21">12:21</span> Da Rehabeam kom til Jerusalem, samlet
han hele Judas hus og Benjamins stamme, hundre og åtti tusen utvalgte
krigsmenn, forat de skulde stride mot Israels hus og vinne riket tilbake
for Rehabeam, Salomos sønn.

<span id="an_12:22">12:22</span> Da kom Guds ord til Semaja, den Guds
mann, og det lød således:

<span id="an_12:23">12:23</span> Si til Rehabeam, Salomos sønn, Judas
konge, og til hele Judas og Benjamins hus og resten av folket:

<span id="an_12:24">12:24</span> Så sier Herren: I skal ikke dra op og
stride mot eders brødre, Israels barn. Vend hjem igjen hver til sitt
hus! For det som har hendt, er kommet fra mig. Da lød de Herrens ord; de
vendte om og drog bort, som Herren hadde sagt.

<span id="an_12:25">12:25</span> Jeroboam bygget Sikem i
Efra'im-fjellene om til en fast by og bosatte sig der; siden drog han
derfra og bygget også Pnuel om til en fast by.

<span id="an_12:26">12:26</span> Og Jeroboam tenkte ved sig selv: Riket
kunde snart komme tilbake til Davids hus;

<span id="an_12:27">12:27</span> dersom dette folk drar op for å bære
frem offer i Herrens hus i Jerusalem, så vil deres hjerte igjen vende
sig til deres herre Rehabeam, Judas konge, og så vil de drepe mig og
vende tilbake til Judas konge Rehabeam.

<span id="an_12:28">12:28</span> Og kongen holdt råd, og så gjorde han
to gullkalver; og han sa til folket: I har nu lenge nok draget op til
Jerusalem; se, her er dine guder, Israel, som førte dig op fra Egyptens
land.

<span id="an_12:29">12:29</span> Og han stilte den ene op i Betel, og
den andre satte han i Dan.

<span id="an_12:30">12:30</span> Dette blev en årsak til synd; folket
gikk like til Dan for å trede frem for den ene av dem.

<span id="an_12:31">12:31</span> Han bygget også hus på offerhaugene og
gjorde hvem han vilde av folket til prester, enda de ikke var av Levis
barn.

<span id="an_12:32">12:32</span> Og Jeroboam holdt en fest i den åttende
måned, på den femtende dag i måneden, i likhet med festen i Juda\*, og
han ofret på alteret. Således gjorde han i Betel; han ofret til kalvene
som han hadde gjort, og han lot dem som han hadde gjort til prester ved
offerhaugene, gjøre tjeneste i Betel, /

<span id="an_12:33">12:33</span> og han ofret på det alter han hadde
gjort i Betel, den femtende dag i den åttende måned, den måned som han
hadde valgt efter sitt eget hode. Da holdt han en fest for Israels barn
og ofret på alteret og brente røkelse.

<span id="an_13:1">13:1</span> Men da kom det på Herrens bud en Guds
mann til Betel fra Juda, nettop som Jeroboam stod ved alteret for å
brenne røkelse.

<span id="an_13:2">13:2</span> Og han ropte på Herrens bud mot alteret:
Alter! Alter! Så sier Herren: Det skal fødes en sønn for Davids hus,
Josias skal han hete, og på dig skal han ofre offerhaugenes prester, som
brenner røkelse på dig, og det skal brennes menneskeben på dig.

<span id="an_13:3">13:3</span> På samme tid forkynte han et tegn og sa:
Dette er tegnet på at Herren har talt: Alteret skal revne, og asken som
er på det, skal spredes.

<span id="an_13:4">13:4</span> Da kong Jeroboam hørte de ord som den
Guds mann ropte mot alteret i Betel, rakte han ut sin hånd fra alteret
og sa: Grip ham! Men hånden som han rakte ut mot ham, visnet, og han
kunde ikke dra den til sig igjen.

<span id="an_13:5">13:5</span> Og alteret revnet, og asken spredtes fra
alteret; det var det tegn som den Guds mann hadde forkynt på Herrens
bud.

<span id="an_13:6">13:6</span> Da tok kongen til orde og sa til den Guds
mann: Bønnfall Herren din Gud og bed for mig at jeg må kunne dra min
hånd til mig igjen! Og den Guds mann bønnfalt Herren, og kongen kunde
dra sin hånd til sig igjen - den blev som den hadde vært før.

<span id="an_13:7">13:7</span> Da sa kongen til den Guds mann: Kom hjem
med mig og vederkveg dig og la mig få gi dig en gave!

<span id="an_13:8">13:8</span> Men den Guds mann sa til kongen: Om du
gav mig halvdelen av ditt hus, vilde jeg dog ikke gå hjem til dig; på
dette sted vil jeg hverken ete brød eller drikke vann.

<span id="an_13:9">13:9</span> For dette bud fikk jeg av Herren: Du skal
hverken ete brød eller drikke vann\*, og du skal ikke vende tilbake den
vei du gikk. /

<span id="an_13:10">13:10</span> Så tok han avsted en annen vei og
vendte ikke tilbake den vei han var kommet til Betel.

<span id="an_13:11">13:11</span> I Betel bodde det en gammel profet;
hans sønn kom og fortalte ham alt det som den Guds mann den dag hadde
gjort i Betel, og de ord han hadde talt til kongen. Da de\* hadde
fortalt sin far dette, /

<span id="an_13:12">13:12</span> spurte han dem: Hvad vei tok han? For
hans sønner hadde sett hvad vei han hadde tatt den Guds mann som var
kommet fra Juda.

<span id="an_13:13">13:13</span> Da sa han til sine sønner: Sal asenet
for mig! Så salte de asenet for ham, og han satte sig på det

<span id="an_13:14">13:14</span> og red avsted efter den Guds mann. Han
fant ham sittende under en terebinte, og han sa til ham: Er du den Guds
mann som er kommet fra Juda? Han svarte: Ja, det er jeg.

<span id="an_13:15">13:15</span> Da sa han til ham: Kom hjem med mig og
få dig litt mat!

<span id="an_13:16">13:16</span> Men han sa: Jeg kan ikke vende tilbake
med dig og komme hjem til dig; jeg vil hverken ete brød eller drikke
vann med dig på dette sted.

<span id="an_13:17">13:17</span> For det kom et ord til mig fra Herren:
Du skal hverken ete brød eller drikke vann der; du skal ikke gå tilbake
den vei du gikk.

<span id="an_13:18">13:18</span> Da sa han til ham: Jeg er også en
profet likesom du, og en engel har talt et ord til mig fra Herren og
sagt: Få ham med dig tilbake til ditt hus, så han kan få sig mat og
drikke! Men da han sa det, løi han for ham.

<span id="an_13:19">13:19</span> Så vendte han da tilbake med ham og åt
og drakk i hans hus.

<span id="an_13:20">13:20</span> Men mens de satt til bords, kom Herrens
ord til den profet som hadde fått ham med sig tilbake,

<span id="an_13:21">13:21</span> og han ropte til den Guds mann som var
kommet fra Juda: Så sier Herren: Fordi du var gjenstridig mot Herrens
ord og ikke holdt det bud Herren din Gud gav dig,

<span id="an_13:22">13:22</span> men vendte tilbake og åt og drakk på
det sted hvorom han hadde sagt til dig: Du skal hverken ete brød eller
drikke vann der, så skal ditt lik ikke komme i dine fedres grav.

<span id="an_13:23">13:23</span> Da han nu hadde ett og drukket, salte
han asenet for ham - for profeten som han hadde fått med sig tilbake.

<span id="an_13:24">13:24</span> Og han tok avsted; men på veien kom en
løve imot ham og drepte ham; og hans lik lå slengt bortefter veien, og
asenet stod ved siden av det og løven stod også ved siden av liket.

<span id="an_13:25">13:25</span> Da fór det nogen menn forbi; de så
liket som lå slengt bortefter veien, og løven som stod ved siden av
liket; og da de kom til den by hvor den gamle profet bodde, fortalte de
det der.

<span id="an_13:26">13:26</span> Da profeten som hadde fått ham med
tilbake fra veien, hørte det, sa han: Det er den Guds mann som var
gjenstridig mot Herrens ord; derfor har Herren gitt ham i løvens vold,
og den har sønderrevet ham og drept ham efter det ord som Herren hadde
talt til ham.

<span id="an_13:27">13:27</span> Derefter sa han til sine sønner: Sal
asenet for mig: Så salte de det.

<span id="an_13:28">13:28</span> Og han tok avsted og fant hans lik
slengt bortefter veien og asenet og løven stående ved siden av liket;
løven hadde ikke fortært liket og heller ikke sønderrevet asenet.

<span id="an_13:29">13:29</span> Da tok profeten op liket av den Guds
mann og la ham på asenet og førte ham tilbake; og den gamle profet gikk
inn i sin by for å holde sørgehøitid over ham og begrave ham.

<span id="an_13:30">13:30</span> Han la hans lik i sin egen grav, og de
holdt sørgehøitid over ham og ropte: Ve, min bror!

<span id="an_13:31">13:31</span> Da han nu hadde begravet ham, sa han
til sine sønner: Når jeg dør, skal I begrave mig i den grav hvor den
Guds mann ligger begravet; I skal legge mine ben ved siden av hans ben.

<span id="an_13:32">13:32</span> For det ord skal gå i opfyllelse som
han på Herrens bud ropte mot alteret i Betel og mot alle offerhaugenes
helligdommer i Samarias byer.

<span id="an_13:33">13:33</span> Men heller ikke efter dette vendte
Jeroboam om fra sin onde vei, men blev ved å gjøre hvem han vilde av
folket til prester ved offerhaugene; han fylte\* alle deres hender som
hadde lyst dertil, så de blev prester ved haugene. /

<span id="an_13:34">13:34</span> Og dette blev årsak til synd for
Jeroboams hus og til at det blev utryddet og utslettet av jorden.

<span id="an_14:1">14:1</span> På den tid blev Abia, Jeroboams sønn,
syk.

<span id="an_14:2">14:2</span> Da sa Jeroboam til sin hustru: Stå op og
forklæ dig, så ingen kan se at du er Jeroboams hustru, og gå så til
Silo! Der bor profeten Akia, han som sa om mig at jeg skulde bli konge
over dette folk.

<span id="an_14:3">14:3</span> Ta med dig ti brød og nogen kaker og en
krukke med honning og gå inn til ham! Han vil si dig hvorledes det skal
gå med gutten.

<span id="an_14:4">14:4</span> Og Jeroboams hustru gjorde så; hun stod
op og gikk til Silo og kom til Akias hus. Men Akia kunde ikke se; for
hans øine var stive av alderdom.

<span id="an_14:5">14:5</span> Men Herren hadde sagt til Akia: Nu kommer
Jeroboams hustru for å høre hvad du vil si om hennes sønn, for han er
syk; så og så skal du si til henne; men når hun kommer, vil hun late som
hun er fremmed.

<span id="an_14:6">14:6</span> Da nu Akia hørte lyden av hennes fottrin
i døren, sa han: Kom inn, Jeroboams hustru! Hvorfor later du som du er
fremmed? Det er pålagt mig å forkynne dig et hårdt budskap.

<span id="an_14:7">14:7</span> Gå og si til Jeroboam: Så sier Herren,
Israels Gud: Jeg har ophøiet dig midt iblandt folket og satt dig til
fyrste over mitt folk Israel

<span id="an_14:8">14:8</span> og revet riket fra Davids hus og gitt dig
det, men du har ikke vært som min tjener David, som holdt mine bud og
fulgte mig av alt sitt hjerte, så han ikke gjorde annet enn det som rett
var i mine øine;

<span id="an_14:9">14:9</span> men du har båret dig verre at enn alle de
som har vært før dig, og er gått avsted og har gjort dig andre guder og
støpte billeder og således vakt min harme, og du har kastet mig bak din
rygg:

<span id="an_14:10">14:10</span> Derfor vil jeg føre ulykke over
Jeroboams hus og utrydde av Jeroboams ætt alle menn, både umyndige og
myndige i Israel, og jeg vil feie efter Jeroboams hus, som en feier
skarnet bort, inntil det er aldeles ute med ham.

<span id="an_14:11">14:11</span> Den av Jeroboams ætt som dør i byen,
skal hundene fortære, og den som dør på marken, skal himmelens fugler
fortære; for så har Herren talt.

<span id="an_14:12">14:12</span> Stå nu du op og gå hjem! Så snart dine
føtter treder inn i byen, skal barnet dø.

<span id="an_14:13">14:13</span> Og hele Israel skal holde sørgehøitid
over ham, og de skal begrave ham; han er den eneste av Jeroboams hus som
skal komme i grav, fordi han var den eneste i Jeroboams hus hos hvem det
fantes noget som Herren, Israels Gud, hadde velbehag i.

<span id="an_14:14">14:14</span> Men Herren skal opreise sig en konge
over Israel som skal utrydde Jeroboams hus den samme dag. Dog, hvad sier
jeg? Allerede nu er det skjedd.

<span id="an_14:15">14:15</span> Og Herren skal slå Israel, så det blir
som sivet som vugger hit og dit i vannet, og han skal rykke Israel op av
dette gode land som han gav deres fedre, og strø dem omkring hinsides
elven, fordi de har gjort sig Astarte-billeder og vakt Herrens harme.

<span id="an_14:16">14:16</span> Og han skal gi Israel i fiendevold for
de synders skyld som Jeroboam har gjort, og som han har fått Israel til
å gjøre.

<span id="an_14:17">14:17</span> Da stod Jeroboams hustru op og gikk sin
vei og kom til Tirsa; i det samme hun trådte på husets dørtreskel, døde
gutten.

<span id="an_14:18">14:18</span> Og de begravde ham, og hele Israel
holdt sørgehøitid over ham efter det ord som Herren hadde talt ved sin
tjener, profeten Akia.

<span id="an_14:19">14:19</span> Hvad som ellers er å fortelle om
Jeroboam, om hans kriger og om hans regjering, det er opskrevet i
Israels kongers krønike.

<span id="an_14:20">14:20</span> Den tid Jeroboam var konge, var to og
tyve år; så la han sig til hvile hos sine fedre, og hans sønn Nadab blev
konge i hans sted.

<span id="an_14:21">14:21</span> Rehabeam, Salomos sønn, var konge i
Juda; han var en og firti år gammel da han blev konge, og han regjerte
sytten år i Jerusalem, den stad som Herren hadde utvalgt blandt alle
Israels stammer for å la sitt navn bo der; hans mor hette Na'ama og var
fra Ammon.

<span id="an_14:22">14:22</span> Og Juda gjorde hvad ondt var i Herrens
øine, og med de synder de gjorde, egget de ham til nidkjærhet mere enn
deres fedre hadde gjort.

<span id="an_14:23">14:23</span> Også de bygget sig offerhauger og
gjorde sig støtter og Astarte-billeder på hver høi bakke og under hvert
grønt tre;

<span id="an_14:24">14:24</span> der var endog tempel-bolere\* i landet;
de tok efter de vederstyggelige skikker hos alle de hedningefolk som
Herren hadde drevet bort for Israels barn. /

<span id="an_14:25">14:25</span> Da hendte det i kong Rehabeams femte år
at Egyptens konge Sisak drog op mot Jerusalem.

<span id="an_14:26">14:26</span> Og han tok skattene i Herrens hus og
skattene i kongens hus; alt sammen tok han. Han tok også alle de
gullskjold som Salomo hadde latt gjøre.

<span id="an_14:27">14:27</span> Istedenfor dem lot kong Rehabeam gjøre
kobberskjold og betrodde dem til høvedsmennene for drabantene som voktet
inngangen til kongens hus;

<span id="an_14:28">14:28</span> og så ofte kongen gikk inn i Herrens
hus, bar drabantene dem og tok dem så med tilbake til vaktstuen.

<span id="an_14:29">14:29</span> Hvad som ellers er å fortelle om
Rehabeam og om alt det han gjorde, er opskrevet i Judas kongers krønike.

<span id="an_14:30">14:30</span> Mellem Rehabeam og Jeroboam var det
krig hele tiden.

<span id="an_14:31">14:31</span> Og Rehabeam la sig til hvile hos sine
fedre og blev begravet hos sine fedre i Davids stad. Hans mor hette
Na'ama og var fra Ammon. Hans sønn Abiam blev konge i hans sted.

<span id="an_15:1">15:1</span> I kong Jeroboams, Nebats sønns attende år
blev Abiam konge over Juda.

<span id="an_15:2">15:2</span> Han regjerte tre år i Jerusalem. Hans mor
hette Ma'aka; hun var datter til Abisalom.

<span id="an_15:3">15:3</span> Han vandret i alle de synder som hans far
hadde gjort før ham, og hans hjerte var ikke helt med Herren hans Gud,
som hans far Davids hjerte hadde vært;

<span id="an_15:4">15:4</span> men for Davids skyld lot Herren hans Gud
en lampe brenne for ham i Jerusalem, idet han opreiste hans sønn efter
ham og lot Jerusalem bli stående,

<span id="an_15:5">15:5</span> fordi David gjorde hvad rett var i
Herrens øine, og i hele sitt liv ikke vek av fra noget av det han hadde
befalt ham, undtagen det som hendte med hetitten Uria.

<span id="an_15:6">15:6</span> Mellem Rehabeam og Jeroboam var det krig
så lenge han levde.

<span id="an_15:7">15:7</span> Hvad som ellers er å fortelle om Abiam og
om alt det han gjorde, er opskrevet i Judas kongers krønike. Mellem
Abiam og Jeroboam var det også krig.

<span id="an_15:8">15:8</span> Og Abiam la sig til hvile hos sine fedre,
og de begravde ham i Davids stad; og hans sønn Asa blev konge i hans
sted.

<span id="an_15:9">15:9</span> I Jeroboams, Israels konges tyvende år
blev Asa konge over Juda.

<span id="an_15:10">15:10</span> Han regjerte en og firti år i
Jerusalem. Hans mor\* hette Ma'aka; hun var datter til Abisalom. /

<span id="an_15:11">15:11</span> Asa gjorde hvad rett var i Herrens
øine, likesom hans far David hadde gjort.

<span id="an_15:12">15:12</span> Han drev tempel-bolerne ut av landet og
fikk bort alle de motbydelige avguder som hans fedre hadde gjort.

<span id="an_15:13">15:13</span> Han avsatte endog sin mor Ma'aka fra
hennes verdighet, fordi hun hadde gjort et gruelig avgudsbillede for
Astarte; Asa hugg hennes gruelige avgudsbillede ned og brente det i
Kidrons dal.

<span id="an_15:14">15:14</span> Men offerhaugene blev ikke nedlagt; dog
var Asas hjerte helt med Herren så lenge han levde.

<span id="an_15:15">15:15</span> Han lot de ting hans far hadde
helliget, og dem han selv hadde helliget, føre inn i Herrens hus, både
sølv og gull og andre ting.

<span id="an_15:16">15:16</span> Mellem Asa og Baesa, Israels konge, var
det krig så lenge de levde.

<span id="an_15:17">15:17</span> Baesa, Israels konge, drog op mot Juda
og bygget festningsverker i Rama for å hindre enhver fra å dra fra eller
til Asa, Judas konge.

<span id="an_15:18">15:18</span> Da tok Asa alt det sølv og gull som var
tilbake i skattkammerne i Herrens hus, og likeså skattene i kongens hus
og overgav dem til sine tjenere; så sendte kong Asa dem til Benhadad,
kongen i Syria, som bodde i Damaskus og var sønn til Tabrimmon, Hesjons
sønn, med de ord:

<span id="an_15:19">15:19</span> Mellem mig og dig er det jo et forbund,
som det var mellem min far og din far. Her sender jeg dig en gave av
sølv og gull; bryt nu ditt forbund med Baesa, Israels konge, så han må
dra bort fra mig!

<span id="an_15:20">15:20</span> Benhadad lød kong Asa og sendte sine
hærførere mot Israels byer og inntok Ijon og Dan og Abel-Bet-Ma'aka og
hele Kinneret med hele Naftalis land.

<span id="an_15:21">15:21</span> Da Baesa hørte det, holdt han op med å
bygge festningsverker i Rama og gav sig til i Tirsa.

<span id="an_15:22">15:22</span> Men kong Asa opbød hele Juda - ingen
var fritatt - og de førte bort stenene og tømmeret som Baesa hadde brukt
til festningsarbeidet i Rama; med det bygget kong Asa festningsverker i
Geba i Benjamin og i Mispa.

<span id="an_15:23">15:23</span> Hvad som ellers er å fortelle om Asa,
om alle hans store gjerninger og alt det han gjorde, og om de byer han
bygget, det er opskrevet i Judas kongers krønike. Men i sin alderdom
fikk han en sykdom i føttene.

<span id="an_15:24">15:24</span> Og Asa la sig til hvile hos sine fedre
og blev begravet hos sine fedre i sin far Davids stad, og hans sønn
Josafat blev konge i hans sted.

<span id="an_15:25">15:25</span> Nadab, Jeroboams sønn, blev konge over
Israel i Asas, Judas konges annet år, og han regjerte over Israel i to
år.

<span id="an_15:26">15:26</span> Han gjorde hvad ondt var i Herrens
øine, og vandret på sin fars vei og i hans synd, den som han hadde fått
Israel til å gjøre.

<span id="an_15:27">15:27</span> Men Baesa, Akias sønn, av Issakars hus,
fikk i stand en sammensvergelse mot ham; og Baesa slo ham ihjel ved
Gibbeton, som tilhørte filistrene, mens Nadab og hele Israel holdt
Gibbeton kringsatt.

<span id="an_15:28">15:28</span> Baesa drepte ham i Asas, Judas konges
tredje år og blev så konge i hans sted.

<span id="an_15:29">15:29</span> Og da han var blitt konge, slo han hele
Jeroboams hus ihjel; han lot ikke en levende sjel bli tilbake av
Jeroboams hus, men utryddet det efter det ord som Herren hadde talt ved
sin tjener Akia fra Silo;

<span id="an_15:30">15:30</span> dette skjedde for de synders skyld som
Jeroboam hadde gjort, og som han hadde fått Israel til å gjøre, og fordi
han hadde vakt Herrens, Israels Guds harme.

<span id="an_15:31">15:31</span> Hvad som ellers er å fortelle om Nadab
og om alt det han gjorde, er opskrevet i Israels kongers krønike.

<span id="an_15:32">15:32</span> Mellem Asa og Israels konge Baesa var
det krig så lenge de levde.

<span id="an_15:33">15:33</span> I Asas, Judas konges tredje år blev
Baesa, Akias sønn, konge over hele Israel i Tirsa, og han var konge i
fire og tyve år.

<span id="an_15:34">15:34</span> Han gjorde hvad ondt var i Herrens
øine, og vandret på Jeroboams vei og i hans synd, den som han hadde fått
Israel til å gjøre.

<span id="an_16:1">16:1</span> Og Herrens ord kom til Jehu, Hananis
sønn, om Baesa, og det lød således:

<span id="an_16:2">16:2</span> Fordi jeg har ophøiet dig av støvet og
satt dig til fyrste over mitt folk Israel, men du har vandret på
Jeroboams vei og fått mitt folk Israel til å synde, så de vekker min
harme ved sine synder,

<span id="an_16:3">16:3</span> så vil jeg nu feie efter Baesa og hans
hus og gjøre med ditt hus som med Jeroboams, Nebats sønns hus.

<span id="an_16:4">16:4</span> Den av Baesas ætt som dør i byen, skal
hundene fortære, og den av hans ætt som dør på marken, skal himmelens
fugler fortære.

<span id="an_16:5">16:5</span> Hvad som ellers er å fortelle om Baesa,
om det han gjorde, og om hans store gjerninger, det er opskrevet i
Israels kongers krønike.

<span id="an_16:6">16:6</span> Og Baesa la sig til hvile hos sine fedre
og blev begravet i Tirsa, og hans sønn Ela blev konge i hans sted.

<span id="an_16:7">16:7</span> Men Herrens ord var ved profeten Jehu,
Hananis sønn, kommet til Baesa og hans hus, ikke alene for alt det onde
han hadde gjort for Herrens øine, idet han vakte hans harme ved sine
henders verk, så han var lik Jeroboams ætt, men også fordi han hadde
slått denne ætt ihjel.

<span id="an_16:8">16:8</span> I Judas konge Asas seks og tyvende år
blev Ela, Baesas sønn, konge over Israel i Tirsa, og han var konge i to
år.

<span id="an_16:9">16:9</span> Hans tjener Simri, som var høvedsmann for
den ene halvdel av stridsvognene, fikk i stand en sammensvergelse mot
ham. Og da han engang var i Tirsa og drakk sig drukken hos Arsa,
slottshøvdingen i Tirsa,

<span id="an_16:10">16:10</span> kom Simri og slo ham ihjel - det var i
Judas konge Asas syv og tyvende år - og så blev han selv konge i hans
sted.

<span id="an_16:11">16:11</span> Og da han var blitt konge og satt på
sin trone, slo han hele Baesas hus ihjel; han lot ikke en eneste mann av
hans ætt bli i live, hverken hans nærmeste frender eller hans venner.

<span id="an_16:12">16:12</span> Således utryddet Simri hele Baesas hus
efter det ord som Herren hadde talt til Baesa ved profeten Jehu,

<span id="an_16:13">16:13</span> for alle de synders skyld som Baesa og
hans sønn Ela hadde gjort, og som de hadde fått Israel til å gjøre, så
de vakte Herrens, Israels Guds harme ved sine tomme guder.

<span id="an_16:14">16:14</span> Hvad som ellers er å fortelle om Ela og
om alt det han gjorde, er opskrevet i Israels kongers krønike.

<span id="an_16:15">16:15</span> I Judas konge Asas syv og tyvende år
blev Simri konge og regjerte i syv dager i Tirsa, mens folket lå i leir
omkring Gibbeton, som tilhørte filistrene.

<span id="an_16:16">16:16</span> Da folket som lå i leir, fikk høre at
Simri hadde fått i stand en sammensvergelse og slått kongen ihjel,
gjorde hele Israel samme dag i leiren hærføreren Omri til konge over
Israel.

<span id="an_16:17">16:17</span> Så drog Omri med hele Israel op fra
Gibbeton, og de kringsatte Tirsa.

<span id="an_16:18">16:18</span> Men da Simri så at byen var inntatt,
gikk han inn i borgen i kongens hus og brente kongens hus av over sitt
hode og døde,

<span id="an_16:19">16:19</span> for de synders skyld som han hadde
gjort, idet han gjorde hvad ondt var i Herrens øine, og vandret på
Jeroboams vei og i den synd som Jeroboam hadde gjort, så han fikk Israel
til å synde.

<span id="an_16:20">16:20</span> Hvad som ellers er å fortelle om Simri
og om den sammensvergelse han fikk i stand, det er opskrevet i Israels
kongers krønike.

<span id="an_16:21">16:21</span> Da delte folket - Israel - sig i to
deler; den ene halvdel av folket holdt med Tibni, Ginats sønn, og gjorde
ham til konge, men den andre halvdel holdt med Omri.

<span id="an_16:22">16:22</span> Men de som holdt med Omri, fikk
overhånd over dem som holdt med Tibni, Ginats sønn; og Tibni døde, og
Omri blev konge.

<span id="an_16:23">16:23</span> I Asas, Judas konges en og trettiende
år blev Omri konge over Israel, og han var konge i tolv år. I Tirsa
regjerte han i seks år.

<span id="an_16:24">16:24</span> Han kjøpte Samaria-fjellet av Semer for
to talenter sølv; og han bygget en by på fjellet og kalte den Samaria
efter Semer, som hadde eid fjellet.

<span id="an_16:25">16:25</span> Men Omri gjorde hvad ondt var i Herrens
øine; han bar sig endog verre at enn nogen av dem som hadde vært før
ham.

<span id="an_16:26">16:26</span> Han vandret på alle Jeroboams, Nebats
sønns veier og i hans synder, dem som han hadde fått Israel til å gjøre,
så de vakte Herrens, Israels Guds harme ved sine tomme guder.

<span id="an_16:27">16:27</span> Hvad som ellers er å fortelle om Omri,
om det han gjorde, og om de store gjerninger han utførte, det er
opskrevet i Israels kongers krønike.

<span id="an_16:28">16:28</span> Og Omri la sig til hvile hos sine fedre
og blev begravet i Samaria, og hans sønn Akab blev konge i hans sted.

<span id="an_16:29">16:29</span> Akab, Omris sønn, blev konge over
Israel i Asas, Judas konges åtte og trettiende år; og Akab, Omris sønn,
regjerte over Israel i Samaria i to og tyve år.

<span id="an_16:30">16:30</span> Akab, Omris sønn, gjorde hvad ondt var
i Herrens øine, mere enn nogen av dem som hadde vært før ham.

<span id="an_16:31">16:31</span> Og som om det var for lite at han
vandret i Jeroboams, Nebats sønns synder, tok han Jesabel, datter av
sidoniernes konge Etba'al, til hustru og gav sig til å dyrke Ba'al og
tilbede ham.

<span id="an_16:32">16:32</span> Han opreiste et alter for Ba'al i det
Ba'als-tempel han hadde bygget i Samaria.

<span id="an_16:33">16:33</span> Akab gjorde også et Astarte-billede, og
han gjorde ennu mere til å vekke Herrens, Israels Guds harme; han bar
sig verre at enn nogen av de konger i Israel som hadde vært før ham.

<span id="an_16:34">16:34</span> I hans dager bygget Hiel fra Betel
Jeriko op igjen; da han la dets grunnvoll, kostet det ham hans
førstefødte sønn Abiram, og da han satte op dets porter, kostet det ham
hans yngste sønn Segub - efter det ord som Herren hadde talt ved Josva,
Nuns sønn.

<span id="an_17:1">17:1</span> Da sa tisbitten Elias, en av dem som var
flyttet inn i Gilead, til Akab: Så sant Herren, Israels Gud, lever, han
hvis tjener jeg er: Det skal i disse år ikke komme dugg eller regn uten
efter mitt ord.

<span id="an_17:2">17:2</span> Og Herrens ord kom til ham, og det lød
således:

<span id="an_17:3">17:3</span> Gå herfra og ta veien mot øst og skjul
dig ved bekken Krit østenfor Jordan!

<span id="an_17:4">17:4</span> Du skal drikke av bekken, og jeg har
befalt ravnene å forsørge dig der.

<span id="an_17:5">17:5</span> Så gikk han og gjorde som Herren hadde
sagt; han gikk til bekken Krit østenfor Jordan og opholdt sig der,

<span id="an_17:6">17:6</span> og ravnene kom til ham med brød og kjøtt
om morgenen og med brød og kjøtt om aftenen, og han drakk av bekken.

<span id="an_17:7">17:7</span> Men da det var gått en tid, blev bekken
uttørret; for det kom ikke regn i landet.

<span id="an_17:8">17:8</span> Da kom Herrens ord til ham, og det lød
således:

<span id="an_17:9">17:9</span> Stå op og gå til Sarepta, som hører til
Sidon, og bli der! Jeg har befalt en enke der å forsørge dig.

<span id="an_17:10">17:10</span> Han stod op og gikk til Sarepta, og da
han kom til byporten, fikk han se en enke som gikk og sanket ved; han
ropte på henne og sa: Hent mig litt vann i en skål, så jeg kan få
drikke!

<span id="an_17:11">17:11</span> Da hun nu gikk for å hente det, ropte
han efter henne og sa: Ta med et stykke brød til mig!

<span id="an_17:12">17:12</span> Da sa hun: Så sant Herren din Gud
lever: Jeg eier ikke en brødskive, men har bare en håndfull mel i
krukken og litt olje i kruset, og nu går jeg her og sanker et par
stykker ved for å gå hjem og lage det til for mig og min sønn, så vi kan
ete det og så dø.

<span id="an_17:13">17:13</span> Men Elias sa til henne: Frykt ikke! Gå
hjem og lag det til, som du har sagt! Lag bare først et lite brød til
mig av det og kom ut til mig med det! Siden kan du så lage til noget for
dig og din sønn.

<span id="an_17:14">17:14</span> For så sier Herren, Israels Gud:
Melkrukken skal ikke bli tom og oljekruset ikke fattes olje like til den
dag Herren sender regn over jorden.

<span id="an_17:15">17:15</span> Og hun gikk og gjorde som Elias hadde
sagt, og de hadde mat, både han og hun og hennes hus, i lang tid;

<span id="an_17:16">17:16</span> melkrukken blev ikke tom, og
oljekrukken fattedes ikke olje, efter det ord som Herren hadde talt
gjennem Elias.

<span id="an_17:17">17:17</span> Men nogen tid efter hendte det at sønn
til konen som eide huset, blev syk; og hans sykdom blev så svær at det
til slutt ikke mere var livsånde i ham.

<span id="an_17:18">17:18</span> Da sa hun til Elias: Hvad har jeg med
dig å gjøre, du Guds mann? Du er kommet til mig for å minne mig om min
synd og la min sønn dø.

<span id="an_17:19">17:19</span> Han svarte henne: Gi mig din sønn hit!
Så tok han ham fra hennes fang og bar ham op på loftet, hvor han bodde,
og la ham på sin seng.

<span id="an_17:20">17:20</span> Og han ropte til Herren og sa: Herre
min Gud! Har du da også ført ulykke over denne enke hos hvem jeg bor som
gjest, ved å la hennes sønn dø?

<span id="an_17:21">17:21</span> Så strakte han sig tre ganger bortover
barnet og ropte til Herren og sa: Herre min Gud! La dette barns sjel
vende tilbake til det!

<span id="an_17:22">17:22</span> Og Herren hørte Elias' bønn, og barnets
sjel vendte tilbake, så det blev levende igjen.

<span id="an_17:23">17:23</span> Og Elias tok barnet og bar det fra
loftet ned i huset og gav det til dets mor; og han sa: Se, din sønn
lever.

<span id="an_17:24">17:24</span> Da sa kvinnen til Elias: Nu vet jeg at
du er en Guds mann, og at Herrens ord i din munn er sannhet.

<span id="an_18:1">18:1</span> Lang tid derefter - i det tredje år - kom
Herrens ord til Elias, og det lød således: Gå og tred frem for Akab, så
vil jeg sende regn over jorden.

<span id="an_18:2">18:2</span> Og Elias gikk avsted for å trede frem for
Akab. Men hungersnøden var stor i Samaria.

<span id="an_18:3">18:3</span> Da kalte Akab på sin slottshøvding
Obadja. Men Obadja fryktet Herren høilig;

<span id="an_18:4">18:4</span> dengang Jesabel utryddet Herrens
profeter, hadde Obadja tatt hundre profeter og skjult dem i to huler,
femti mann i hver hule, og forsørget dem med brød og vann.

<span id="an_18:5">18:5</span> Akab sa da til Obadja: Dra gjennem landet
til alle kilder og bekker! Kanskje vi finner gress, så vi kan holde liv
i hester og mulesler og slipper å slakte noget av buskapen.

<span id="an_18:6">18:6</span> Så delte de landet som de skulde dra
igjennem, mellem sig; Akab drog en vei for sig, og Obadja drog en annen
vei for sig.

<span id="an_18:7">18:7</span> Mens nu Obadja var på veien, fikk han se
Elias som kom imot ham; han kjente ham igjen og falt ned på sitt ansikt
og sa: Er det du, min herre Elias?

<span id="an_18:8">18:8</span> Han svarte: Ja, det er jeg; gå og si til
din herre: Elias er her!

<span id="an_18:9">18:9</span> Men han sa: Hvad synd har jeg gjort,
siden du overgir din tjener i Akabs hånd, så han dreper mig?

<span id="an_18:10">18:10</span> Så sant Herren din Gud lever: Det
finnes ikke det folk eller det rike som min herre ikke har sendt bud til
for å opsøke dig; og når de sa: Han er ikke her, lot han det rike og det
folk sverge på at de ikke hadde funnet dig.

<span id="an_18:11">18:11</span> Og nu sier du: Gå og si til din herre:
Elias er her!

<span id="an_18:12">18:12</span> Det vil gå så, at når jeg nu går fra
dig, og Herrens Ånd rykker dig bort til et sted som jeg ikke vet, og jeg
kommer og sier det til Akab, og han så ikke finner dig, da dreper han
mig. Og din tjener har dog fryktet Herren fra ungdommen av.

<span id="an_18:13">18:13</span> Er det ikke blitt min herre fortalt
hvad jeg gjorde dengang Jesabel drepte Herrens profeter? Da skjulte jeg
hundre av Herrens profeter i to huler, femti mann i hver hule, og
forsørget dem med brød og vann.

<span id="an_18:14">18:14</span> Og nu sier du: Gå og si til din herre:
Elias er her! Og så dreper han mig.

<span id="an_18:15">18:15</span> Da sa Elias: Så sant Herren,
hærskarenes Gud, lever, han hvis tjener jeg er: Idag skal jeg trede frem
for ham.

<span id="an_18:16">18:16</span> Så gikk Obadja Akab i møte og sa det
til ham; og Akab gikk Elias i møte.

<span id="an_18:17">18:17</span> Med det samme Akab fikk se Elias, sa
han til ham: Er det du, du som fører ødeleggelse over Israel?

<span id="an_18:18">18:18</span> Han svarte: Jeg har ikke ført
ødeleggelse over Israel, men du og din fars hus, fordi I har forlatt
Herrens bud og fulgt Ba'alene.

<span id="an_18:19">18:19</span> Men send nu bud og la hele Israel komme
sammen til mig på Karmel-fjellet og de fire hundre og femti Ba'als
profeter og de fire hundre Astartes profeter som eter ved Jesabels bord!

<span id="an_18:20">18:20</span> Så sendte Akab bud omkring blandt alle
Israels barn og bød profetene komme sammen til Karmel-fjellet.

<span id="an_18:21">18:21</span> Da trådte Elias frem for alt folket og
sa: Hvor lenge vil I halte til begge sider? Dersom Herren er Gud, så
følg ham, og dersom Ba'al er det, så følg ham! Men folket svarte ham
ikke et ord.

<span id="an_18:22">18:22</span> Og Elias sa til folket: Jeg er den
eneste av Herrens profeter som er blitt tilbake, mens Ba'als profeter er
fire hundre og femti mann.

<span id="an_18:23">18:23</span> La oss nu få to okser, og la så dem
velge sig den ene okse og hugge den i stykker og legge den på veden, men
de skal ikke tende ild på; og jeg vil stelle til den andre okse og legge
den på veden, men jeg vil ikke tende ild på.

<span id="an_18:24">18:24</span> Påkall så I eders guds navn, og jeg vil
påkalle Herrens navn, og det skal være så, at den gud som svarer med
ild, han er Gud. Og alt folket svarte og sa: Det er rett!

<span id="an_18:25">18:25</span> Da sa Elias til Ba'als profeter: Velg
nu I eder den ene okse og stell den til først, siden I er flest, og
påkall så eders guds navn! Men I skal ikke tende ild på.

<span id="an_18:26">18:26</span> Sa tok de den okse han hadde gitt dem,
og stelte den til og påkalte Ba'als navn fra morgen til middag og ropte:
Ba'al, svar oss! Men det hørtes ingen røst, og det var ikke nogen som
svarte; og de hinket omkring det alter de hadde gjort.

<span id="an_18:27">18:27</span> Men da det var blitt middag, spottet
Elias dem og sa: Rop høiere! Han er jo Gud; han er vel falt i tanker,
eller han er gått avsides eller er ute på reise; kanskje han sover - så
vil han vel våkne.

<span id="an_18:28">18:28</span> Da ropte de ennu høiere og flengte sig,
som det var deres vis, med sverd og spyd, til blodet rant nedover dem.

<span id="an_18:29">18:29</span> Da det led over middag, raste de til
bortimot den tid matofferet blir frembåret; men det hørtes ingen røst,
og det var ikke nogen som svarte, og ikke nogen som aktet på dem.

<span id="an_18:30">18:30</span> Da sa Elias til alt folket: Tred hit
til mig! Og alt folket trådte frem til ham, og han satte i stand Herrens
alter, som var nedrevet.

<span id="an_18:31">18:31</span> Og Elias tok tolv stener efter tallet
på Jakobs barns stammer, han til hvem Herrens ord var kommet og hadde
lydt således: Israel skal være ditt navn.

<span id="an_18:32">18:32</span> Og han bygget av stenene et alter i
Herrens navn og gjorde en grøft rundt om alteret så stor som til omkring
to måls utsæd.

<span id="an_18:33">18:33</span> Så la han veden til rette og hugg oksen
i stykker og la den ovenpå veden.

<span id="an_18:34">18:34</span> Og han sa: Fyll fire krukker med vann
og øs det ut over brennofferet og over veden! Så sa han: Gjør det en
gang til! Og de gjorde det annen gang! Så sa han: Gjør det tredje gang!
Og de gjorde det tredje gang.

<span id="an_18:35">18:35</span> Og vannet fløt rundt om alteret, og han
fylte også grøften med vann.

<span id="an_18:36">18:36</span> Men ved den tid matofferet blir båret
frem, trådte profeten Elias frem og sa: Herre, Abrahams, Isaks og
Israels Gud! La det idag bli vitterlig at du er Gud i Israel, og at jeg
er din tjener, og at det er på ditt ord jeg har gjort alt dette!

<span id="an_18:37">18:37</span> Svar mig, Herre, svar mig, så dette
folk må kjenne at du, Herre, er Gud, og at du nu vender deres hjerte
tilbake til dig!

<span id="an_18:38">18:38</span> Da falt Herrens ild ned og fortærte
brennofferet og veden og stenene og jorden og slikket op vannet som var
i grøften.

<span id="an_18:39">18:39</span> Og alt folket så det, og de falt ned på
sitt ansikt og sa: Herren, han er Gud! Herren, han er Gud!

<span id="an_18:40">18:40</span> Da sa Elias til dem: Grip Ba'als
profeter, la ingen av dem slippe herifra! Og de grep dem, og Elias førte
dem ned til bekken Kison og lot dem drepe der.

<span id="an_18:41">18:41</span> Så sa Elias til Akab: Gå nu op og et og
drikk! For jeg hører regnet suse.

<span id="an_18:42">18:42</span> Da gikk Akab op for å ete og drikke.
Men Elias gikk op på Karmels topp og bøide sig mot jorden med ansiktet
mellem sine knær.

<span id="an_18:43">18:43</span> Så sa han til sin dreng: Stig op og se
ut mot havet! Og han steg op og så ut, men sa: Det er ikke noget å se.
Syv ganger sa han: Gå dit igjen!

<span id="an_18:44">18:44</span> Den syvende gang sa han: Se, en liten
sky, så stor som en manns hånd, stiger op fra havet. Da sa han: Gå op og
si til Akab: Spenn for og far ned, så ikke regnet skal opholde dig!

<span id="an_18:45">18:45</span> Og i en håndvending sortnet himmelen
til med skyer og storm, og det kom et sterkt regn; og Akab kjørte avsted
og for til Jisre'el.

<span id="an_18:46">18:46</span> Men Herrens hånd kom over Elias; han
omgjordet sine lender og sprang foran Akab like til Jisre'el.

<span id="an_19:1">19:1</span> Akab fortalte Jesabel om alt det Elias
hadde gjort, og om alle dem han hadde drept med sverdet - alle
profetene.

<span id="an_19:2">19:2</span> Da sendte Jesabel bud til Elias og lot
si: Gudene la det gå mig ille både nu og siden om jeg ikke imorgen på
denne tid gjør med ditt liv som det er gjort med deres liv.

<span id="an_19:3">19:3</span> Da han hørte det, gjorde han sig rede og
drog bort for å berge livet, og han kom til Be'erseba, som hører til
Juda; der lot han sin dreng bli tilbake,

<span id="an_19:4">19:4</span> og selv gikk han en dagsreise ut i
ørkenen; der satte han sig under en gyvelbusk, og han ønsket sig døden
og sa: Det er nok; ta nu mitt liv, Herre! For jeg er ikke bedre enn mine
fedre.

<span id="an_19:5">19:5</span> Så la han sig ned og sov inn under en
gyvelbusk; da rørte en engel ved ham og sa til ham: Stå op og et!

<span id="an_19:6">19:6</span> Og da han så til, fikk han se at det ved
hans hodegjerde lå en kake, stekt på hete stener, og at det stod en
krukke med vann; og han åt og drakk og la sig ned igjen.

<span id="an_19:7">19:7</span> Men Herrens engel kom igjen annen gang og
rørte ved ham og sa: Stå op og et! Ellers blir veien dig for lang.

<span id="an_19:8">19:8</span> Da stod han op og åt og drakk; og styrket
ved denne mat gikk han firti dager og firti netter, til han kom til Guds
berg, Horeb.

<span id="an_19:9">19:9</span> Der gikk han inn i hulen\* og blev der om
natten. Da kom Herrens ord til ham; han sa til ham: Hvad vil du her,
Elias? /

<span id="an_19:10">19:10</span> Han svarte: Jeg har vært nidkjær for
Herren, hærskarenes Gud; for Israels barn har forlatt din pakt; dine
alter har de revet ned, og dine profeter har de drept med sverdet; jeg
er alene tilbake, og de står mig efter livet.

<span id="an_19:11">19:11</span> Han sa: Gå ut og stå på fjellet for
Herrens åsyn! Da gikk Herren forbi der, og det kom en stor og sterk
storm som sønderrev fjell og knuste klipper foran Herren, men Herren var
ikke i stormen; og efter stormen kom et jordskjelv, men Herren var ikke
i jordskjelvet;

<span id="an_19:12">19:12</span> og efter jordskjelvet kom en ild, men
Herren var ikke i ilden; og efter ilden kom lyden av en stille susen.

<span id="an_19:13">19:13</span> Og da Elias hørte den, dekket han sitt
ansikt til med sin kappe og gikk ut og stod ved inngangen til hulen. Da
kom det en røst til ham og sa: Hvad vil du her, Elias?

<span id="an_19:14">19:14</span> Han svarte: Jeg har vært nidkjær for
Herren, hærskarenes Gud; for Israels barn har forlatt din pakt; dine
alter har de revet ned, og dine profeter har de drept med sverdet; jeg
er alene lilbake og de står mig efter livet.

<span id="an_19:15">19:15</span> Da sa Herren til ham: Gå tilbake igjen
og ta veien til ørkenen ved Damaskus og gå inn i byen og salv Hasael til
konge over Syria!

<span id="an_19:16">19:16</span> Og Jehu, Nimsis sønn, skal du salve til
konge over Israel, og Elisa, Safats sønn, fra Abel-Mehola, skal du salve
til profet i ditt sted.

<span id="an_19:17">19:17</span> Og det skal gå så, at den som slipper
unda Hasaels sverd, skal Jehu drepe, og den som slipper unda Jehus
sverd, skal Elisa drepe.

<span id="an_19:18">19:18</span> Men jeg vil la syv tusen bli tilbake i
Israel, alle som ikke har bøid kne for Ba'al, og alle som ikke har
kysset ham med sin munn.

<span id="an_19:19">19:19</span> Da han nu gikk derfra, møtte han Elisa,
Safats sønn, som holdt på å pløie; tolv par okser gikk foran ham, og
selv var han ved det tolvte par; og Elias gikk bort til ham og kastet
sin kappe over ham.

<span id="an_19:20">19:20</span> Da forlot han oksene og sprang efter
Elias og sa: La mig først få kysse min far og min mor, så vil jeg følge
dig! Han svarte: Vel, gå hjem! For hvad har jeg vel gjort med dig?

<span id="an_19:21">19:21</span> Så forlot han ham og gikk hjem; han tok
de to okser\* og slaktet dem, og med oksenes åk kokte han kjøttet og gav
det til folket der, og de åt. Så gjorde han sig rede og fulgte Elias og
tjente ham. /

<span id="an_20:1">20:1</span> Kongen i Syria Benhadad samlet hele sin
hær, og to og tretti konger fulgte ham med hester og vogner; og han drog
op og kringsatte Samaria og stred mot det.

<span id="an_20:2">20:2</span> Og han sendte bud inn i byen til Akab,
Israels konge,

<span id="an_20:3">20:3</span> og lot si til ham: Så sier Benhadad: Ditt
sølv og ditt gull hører mig til, og de vakreste av dine hustruer og barn
hører og mig til.

<span id="an_20:4">20:4</span> Israels konge svarte og sa: Det er som du
sier, min herre konge! Jeg og alt hvad mitt er, hører dig til.

<span id="an_20:5">20:5</span> Men sendebudene kom igjen og sa: Så sier
Benhadad: Jeg sendte bud til dig og lot si: Ditt sølv og ditt gull og
dine hustruer og dine barn skal du gi mig.

<span id="an_20:6">20:6</span> Men imorgen ved denne tid sender jeg mine
tjenere til dig, og de skal ransake ditt hus og dine tjeneres huser, og
alt som er dine øines lyst, skal de ta og føre bort med sig.

<span id="an_20:7">20:7</span> Da kalte Israels konge alle landets
eldste til sig og sa: Nu ser I vel grant at han bare vil oss ondt! Han
sendte bud til mig og krevde mine hustruer og mine barn, mitt sølv og
mitt gull, og jeg nektet ham det ikke.

<span id="an_20:8">20:8</span> Da sa alle de eldste og alt folket til
ham: Du må ikke høre på ham og ikke gi efter.

<span id="an_20:9">20:9</span> Så sa han til Benhadads sendebud: Si til
min herre kongen: Alt det du første gang sendte bud til din tjener om,
vil jeg gjøre; men dette kan jeg ikke gjøre. Med dette svar vendte
sendebudene tilbake til ham.

<span id="an_20:10">20:10</span> Da sendte Benhadad atter bud til ham og
lot si: Gudene la det gå mig ille både nu og siden om Samarias støv skal
kunne fylle nevene på alt det folk som er i mitt følge.

<span id="an_20:11">20:11</span> Da svarte Israels konge og sa: Si til
ham: Ikke skulde den som binder sverdet om sig, rose sig lik den som
løser det av sig!

<span id="an_20:12">20:12</span> Da Benhadad hørte dette svar, mens han
selv og kongene satt og drakk i løvhyttene, sa han til sine menn: Still
eder op! Og de stilte sig op imot byen.

<span id="an_20:13">20:13</span> Da trådte en profet frem til Akab,
Israels konge, og sa: Så sier Herren: Ser du hele denne store mengde?
Jeg gir den idag i din hånd, og du skal kjenne at jeg er Herren.

<span id="an_20:14">20:14</span> Akab spurte: Ved hvem? Han svarte: Så
sier Herren: Ved landshøvdingenes menn. Så spurte han: Hvem skal begynne
striden? Han svarte: Du selv.

<span id="an_20:15">20:15</span> Så mønstret han landshøvdingenes menn,
og de var to hundre og to og tretti; og efter dem mønstret han alt
folket - alle Israels barn - syv tusen mann.

<span id="an_20:16">20:16</span> De drog ut om middagen, mens Benhadad
satt og drakk sig drukken i løvhyttene med de to og tretti konger som
var kommet ham til hjelp.

<span id="an_20:17">20:17</span> Landshøvdingenes menn drog først ut;
Benhadad sendte folk ut for å speide, og de meldte ham at det hadde
draget krigsfolk ut fra Samaria.

<span id="an_20:18">20:18</span> Da sa han: Enten de har draget ut i
fredelig øiemed, eller de har draget ut til strid, så grip dem levende!

<span id="an_20:19">20:19</span> Så drog de da ut fra byen,
landshøvdingenes menn og hæren som fulgte dem,

<span id="an_20:20">20:20</span> og de hugg ned hver sin mann; syrerne
flyktet, og Israel forfulgte dem; og Benhadad, kongen i Syria, slapp
unda på en hest sammen med nogen ryttere.

<span id="an_20:21">20:21</span> Så drog Israels konge ut og slo hestene
og stridsvognene og voldte et stort mannefall blandt syrerne.

<span id="an_20:22">20:22</span> Da trådte profeten frem til Israels
konge og sa til ham: Gå nu i gang med å ruste dig og tenk vel over hvad
du skal gjøre! For til næste år vil kongen i Syria igjen dra op imot
dig.

<span id="an_20:23">20:23</span> Men syrerkongens tjenere sa til ham:
Deres guder er fjellguder, derfor vant de over oss; men strider vi med
dem på sletten, da vinner vi sikkert over dem.

<span id="an_20:24">20:24</span> Gjør nu således: Avsett kongene, hver
fra sin plass, og sett stattholdere i deres sted!

<span id="an_20:25">20:25</span> Og få dig så selv en hær som er like så
stor som den du mistet, og like så mange hester og vogner, og la oss så
stride med dem på sletten! Da vinner vi sikkert over dem. Og han lyttet
til deres råd og gjorde så.

<span id="an_20:26">20:26</span> Året efter mønstret Benhadad syrerne og
drog frem til Afek for å stride mot Israel.

<span id="an_20:27">20:27</span> Og Israels barn blev mønstret og
forsynt med levnetsmidler og drog ut imot dem; og Israels barn leiret
sig midt imot dem som to små gjeteflokker, men syrerne opfylte landet.

<span id="an_20:28">20:28</span> Da trådte den Guds mann frem og sa til
Israels konge: Så sier Herren, sa han: Fordi syrerne har sagt: Herren er
en fjellgud og ikke en dalgud, så vil jeg gi hele denne store mengde i
din hånd, og I skal kjenne at jeg er Herren.

<span id="an_20:29">20:29</span> Så lå de nu i leir midt imot hverandre
i syv dager. På den syvende dag kom det til strid, og Israels barn hugg
på én dag ned hundre tusen mann fotfolk av syrerne.

<span id="an_20:30">20:30</span> Og de som blev tilbake, flyktet til
Afek og inn i byen; men muren falt ned over de syv og tyve tusen mann
som var blitt tilbake. Benhadad flyktet også og kom inn i byen og sprang
fra kammer til kammer.

<span id="an_20:31">20:31</span> Da sa hans tjenere til ham: Vi har hørt
at kongene av Israels hus er milde konger; la oss legge sekk om våre
lender og rep om våre hoder og gå ut til Israels konge! Kanskje han lar
dig få leve!

<span id="an_20:32">20:32</span> Så bandt de sekk om sine lender og rep
om sine hoder, og da de kom til Israels konge, sa de: Din tjener
Benhadad sier: La mig få leve! Han svarte: Er han ennu i live? Han er
min bror.

<span id="an_20:33">20:33</span> Mennene tok dette for et godt varsel,
og de søkte straks å få et ord fra ham som kunde vise om han mente det
så, og de sa: Ja, Benhadad er din bror. Da sa han: Gå og hent ham! Så
kom Benhadad ut til ham, og han lot ham stige op i sin vogn.

<span id="an_20:34">20:34</span> Og Benhadad sa til ham: De byer som min
far tok fra din far, vil jeg gi tilbake, og du kan gjøre dig gater i
Damaskus, likesom min far gjorde i Samaria. Og jeg \[sa Akab\] vil på
det vilkår gi dig fri. Så inngikk han et forbund med ham og gav ham fri.

<span id="an_20:35">20:35</span> Men en av profetenes disipler sa på
Herrens bud til en annen: Slå mig! Men mannen vilde ikke slå ham.

<span id="an_20:36">20:36</span> Da sa han til ham: Fordi du ikke lød
Herrens røst, så skal en løve drepe dig, når du går bort fra mig. Og da
han gikk fra ham, kom en løve imot ham og drepte ham.

<span id="an_20:37">20:37</span> Så møtte han en annen mann og sa: Slå
mig! Og mannen slo ham så han blev såret.

<span id="an_20:38">20:38</span> Derefter gikk profeten og stilte sig på
veien for å møte kongen; men han gjorde sig ukjennelig ved å legge et
bind over sine øine.

<span id="an_20:39">20:39</span> Da nu kongen kom forbi, ropte han til
kongen: Din tjener hadde draget ut og var med i striden; men i det samme
kom det en mann frem som førte en annen mann til mig og sa: Ta vare på
denne mann! Blir han borte, skal ditt liv trede i stedet for hans liv,
eller også skal du betale mig en talent sølv.

<span id="an_20:40">20:40</span> Men din tjener hadde noget å gjøre her
og der, og så blev mannen borte. Da sa Israels konge til ham: Du har din
dom; du har selv felt den.

<span id="an_20:41">20:41</span> Da skyndte han sig og tok bindet fra
øinene, og Israels konge kjente ham og så at han var en av profetene.

<span id="an_20:42">20:42</span> Profeten sa til ham: Så sier Herren:
Fordi du lot den mann som jeg hadde lyst i bann, slippe dig av hendene,
så skal ditt liv trede i stedet for hans liv og ditt folk i stedet for
hans folk.

<span id="an_20:43">20:43</span> Så drog Israels konge hjem mismodig og
harm og kom til Samaria.

<span id="an_21:1">21:1</span> Nogen tid efter hendte det som nu skal
fortelles: Jisre'elitten Nabot hadde en vingård i Jisre'el ved siden av
et slott som tilhørte Akab, kongen i Samaria.

<span id="an_21:2">21:2</span> Akab talte med Nabot og sa: Gi mig din
vingård, så jeg kan ha den til kjøkkenhave! For den ligger tett ved mitt
hus. Jeg vil gi dig en bedre vingård i stedet for den; eller om du så
synes, vil jeg gi dig så meget i penger som den er verd.

<span id="an_21:3">21:3</span> Men Nabot svarte: Herren la det være
langt fra mig å gi dig min fedrene arv.

<span id="an_21:4">21:4</span> Så gikk Akab hjem mismodig og harm for
det svar jisre'elitten Nabot hadde gitt ham da han sa: Jeg vil ikke gi
dig min fedrene arv. Og han la sig på sin seng og vendte ansiktet bort
og vilde ikke ete.

<span id="an_21:5">21:5</span> Da kom hans hustru Jesabel inn til ham,
og hun spurte ham: Hvorfor er du så mismodig og vil ikke ete?

<span id="an_21:6">21:6</span> Han svarte: Jeg talte med jisre'elitten
Nabot og sa til ham: Gi mig din vingård for penger, eller om du ønsker,
vil jeg gi dig en annen vingård i stedet. Men han sa: Jeg vil ikke gi
dig min vingård.

<span id="an_21:7">21:7</span> Da sa hans hustru Jesabel til ham: Du får
nu vise at du er konge over Israel; stå op, et og vær vel til mote! Jeg
skal sørge for at du får jisre'elitten Nabots vingård.

<span id="an_21:8">21:8</span> Så skrev hun et brev i Akabs navn og
satte segl på det med hans signetring; og hun sendte brevet til de
eldste og fornemste i hans by, de som bodde sammen med Nabot.

<span id="an_21:9">21:9</span> Og i brevet skrev hun således: Utrop en
faste og la Nabot sitte øverst blandt folket,

<span id="an_21:10">21:10</span> og la to onde menn sitte midt imot ham,
sa de kan vidne mot ham og si: Du har bannet Gud og kongen. Før ham så
ut og sten ham ihjel!

<span id="an_21:11">21:11</span> Og mennene i byen, de eldste og
fornemste som bodde i hans by, gjorde som Jesabel hadde sendt dem bud
om, således som det var skrevet i det brev hun hadde sendt dem.

<span id="an_21:12">21:12</span> De utropte en faste og lot Nabot sitte
øverst blandt folket,

<span id="an_21:13">21:13</span> og de to onde menn kom og satte sig
midt imot ham; og de onde menn vidnet mot Nabot i folkets påhør og sa:
Nabot har bannet Gud og kongen. Og de førte ham utenfor byen og stenet
ham ihjel.

<span id="an_21:14">21:14</span> Så sendte de bud til Jesabel og lot si:
Nabot er blitt stenet og er død.

<span id="an_21:15">21:15</span> Med det samme Jesabel hørte at Nabot
var blitt stenet og var død, sa hun til Akab: Stå op og ta jisre'elitten
Nabots vingård i eie, den som han ikke vilde la dig få for penger! For
Nabot lever ikke lenger; han er død.

<span id="an_21:16">21:16</span> Da Akab hørte at Nabot var død, stod
han op for å gå ned til Jisre'elitten Nabots vingård og ta den eie.

<span id="an_21:17">21:17</span> Men Herrens ord kom til tisbitten
Elias, og det lød således:

<span id="an_21:18">21:18</span> Gjør dig rede og gå ned og møt Akab,
Israels konge, som bor i Samaria! Nu er han i Nabots vingård; han er
gått der ned for å ta den i eie.

<span id="an_21:19">21:19</span> Og du skal tale således til ham: Så
sier Herren: Har du nu både myrdet og arvet? Og du skal si til ham: Så
sier Herren: På det sted hvor hundene slikket Nabots blod, skal hundene
også slikke ditt blod.

<span id="an_21:20">21:20</span> Men Akab sa til Elias: Har du funnet
mig, du min fiende? Han svarte: Ja, jeg har funnet dig, fordi du har
solgt dig til å gjøre hvad ondt er i Herrens øine.

<span id="an_21:21">21:21</span> Derfor vil jeg føre ulykke over dig og
feie efter dig og utrydde alle menn i Akabs hus, både myndige og
umyndige i Israel,

<span id="an_21:22">21:22</span> og jeg vil gjøre med ditt hus som med
Jeroboams, Nebats sønns hus og med Baesas, Akias sønns hus, fordi du har
vakt min harme, og fordi du har fått Israel til å synde.

<span id="an_21:23">21:23</span> Også om Jesabel har Herren talt og har
sagt: Hundene skal fortære Jesabel ved Jisre'els voll.

<span id="an_21:24">21:24</span> Den av Akabs hus som dør i byen, skal
hundene fortære, og den som dør på marken, skal himmelens fugler
fortære.

<span id="an_21:25">21:25</span> Det har aldri vært nogen som Akab, han
som solgte sig til å gjøre hvad ondt var i Herrens øine, fordi hans
hustru Jesabel egget ham.

<span id="an_21:26">21:26</span> Hans ferd var overmåte vederstyggelig;
han fulgte de motbydelige avguder, aldeles som amorittene hadde gjort,
de som Herren drev bort for Israels barn.

<span id="an_21:27">21:27</span> Men da Akab hørte hvad Elias sa,
sønderrev han sine klær og la sekk om sitt legeme og fastet; og han sov
i sekk og gikk stille omkring.

<span id="an_21:28">21:28</span> Da kom Herrens ord til tisbitten Elias,
og det lød således:

<span id="an_21:29">21:29</span> Har du sett at Akab har ydmyket sig for
mig? Fordi han har ydmyket sig for mig, vil jeg ikke la ulykken komme i
hans dager, men i hans sønns dager vil jeg la ulykken komme over hans
hus.

<span id="an_22:1">22:1</span> Nu holdt de sig rolig i tre år; det var
ikke nogen krig mellem Syria og Israel.

<span id="an_22:2">22:2</span> Men i det tredje år hendte det at
Josafat, Judas konge, drog ned til Israels konge.

<span id="an_22:3">22:3</span> Da sa Israels konge til sine tjenere: Vet
I ikke at Ramot i Gilead hører oss til? Og vi sitter stille og tar det
ikke fra kongen i Syria!

<span id="an_22:4">22:4</span> Og han sa til Josafat: Vil du dra med mig
i krig til Ramot i Gilead? Josafat svarte Israels konge: Som du, så jeg,
som ditt folk, så mitt folk, som dine hester, så mine hester.

<span id="an_22:5">22:5</span> Og Josafat sa fremdeles til Israels
konge: Søk dog først å få vite hvad Herren sier!

<span id="an_22:6">22:6</span> Da kalte Israels konge profetene sammen;
det var omkring fire hundre mann; og han spurte dem: Skal jeg dra i krig
mot Ramot i Gilead, eller skal jeg la det være? De svarte: Dra op!
Herren vil gi det i kongens hånd.

<span id="an_22:7">22:7</span> Men Josafat sa: Er her ikke nogen annen
Herrens profet, så vi kunde spørre Herren til råds gjennem ham?

<span id="an_22:8">22:8</span> Israels konge svarte Josafat: Der er ennu
en mann gjennem hvem vi kan spørre Herren til råds, men jeg hater ham
fordi han ikke spår godt om mig, men bare ondt, det er Mika, Jimlas
sønn. Josafat sa: Kongen skulde ikke si så!

<span id="an_22:9">22:9</span> Da kalte Israels konge på en av
hoffolkene og sa: Skynd dig og hent Mika, Jimlas sønn!

<span id="an_22:10">22:10</span> Imens satt Israels konge og Josafat,
Judas konge, i kongelig skrud, hver på sin trone, på en treskeplass ved
inngangen til Samarias port; og alle profetene stod foran dem og fremsa
sine spådommer.

<span id="an_22:11">22:11</span> Og Sedekias, Kena'anas sønn, gjorde sig
horn av jern og sa: Så sier Herren: Med disse skal du stange syrerne til
du får gjort ende på dem.

<span id="an_22:12">22:12</span> Og alle profetene spådde likedan og sa:
Dra op til Ramot i Gilead! Så skal du ha lykke med dig, og Herren skal
gi det i kongens hånd.

<span id="an_22:13">22:13</span> Og budet som var gått for å tilkalle
Mika, sa til ham: Profetene spår med en munn godt for kongen; la nu også
dine ord stemme overens med deres og spå godt!

<span id="an_22:14">22:14</span> Mika svarte: Så sant Herren lever: Hvad
Herren sier til mig, det vil jeg tale.

<span id="an_22:15">22:15</span> Da han nu kom til kongen, sa kongen til
ham: Mika! Skal vi dra i krig til Ramot i Gilead, eller skal vi la det
være? Han svarte: Dra op! Så skal du ha lykke med dig, og Herren skal gi
det i kongens hånd.

<span id="an_22:16">22:16</span> Men kongen sa til ham: Hvor mange
ganger skal jeg besverge dig at du ikke skal tale annet til mig enn
sannhet i Herrens navn?

<span id="an_22:17">22:17</span> Da sa han: Jeg så hele Israel spredt
utover fjellene likesom en fårehjord som ikke har hyrde; og Herren sa:
Disse har ingen herre; la dem vende tilbake i fred, hver til sitt hus!

<span id="an_22:18">22:18</span> Da sa Israels konge til Josafat: Var
det ikke det jeg sa til dig: Han spår ikke godt om mig, men bare ondt?

<span id="an_22:19">22:19</span> Men Mika sa: Så hør da Herrens ord! Jeg
så Herren sitte på sin trone og hele himmelens hær stå omkring ham på
hans høire og venstre side.

<span id="an_22:20">22:20</span> Og Herren sa: Hvem vil overtale Akab
til å dra op til Ramot i Gilead, så han faller der? Og den ene sa så og
den annen så.

<span id="an_22:21">22:21</span> Da gikk ånden\* frem og stilte sig for
Herrens åsyn og sa: Jeg skal overtale ham. Herren spurte ham: Hvorledes?
/

<span id="an_22:22">22:22</span> Han svarte: Jeg vil gå avsted og være
en løgnens ånd i alle hans profeters munn. Da sa Herren: Ja, du skal
overtale ham, og det skal også lykkes dig; gå avsted og gjør så!

<span id="an_22:23">22:23</span> Se, nu har Herren lagt en løgnens ånd i
alle disse dine profeters munn, men Herren har varslet ulykke for dig.

<span id="an_22:24">22:24</span> Da trådte Sedekias, Kena'anas sønn,
frem og slo Mika på kinnet og sa: På hvilken vei er Herrens Ånd gått
over fra mig for å tale med dig?

<span id="an_22:25">22:25</span> Mika svarte: Det skal du få se den dag
du flykter fra kammer til kammer for å skjule dig.

<span id="an_22:26">22:26</span> Da sa Israels konge: Ta Mika og før ham
tilbake til byens høvedsmann Amon og til kongesønnen Joas

<span id="an_22:27">22:27</span> og si: Så sier kongen: Sett ham i
fangehuset og la ham leve på fangekost til jeg kommer uskadd hjem igjen!

<span id="an_22:28">22:28</span> Mika sa: Kommer du uskadd hjem igjen,
så har Herren ikke talt gjennem mig. Og han sa: Hør dette, I folk alle
sammen!

<span id="an_22:29">22:29</span> Så drog Israels konge og Judas konge
Josafat op til Ramot i Gilead.

<span id="an_22:30">22:30</span> Og Israels konge sa til Josafat: Jeg
vil forklæ mig og så gå i striden; men ta du dine vanlige klær på! Så
forklædde Israels konge sig og gikk i striden.

<span id="an_22:31">22:31</span> Men kongen i Syria hadde befalt sine to
og tretti vogn-høvedsmenn: I skal ikke stride mot nogen, hverken liten
eller stor, bare mot Israels konge.

<span id="an_22:32">22:32</span> Da nu vogn-høvedsmennene så Josafat, sa
de: Dette er sikkert Israels konge. Og de vendte sig dit for å stride
mot ham. Da satte Josafat i et høit rop.

<span id="an_22:33">22:33</span> Og da vogn-høvedsmennene så at det ikke
var Israels konge, vendte de sig fra ham igjen.

<span id="an_22:34">22:34</span> Men en mann spente sin bue og skjøt på
lykke og fromme og traff Israels konge mellem brynjeskjørtet og brynjen.
Da sa han til sin vognstyrer: Vend om og før mig ut av hæren! Jeg er
såret.

<span id="an_22:35">22:35</span> Men striden blev stadig hårdere den
dag, og kongen blev holdt opreist i vognen mot syrerne; men om aftenen
døde han, og blodet av såret fløt ned i vognen.

<span id="an_22:36">22:36</span> Og ved solens nedgang gikk der det rop
gjennem leiren: Hver mann hjem til sin by og sitt land!

<span id="an_22:37">22:37</span> Således døde kongen og blev ført til
Samaria, og de begravde kongen i Samaria.

<span id="an_22:38">22:38</span> Og da de skylte vognen i dammen ved
Samaria, slikket hundene hans blod, mens skjøgene badet sig der, efter
det ord som Herren hadde talt.

<span id="an_22:39">22:39</span> Hvad som ellers er å fortelle om Akab,
om alt det han gjorde, og om det elfenbenshus han bygget, og om alle de
byer han bygget, det er opskrevet i Israels kongers krønike.

<span id="an_22:40">22:40</span> Og Akab la sig til hvile hos sine
fedre, og hans sønn Akasja blev konge i hans sted.

<span id="an_22:41">22:41</span> Josafat, Asas sønn, blev konge over
Juda i Akabs, Israels konges fjerde år.

<span id="an_22:42">22:42</span> Josafat var fem og tretti år gammel da
han blev konge, og regjerte i Jerusalem i fem og tyve år; hans mor hette
Asuba og var datter av Silhi.

<span id="an_22:43">22:43</span> Han vandret i ett og alt på sin far
Asas vei; han vek ikke fra den, men gjorde hvad rett var i Herrens øine.

<span id="an_22:44">22:44</span> Dog blev offerhaugene ikke nedlagt;
folket blev ved å ofre og brenne røkelse på haugene.

<span id="an_22:45">22:45</span> Josafat holdt fred med Israels konge.

<span id="an_22:46">22:46</span> Hvad som ellers er å fortelle om
Josafat, om de store gjerninger han gjorde, og om de kriger han førte,
det er opskrevet i Judas kongers krønike.

<span id="an_22:47">22:47</span> Han utryddet også av landet de
tempel-bolere som var blitt tilbake i hans far Asas dager.

<span id="an_22:48">22:48</span> Det var dengang ingen konge i Edom; en
stattholder regjerte der.

<span id="an_22:49">22:49</span> Josafat hadde ti Tarsis-skib som skulde
gå til Ofir efter gull; men de kom ikke avsted, for nogen av skibene
forliste ved Esjon-Geber.

<span id="an_22:50">22:50</span> Da sa Akasja, Akabs sønn, til Josafat:
La mine folk fare med dine folk på skibene! Men Josafat vilde ikke.

<span id="an_22:51">22:51</span> Og Josafat la sig til hvile hos sine
fedre og blev begravet hos sine fedre i sin far Davids stad; og hans
sønn Joram blev konge i hans sted.

<span id="an_22:52">22:52</span> Akasja, Akabs sønn, blev konge over
Israel i Samaria i Josafats, Judas konges syttende år og regjerte over
Israel i to år.

<span id="an_22:53">22:53</span> Han gjorde hvad ondt var i Herrens
øine, og vandret på sin fars og sin mors vei og på Jeroboams, Nebats
sønns vei, han som fikk Israel til å synde;

<span id="an_22:54">22:54</span> han dyrket Ba'al og tilbad ham og vakte
Herrens, Israels Guds harme, aldeles som hans far hadde gjort.

------------------------------------------------------------------------

[Next: 2 Kings](kg2.md)
