[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ch2)  [Next](neh.md) 

------------------------------------------------------------------------

### Norwegian Bible: Ezra

<span id="an_1:1">1:1</span> Det var i perserkongen Kyros' første år; da
vakte Herren, forat hans ord gjennem Jeremias' munn skulde opfylles,
slike tanker i perserkongen Kyros' ånd at han lot utrope i hele sitt
rike og dessuten kunngjøre ved en skrivelse:

<span id="an_1:2">1:2</span> Så sier Kyros, kongen i Persia: Herren,
himmelens Gud, har gitt mig alle jordens riker, og han har pålagt mig å
bygge ham et hus i Jerusalem i Juda.

<span id="an_1:3">1:3</span> Er det nogen blandt eder av alt hans folk,
så være hans Gud med ham, og han kan dra op til Jerusalem i Juda og
bygge Herrens, Israels Guds hus! Han er den Gud som bor i Jerusalem.

<span id="an_1:4">1:4</span> Og alle som ennu er i live, skal folkene på
hvert sted hvor de opholder sig som fremmede, understøtte med sølv og
gull, med gods og buskap, foruten de frivillige gaver til Guds hus i
Jerusalem.

<span id="an_1:5">1:5</span> Da gjorde Judas og Benjamins familiehoder
og prestene og levittene - alle i hvis ånd Gud vakte slike tanker, sig
rede til å dra op for å bygge Herrens hus i Jerusalem.

<span id="an_1:6">1:6</span> Og alle som bodde rundt omkring dem,
understøttet dem med sølvkar og gull og gods og buskap og kostbare ting,
foruten alt det de gav frivillig.

<span id="an_1:7">1:7</span> Og kong Kyros lot hente frem de kar som
hadde tilhørt Herrens hus, men som Nebukadnesar hadde ført bort fra
Jerusalem og satt inn i sin guds hus.

<span id="an_1:8">1:8</span> Dem lot nu kongen i Persia Kyros hente frem
under tilsyn av skattmesteren Mitredat, og han overgav dem efter tall
til Sesbassar\*, Judas fyrste. /

<span id="an_1:9">1:9</span> Tallet på dem var: tretti gullfat, tusen
sølvfat, ni og tyve offerkniver,

<span id="an_1:10">1:10</span> tretti gullbeger, fire hundre og ti
sølvbeger av næst beste slag og tusen andre kar.

<span id="an_1:11">1:11</span> Karene av gull og sølv var i alt fem
tusen og fire hundre. Alt dette førte Sesbassar med sig da de bortførte
drog op fra Babel til Jerusalem.

<span id="an_2:1">2:1</span> Dette var de menn fra landskapet Juda\* som
drog hjem fra fangenskapet i det fremmede land - de som kongen i Babel
Nebukadnesar hadde bortført til Babel, og som nu vendte tilbake til
Jerusalem og Juda, hver til sin by, /

<span id="an_2:2">2:2</span> de som fulgte med Serubabel, Josva,
Nehemias, Seraja, Re'elaja, Mordekai, Bilsan, Mispar, Bigvai, Rehum og
Ba'ana. - Dette var tallet på mennene av Israels folk:

<span id="an_2:3">2:3</span> Paros' barn, to tusen et hundre og to og
sytti;

<span id="an_2:4">2:4</span> Sefatjas barn, tre hundre og to og sytti;

<span id="an_2:5">2:5</span> Arahs barn, syv hundre og fem og sytti;

<span id="an_2:6">2:6</span> Pahat-Moabs barn av Josvas og Joabs
efterkommere, to tusen åtte hundre og tolv;

<span id="an_2:7">2:7</span> Elams barn, tusen to hundre og fire og
femti;

<span id="an_2:8">2:8</span> Sattus barn, ni hundre og fem og firti;

<span id="an_2:9">2:9</span> Sakkais barn, syv hundre og seksti;

<span id="an_2:10">2:10</span> Banis barn, seks hundre og to og firti;

<span id="an_2:11">2:11</span> Bebais barn, seks hundre og tre og tyve;

<span id="an_2:12">2:12</span> Asgads barn, tusen to hundre og to og
tyve;

<span id="an_2:13">2:13</span> Adonikams barn, seks hundre og seks og
seksti;

<span id="an_2:14">2:14</span> Bigvais barn, to tusen og seks og femti;

<span id="an_2:15">2:15</span> Adins barn, fire hundre og fire og femti;

<span id="an_2:16">2:16</span> Aters barn av Esekias' ætt, åtte og
nitti;

<span id="an_2:17">2:17</span> Besais barn, tre hundre og tre og tyve;

<span id="an_2:18">2:18</span> Joras barn, hundre og tolv;

<span id="an_2:19">2:19</span> Hasums barn, to hundre og tre og tyve;

<span id="an_2:20">2:20</span> Gibbars barn, fem og nitti;

<span id="an_2:21">2:21</span> Betlehems barn\*, hundre og tre og tyve;
/

<span id="an_2:22">2:22</span> Netofas menn, seks og femti;

<span id="an_2:23">2:23</span> Anatots menn, hundre og åtte og tyve;

<span id="an_2:24">2:24</span> Asmavets barn, to og firti;

<span id="an_2:25">2:25</span> Kirjat-Arims, Kefiras og Be'erots barn,
syv hundre og tre og firti;

<span id="an_2:26">2:26</span> Ramas og Gebas barn, seks hundre og en og
tyve;

<span id="an_2:27">2:27</span> Mikmas' menn, hundre og to og tyve;

<span id="an_2:28">2:28</span> Betels og Ais menn, to hundre og tre og
tyve;

<span id="an_2:29">2:29</span> Nebos barn, to og femti;

<span id="an_2:30">2:30</span> Magbis' barn, hundre og seks og femti;

<span id="an_2:31">2:31</span> den annen Elams\* barn, tusen to hundre
og fire og femti; /

<span id="an_2:32">2:32</span> Harims barn, tre hundre og tyve;

<span id="an_2:33">2:33</span> Lods, Hadids og Onos barn, syv hundre og
fem og tyve;

<span id="an_2:34">2:34</span> Jerikos barn, tre hundre og fem og firti;

<span id="an_2:35">2:35</span> Sena'as barn, tre tusen og seks hundre og
tretti.

<span id="an_2:36">2:36</span> Av prestene: Jedajas barn av Josvas hus,
ni hundre og tre og sytti;

<span id="an_2:37">2:37</span> Immers barn, tusen og to og femti;

<span id="an_2:38">2:38</span> Pashurs barn, tusen to hundre og syv og
firti;

<span id="an_2:39">2:39</span> Harims barn, tusen og sytten.

<span id="an_2:40">2:40</span> Av levittene: Josvas og Kadmiels barn av
Hodavjas efterkommere, fire og sytti.

<span id="an_2:41">2:41</span> Av sangerne: Asafs barn, hundre og åtte
og tyve.

<span id="an_2:42">2:42</span> Av dørvokternes barn: Sallums barn, Aters
barn, Talmons barn, Akkubs barn, Hatitas barn, Sobais barn - i alt
hundre og ni og tretti.

<span id="an_2:43">2:43</span> Av tempeltjenerne: Sihas barn, Hasufas
barn, Tabbaots barn,

<span id="an_2:44">2:44</span> Keros' barn, Siahas barn, Padons barn,

<span id="an_2:45">2:45</span> Lebanas barn, Hagabas barn, Akkubs barn,

<span id="an_2:46">2:46</span> Hagabs barn, Samlais barn, Hanans barn,

<span id="an_2:47">2:47</span> Giddels barn, Gahars barn, Reajas barn,

<span id="an_2:48">2:48</span> Resins barn, Nekodas barn, Gassams barn,

<span id="an_2:49">2:49</span> Ussas barn, Paseahs barn, Besais barn,

<span id="an_2:50">2:50</span> Asnas barn, Me'unims barn, Nefisims barn,

<span id="an_2:51">2:51</span> Bakbuks barn, Hakufas barn, Harhurs barn,

<span id="an_2:52">2:52</span> Basluts barn, Mehidas barn, Harsas barn,

<span id="an_2:53">2:53</span> Barkos' barn, Siseras barn, Tamahs barn,

<span id="an_2:54">2:54</span> Nesiahs barn, Hatifas barn.

<span id="an_2:55">2:55</span> Av Salomos tjeneres barn: Sotais barn,
Hassoferets barn, Perudas barn,

<span id="an_2:56">2:56</span> Ja'alas barn, Darkons barn, Giddels barn,

<span id="an_2:57">2:57</span> Sefatjas barn, Hattils barn,
Pokeret-Hasseba'ims barn, Amis barn.

<span id="an_2:58">2:58</span> Alle tempeltjenerne og Salomos tjeneres
barn var tilsammen tre hundre og to og nitti.

<span id="an_2:59">2:59</span> Og dette var de som drog hjem fra
Tel-Melah, Tel-Harsa, Kerub, Addan og Immer, men ikke kunde opgi sin
familie og sin ætt, eller om de var av Israel:

<span id="an_2:60">2:60</span> Delajas barn, Tobias' barn, Nekodas barn,
seks hundre og to og femti,

<span id="an_2:61">2:61</span> og av prestenes barn: Habajas barn,
Hakkos' barn, Barsillais barn, han som hadde tatt en av gileaditten
Barsillais døtre til hustru og var blitt opkalt efter dem.

<span id="an_2:62">2:62</span> Disse lette efter sine ættelister, men de
fantes ingensteds opskrevet; de blev da utelukket fra prestedømmet som
uverdige dertil,

<span id="an_2:63">2:63</span> og stattholderen\* sa til dem at de ikke
skulde ete av det høihellige, før det fremstod en prest med urim og
tummim\*\*. / /

<span id="an_2:64">2:64</span> Hele menigheten var i alt to og firti
tusen tre hundre og seksti

<span id="an_2:65">2:65</span> foruten deres tjenere og tjenestepiker,
som var syv tusen tre hundre og syv og tretti. De hadde også med sig to
hundre sangere og sangerinner.

<span id="an_2:66">2:66</span> De hadde syv hundre og seks og tretti
hester, to hundre og fem og firti mulesler,

<span id="an_2:67">2:67</span> fire hundre og fem og tretti kameler og
seks tusen syv hundre og tyve asener.

<span id="an_2:68">2:68</span> Nogen av familiehodene gav, da de kom til
Herrens hus i Jerusalem, frivillige gaver til Guds hus, så det kunde
gjenreises på sitt gamle sted;

<span id="an_2:69">2:69</span> efter sin evne gav de til arbeidskassen:
en og seksti tusen dariker\* i gull og fem tusen miner i sølv; dessuten
hundre prestekjortler. /

<span id="an_2:70">2:70</span> Både prestene og levittene og nogen av
det menige folk og sangerne og dørvokterne og tempeltjenerne bosatte sig
i sine byer, og hele Israel ellers bodde i sine byer.

<span id="an_3:1">3:1</span> Da den syvende måned kom, og Israels barn
bodde i sine byer, samlet folket sig som en mann i Jerusalem.

<span id="an_3:2">3:2</span> Og Josva, Josadaks sønn, og hans brødre
prestene og Serubabel, Sealtiels sønn, og hans brødre tok til å bygge
alteret for Israels Gud for å ofre brennoffere på det, som skrevet står
i den Guds mann Moses' lov.

<span id="an_3:3">3:3</span> De reiste alteret på dets gamle sted, for
det var kommet en redsel over dem for de folk som bodde i bygdene rundt
omkring; og de ofret på det brennoffere til Herren, både morgen- og
aften-brennoffere.

<span id="an_3:4">3:4</span> Så holdt de løvsalenes fest, således som
det er foreskrevet, og ofret brennoffer hver dag efter det fastsatte
tall og på lovbefalt måte, hver dag de offer som var foreskrevet for den
dag.

<span id="an_3:5">3:5</span> Siden ofret de det daglige brennoffer og de
offer som hørte til nymånedagene og alle Herrens hellige høitider, og
likeledes hver gang nogen kom med et frivillig offer til Herren.

<span id="an_3:6">3:6</span> Fra den første dag i den syvende måned
begynte de å ofre brennoffere til Herren, før ennu grunnvollen til
Herrens tempel var lagt.

<span id="an_3:7">3:7</span> Så gav de penger til stenhuggerne og
tømmermennene og mat og drikke og olje til sidonierne og tyrierne forat
de skulde føre sedertømmer fra Libanon sjøveien til Joppe, efter den
fullmakt som kongen i Persia Kyros hadde gitt dem.

<span id="an_3:8">3:8</span> I det annet år efterat de var kommet til
Guds hus i Jerusalem i den annen måned, tok de fatt på verket,
Serubabel, Sealtiels sønn, og Josva, Josadaks sønn, med deres andre
brødre, prestene og levittene, og alle de som fra fangenskapet var
kommet til Jerusalem. De satte levittene fra tyveårsalderen og opover
til å føre tilsyn med arbeidet på Herrens hus.

<span id="an_3:9">3:9</span> Og Josva med sine sønner og brødre og
Kadmiel med sine sønner, Hodavjas efterkommere, stod alle som én og
hadde tilsyn med dem som utførte arbeidet på Guds hus; og det samme
gjorde Henadads efterkommere med sine sønner og brødre, som også hørte
til levittene.

<span id="an_3:10">3:10</span> Og da bygningsmennene la grunnvollen til
Herrens tempel, blev prestene stilt op i embedsskrud med trompeter, og
de levitter som var Asafs efterkommere, med cymbler, for å prise Herren,
således som Israels konge David hadde foreskrevet.

<span id="an_3:11">3:11</span> Og de sang Herrens lov og pris, fordi han
er god, og hans miskunnhet mot Israel varer evindelig; og alt folket
brøt ut i et stort fryderop og priste Herren fordi grunnvollen var lagt
til Herrens hus.

<span id="an_3:12">3:12</span> Men mange av prestene og levittene og
familiehodene - de gamle som hadde sett det første hus, gråt høit da de
så dette hus bli grunnlagt, mens mange jublet høit av glede.

<span id="an_3:13">3:13</span> Folket kunde ikke skjelne lyden av
gledesjubelen fra lyden av folkets gråt; for folket jublet så høit at
det hørtes lang vei.

<span id="an_4:1">4:1</span> Da nu Judas og Benjamins motstandere hørte
at de bortførte bygget et tempel for Herren, Israels Gud,

<span id="an_4:2">4:2</span> kom de til Serubabel og til familiehodene
og sa til dem: La oss få være med eder og bygge; for vi søker eders Gud
likesom I selv, og til ham har vi ofret helt fra assyrerkongen
Asarhaddons dager, han som førte oss hit!

<span id="an_4:3">4:3</span> Da svarte Serubabel og Josva og de andre
familiehoder i Israel: Det lar sig ikke gjøre at I er sammen med oss om
å bygge et hus for vår Gud; vi vil være alene om å bygge hus for Herren,
Israels Gud, således som kong Kyros, kongen i Persia, har befalt oss.

<span id="an_4:4">4:4</span> Men de andre folk som bodde der i landet,
gjorde Judas folk motløst og skremte dem fra å bygge.

<span id="an_4:5">4:5</span> De leide nogen folk til å gi råd som var
til skade for dem, og fikk således gjort deres forehavende til intet så
lenge perserkongen Kyros levde, og siden helt til perserkongen Darius
tiltrådte regjeringen.

<span id="an_4:6">4:6</span> Under Ahasverus' regjering, i den første
tid av hans kongedømme, skrev de en klage mot dem som bodde i Juda og
Jerusalem.

<span id="an_4:7">4:7</span> Og i Artaxerxes' dager skrev Bislam,
Mitredat, Tabe'el og hans andre embedsbrødre et brev til Artaxerxes,
kongen i Persia; det var skrevet med syrisk skrift og oversatt til
syrisk.

<span id="an_4:8">4:8</span> Rådsherren Rehum og statsskriveren Simsai
skrev et brev mot Jerusalem til kong Artaxerxes; brevet hadde følgende
innhold -

<span id="an_4:9">4:9</span> de som skrev dengang var: rådsherren Rehum
og statsskriveren Simsai og deres andre embedsbrødre, de fra Dina og
Afarsatka, Tarpela, Persia, Erek, Babel, Susan, Deha og Elam

<span id="an_4:10">4:10</span> og de andre folk som den store og
navnkundige Osnappar førte bort og lot bo i byen Samaria og ellers i
landet hinsides\* elven, og så videre. /

<span id="an_4:11">4:11</span> Dette er en avskrift av det brev som de
sendte til ham - til kong Artaxerxes: Dine tjenere mennene hinsides
elven, og så videre.

<span id="an_4:12">4:12</span> Det være kongen vitterlig at jødene som
drog bort fra det sted hvor du bor, er kommet hit til oss, til
Jerusalem, og nu holder på å bygge op igjen den oprørske og onde by og
fullføre murene og utbedre grunnvollene.

<span id="an_4:13">4:13</span> Men nu være det kongen vitterlig at
dersom denne by blir bygget op igjen og murene fullført, så vil de
hverken gi skatt eller toll eller veipenger, og det vil til sist bli til
skade for kongene.

<span id="an_4:14">4:14</span> Efterdi vi nu eter palassets salt, og det
ikke sømmer sig for oss å se med ro på at det voldes kongen skade, så
sender vi nu bud og lar kongen få dette å vite,

<span id="an_4:15">4:15</span> forat du kan la granske i dine fedres
krønike; da vil du i krøniken finne og se at denne by har vært en
oprørsk by, som har voldt skade for konger og land, og at de har gjort
oprør der fra gammel tid; derfor er også denne by blitt ødelagt.

<span id="an_4:16">4:16</span> Så lar vi nu kongen vite at dersom denne
by blir bygget op igjen og murene fullført, så vil følgen derav bli at
du ikke mere vil ha nogen del igjen av landet hinsides\* elven. /

<span id="an_4:17">4:17</span> Da sendte kongen svar til rådsherren
Rehum og statsskriveren Simsai og deres andre embedsbrødre, som bodde i
Samaria og ellers i landet hinsides elven: Fred, og så videre.

<span id="an_4:18">4:18</span> Det brev I har sendt til oss, er nøiaktig
blitt lest op for mig,

<span id="an_4:19">4:19</span> og jeg har gitt befaling til å granske
efter, og vi har funnet at denne by fra gammel tid har satt sig op imot
kongene, og at frafall og oprør har funnet sted der.

<span id="an_4:20">4:20</span> Mektige konger har rådet over Jerusalem,
og de har hersket over alt land hinsides elven, og der blev gitt dem
skatt, toll og veipenger.

<span id="an_4:21">4:21</span> Så gi nu befaling til å hindre disse
menn, så denne by ikke blir bygget op igjen, før det kommer befaling fra
mig,

<span id="an_4:22">4:22</span> og ta eder i vare for å gjøre eder
skyldige i nogen forseelse i denne sak, så skaden ikke skal bli verre og
kongene lide tap!

<span id="an_4:23">4:23</span> Så snart avskriften av dette brev fra
kong Artaxerxes var blitt oplest for Rehum og statsskriveren Simsai og
deres embedsbrødre, drog de straks til jødene i Jerusalem og hindret dem
med vold og makt.

<span id="an_4:24">4:24</span> Da stanset arbeidet på Guds hus i
Jerusalem, og det blev intet gjort med det før i det annet år av
perserkongen Darius' regjering.

<span id="an_5:1">5:1</span> Profeten Haggai og Sakarias, Iddos sønn,
som også var profet, profeterte for jødene i Juda og Jerusalem; i
Israels Guds navn profeterte de for dem.

<span id="an_5:2">5:2</span> Da tok Serubabel, Sealtiels sønn, og Josva,
Josadaks sønn, til å bygge på Guds hus i Jerusalem, og Guds profeter var
med dem og støttet dem.

<span id="an_5:3">5:3</span> På den tid kom Tatnai, som var stattholder
hinsides elven, og Setar-Bosnai og deres embedsbrødre til dem; og de
talte således til dem: Hvem har gitt eder befaling til å bygge dette hus
og fullføre denne mur?

<span id="an_5:4">5:4</span> Da sa vi til dem hvad de menn hette som
opførte denne bygning.

<span id="an_5:5">5:5</span> Men Guds øie våket over jødenes eldste, og
de\* hindret dem ikke i å bygge så lenge til saken var kommet inn for
Darius, og de hadde fått brev fra ham derom. /

<span id="an_5:6">5:6</span> Dette er en avskrift av det brev som
Tatnai, stattholderen hinsides elven, og Setar-Bosnai og hans
embedsbrødre, afarsakittene, som bodde hinsides elven, sendte til kong
Darius;

<span id="an_5:7">5:7</span> for de sendte en melding til ham, og i den
stod det skrevet: Kong Darius ønsker vi alt godt.

<span id="an_5:8">5:8</span> Det være kongen vitterlig at vi har draget
til landskapet Juda, til den store Guds hus, og det blir nu bygget op av
store stener, og det legges bjelker i veggene, og arbeidet gjøres med
iver og har god fremgang under deres hender.

<span id="an_5:9">5:9</span> Så spurte vi de eldste der og sa til dem:
Hvem har gitt eder befaling til å bygge dette hus og fullføre denne mur?

<span id="an_5:10">5:10</span> Vi spurte dem også hvad de hette, så vi
kunde la dig få vite det og skrive op for dig navnene på de menn som er
deres overhoder.

<span id="an_5:11">5:11</span> Dette var det svar de gav oss: Vi er
tjenere for himmelens og jordens Gud, og vi bygger op igjen det hus som
allerede for mange år siden var bygget her; det var en stor konge i
Israel som bygget det og fullførte det.

<span id="an_5:12">5:12</span> Men fordi våre fedre hadde vakt himmelens
Guds vrede, gav han dem i kaldeeren Nebukadnesars, kongen i Babels hånd,
og han ødela dette hus og førte folket bort til Babel.

<span id="an_5:13">5:13</span> Men i Kyros', kongen i Babels første år
gav kong Kyros befaling til å bygge op igjen dette Guds hus.

<span id="an_5:14">5:14</span> Kong Kyros lot også de kar av gull og
sølv som hadde tilhørt Guds hus, men som Nebukadnesar hadde tatt ut av
templet i Jerusalem og ført til templet i Babel, ta ut av templet i
Babel, og de blev overgitt til en som hette Sesbassar, som han hadde
satt til stattholder.

<span id="an_5:15">5:15</span> Og han sa til ham: Ta disse kar og dra
avsted og sett dem inn i templet i Jerusalem, og la Guds hus bli bygget
op igjen på sitt sted!

<span id="an_5:16">5:16</span> Så kom da denne Sesbassar og la
grunnvollene til Guds hus i Jerusalem, og fra den tid og til nu har de
bygget på det, men det er ennu ikke fullført.

<span id="an_5:17">5:17</span> Dersom nu kongen så synes, så la det bli
gransket i kongens skattkammer der i Babel om det er så at kong Kyros
har gitt befaling til å bygge dette Guds hus i Jerusalem, og kongen la
oss så få vite hvad som er hans vilje i denne sak!

<span id="an_6:1">6:1</span> Da gav kong Darius befaling til å granske
efter i arkivet, som var lagt ned i skattkammeret i Babel.

<span id="an_6:2">6:2</span> Og i borgen Ahmeta, som ligger i landskapet
Media, blev det funnet en skriftrull; og i den stod det skrevet således
til ihukommelse:

<span id="an_6:3">6:3</span> I kong Kyros' første år gav kong Kyros
denne befaling: Hvad Guds hus i Jerusalem vedkommer, så skal huset
bygges op igjen, så det blir et sted hvor folk kan bære frem offer; dets
grunnvoller skal legges på ny; det skal være seksti alen høit og seksti
alen bredt,

<span id="an_6:4">6:4</span> med tre lag store stener og ett lag nytt
tømmer; omkostningene skal utredes av kongens hus.

<span id="an_6:5">6:5</span> De kar av gull og sølv som hørte til Guds
hus, men som Nebukadnesar tok ut av templet i Jerusalem og førte til
Babel, skal også gis tilbake, så de igjen kommer til sitt sted i templet
i Jerusalem; de skal settes i Guds hus.

<span id="an_6:6">6:6</span> Så skal nu du, Tatnai, stattholder hinsides
elven, og du, Setar-Bosnai, og eders embedsbrødre, afarsakittene, som
bor hinsides elven, holde eder borte derfra!

<span id="an_6:7">6:7</span> La arbeidet på dette Guds hus foregå
uhindret! La jødenes stattholder og deres eldste bygge dette Guds hus på
dets sted!

<span id="an_6:8">6:8</span> Og jeg har gitt befaling om hvorledes I
skal gå frem mot disse jødenes eldste, så dette Guds hus kan bli bygget:
Av de inntekter som kongen har av skatten fra landet hinsides elven,
skal omkostningene nøiaktig utredes til disse menn, så arbeidet ikke
skal bli hindret.

<span id="an_6:9">6:9</span> Og hvad som trenges, både kalver og værer
og lam til brennoffer for himmelens Gud, hvete, salt, vin og olje, det
skal efter opgivende av prestene i Jerusalem gis dem dag for dag uten
avkortning,

<span id="an_6:10">6:10</span> så de kan bære frem offer til en
velbehagelig duft for himmelens Gud og bede for kongens og hans barns
liv.

<span id="an_6:11">6:11</span> Jeg har også gitt befaling om at dersom
nogen gjør mot dette påbud, så skal en bjelke rives ut av hans hus, og
på den skal han henges op og nagles fast, og hans hus skal gjøres til en
møkkdynge, fordi han har båret sig således at.

<span id="an_6:12">6:12</span> Måtte så den Gud som har latt sitt navn
bo der, slå ned alle konger og folk som strekker ut sin hånd for å gjøre
mot dette påbud og for å ødelegge dette Guds hus i Jerusalem! Jeg,
Darius, har gitt denne befaling, den skal utføres nøiaktig.

<span id="an_6:13">6:13</span> Så gjorde da Tatnai, stattholderen
hinsides elven, og Setar-Bosnai og deres embedsbrødre nøiaktig således
som kong Darius hadde foreskrevet.

<span id="an_6:14">6:14</span> Og jødenes eldste blev ved å bygge og
gjorde god fremgang, mens profeten Haggai og Sakarias, Iddos sønn,
støttet dem med sin profetiske tale; de bygget og fullførte arbeidet
efter Israels Guds befaling og efter Kyros' og Darius' og perserkongen
Artaxerxes' befaling.

<span id="an_6:15">6:15</span> Så blev da dette hus fullt ferdig til den
tredje dag i måneden adar i det sjette år av kong Darius' regjering.

<span id="an_6:16">6:16</span> Og Israels barn, prestene og levittene og
de andre som var kommet hjem fra fangenskapet, holdt høitid og innvidde
dette Guds hus med glede.

<span id="an_6:17">6:17</span> De ofret ved innvielsen av dette Guds hus
hundre okser, to hundre værer, fire hundre lam og til syndoffere for
hele Israel tolv gjetebukker efter tallet på Israels stammer.

<span id="an_6:18">6:18</span> Og de innsatte prestene efter deres
skifter og levittene efter deres avdelinger til å utføre gudstjenesten i
Jerusalem, således som det var foreskrevet i Moseboken.

<span id="an_6:19">6:19</span> Så holdt de hjemkomne påske på den
fjortende dag i den første måned.

<span id="an_6:20">6:20</span> For prestene og levittene hadde renset
sig og var alle som én rene, og de slaktet påskelammet for alle de
hjemkomne og for sine brødre prestene og for sig selv.

<span id="an_6:21">6:21</span> Så åt Israels barn påskelammet, både de
av de bortførte som var kommet tilbake, og alle de som hadde skilt sig
fra de i landet boende hedningers urenhet og gitt sig i lag med dem for
å søke Herren, Israels Gud.

<span id="an_6:22">6:22</span> Og de holdt de usyrede brøds høitid i syv
dager med glede; for Herren hadde gledet dem og vendt assyrerkongens
hjerte til dem, så han støttet dem i arbeidet på Guds hus - Israels Guds
hus.

<span id="an_7:1">7:1</span> Nogen tid efter, under perserkongen
Artaxerxes' regjering, drog Esras, sønn av Seraja, sønn av Asarja, sønn
av Hilkias,

<span id="an_7:2">7:2</span> sønn av Sallum, sønn av Sadok, sønn av
Akitub,

<span id="an_7:3">7:3</span> sønn av Amarja, sønn av Asarja, sønn av
Merajot,

<span id="an_7:4">7:4</span> sønn av Serahja, sønn av Ussi, sønn av
Bukki,

<span id="an_7:5">7:5</span> sønn av Abisua, sønn av Pinehas, sønn av
Eleasar, sønn av ypperstepresten Aron -

<span id="an_7:6">7:6</span> denne Esras drog op fra Babel. Han var en
skriftlærd mann, vel kjent med Mose lov, den som Herren, Israels Gud,
hadde gitt. Kongen gav ham alt det han bad om; for Herren hans Gud holdt
sin hånd over ham.

<span id="an_7:7">7:7</span> Nogen av Israels barn og av prestene,
levittene, sangerne, dørvokterne og tempeltjenerne drog med ham op til
Jerusalem i kong Artaxerxes' syvende år.

<span id="an_7:8">7:8</span> Han kom til Jerusalem i den femte måned;
det var i kongens syvende år.

<span id="an_7:9">7:9</span> For på den første dag i den første måned
begynte han å ordne alt til ferden fra Babel, og på den første dag i den
femte måned kom han til Jerusalem; for hans Gud holdt sin gode hånd over
ham.

<span id="an_7:10">7:10</span> For Esras hadde satt sin hu til å granske
Herrens lov og gjøre efter den og til å lære folk lov og rett i Israel.

<span id="an_7:11">7:11</span> Dette er en avskrift av det brev som kong
Artaxerxes gav presten Esras, den skriftlærde, som var kyndig i de bud
og lover som Herren hadde gitt Israel:

<span id="an_7:12">7:12</span> Artaxerxes, kongenes konge, til presten
Esras, han som er full-lært i himmelens Guds lov, og så videre.

<span id="an_7:13">7:13</span> Jeg har gitt befaling om at alle de av
Israels folk og av dets prester og levitter i mitt rike som har lyst til
å dra til Jerusalem, kan dra med dig,

<span id="an_7:14">7:14</span> siden du er sendt av kongen og hans syv
rådgivere til å se efter hvorledes det er med Juda og Jerusalem, efter
din Guds lov, som du har i hende,

<span id="an_7:15">7:15</span> og til å føre dit det sølv og gull som
kongen og hans rådgivere frivillig har gitt Israels Gud, han som har sin
bolig i Jerusalem,

<span id="an_7:16">7:16</span> og likeledes alt det sølv og gull som du
kan få i hele Babels landskap, og de frivillige gaver som folket og
prestene vil gi til sin Guds hus i Jerusalem.

<span id="an_7:17">7:17</span> Derfor skal du for disse penger
samvittighetsfullt kjøpe okser, værer og lam med tilhørende matoffere og
drikkoffere; og du skal ofre dem på alteret i eders Guds hus i
Jerusalem.

<span id="an_7:18">7:18</span> Og hvad du og dine brødre finner det
riktig å gjøre med resten av sølvet og gullet, det kan I gjøre efter
eders Guds vilje.

<span id="an_7:19">7:19</span> Men de kar som du har fått til tjenesten
i din Guds hus, dem skal du gi fra dig for Jerusalems Guds åsyn.

<span id="an_7:20">7:20</span> Hvad du ellers må utrede til din Guds hus
av nødvendige utgifter, det skal du utrede av kongens skattkammer.

<span id="an_7:21">7:21</span> Og jeg, kong Artaxerxes, har gitt
befaling til alle skattmestere hinsides elven at alt hvad presten Esras,
han som er kyndig i himmelens Guds lov, krever av eder, det skal
nøiaktig ydes,

<span id="an_7:22">7:22</span> inntil hundre talenter sølv, hundre kor
hvete, hundre bat vin og hundre bat olje, og salt uten foreskrevet mål.

<span id="an_7:23">7:23</span> Alt hvad himmelens Gud befaler, det skal
nøiaktig utføres for himmelens Guds hus, så det ikke skal komme vrede
over kongens og hans sønners rike.

<span id="an_7:24">7:24</span> Og eder lar vi vite at ingen skal ha makt
til å pålegge nogen av prestene, levittene, sangerne, dørvokterne,
tempeltjenerne eller nogen annen som har en tjeneste ved dette Guds hus,
skatt, toll eller veipenger.

<span id="an_7:25">7:25</span> Og du, Esras, skal efter den visdom du
har fått av din Gud, innsette dommere og lovkyndige til å dømme alt
folket hinsides elven, alle dem som kjenner din Guds lover; og om nogen
ikke kjenner dem, så skal I lære ham å kjenne dem.

<span id="an_7:26">7:26</span> Og om nogen ikke gjør efter din Guds lov
og efter kongens lov, så skal der samvittighetsfullt holdes dom over
ham, enten det nu fører til døden eller til landflyktighet eller til
bøter eller til bånd og fengsel.

<span id="an_7:27">7:27</span> Lovet være Herren, våre fedres Gud, som
gav kongen slikt i sinne, så Herrens hus i Jerusalem kunde bli prydet,

<span id="an_7:28">7:28</span> og som lot mig finne nåde hos kongen og
hans rådgivere og hos alle kongens mektige høvdinger! Jeg kjente mig
sterk, fordi Herren min Gud holdt sin hånd over mig, og jeg fikk samlet
nogen av Israels overhoder til å dra op sammen med mig.

<span id="an_8:1">8:1</span> Dette er de familiehoder som under kong
Artaxerxes' regjering drog op med mig fra Babel, og som her skal
opregnes efter sine ætter:

<span id="an_8:2">8:2</span> Av Pinehas' barn Gersom; av Itamars barn
Daniel; av Davids barn Hattus;

<span id="an_8:3">8:3</span> av Sekanjas barn - av Paros' barn -
Sakarja, og med ham innførtes i ættetavlen hundre og femti menn;

<span id="an_8:4">8:4</span> av Pahat-Moabs barn Eljoenai, Serahjas
sønn, og med ham to hundre menn;

<span id="an_8:5">8:5</span> av Sekanjas barn Jahasiels sønn, og med ham
tre hundre menn;

<span id="an_8:6">8:6</span> av Adins barn Ebed, Jonatans sønn, og med
ham femti menn;

<span id="an_8:7">8:7</span> av Elams barn Jesaja, Ataljas sønn, og med
ham sytti menn;

<span id="an_8:8">8:8</span> av Sefatjas barn Sebadja, Mikaels sønn, og
med ham åtti menn;

<span id="an_8:9">8:9</span> av Joabs barn Obadja, Jehiels sønn, og med
ham to hundre og atten menn;

<span id="an_8:10">8:10</span> av Selomits barn Josifjas sønn, og med
ham hundre og seksti menn;

<span id="an_8:11">8:11</span> av Bebais barn Sakarja, Bebais sønn, og
med ham åtte og tyve menn;

<span id="an_8:12">8:12</span> av Asgads barn Johanan, Hakkatans sønn,
og med ham hundre og ti menn;

<span id="an_8:13">8:13</span> av Adonikams barn nogen som kom senere\*
- de hette Elifelet, Je'uel og Semaja, og med dem seksti menn; /

<span id="an_8:14">8:14</span> av Bigvais barn Utai og Sabbub, og med
dem sytti menn.

<span id="an_8:15">8:15</span> Jeg samlet dem ved den elv som løper ut i
Ahava; der lå vi i leir tre dager. Men da jeg gav nøiere akt på folket
og på prestene, fant jeg ingen av Levis barn der.

<span id="an_8:16">8:16</span> Da sendte jeg bud efter overhodene
Elieser, Ariel, Semaja og Elnatan og Jarib og Elnatan og Natan og
Sakarja og Mesullam og lærerne Jojarib og Elnatan.

<span id="an_8:17">8:17</span> Dem sendte jeg ut til Iddo, overhodet i
Kasifja, og jeg la dem ord i munnen som de skulde overtale Iddo og hans
bror med, tempeltjenerne i Kasifja, til å sende oss tjenere for vår Guds
hus.

<span id="an_8:18">8:18</span> Og da Gud holdt sin gode hånd over oss,
sendte de oss en forstandig mann som hette Serebja, en efterkommer av
Mahli, som var sønn av Israels sønn Levi, og hans sønner og hans brødre,
atten i tallet,

<span id="an_8:19">8:19</span> og Hasabja og med ham Jesaja av Meraris
barn, hans brødre og deres sønner, tyve i tallet,

<span id="an_8:20">8:20</span> og av de tempeltjenere som David og
høvdingene hadde gitt levittene til tjenere, to hundre og tyve menn, som
alle var nevnt ved navn.

<span id="an_8:21">8:21</span> Så lot jeg der, ved Ahavaelven, utrope en
faste, forat vi skulde ydmyke oss for vår Guds åsyn og bede ham om en
lykkelig reise for oss og våre barn og all vår eiendom.

<span id="an_8:22">8:22</span> For jeg undså mig for å be kongen om
krigsmakt og hestfolk til å hjelpe oss mot fiender på veien, siden vi
hadde sagt til kongen: Vår Gud holder sin hånd over alle dem som søker
ham, og lar det gå dem vel, men hans makt og hans vrede er over alle dem
som forlater ham.

<span id="an_8:23">8:23</span> Så fastet vi og bad vår Gud om hjelp, og
han bønnhørte oss.

<span id="an_8:24">8:24</span> Siden skilte jeg ut tolv av de øverste
prester og Serebja og Hasabja og med dem ti av deres brødre;

<span id="an_8:25">8:25</span> dem tilveide jeg sølvet og gullet og
karene, den gave til vår Guds hus som kongen og hans rådgivere og
høvdinger og alle de israelitter som bodde der, hadde gitt.

<span id="an_8:26">8:26</span> Jeg tilveide dem seks hundre og femti
talenter sølv og sølvkar til en verdi av hundre talenter og dertil
hundre talenter gull

<span id="an_8:27">8:27</span> og tyve gullbeger til en verdi av tusen
dariker og to kar av fint skinnende kobber, kostelige som gull.

<span id="an_8:28">8:28</span> Og jeg sa til dem: I er helliget til
Herren, og karene er helliget til ham, og sølvet og gullet er en
frivillig gave til Herren, eders fedres Gud.

<span id="an_8:29">8:29</span> Våk nu over det og ta vare på det til I
kan veie det ut i Jerusalem for de øverste prester og levitter og for
Israels familiehoder, i kammerne i Herrens hus.

<span id="an_8:30">8:30</span> Så tok prestene og levittene imot sølvet
og gullet og karene for å føre det til Jerusalem, til vår Guds hus.

<span id="an_8:31">8:31</span> Vi brøt op fra Ahava-elven på den tolvte
dag i den første måned for å dra til Jerusalem, og vår Gud holdt sin
hånd over oss og fridde oss underveis fra fiender og folk som lå i
bakhold mot oss.

<span id="an_8:32">8:32</span> Da vi kom til Jerusalem, hvilte vi der
tre dager.

<span id="an_8:33">8:33</span> Men på den fjerde dag blev sølvet og
gullet og karene veid i vår Guds hus og overgitt til presten Meremot,
Urias sønn; og sammen med ham var Eleasar, sønn av Pinehas, til stede og
tok imot og likeså levittene Josabad, sønn av Josva, og Noadja, sønn av
Binnui.

<span id="an_8:34">8:34</span> Det blev alt overgitt efter tall og vekt;
og hele vekten blev på samme tid optegnet.

<span id="an_8:35">8:35</span> De bortførte som var kommet tilbake fra
fangenskapet, ofret brennoffere til Israels Gud; de ofret tolv okser for
hele Israel, seks og nitti værer, syv og sytti lam og tolv
syndoffer-bukker - alt sammen til brennoffer for Herren.

<span id="an_8:36">8:36</span> Så overgav de kongens befalinger til
kongens stattholdere og landshøvdinger hinsides elven, og de drog omsorg
både for folket og for Guds hus.

<span id="an_9:1">9:1</span> Da alt dette var fullført, kom høvdingene
til mig og sa: Hverken Israels folk eller prestene og levittene har
skilt sig fra folkene rundt om i landene, som de burde ha gjort på grunn
av de vederstyggelige skikker som har rådet blandt dem - blandt
kana'anittene, hetittene, ferisittene, jebusittene, ammonittene,
moabittene, egypterne og amorittene.

<span id="an_9:2">9:2</span> For de har tatt hustruer for sig og sine
sønner blandt deres døtre, så den hellige ætt har blandet sig med
folkene i landene, og høvdingene og forstanderne har vært de første til
å gjøre sig skyldige i denne utroskap.

<span id="an_9:3">9:3</span> Da jeg hørte dette, sønderrev jeg min
kjortel og min kappe og rev hår av hodet og skjegget og satt i stum
sorg.

<span id="an_9:4">9:4</span> Da samlet de sig hos mig alle de som på
grunn av Israels Guds ord var forferdet over de hjemkomnes utroskap,
mens jeg satt der i stum sorg like til aftenofferet skulde frembæres.

<span id="an_9:5">9:5</span> Men ved tiden for aftenofferet reiste jeg
mig fra mitt sørgesete i min sønderrevne kjortel og min sønderrevne
kappe, og jeg kastet mig på kne og rakte ut mine hender til Herren min
Gud

<span id="an_9:6">9:6</span> og sa: Min Gud! Jeg skammer mig og blues
for å løfte mitt ansikt op mot dig, min Gud! For våre misgjerninger er
vokset oss over hodet, og vår skyld er blitt så stor at den når til
himmelen.

<span id="an_9:7">9:7</span> Fra våre fedres dager har vi vært i stor
skyld like til denne dag, og for våre misgjerninger har vi med våre
konger og prester vært overgitt i fremmede kongers hånd, under sverdet,
i fangenskap, til plyndring og vanære, som det viser sig på denne dag.

<span id="an_9:8">9:8</span> Men nu er for et lite øieblikk nåde blitt
oss til del fra Herren vår Gud, så han har levnet og frelst en rest av
oss og gitt oss et fotfeste på sitt hellige sted, forat vår Gud kunde la
våre øine lyse og gi oss litt ny livskraft i vår trældom.

<span id="an_9:9">9:9</span> For træler er vi; men vår Gud har ikke
forlatt oss i vår trældom, han har latt oss finne nåde hos Persias
konger, så de gav oss ny livskraft til å bygge op vår Guds hus og
gjenreise dets ruiner og gav oss et hegnet bosted i Juda og i Jerusalem.

<span id="an_9:10">9:10</span> Men, vår Gud, hvad skal vi si efter alt
dette? For vi har forlatt dine bud,

<span id="an_9:11">9:11</span> dem som du gav ved dine tjenere profetene
da du sa: Det land I drar inn i for å ta det i eie, er et land som er
blitt urent ved de fremmede folks urenhet og ved de vederstyggeligheter
som de i sin urenhet har fylt det med fra ende til annen;

<span id="an_9:12">9:12</span> derfor skal I ikke gi eders døtre til
deres sønner eller ta deres døtre til hustruer for eders sønner, og I
skal aldri søke deres velferd og lykke, så I kan bli sterke og få ete av
landets gode ting og la eders barn få det til eie for all tid.

<span id="an_9:13">9:13</span> Skulde vi vel nu efter alt det som er
kommet over oss på grunn av våre onde gjerninger og vår store skyld, og
siden du, vår Gud, har spart oss og straffet oss langt under vår
misgjerning og latt en rest av oss som denne her bli frelst -

<span id="an_9:14">9:14</span> skulde vi da nu atter bryte dine bud og
inngå svogerskap med folk som gjør sig skyldige i sådanne
vederstyggeligheter? Vilde du ikke da vredes på oss, så det blev ute med
oss, og det ikke var nogen som blev frelst eller slapp unda?

<span id="an_9:15">9:15</span> Herre, Israels Gud! Du er rettferdig; for
vi er bare en levning, en rest som er blitt frelst, som det kan sees på
denne dag; se, vi er nu her for ditt åsyn i vår syndeskyld; for efter
det som nu har hendt, kan ingen bli stående for dig.

<span id="an_10:1">10:1</span> Mens nu Esras lå gråtende på jorden foran
Guds hus og bad og bekjente, samlet det sig om ham en meget stor skare
av Israels folk, både menn og kvinner og barn; for folket gråt sårt.

<span id="an_10:2">10:2</span> Da tok Sekanja, Jehiels sønn, av Olams
barn, til orde og sa til Esras: Vi har båret oss troløst at mot vår Gud
og tatt fremmede kvinner av de andre folk her i landet til hustruer; men
ennu er det håp for Israel i denne sak.

<span id="an_10:3">10:3</span> Så la oss nu gjøre en pakt med vår Gud om
å skille oss med alle disse kvinner og deres barn, således som Herren
vil det og de menn som har ærefrykt for vår Guds bud, og la oss gå frem
efter loven!

<span id="an_10:4">10:4</span> Stå op! For det er du som må sørge for
dette, og vi skal hjelpe dig; vær frimodig og sett det i verk!

<span id="an_10:5">10:5</span> Da stod Esras op og lot de øverste
prester og levitter og hele Israels høvdinger sverge at de vilde gjøre
som sagt var; og de svor på det.

<span id="an_10:6">10:6</span> Så gikk Esras bort fra plassen foran Guds
hus og inn i Johanans, Eljasibs sønns kammer. Og da han var kommet dit,
kunde han hverken ete eller drikke, så dypt sørget han over de
hjemkomnes utroskap.

<span id="an_10:7">10:7</span> Derefter lot de utrope i Juda og
Jerusalem til alle de hjemkomne at de skulde samles i Jerusalem,

<span id="an_10:8">10:8</span> og om det var nogen som ikke kom innen
tre dager, således som høvdingene og de eldste hadde fastsatt, skulde
alt hans gods bannlyses, og han selv utelukkes fra de hjemkomnes
menighet.

<span id="an_10:9">10:9</span> Så samledes alle Judas og Benjamins menn
i Jerusalem innen de tre dager; det var den tyvende dag i den niende
måned. Alt folket satt på plassen ved Guds hus og skalv både for sakens
skyld og for regnbygene.

<span id="an_10:10">10:10</span> Da stod presten Esras op og sa til dem:
I har båret eder troløst at og tatt fremmede kvinner til hustruer, og
dermed har I øket Israels skyld.

<span id="an_10:11">10:11</span> Så bekjenn det nu for Herren, eders
fedres Gud, og gjør hans vilje! Skill eder fra de andre folk her i
landet og fra de fremmede kvinner!

<span id="an_10:12">10:12</span> Da svarte hele folket og sa med høi
røst: Ja, som du har sagt, så er vi skyldige å gjøre.

<span id="an_10:13">10:13</span> Men folket er tallrikt, og det er nu
regntid, så vi ikke er i stand til å stå her ute, og dette er et arbeid
som ikke kan utføres på en dag eller to; for det er mange av oss som har
syndet i denne sak.

<span id="an_10:14">10:14</span> La derfor våre høvdinger stå frem for
hele folket, og la alle dem i våre byer som har tatt fremmede kvinner
til hustruer, møte til fastsatte tider sammen med de eldste og dommerne
i hver by, til vi får vendt vår Guds brennende vrede bort fra oss, og
denne sak er avgjort.

<span id="an_10:15">10:15</span> Bare Jonatan, Asaels sønn, og Jahseja,
Tikvas sønn, satte sig imot dette, og Mesullam og levitten Sabbetai
støttet dem.

<span id="an_10:16">10:16</span> De hjemkomne gjorde da som sagt var, og
valgte presten Esras og nogen menn som var overhoder for sine familier,
og som alle var nevnt ved navn, og de trådte sammen på den første dag i
den tiende måned for å granske saken,

<span id="an_10:17">10:17</span> og de blev ferdig med alle de menn som
hadde tatt fremmede kvinner til hustruer, til den første dag i den
første måned.

<span id="an_10:18">10:18</span> Blandt prestenes sønner fant de nogen
som hadde tatt fremmede kvinner til hustruer; det var: av Josvas,
Josadaks sønns sønner og hans brødre: Ma'aseja og Elieser og Jarib og
Gedalja;

<span id="an_10:19">10:19</span> de gav sin hånd på at de vilde skille
sig fra sine hustruer og ofre en vær av hjorden som skyldoffer for den
skyld de hadde pådradd sig.

<span id="an_10:20">10:20</span> Av Immers barn var det Hanani og
Sebadja;

<span id="an_10:21">10:21</span> av Harims barn Ma'aseja og Elia og
Semaja og Jehiel og Ussia;

<span id="an_10:22">10:22</span> av Pashurs barn Eljoenai, Ma'aseja,
Ismael, Netanel, Josabad og Elasa.

<span id="an_10:23">10:23</span> Av levittene var det Josabad og Sime'i
og Kelaja, det er Kelita, Petaja, Juda og Elieser;

<span id="an_10:24">10:24</span> av sangerne Eljasib; av dørvokterne
Sallum og Telem og Uri.

<span id="an_10:25">10:25</span> Av Israel ellers var det: av Paros'
barn Ramja og Jissija og Malkija og Mijamin og Eleasar og Malkija og
Benaja;

<span id="an_10:26">10:26</span> av Elams barn Mattanja, Sakarja og
Jehiel og Abdi og Jeremot og Elia;

<span id="an_10:27">10:27</span> av Sattus barn Eljoenai, Eljasib,
Mattanja og Jeremot og Sabad og Asisa;

<span id="an_10:28">10:28</span> av Bebais barn Johanan, Hananja,
Sabbai, Atlai;

<span id="an_10:29">10:29</span> av Banis barn Mesullam, Malluk og
Adaja, Jasub og Seal og Jeremot;

<span id="an_10:30">10:30</span> av Pahat-Moabs barn Adna og Kelal,
Benaja, Ma'aseja, Mattanja, Besalel og Binnui og Manasse;

<span id="an_10:31">10:31</span> fremdeles Harims barn: Elieser,
Jissija, Malkija, Semaja, Simeon,

<span id="an_10:32">10:32</span> Benjamin, Malluk, Semarja;

<span id="an_10:33">10:33</span> av Hasums barn Mattenai, Mattatta,
Sabad, Elifelet, Jeremai, Manasse, Sime'i;

<span id="an_10:34">10:34</span> av Banis barn Ma'adai, Amram og Uel,

<span id="an_10:35">10:35</span> Benaja, Bedeja, Keluhi,

<span id="an_10:36">10:36</span> Vanja, Meremot, Eljasib,

<span id="an_10:37">10:37</span> Mattanja, Mattenai, Ja'asu

<span id="an_10:38">10:38</span> og Bani og Binnui, Sime'i

<span id="an_10:39">10:39</span> og Selemja og Natan og Adaja,

<span id="an_10:40">10:40</span> Maknadbai, Sasai, Sarai,

<span id="an_10:41">10:41</span> Asarel og Selemja, Semarja,

<span id="an_10:42">10:42</span> Sallum, Amarja, Josef;

<span id="an_10:43">10:43</span> av Nebos barn Je'iel, Mattitja, Sabad,
Sebina, Jaddu og Joel og Benaja.

<span id="an_10:44">10:44</span> Alle disse hadde tatt fremmede kvinner
til hustruer, og blandt dem var det nogen som hadde fått barn.

------------------------------------------------------------------------

[Next: Nehemiah](neh.md)
