[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe1)  [Next](jo1.md) 

------------------------------------------------------------------------

### Norwegian Bible: 2 Peter

<span id="an_1:1">1:1</span> Simeon Peter, Jesu Kristi tjener og apostel
- til dem som har fått samme dyre tro som vi ved vår Gud og frelser Jesu
Kristi rettferdighet:

<span id="an_1:2">1:2</span> Nåde og fred bli eder mangfoldig til del,
idet I kjenner Gud og Jesus, vår Herre!

<span id="an_1:3">1:3</span> Eftersom hans guddommelige makt har gitt
oss alt som tjener til liv og gudsfrykt, ved kunnskapen om ham som kalte
oss ved sin egen herlighet og kraft

<span id="an_1:4">1:4</span> og derved har gitt oss de største og
dyreste løfter, forat I ved dem skulde få del i guddommelig natur, idet
I flyr bort fra fordervelsen i verden, som kommer av lysten,

<span id="an_1:5">1:5</span> så legg og just derfor all vinn på i eders
tro å vise dyd, og i dyden skjønnsomhet,

<span id="an_1:6">1:6</span> og i skjønnsomheten avhold, og i avholdet
tålmod, og i tålmodet gudsfrykt,

<span id="an_1:7">1:7</span> og i gudsfrykten broderkjærlighet, og i
broderkjærligheten kjærlighet til alle.

<span id="an_1:8">1:8</span> For når disse ting finnes hos eder og får
vokse, da viser de at I ikke er uvirksomme eller ufruktbare i kunnskapen
om vår Herre Jesus Kristus;

<span id="an_1:9">1:9</span> for den som ikke har disse ting, han er
blind, nærsynt, idet han har glemt renselsen fra sine fordums synder.

<span id="an_1:10">1:10</span> Derfor, brødre, legg enn mere vinn på å
gjøre eders kall og utvelgelse fast! for når I gjør disse ting, da skal
I ingensinne snuble;

<span id="an_1:11">1:11</span> for på denne måte skal det rikelig gis
eder inngang i vår Herre og frelser Jesu Kristi evige rike.

<span id="an_1:12">1:12</span> Derfor vil jeg alltid komme til å minne
eder om dette, enda I vet det og er grunnfestet i sannheten, som er hos
eder;

<span id="an_1:13">1:13</span> allikevel akter jeg det for riktig, så
lenge jeg er i denne hytte, å vekke eder ved påminnelse,

<span id="an_1:14">1:14</span> for jeg vet at nedleggelsen av min hytte
kommer brått, som og vår Herre Jesus Kristus varslet mig.

<span id="an_1:15">1:15</span> Men jeg vil og gjøre mig flid for at I
til enhver tid efter min bortgang skal kunne minnes dette.

<span id="an_1:16">1:16</span> For ikke var det kløktig uttenkte eventyr
vi fulgte da vi kunngjorde eder vår Herre Jesu Kristi makt og gjenkomst,
men vi hadde vært øienvidner til hans storhet.

<span id="an_1:17">1:17</span> For han fikk ære og herlighet av Gud
Fader, idet en sådan røst kom til ham fra den ophøiede herlighet: Dette
er min Sønn, den elskede, i hvem jeg har velbehag,

<span id="an_1:18">1:18</span> og denne røst hørte vi komme fra himmelen
da vi var sammen med ham på det hellige berg.

<span id="an_1:19">1:19</span> Og dess fastere har vi det profetiske
ord, som I gjør vel i å akte på som på et lys som skinner på et mørkt
sted, inntil dagen lyser frem og morgenstjernen går op i eders hjerter,

<span id="an_1:20">1:20</span> idet I først og fremst vet dette at intet
profetord i Skriften er gitt til egen tydning;

<span id="an_1:21">1:21</span> for aldri er noget profetord fremkommet
ved et menneskes vilje, men de hellige Guds menn talte drevet av den
Hellige Ånd.

<span id="an_2:1">2:1</span> Men det opstod også falske profeter blandt
folket, likesom det og blandt eder skal komme falske lærere, som skal
lure inn vrange lærdommer som leder til fortapelse, idet de endog nekter
den Herre som kjøpte dem, og fører over sig selv en brå fortapelse.

<span id="an_2:2">2:2</span> Og mange skal følge dem efter i deres
skamløshet, og for deres skyld skal sannhetens vei bli spottet,

<span id="an_2:3">2:3</span> og av havesyke skal de med opdiktede ord
utnytte eder til sin vinning. Men dommen over dem er fra gammel tid ikke
ørkesløs, og deres fortapelse sover ikke.

<span id="an_2:4">2:4</span> For så sant Gud ikke sparte engler da de
syndet, men styrtet dem ned i avgrunnen og overgav dem til mørkets huler
i varetekt til dom,

<span id="an_2:5">2:5</span> og ikke sparte den gamle verden, men
opholdt rettferdighetens forkynner Noah selv åttende, dengang han førte
vannflommen over en verden av ugudelige,

<span id="an_2:6">2:6</span> og la byene Sodoma og Gomorra i aske og
fordømte dem til undergang, og dermed har satt dem til et forbillede på
de ugudelige i fremtiden,

<span id="an_2:7">2:7</span> og fridde ut den rettferdige Lot, som
plagedes ved de ugudeliges skamløse ferd

<span id="an_2:8">2:8</span> - for den rettferdige som bodde blandt dem,
led dag for dag pine i sin rettferdige sjel ved de lovløse gjerninger
han så og hørte -

<span id="an_2:9">2:9</span> så sant vet Herren å utfri de gudfryktige
av fristelser, men å holde de urettferdige i varetekt med straff til
dommens dag,

<span id="an_2:10">2:10</span> aller mest dem som går efter kjød i uren
lyst og forakter herredømme. De selvgode vågehalser! De skjelver ikke
for å spotte de høie makter,

<span id="an_2:11">2:11</span> mens dog engler, som er større i styrke
og makt, ikke fremfører for Herren nogen spottende dom imot dem;

<span id="an_2:12">2:12</span> men disse, likesom ufornuftige dyr, av
naturen født til å fanges og forgå - de skal, fordi de spotter det de
ikke kjenner, også forgå i sin vanart

<span id="an_2:13">2:13</span> og få urettferdighets lønn. De setter sin
lyst i å bruke dagen til vellevnet; disse styggelser og skamflekker, de
fråtser i sin svik når de holder gilde med eder;

<span id="an_2:14">2:14</span> de har øine som er fulle av skjøgen og
umettelige i synd; de forlokker ubefestede sjeler; de har et hjerte som
er opøvd i havesyke, de forbannelsens barn!

<span id="an_2:15">2:15</span> De har forlatt den bene vei og faret
vill, idet de har fulgt Bileams, Beors sønns vei, han som elsket
urettferdighets lønn

<span id="an_2:16">2:16</span> og blev refset for sin egen brøde: et
umælende trældyr talte med et menneskes mæle og hindret profetens
dårskap.

<span id="an_2:17">2:17</span> Disse er vannløse brønner, skodde som
drives av stormvind; mørkets natt er rede for dem.

<span id="an_2:18">2:18</span> For idet de taler skrytende, tomme ord,
forlokker de i kjødslyster ved usedelighet dem som just har flyktet bort
fra dem som ferdes i forvillelse,

<span id="an_2:19">2:19</span> idet de lover dem frihet, de som selv er
vanartens træler; for det som en ligger under for, det er han og blitt
træl av.

<span id="an_2:20">2:20</span> For om de har flyktet bort fra verdens
urenhet ved å ha lært vår Herre og frelser Jesus Kristus å kjenne, og så
atter lar sig fange av den og ligger under for den, da er det siste
blitt verre med dem enn det første.

<span id="an_2:21">2:21</span> For det var bedre for dem at de ikke
hadde kjent rettferdighetens vei, enn at de kjente den og så vendte sig
bort fra det hellige bud som var overgitt dem.

<span id="an_2:22">2:22</span> Det er gått dem som det sanne ordsprog
sier: Hunden vender sig om til sitt eget spy, og den vaskede so velter
sig i søle.

<span id="an_3:1">3:1</span> Dette er nu alt det annet brev jeg skriver
til eder, I elskede, for atter ved påminnelse å vekke eders rene hu

<span id="an_3:2">3:2</span> til å minnes de ord som forut er talt av de
hellige profeter, og Herrens og frelserens bud, som eders apostler har
forkynt,

<span id="an_3:3">3:3</span> idet I først og fremst vet dette at i de
siste dager skal det komme spottere med spott, som farer frem efter sine
egne lyster

<span id="an_3:4">3:4</span> og sier: Hvor er løftet om hans gjenkomst?
for fra den tid fedrene sov inn, vedblir jo alle ting som de var fra
skapningens begynnelse.

<span id="an_3:5">3:5</span> For de som påstår dette, er blinde for at
det fra gammel tid var himler og en jord som var blitt til ut av vann og
gjennem vann ved Guds ord,

<span id="an_3:6">3:6</span> og derved gikk den verden som da var, under
i vannflommen.

<span id="an_3:7">3:7</span> Men de himler som nu er, og jorden er ved
det samme ord spart til ilden, idet de opholdes inntil den dag da de
ugudelige mennesker skal dømmes og gå fortapt.

<span id="an_3:8">3:8</span> Men dette ene må I ikke være blinde for, I
elskede, at én dag er i Herrens øine som tusen år, og tusen år som én
dag.

<span id="an_3:9">3:9</span> Herren er ikke sen med løftet, således som
nogen akter det for senhet, men han har langmodighet med eder, da han
ikke vil at nogen skal fortapes, men at alle skal komme til omvendelse.

<span id="an_3:10">3:10</span> Men Herrens dag skal komme som en tyv, og
da skal himlene forgå med stort brak, og himmellegemene skal komme i
brand og opløses, og jorden og tingene på den skal opbrennes.

<span id="an_3:11">3:11</span> Da nu alt dette opløses, hvor må I da
strebe efter hellig ferd og gudsfrykt,

<span id="an_3:12">3:12</span> idet I venter på og fremskynder Guds dags
komme, hvorved himlene skal opløses i ild og himmellegemene smelte i
brand!

<span id="an_3:13">3:13</span> Men vi venter efter hans løfte nye himler
og en ny jord, hvor rettferdighet bor.

<span id="an_3:14">3:14</span> Derfor, elskede, da I venter dette, så
legg vinn på å bli funnet uten flekk og lyte for ham i fred,

<span id="an_3:15">3:15</span> og akt vår Herres langmodighet for
frelse, således som og vår elskede bror Paulus har skrevet til eder
efter den visdom som er ham gitt,

<span id="an_3:16">3:16</span> likesom og i alle sine brev når han i dem
taler om dette; i dem er det noget som er svært å skjønne, og som de
ulærde og ubefestede tyder vrangt, som de og gjør med de andre skrifter,
til sin egen undergang.

<span id="an_3:17">3:17</span> Så må da I, elskede, som forut vet dette,
ta eder i vare at I ikke skal bli revet med av de ugudeliges forvillelse
og falle ut av eders egen faste stand;

<span id="an_3:18">3:18</span> men voks i nåde og kjennskap til vår
Herre og frelser Jesus Kristus! Ham være æren både nu og til evig tid!
Amen.

------------------------------------------------------------------------

[Next: 1 John](jo1.md)
