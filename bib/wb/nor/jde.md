[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo3)  [Next](rev) 

------------------------------------------------------------------------

### Norwegian Bible: Jude

<span id="an_1:1">1:1</span> Judas, Jesu Kristi tjener og Jakobs bror -
til de kalte, som er elsket i Gud Fader og bevart for Jesus Kristus:

<span id="an_1:2">1:2</span> Miskunn og fred og kjærlighet bli eder
mangfoldig til del!

<span id="an_1:3">1:3</span> I elskede! mens jeg gjorde mig all flid for
å skrive til eder om vår felles frelse, så jeg mig nødt til å skrive til
eder med formaning om å stride for den tro som én gang er overgitt til
de hellige.

<span id="an_1:4">1:4</span> For nogen mennesker har sneket sig inn, som
denne dom allerede for lenge siden er opskrevet for: ugudelige, som
forvender vår Guds nåde til skamløshet og nekter vår eneste hersker og
herre, Jesus Kristus.

<span id="an_1:5">1:5</span> Men da I nu engang vet alt, vil jeg minne
eder om at Herren, efterat han hadde frelst folket ut av Egyptens land,
siden ødela dem som ikke trodde,

<span id="an_1:6">1:6</span> og om at de engler som ikke tok vare på sin
høie stand, men forlot sin egen bolig, dem holder han i varetekt i evige
lenker under mørket til dommen på den store dag;

<span id="an_1:7">1:7</span> likesom Sodoma og Gomorra og byene
deromkring, som på samme måte som disse drev hor og gikk efter fremmed
kjød, ligger for våre øine som et eksempel, idet de lider en evig ilds
straff.

<span id="an_1:8">1:8</span> Og dog gjør også disse like ens: idet de
går i drømme, gjør de kjødet urent, ringeakter herredømme, spotter høie
makter.

<span id="an_1:9">1:9</span> Overengelen Mikael vågde dog ikke å uttale
en spottende dom dengang han trettet med djevelen om Mose legeme, men
sa: Herren refse dig!

<span id="an_1:10">1:10</span> Disse derimot spotter det de ikke
kjenner; men det de av naturen skjønner, likesom de ufornuftige dyr, med
det ødelegger de sig.

<span id="an_1:11">1:11</span> Ve dem! for de har gått Kains vei og for
vinnings skyld kastet sig inn i Bileams forvillelse og er gått under ved
Korahs gjenstridighet.

<span id="an_1:12">1:12</span> Disse er skamflekkene ved eders
kjærlighets-måltider, uten blygsel holder de gilde med eder og forer sig
selv; vannløse skyer som drives avsted av vinden; trær, nakne som om
høsten, ufruktbare, to ganger død, oprykket med rot;

<span id="an_1:13">1:13</span> ville havsbårer som utskummer sin egen
skam; villfarende stjerner, for hvem mørkets natt er rede til evig tid.

<span id="an_1:14">1:14</span> Disse var det også Enok, den syvende fra
Adam, spådde om da han sa: Se, Herren kommer med sine mange tusen
hellige

<span id="an_1:15">1:15</span> for å holde dom over alle og refse alle
de ugudelige for alle de ugudelige gjerninger som de gjorde, og for alle
de hårde ord som de talte mot ham, de ugudelige syndere.

<span id="an_1:16">1:16</span> Disse er folk som knurrer og klager over
sin skjebne, enda de farer frem efter sine lyster, og deres munn taler
skrytende ord, enda de smigrer for folk for vinnings skyld.

<span id="an_1:17">1:17</span> Men I, elskede, kom i hu de ord som forut
er talt av vår Herre Jesu Kristi apostler,

<span id="an_1:18">1:18</span> hvorledes de sa til eder at det i den
siste tid skal komme spottere som farer frem efter sine ugudelige
lyster!

<span id="an_1:19">1:19</span> Disse er de som skiller sig ut, naturlige
mennesker, som ikke har ånd.

<span id="an_1:20">1:20</span> Men I, elskede, opbygg eder på eders
høihellige tro, bed i den Hellige Ånd,

<span id="an_1:21">1:21</span> og hold eder således i Guds kjærlighet,
mens I venter på vår Herre Jesu Kristi miskunn til evig liv!

<span id="an_1:22">1:22</span> Og nogen skal I tale til rette fordi de
tviler,

<span id="an_1:23">1:23</span> andre skal I frelse ved å rive dem ut av
ilden, andre igjen skal I miskunne eder over med frykt, idet I hater
endog den av kjødet smittede kjortel.

<span id="an_1:24">1:24</span> Men ham som er mektig til å verne om
eder, så I ikke snubler, og å stille eder lyteløse frem for sin
herlighet i fryd,

<span id="an_1:25">1:25</span> den eneste Gud, vår frelser ved Jesus
Kristus, vår Herre, ham tilhører herlighet, storhet, styrke og makt før
all tid og nu og i all evighet. Amen.

------------------------------------------------------------------------

[Next: Revelation](rev)
