[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Norwegian Bible: 1 Peter

<span id="an_1:1">1:1</span> Peter, Jesu Kristi apostel - til de
utlendinger som er spredt omkring i Pontus, Galatia, Kappadokia, Asia og
Bitynia, utvalgt

<span id="an_1:2">1:2</span> efter Gud Faders forutviten, i Åndens
helliggjørelse, til lydighet og oversprengning med Jesu Kristi blod:
Nåde og fred bli eder mangfoldig til del!

<span id="an_1:3">1:3</span> Lovet være Gud og vår Herre Jesu Kristi
Fader, han som efter sin store miskunn har gjenfødt oss til et levende
håp ved Jesu Kristi opstandelse fra de døde,

<span id="an_1:4">1:4</span> til en uforgjengelig og usmittet og
uvisnelig arv, som er gjemt i himlene for eder,

<span id="an_1:5">1:5</span> I som ved Guds makt holdes oppe ved troen
til den frelse som er ferdig til å bli åpenbaret i den siste tid.

<span id="an_1:6">1:6</span> Derover fryder I eder, om I enn nu - når så
skal være - har sorg en liten stund ved allehånde fristelser,

<span id="an_1:7">1:7</span> forat eders prøvede tro, som er meget
kosteligere enn det forgjengelige gull, som dog prøves ved ild, må
finnes til lov og pris og ære i Jesu Kristi åpenbarelse,

<span id="an_1:8">1:8</span> han som I ikke har kjent og dog elsker, han
som I nu ikke ser og dog tror på, og derfor fryder I eder med en
usigelig og herliggjort glede,

<span id="an_1:9">1:9</span> når I vinner frem til endemålet for eders
tro, sjelenes frelse.

<span id="an_1:10">1:10</span> Om denne frelse var det profetene
gransket og ransaket, de som spådde om den nåde som I skulde få,

<span id="an_1:11">1:11</span> idet de ransaket hvilken eller hvad slags
tid Kristi Ånd, som var i dem, viste frem til når han forut vidnet om
Kristi lidelser og om herligheten derefter;

<span id="an_1:12">1:12</span> for det blev dem åpenbaret at de ikke
tjente sig selv, men oss, med dette som nu er blitt kunngjort ved dem
som har forkynt eder evangeliet ved den Hellige Ånd, som blev sendt fra
himmelen - dette som englene attrår å skue inn i.

<span id="an_1:13">1:13</span> Derfor, omgjord eders sinns lender, vær
edrue, og sett eders håp fullt og fast til den nåde som blir eder til
del i Jesu Kristi åpenbarelse!

<span id="an_1:14">1:14</span> Som lydige barn skal I ikke skikke eder
efter de forrige lyster i eders vankundighet,

<span id="an_1:15">1:15</span> men vær, efter den Hellige som kalte
eder, også I hellige i all eders ferd!

<span id="an_1:16">1:16</span> for det er skrevet: I skal være hellige;
for jeg er hellig.

<span id="an_1:17">1:17</span> Og når I påkaller som Fader ham som
dømmer uten å gjøre forskjell, efter enhvers gjerning, da ferdes i frykt
i eders utlendighets tid,

<span id="an_1:18">1:18</span> for I vet at I ikke med forgjengelige
ting, sølv eller gull, blev løskjøpt fra eders dårlige ferd, som var
arvet fra fedrene,

<span id="an_1:19">1:19</span> men med Kristi dyre blod som blodet av et
ulastelig og lyteløst lam,

<span id="an_1:20">1:20</span> han som forut var kjent, før verdens
grunnvoll blev lagt, men blev åpenbaret ved tidenes ende for eders
skyld,

<span id="an_1:21">1:21</span> I som ved ham tror på Gud, som opvakte
ham fra de døde og gav ham herlighet, så at eders tro også er håp til
Gud.

<span id="an_1:22">1:22</span> Rens eders sjeler i lydighet mot
sannheten til uskrømtet broderkjærlighet, og elsk hverandre inderlig av
hjertet,

<span id="an_1:23">1:23</span> I som er gjenfødt, ikke av forgjengelig,
men uforgjengelig sæd, ved Guds ord, som lever og blir!

<span id="an_1:24">1:24</span> For alt kjød er som gress, og all dets
herlighet som blomst på gress: gresset visnet, og blomsten på det falt
av,

<span id="an_1:25">1:25</span> men Herrens ord blir evindelig; og dette
er det ord som er forkynt eder ved evangeliet.

<span id="an_2:1">2:1</span> Avlegg derfor all ondskap og all svik og
også hykleri og avind og all baktalelse,

<span id="an_2:2">2:2</span> og lenges som nyfødte barn efter den
åndelige uforfalskede melk, forat I kan vokse ved den til frelse,

<span id="an_2:3">2:3</span> så sant I har smakt at Herren er god!

<span id="an_2:4">2:4</span> Kom til ham, den levende sten, som vel blev
forkastet av mennesker, men er utvalgt og kostelig for Gud,

<span id="an_2:5">2:5</span> og bli også I opbygget som levende stener
til et åndelig hus, et hellig presteskap til å frembære åndelige offer,
som tekkes Gud ved Jesus Kristus.

<span id="an_2:6">2:6</span> For det heter i Skriften: Se, jeg legger i
Sion en hjørnesten, utvalgt, kostelig, og den som tror på ham, skal
ingenlunde bli til skamme.

<span id="an_2:7">2:7</span> Eder altså som tror, hører æren til; men
for de vantro er den sten som bygningsmennene forkastet, blitt til
hjørnesten og snublesten og anstøtsklippe,

<span id="an_2:8">2:8</span> disse som snubler ved sin vantro mot ordet;
dertil er de og satt.

<span id="an_2:9">2:9</span> Men I er en utvalgt ætt, et kongelig
presteskap, et hellig folk, et folk til eiendom, forat I skal forkynne
hans dyder som kalte eder fra mørke til sitt underfulle lys,

<span id="an_2:10">2:10</span> I som fordum ikke var et folk, men nu er
Guds folk, I som ikke hadde funnet miskunn, men nu har fått miskunn.

<span id="an_2:11">2:11</span> I elskede! jeg formaner eder som fremmede
og utlendinger at I avholder eder fra de kjødelige lyster, som strider
mot sjelen,

<span id="an_2:12">2:12</span> så I lar eders ferd iblandt hedningene
være god, forat de mens de baktaler eder som ugjerningsmenn, kan se
eders gode gjerninger og for deres skyld prise Gud på besøkelsens dag.

<span id="an_2:13">2:13</span> Vær derfor all menneskelig ordning
undergitt for Herrens skyld, enten det nu er kongen som den høieste,

<span id="an_2:14">2:14</span> eller landshøvdinger som utsendinger fra
ham til straff for ugjerningsmenn, men til ros for dem som gjør godt.

<span id="an_2:15">2:15</span> For således er det Guds vilje at I ved å
gjøre det gode skal målbinde de uvettige menneskers vankundighet,

<span id="an_2:16">2:16</span> som frie, og ikke som de som har friheten
til ondskaps skjul, men som Guds tjenere.

<span id="an_2:17">2:17</span> Ær alle, elsk broderskapet, frykt Gud, ær
kongen!

<span id="an_2:18">2:18</span> I tjenere! vær eders herrer undergitt i
all frykt, ikke bare de gode og rimelige, men også de vrange!

<span id="an_2:19">2:19</span> For dette finner nåde, om nogen av
samvittighet for Gud finner sig i sorger når han lider urettferdig.

<span id="an_2:20">2:20</span> For hvad ros er det om I er tålmodige når
I synder og får straff for det? Men om I er tålmodige når I gjør det
gode og allikevel må lide, da finner dette nåde hos Gud.

<span id="an_2:21">2:21</span> For dertil blev I og kalt, fordi også
Kristus led for eder og efterlot eder et eksempel, forat I skal følge
efter i hans fotspor,

<span id="an_2:22">2:22</span> han som ikke gjorde synd, og i hvis munn
det ikke blev funnet svik,

<span id="an_2:23">2:23</span> han som ikke skjelte igjen når han blev
utskjelt, ikke truet når han led, men overlot det til ham som dømmer
rettferdig;

<span id="an_2:24">2:24</span> han som bar våre synder på sitt legeme op
på treet, forat vi skal avdø fra våre synder og leve for
rettferdigheten, han ved hvis sår I er lægt.

<span id="an_2:25">2:25</span> For I var villfarende som får, men har nu
omvendt eder til eders sjelers hyrde og tilsynsmann.

<span id="an_3:1">3:1</span> Likeså I hustruer: Underordne eder under
eders egne menn, så endog de som er vantro mot ordet, kan bli vunnet
uten ord ved sine hustruers ferd,

<span id="an_3:2">3:2</span> når de ser for sine øine eders rene ferd i
frykt.

<span id="an_3:3">3:3</span> Deres pryd skal ikke være den utvortes med
hårfletning og påhengte gullsmykker eller klædebon,

<span id="an_3:4">3:4</span> men hjertets skjulte menneske i den
uforgjengelige prydelse med den saktmodige og stille ånd, som er
kostelig for Gud.

<span id="an_3:5">3:5</span> For således prydet og fordum de hellige
kvinner sig, de som satte sitt håp til Gud, og de underordnet sig under
sine egne menn,

<span id="an_3:6">3:6</span> likesom Sara var Abraham lydig og kalte ham
herre; og hennes barn er I blitt når I gjør det gode og ikke lar eder
skremme av noget.

<span id="an_3:7">3:7</span> Likeså I ektemenn: Lev med forstand sammen
med eders hustruer som det svakere kar, og vis dem ære, da de og er
medarvinger til livets nåde, forat eders bønner ikke skal hindres.

<span id="an_3:8">3:8</span> Og til slutning: Vær alle enige,
medlidende, kjærlige mot brødrene, barmhjertige, ydmyke,

<span id="an_3:9">3:9</span> så I ikke gjengjelder ondt med ondt eller
skjellsord med skjellsord, men tvert imot velsigner; for dertil blev I
kalt, at I skal arve velsignelse.

<span id="an_3:10">3:10</span> For den som vil elske livet og se gode
dager, han holde sin tunge fra ondt og sine leber fra å tale svik;

<span id="an_3:11">3:11</span> han gå av veien for ondt og gjøre godt,
han søke fred og jage efter den!

<span id="an_3:12">3:12</span> For Herrens øine er over de rettferdige,
og hans ører vendt til deres bønn; men Herrens åsyn er over dem som gjør
ondt.

<span id="an_3:13">3:13</span> Og hvem er det som kan gjøre eder ondt
såfremt I legger vinn på det gode?

<span id="an_3:14">3:14</span> Men om I enn skulde lide for
rettferdighets skyld, er I salige. Men frykt ikke for dem og forferdes
ikke; men hellige Kristus som Herre i eders hjerter,

<span id="an_3:15">3:15</span> og vær alltid rede til å forsvare eder
for enhver som krever eder til regnskap for det håp som bor i eder, dog
med saktmodighet og frykt,

<span id="an_3:16">3:16</span> idet I har en god samvittighet, forat de
som laster eders gode ferd i Kristus, må bli til skamme i det som de
baktaler eder for som ugjerningsmenn.

<span id="an_3:17">3:17</span> For det er bedre, om så er Guds vilje, å
lide når en gjør godt, enn når en gjør ondt.

<span id="an_3:18">3:18</span> For også Kristus led en gang for synder,
en rettferdig for urettferdige, for å føre oss frem til Gud, han som led
døden i kjødet, men blev levendegjort i ånden,

<span id="an_3:19">3:19</span> og i denne gikk han og bort og preket for
åndene som var i varetekt,

<span id="an_3:20">3:20</span> de som fordum hadde vært gjenstridige,
dengang da Guds langmodighet ventet i Noahs dager, mens arken blev
bygget, i hvilken nogen få - åtte sjeler - blev frelst ved vann,

<span id="an_3:21">3:21</span> det som også nu frelser oss i sitt
motbillede, dåpen, som ikke er avleggelse av kjødets urenhet, men en god
samvittighets pakt med Gud ved Jesu Kristi opstandelse,

<span id="an_3:22">3:22</span> han som er faret op til himmelen og er
ved Guds høire hånd, hvor engler og makter og krefter er ham underlagt.

<span id="an_4:1">4:1</span> Da nu Kristus har lidt i kjødet, så væbne
og I eder med den samme tanke, at den som har lidt i kjødet, er ferdig
med synden,

<span id="an_4:2">4:2</span> så I ikke lenger skal leve efter menneskers
lyster, men efter Guds vilje, den tid I ennu skal være i kjødet.

<span id="an_4:3">4:3</span> For det er nok at I i den fremfarne livstid
har gjort hedningenes vilje, idet I ferdedes i skamløshet, lyster, fyll,
svir, drikk og skammelig avgudsdyrkelse;

<span id="an_4:4">4:4</span> derfor undrer de sig når I ikke renner med
dem ut i den samme strøm av ryggesløshet, og spotter eder;

<span id="an_4:5">4:5</span> men de skal gjøre regnskap for ham som står
ferdig til å dømme levende og døde.

<span id="an_4:6">4:6</span> For derfor blev evangeliet forkynt også for
døde at de visstnok skulde dømmes som mennesker i kjødet, men leve
således som Gud i ånden.

<span id="an_4:7">4:7</span> Men alle tings ende er kommet nær; vær
derfor sindige og edrue så I kan bede,

<span id="an_4:8">4:8</span> og ha fremfor alle ting inderlig kjærlighet
til hverandre! for kjærligheten skjuler en mangfoldighet av synder.

<span id="an_4:9">4:9</span> Vær gjestfrie mot hverandre uten knurr!

<span id="an_4:10">4:10</span> Efter som enhver har fått en nådegave, så
tjen hverandre med den som gode husholdere over Guds mangehånde nåde:

<span id="an_4:11">4:11</span> om nogen taler, han tale som Guds ord; om
nogen tjener i menigheten, han tjene som av den kraft Gud gir, forat Gud
må æres i alle ting ved Jesus Kristus, han som æren og makten tilhører i
all evighet. Amen.

<span id="an_4:12">4:12</span> I elskede! undre eder ikke over den ild
som kommer over eder til prøvelse, som om det hendte eder noget
underlig;

<span id="an_4:13">4:13</span> men i samme mon som I har del i Kristi
lidelser, skal I glede eder, forat I også i hans herlighets åpenbarelse
kan glede eder med jubel.

<span id="an_4:14">4:14</span> Om I hånes for Kristi navns skyld, er I
salige, fordi herlighetens og Guds Ånd hviler over eder.

<span id="an_4:15">4:15</span> For ingen av eder må lide som morder
eller tyv eller ugjerningsmann eller som en som blander sig i andres
saker;

<span id="an_4:16">4:16</span> men lider han som kristen, da skal han
ikke skamme sig, men prise Gud for dette navn.

<span id="an_4:17">4:17</span> For det er nu tiden da dommen skal
begynne med Guds hus; men begynner det med oss, hvad blir da enden for
dem som ikke vil tro Guds evangelium?

<span id="an_4:18">4:18</span> Og blir den rettferdige vanskelig frelst,
hvor skal det da bli av den ugudelige og synderen?

<span id="an_4:19">4:19</span> Derfor skal og de som efter Guds vilje må
lide, overgi sine sjeler til den trofaste skaper, idet de gjør det gode.

<span id="an_5:1">5:1</span> De eldste blandt eder formaner jeg som
medeldste og vidne om Kristi lidelser, som den som og har del i den
herlighet som skal åpenbares:

<span id="an_5:2">5:2</span> Vokt den Guds hjord som er hos eder, og ha
tilsyn med den, ikke av tvang, men frivillig, ikke for ussel vinnings
skyld, men av villig hjerte,

<span id="an_5:3">5:3</span> heller ikke som de som vil herske over sine
menigheter, men således at I blir mønster for hjorden;

<span id="an_5:4">5:4</span> og når overhyrden åpenbares, skal I få
ærens uvisnelige krans.

<span id="an_5:5">5:5</span> Likeså skal I yngre underordne eder under
de eldre, og I alle skal iklæ eder ydmykhet mot hverandre; for Gud står
de stolte imot, men de ydmyke gir han nåde.

<span id="an_5:6">5:6</span> Ydmyk eder derfor under Guds veldige hånd,
forat han kan ophøie eder i sin tid,

<span id="an_5:7">5:7</span> og kast all eders sorg på ham! for han har
omsorg for eder.

<span id="an_5:8">5:8</span> Vær edrue, våk! Eders motstander djevelen
går omkring som en brølende løve og søker hvem han kan opsluke;

<span id="an_5:9">5:9</span> stå ham imot, faste i troen, for I vet at
de samme lidelser er lagt på eders brødre i verden.

<span id="an_5:10">5:10</span> Men all nådes Gud, som kalte eder til sin
evige herlighet i Kristus Jesus, efter en kort tids lidelse, han skal
dyktiggjøre, stadfeste, styrke, grunnfeste eder;

<span id="an_5:11">5:11</span> ham tilhører makten i all evighet. Amen.

<span id="an_5:12">5:12</span> Med Silvanus, den trofaste bror - det
holder jeg ham for - skriver jeg kortelig til eder for å formane og
vidne at dette er Guds sanne nåde som I står i.

<span id="an_5:13">5:13</span> Den medutvalgte menighet i Babylon hilser
eder, likeså Markus, min sønn.

<span id="an_5:14">5:14</span> Hils hverandre med kjærlighets kyss! Fred
være med alle eder som er i Kristus!

------------------------------------------------------------------------

[Next: 2 Peter](pe2.md)
