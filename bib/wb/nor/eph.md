[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](gal)  [Next](phi.md) 

------------------------------------------------------------------------

### Norwegian Bible: Ephesians

<span id="an_1:1">1:1</span> Paulus, ved Guds vilje Kristi Jesu apostel
- til de hellige i Efesus, som tror på Kristus Jesus:

<span id="an_1:2">1:2</span> Nåde være med eder og fred fra Gud vår
Fader og den Herre Jesus Kristus!

<span id="an_1:3">1:3</span> Lovet være Gud og vår Herre Jesu Kristi
Fader, han som har velsignet oss med all åndelig velsignelse i himmelen
i Kristus,

<span id="an_1:4">1:4</span> likesom han utvalgte oss i ham før verdens
grunnvoll blev lagt, forat vi skulde være hellige og ulastelige for hans
åsyn,

<span id="an_1:5">1:5</span> idet han i kjærlighet forut bestemte oss
til å få barnekår hos sig ved Jesus Kristus efter sin viljes frie råd,

<span id="an_1:6">1:6</span> til pris for sin nådes herlighet, som han
gav oss i den elskede,

<span id="an_1:7">1:7</span> i hvem vi har forløsningen ved hans blod,
syndenes forlatelse, efter hans nådes rikdom,

<span id="an_1:8">1:8</span> som han rikelig gav oss i og med all visdom
og forstand,

<span id="an_1:9">1:9</span> idet han kunngjorde oss sin viljes
hemmelighet efter sitt frie råd, som han fattet hos sig selv

<span id="an_1:10">1:10</span> om en husholdning i tidenes fylde: at han
atter vilde samle alt til ett i Kristus, både det som er i himlene, og
det som er på jorden;

<span id="an_1:11">1:11</span> han i hvem vi også har fått arvelodd,
efterat vi forut var bestemt til det efter hans forsett som virker alt
efter sin viljes råd,

<span id="an_1:12">1:12</span> forat vi skulde være hans hellighet til
pris, vi som forut hadde håpet på Kristus;

<span id="an_1:13">1:13</span> i ham har også I, da I hadde hørt
sannhetens ord, evangeliet om eders frelse - i ham har I og, da I var
kommet til troen, fått til innsegl den Hellige Ånd, som var oss lovt,

<span id="an_1:14">1:14</span> han som er pantet på vår arv til
eiendomsfolkets forløsning, hans herlighet til pris.

<span id="an_1:15">1:15</span> Derfor, efterat jeg har hørt om eders tro
på den Herre Jesus og om eders kjærlighet til alle de hellige,

<span id="an_1:16">1:16</span> holder jeg ikke op med å takke for eder
når jeg kommer eder i hu i mine bønner,

<span id="an_1:17">1:17</span> at vår Herre Jesu Kristi Gud,
herlighetens Fader, måtte gi eder visdoms og åpenbarings Ånd til
kunnskap om sig,

<span id="an_1:18">1:18</span> og gi eders hjerte oplyste øine, så I kan
forstå hvilket håp det er han har kalt eder til, og hvor rik på
herlighet hans arv er iblandt de hellige,

<span id="an_1:19">1:19</span> og hvor overvettes stor hans makt er for
oss som tror, efter virksomheten av hans veldige kraft,

<span id="an_1:20">1:20</span> som han viste på Kristus da han opvakte
ham fra de døde og satte ham ved sin høire hånd i himmelen,

<span id="an_1:21">1:21</span> over enhver makt og myndighet og velde og
herredom og ethvert navn som nevnes, ikke bare i denne verden, men også
i den kommende,

<span id="an_1:22">1:22</span> og han la alt under hans føtter og gav
ham som hoved over alle ting til menigheten,

<span id="an_1:23">1:23</span> som er hans legeme, fylt av ham som
fyller alt i alle.

<span id="an_2:1">2:1</span> Også eder har han gjort levende, I som var
døde ved eders overtredelser og synder,

<span id="an_2:2">2:2</span> som I fordum vandret i efter denne verdens
løp, efter høvdingen over luftens makter, den ånd som nu er virksom i
vantroens barn,

<span id="an_2:3">2:3</span> blandt hvilke også vi alle fordum vandret i
vårt kjøds lyster, idet vi gjorde kjødets og tankenes vilje, og vi var
av naturen vredens barn likesom de andre.

<span id="an_2:4">2:4</span> Men Gud, som er rik på miskunn, har for sin
store kjærlighets skyld som han elsket oss med,

<span id="an_2:5">2:5</span> gjort oss levende med Kristus, enda vi var
døde ved våre overtredelser - av nåde er I frelst -

<span id="an_2:6">2:6</span> og opvakt oss med ham og satt oss med ham i
himmelen, i Kristus Jesus,

<span id="an_2:7">2:7</span> forat han i de kommende tider kunde vise
sin nådes overvettes rikdom i godhet mot oss i Kristus Jesus.

<span id="an_2:8">2:8</span> For av nåde er I frelst, ved tro, og det
ikke av eder selv, det er Guds gave,

<span id="an_2:9">2:9</span> ikke av gjerninger, forat ikke nogen skal
rose sig.

<span id="an_2:10">2:10</span> For vi er hans verk, skapt i Kristus
Jesus til gode gjerninger, som Gud forut har lagt ferdige, at vi skulde
vandre i dem.

<span id="an_2:11">2:11</span> Kom derfor i hu at I som fordum var
hedninger i kjøttet og blev kalt uomskårne av den såkalte omskjærelse på
kjøttet, den som gjøres med hånden,

<span id="an_2:12">2:12</span> at I på den tid stod utenfor Kristus,
utelukket fra Israels borgerrett og fremmede for paktene med deres
løfte, uten håp og uten Gud i verden;

<span id="an_2:13">2:13</span> men nu, i Kristus Jesus, er I som fordum
var langt borte, kommet nær til ved Kristi blod.

<span id="an_2:14">2:14</span> For han er vår fred, han som gjorde de to
til ett og nedrev gjerdets skillevegg, fiendskapet,

<span id="an_2:15">2:15</span> idet han ved sitt kjød avskaffet den lov
som kom med bud og forskrifter, forat han ved sig selv kunde skape de to
til ett nytt menneske, idet han gjorde fred,

<span id="an_2:16">2:16</span> og forlike dem begge i ett legeme med Gud
ved korset, idet han på dette drepte fiendskapet.

<span id="an_2:17">2:17</span> Og han kom og forkynte fred for eder som
var langt borte, og fred for dem som var nær ved;

<span id="an_2:18">2:18</span> for ved ham har vi begge adgang til
Faderen i en Ånd.

<span id="an_2:19">2:19</span> Så er I da ikke lenger fremmede og
utlendinger, men I er de helliges medborgere og Guds husfolk,

<span id="an_2:20">2:20</span> I som er bygget op på apostlenes og
profetenes grunnvoll, mens hjørnestenen er Kristus Jesus selv,

<span id="an_2:21">2:21</span> i hvem hver bygning føies sammen og
vokser til et hellig tempel i Herren,

<span id="an_2:22">2:22</span> i hvem også I bygges op med de andre til
en Guds bolig i Ånden.

<span id="an_3:1">3:1</span> Derfor bøier jeg mine knær, jeg, Paulus,
Kristi Jesu fange for eders skyld, I hedninger -

<span id="an_3:2">3:2</span> om I ellers har hørt om husholdningen med
den Guds nåde som er mig gitt for eder,

<span id="an_3:3">3:3</span> at han ved åpenbaring har kunngjort mig
hemmeligheten, således som jeg ovenfor har skrevet med få ord,

<span id="an_3:4">3:4</span> hvorav I, når I leser det, kan kjenne min
innsikt i Kristi hemmelighet,

<span id="an_3:5">3:5</span> som i de forrige tidsaldre ikke er blitt
kunngjort for menneskenes barn således som den nu er åpenbaret for hans
hellige apostler og profeter i Ånden:

<span id="an_3:6">3:6</span> at hedningene er medarvinger og hører med
til legemet og har del med i løftet i Kristus Jesus ved evangeliet,

<span id="an_3:7">3:7</span> hvis tjener jeg er blitt efter den Guds
nådes gave som er mig gitt ved virksomheten av hans makt.

<span id="an_3:8">3:8</span> Mig, den aller ringeste av alle hellige,
blev denne nåde gitt å forkynne hedningene evangeliet om Kristi
uransakelige rikdom,

<span id="an_3:9">3:9</span> og å oplyse alle om hvorledes husholdningen
er med den hemmelighet som har vært skjult fra evige tider i Gud, som
har skapt alt,

<span id="an_3:10">3:10</span> forat Guds mangfoldige visdom nu ved
menigheten skulde bli kunngjort for maktene og myndighetene i himmelen

<span id="an_3:11">3:11</span> efter det forsett fra evige tider som han
fullførte i Kristus Jesus, vår Herre,

<span id="an_3:12">3:12</span> i hvem vi har vår frimodighet og adgang
med tillit ved troen på ham.

<span id="an_3:13">3:13</span> Derfor beder jeg at I ikke må tape motet
over mine trengsler for eder, som er eders ære. -

<span id="an_3:14">3:14</span> Derfor altså bøier jeg mine knær for
Faderen,

<span id="an_3:15">3:15</span> som er den rette far for alt som kalles
barn i himmelen og på jorden,

<span id="an_3:16">3:16</span> at han efter sin herlighets rikdom må gi
eder å styrkes med kraft ved hans Ånd i eders innvortes menneske,

<span id="an_3:17">3:17</span> at Kristus må bo ved troen i eders
hjerter,

<span id="an_3:18">3:18</span> så I, rotfestet og grunnfestet i
kjærlighet, må være i stand til å fatte med alle de hellige hvad bredde
og lengde og dybde og høide der er,

<span id="an_3:19">3:19</span> og kjenne Kristi kjærlighet, som overgår
all kunnskap, forat I kan fylles til all Guds fylde.

<span id="an_3:20">3:20</span> Men ham som kan gjøre mere enn alt, langt
ut over det som vi beder eller forstår, efter den kraft som ter sig
virksom i oss,

<span id="an_3:21">3:21</span> ham være æren i menigheten og i Kristus
Jesus, gjennem alle slekter i alle evigheter! Amen.

<span id="an_4:1">4:1</span> Jeg formaner eder altså, jeg, den fangne i
Herren, at I vandrer så som verdig er for det kall som I er kalt med,

<span id="an_4:2">4:2</span> med all ydmykhet og saktmodighet, med
langmodighet, så I tåler hverandre i kjærlighet,

<span id="an_4:3">4:3</span> idet I legger vinn på å bevare Åndens enhet
i fredens sambånd.

<span id="an_4:4">4:4</span> Ett legeme og én Ånd, likesom I og er kalt
med ett håp i eders kall;

<span id="an_4:5">4:5</span> én Herre, én tro, én dåp,

<span id="an_4:6">4:6</span> én Gud og alles Fader, han som er over alle
og gjennem alle og i alle.

<span id="an_4:7">4:7</span> Men hver og en av oss er nåden gitt efter
det mål som Kristi gave tilmåles med.

<span id="an_4:8">4:8</span> Derfor sier Skriften: Han fór op i det høie
og bortførte fanger, han gav menneskene gaver.

<span id="an_4:9">4:9</span> Men dette: Han fór op, hvad er det uten at
han først fór ned til jordens lavere deler?

<span id="an_4:10">4:10</span> Han som fór ned, er den samme som fór op
over alle himler for å fylle alt.

<span id="an_4:11">4:11</span> Og det er han som gav oss nogen til
apostler, nogen til profeter, nogen til evangelister, nogen til hyrder
og lærere,

<span id="an_4:12">4:12</span> forat de hellige kunde bli
fullkommengjort til tjenestegjerning, til Kristi legemes opbyggelse,

<span id="an_4:13">4:13</span> inntil vi alle når frem til enhet i tro
på Guds Sønn og i kjennskap til ham, til manns modenhet, til aldersmålet
for Kristi fylde,

<span id="an_4:14">4:14</span> forat vi ikke lenger skal være umyndige
og la oss kaste og drive om av ethvert lærdoms vær ved menneskenes
spill, ved kløkt i villfarelsens kunster,

<span id="an_4:15">4:15</span> men at vi, sannheten tro i kjærlighet, i
alle måter skal vokse op til ham som er hovedet, Kristus,

<span id="an_4:16">4:16</span> av hvem hele legemet sammenføies og
sammenknyttes ved hvert bånd som han gir, og vokser sin vekst som legeme
til sin opbyggelse i kjærlighet, alt efter den virksomhet som er tilmålt
hver del især.

<span id="an_4:17">4:17</span> Dette sier jeg da og vidner i Herren at I
ikke lenger skal vandre som hedningene vandrer i sitt sinns tomhet,

<span id="an_4:18">4:18</span> formørket i sin tanke, fremmedgjort for
Guds liv ved den vankundighet som er i dem på grunn av deres hjertes
forherdelse,

<span id="an_4:19">4:19</span> de som følelsesløse har overgitt sig til
skamløshet, så de driver all urenhet tillikemed havesyke.

<span id="an_4:20">4:20</span> Men I har ikke lært Kristus således å
kjenne,

<span id="an_4:21">4:21</span> om I ellers har hørt om ham og er blitt
oplært i ham, således som sannhet er i Jesus,

<span id="an_4:22">4:22</span> at I efter eders forrige ferd skal
avlegge det gamle menneske, som forderves ved de dårende lyster,

<span id="an_4:23">4:23</span> men fornyes i eders sinns ånd

<span id="an_4:24">4:24</span> og iklæ eder det nye menneske, som er
skapt efter Gud i sannhetens rettferdighet og hellighet.

<span id="an_4:25">4:25</span> Derfor, avlegg løgnen og tal sannhet,
enhver med sin næste, fordi vi er hverandres lemmer!

<span id="an_4:26">4:26</span> Om I vredes, da synd ikke; la ikke solen
gå ned over eders vrede,

<span id="an_4:27">4:27</span> og gi ikke djevelen rum!

<span id="an_4:28">4:28</span> Den som stjal, stjele ikke lenger, men
arbeide heller, idet han gjør noget godt med sine hender, forat han kan
ha noget å gi til den som trenger.

<span id="an_4:29">4:29</span> Ingen råtten tale gå ut av eders munn,
men sådan tale som er god til nødvendig opbyggelse, så den kan være til
gagn for dem som hører på;

<span id="an_4:30">4:30</span> og gjør ikke Guds Hellige Ånd sorg, han
som I har fått til innsegl til forløsningens dag!

<span id="an_4:31">4:31</span> Allslags bitterhet og hissighet og vrede
og skrik og spott være langt borte fra eder, likesom all ondskap;

<span id="an_4:32">4:32</span> men vær gode mot hverandre, barmhjertige,
så I tilgir hverandre, likesom Gud har tilgitt eder i Kristus!

<span id="an_5:1">5:1</span> Bli derfor Guds efterfølgere som hans
elskede barn,

<span id="an_5:2">5:2</span> og vandre i kjærlighet, likesom Kristus
elsket eder og gav sig selv for oss som en gave og et offer, Gud til en
velbehagelig duft.

<span id="an_5:3">5:3</span> Men utukt og all urenhet og havesyke må
ikke engang nevnes iblandt eder, således som det sømmer sig for hellige,

<span id="an_5:4">5:4</span> heller ikke skamløs ferd og dårlig snakk
eller lettferdig tale, som alt sammen er utilbørlig, men heller
takksigelse.

<span id="an_5:5">5:5</span> For dette vet og skjønner I at ingen
horkarl eller uren eller havesyk, som er en avgudsdyrker, har arv i
Kristi og Guds rike.

<span id="an_5:6">5:6</span> La ingen dåre eder med tomme ord! for på
grunn av disse ting kommer Guds vrede over vantroens barn;

<span id="an_5:7">5:7</span> ha derfor ikke noget med dem å gjøre!

<span id="an_5:8">5:8</span> For I var fordum mørke, men nu er I lys i
Herren; vandre som lysets barn -

<span id="an_5:9">5:9</span> for lysets frukt viser sig i all godhet og
rettferdighet og sannhet -

<span id="an_5:10">5:10</span> idet I prøver hvad som er velbehagelig
for Herren,

<span id="an_5:11">5:11</span> og ha intet å gjøre med mørkets
ufruktbare gjerninger, men refs dem heller!

<span id="an_5:12">5:12</span> For det som lønnlig drives av dem, er
skammelig endog å si;

<span id="an_5:13">5:13</span> men når det refses, blir det alt
åpenbaret av lyset; for alt som blir åpenbaret, er lys.

<span id="an_5:14">5:14</span> Derfor sier Skriften: Våkn op, du som
sover, og stå op fra de døde, og Kristus skal lyse for dig.

<span id="an_5:15">5:15</span> Se derfor til hvorledes I kan vandre
varlig, ikke som uvise, men som vise,

<span id="an_5:16">5:16</span> så I kjøper den beleilige tid; for dagene
er onde.

<span id="an_5:17">5:17</span> Derfor, vær ikke dårer, men forstå hvad
Herrens vilje er!

<span id="an_5:18">5:18</span> Og drikk eder ikke drukne av vin, for i
det er der ryggesløshet, men bli fylt av Ånden,

<span id="an_5:19">5:19</span> så I taler til hverandre med salmer og
lovsanger og åndelige viser, og synger og leker for Herren i eders
hjerter,

<span id="an_5:20">5:20</span> og alltid sier Gud og Faderen takk for
alle ting i vår Herre Jesu Kristi navn,

<span id="an_5:21">5:21</span> og underordner eder under hverandre i
Kristi frykt.

<span id="an_5:22">5:22</span> I hustruer! underordne eder under eders
egne menn som under Herren!

<span id="an_5:23">5:23</span> for mannen er hustruens hoved, likesom
Kristus er menighetens hoved, han som er sitt legemes frelser.

<span id="an_5:24">5:24</span> Men likesom menigheten underordner sig
under Kristus, således skal også hustruene underordne sig under sine
menn i alle ting.

<span id="an_5:25">5:25</span> I menn! elsk eders hustruer, likesom
Kristus elsket menigheten og gav sig selv for den,

<span id="an_5:26">5:26</span> for å hellige den, idet han renset den
ved vannbadet i ordet,

<span id="an_5:27">5:27</span> forat han selv kunde fremstille
menigheten for sig i herlighet, uten plett eller rynke eller noget
sådant, men at den kunde være hellig og ulastelig.

<span id="an_5:28">5:28</span> Så er mennene skyldige å elske sine
hustruer som sine egne legemer. Den som elsker sin hustru, elsker sig
selv;

<span id="an_5:29">5:29</span> ingen har jo nogensinne hatet sitt eget
kjød, men han før og varmer det, likesom Kristus gjør med menigheten;

<span id="an_5:30">5:30</span> for vi er hans legemes lemmer.

<span id="an_5:31">5:31</span> Derfor skal mannen forlate far og mor og
holde sig til sin hustru, og de to skal være ett kjød.

<span id="an_5:32">5:32</span> Denne hemmelighet er stor; men jeg tenker
hermed på Kristus og på menigheten.

<span id="an_5:33">5:33</span> Dog, også I skal elske, enhver sin hustru
som sig selv, og hustruen skal ha ærefrykt for sin mann.

<span id="an_6:1">6:1</span> I barn! vær lydige mot eders foreldre i
Herren! for dette er rett.

<span id="an_6:2">6:2</span> Hedre din far og din mor - dette er det
første bud med løfte -

<span id="an_6:3">6:3</span> forat det må gå dig vel, og du må lenge
leve i landet.

<span id="an_6:4">6:4</span> Og I fedre! egg ikke eders barn til vrede,
men fostre dem op i Herrens tukt og formaning!

<span id="an_6:5">6:5</span> I tjenere! vær lydige mot eders herrer
efter kjødet, med frykt og beven, i eders hjertes enfold, som mot
Kristus,

<span id="an_6:6">6:6</span> ikke med øientjeneste, som de som vil
tekkes mennesker, men som Kristi tjenere, så I gjør Guds vilje av
hjertet

<span id="an_6:7">6:7</span> og med villig hu tjener som for Herren og
ikke som for mennesker,

<span id="an_6:8">6:8</span> da I vet at hvad godt enhver gjør, det skal
han få igjen av Herren, enten han er tjener eller fri.

<span id="an_6:9">6:9</span> Og I herrer! gjør likeså mot dem, så I lar
være å true, da I vet at både deres og eders Herre er i himlene, og han
gjør ikke forskjell på folk.

<span id="an_6:10">6:10</span> For øvrig - bli sterke i Herren og i hans
veldes kraft!

<span id="an_6:11">6:11</span> Iklæ eder Guds fulle rustning, så I kan
stå eder mot djevelens listige angrep;

<span id="an_6:12">6:12</span> for vi har ikke kamp mot blod og kjød,
men mot makter, mot myndigheter, mot verdens herrer i dette mørke, mot
ondskapens ånde-hær i himmelrummet.

<span id="an_6:13">6:13</span> Ta derfor Guds fulle rustning på, så I
kan gjøre motstand på den onde dag og stå efter å ha overvunnet alt.

<span id="an_6:14">6:14</span> Så stå da omgjordet om eders lend med
sannhet, og iklædd rettferdighetens brynje,

<span id="an_6:15">6:15</span> Og ombundet på føttene med den ferdighet
til kamp som fredens evangelium gir,

<span id="an_6:16">6:16</span> og grip foruten alt dette troens skjold,
hvormed I skal kunne slukke alle den ondes brennende piler,

<span id="an_6:17">6:17</span> og ta frelsens hjelm og Åndens sverd, som
er Guds ord,

<span id="an_6:18">6:18</span> idet I til enhver tid beder i Ånden med
all bønn og påkallelse, og er årvåkne deri med all vedholdenhet og bønn
for alle de hellige,

<span id="an_6:19">6:19</span> og også for mig, at det må gis mig ord
når jeg oplater min munn, så jeg med frimodighet kan kunngjøre
evangeliets hemmelighet,

<span id="an_6:20">6:20</span> for hvis skyld jeg er sendebud i lenker,
at jeg må tale med frimodighet derom, således som jeg bør tale.

<span id="an_6:21">6:21</span> Men forat også I skal kjenne min
tilstand, hvorledes jeg har det, skal Tykikus fortelle eder alt, han den
elskede bror og tro tjener i Herren,

<span id="an_6:22">6:22</span> som jeg just derfor sender til eder at I
skal få vite hvorledes det er med oss, og at han skal trøste eders
hjerter.

<span id="an_6:23">6:23</span> Fred være med brødrene, og kjærlighet med
tro, fra Gud Fader og den Herre Jesus Kristus!

<span id="an_6:24">6:24</span> Nåden være med alle dem som elsker vår
Herre Jesus Kristus i uforgjengelighet!

------------------------------------------------------------------------

[Next: Philippians](phi.md)
