[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](amo)  [Next](jon.md) 

------------------------------------------------------------------------

### Norwegian Bible: Obadiah

<span id="an_1:1">1:1</span> Obadias' syn. Så sier Herren, Israels Gud,
om Edom: En tidende har vi hørt fra Herren, og et bud er sendt ut blandt
hedningefolkene: Stå op og la oss reise oss til strid mot det!

<span id="an_1:2">1:2</span> Se, liten vil jeg gjøre dig blandt
hedningefolkene; du skal bli dypt foraktet.

<span id="an_1:3">1:3</span> Ditt hjertes overmot har dåret dig, du som
bor i fjellkløfter, i din høie bolig, du som sier i ditt hjerte: Hvem
vil styrte mig ned til jorden?

<span id="an_1:4">1:4</span> Om du bygger høit som ørnen og setter ditt
rede blandt stjerner, vil jeg styrte dig ned derfra, sier Herren.

<span id="an_1:5">1:5</span> Om tyver kom til dig eller røvere om natten
- å, hvor du blir tilintetgjort! - mon de da vilde stjele mere enn det
de trengte? Om det kom til dig folk som vilde høste din vin, vilde de da
ikke levne en efterhøst?

<span id="an_1:6">1:6</span> Men hvor blir ikke Esau ransaket, og hans
skjulte skatter opsøkt!

<span id="an_1:7">1:7</span> Like til grensen følger alle dine
forbundsfeller dig; dine gode venner sviker dig og får overhånd over
dig; de menn som eter ditt brød, legger en snare for dig. Det er ingen
forstand hos ham!

<span id="an_1:8">1:8</span> Skal jeg ikke på den dag, sier Herren,
gjøre ende på alle vismenn i Edom og all forstand på Esaus berg?

<span id="an_1:9">1:9</span> Dine kjemper, Teman, skal bli motløse, så
hver mann blir drept og utryddet på Esaus berg.

<span id="an_1:10">1:10</span> For den vold du har gjort mot din bror
Jakob, skal skam dekke dig, og du skal bli utryddet til evig tid.

<span id="an_1:11">1:11</span> Den dag da du holdt dig unda, den dag da
fremmede bortførte hans gods, og utlendinger gikk inn i hans porter og
kastet lodd om Jerusalem, da var også du som en av dem.

<span id="an_1:12">1:12</span> Se ikke med skadefryd på din brors dag,
på hans ulykkes dag, og gled dig ikke over Judas barn på deres
undergangs dag, og lukk ikke din munn så vidt op på trengselens dag!

<span id="an_1:13">1:13</span> Dra ikke inn gjennem mitt folks port den
dag de er i nød, se ikke også du med skadefryd på deres ulykke den dag
de er i nød, og legg ikke hånd på deres gods den dag de er i nød,

<span id="an_1:14">1:14</span> og stå ikke på veiskjellet for å utrydde
dem av mitt folk som har sloppet unda, og overgi ikke dets flyktninger
til fienden på trengselens dag!

<span id="an_1:15">1:15</span> For nær er Herrens dag over alle folkene;
som du har gjort, skal det gjøres med dig, dine gjerninger skal falle
tilbake på ditt eget hode.

<span id="an_1:16">1:16</span> For likesom I har drukket på mitt hellige
berg, skal alle folkene drikke uten å holde op; de skal drikke i fulle
drag og bli som om de aldri hadde vært til.

<span id="an_1:17">1:17</span> Men på Sions berg skal det være en flokk
av undslopne, og det skal være hellig; og Jakobs hus skal ta sine
eiendommer i eie.

<span id="an_1:18">1:18</span> Og Jakobs hus skal bli en ild, og Josefs
hus en lue, og Esaus hus skal bli til halm, og de skal sette ild på det
og fortære det, og det skal ikke bli nogen tilbake av Esaus hus, for
Herren har talt.

<span id="an_1:19">1:19</span> Og de som bor i sydlandet, skal ta Esaus
berg i eie, og de som bor i lavlandet, skal ta filistrenes land, og de
skal ta Efra'ims land og Samarias land i eie, og Benjamin skal ta
Gilead,

<span id="an_1:20">1:20</span> og de av denne Israels hær som er
bortført, skal ta det som finnes av kana'anitter like til Sarepta, og de
bortførte fra Jerusalem som er i Sefarad, skal ta sydlandets byer i eie.

<span id="an_1:21">1:21</span> Og frelsere skal dra op på Sions berg og
dømme Esaus berg, og riket skal høre Herren til.

------------------------------------------------------------------------

[Next: Jonah](jon.md)
