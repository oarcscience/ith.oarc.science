[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Norwegian Bible: Philippians

<span id="an_1:1">1:1</span> Paulus og Timoteus, Kristi Jesu tjenere -
til alle de hellige i Kristus Jesus som er i Filippi, tillikemed
tilsynsmenn og menighetstjenere:

<span id="an_1:2">1:2</span> Nåde være med eder og fred fra Gud vår
Fader og den Herre Jesus Kristus!

<span id="an_1:3">1:3</span> Jeg takker min Gud så ofte jeg kommer eder
i hu,

<span id="an_1:4">1:4</span> idet jeg alltid når jeg beder, gjør min
bønn for eder alle med glede,

<span id="an_1:5">1:5</span> på grunn av eders samfund med mig i
arbeidet for evangeliet fra den første dag inntil nu.

<span id="an_1:6">1:6</span> Og jeg er fullt viss på dette at han som
begynte en god gjerning i eder, vil fullføre den inntil Jesu Kristi dag,

<span id="an_1:7">1:7</span> likesom det jo er rimelig for mig å tenke
således om eder alle, eftersom jeg bærer eder i mitt hjerte, både i mine
lenker og når jeg forsvarer og stadfester evangeliet, siden I alle har
del med mig i nåden.

<span id="an_1:8">1:8</span> For Gud er mitt vidne hvorledes jeg lenges
efter eder alle med Kristi Jesu hjertelag.

<span id="an_1:9">1:9</span> Og dette beder jeg om at eders kjærlighet
ennu må bli alt rikere og rikere på kunnskap og all skjønnsomhet,

<span id="an_1:10">1:10</span> forat I må kunne dømme om de forskjellige
ting, så I kan være rene og uten anstøt til Kristi dag,

<span id="an_1:11">1:11</span> fylt med rettferdighets frukt, som virkes
ved Jesus Kristus, Gud til ære og lov.

<span id="an_1:12">1:12</span> Jeg vil at I skal vite, brødre, at det
jeg har oplevd, heller har tjent til evangeliets fremme,

<span id="an_1:13">1:13</span> så at det er blitt vitterlig for hele
livvakten og for alle de andre at det er for Kristi skyld jeg er i
lenker,

<span id="an_1:14">1:14</span> og så at de fleste av brødrene i Herren
har fattet tiltro til mine lenker og derved enn mere har fått mot til å
tale ordet uten frykt.

<span id="an_1:15">1:15</span> Vel forkynner også somme Kristus av avind
og for kivs skyld, men andre dog også av velvilje;

<span id="an_1:16">1:16</span> disse forkynner Kristus av kjærlighet,
idet de vet at jeg er satt til å forsvare evangeliet,

<span id="an_1:17">1:17</span> men hine gjør det av trettesyke, ikke med
ren hu, idet de mener å legge trengsel til mine lenker.

<span id="an_1:18">1:18</span> Hvad da? Kristus forkynnes dog på enhver
måte, enten det skjer for syns skyld eller i sannhet, og det gleder jeg
mig over; ja, jeg vil og fremdeles glede mig;

<span id="an_1:19">1:19</span> for jeg vet at dette skal bli mig til
frelse ved eders bønn og Jesu Kristi Ånds hjelp,

<span id="an_1:20">1:20</span> efter min inderlige lengsel og mitt håp
om at jeg ikke skal bli til skamme i nogen ting, men at Kristus, som
alltid, så og nu, med all frimodighet skal bli forherliget ved mitt
legeme, enten det blir ved liv eller ved død.

<span id="an_1:21">1:21</span> For mig er livet Kristus og døden en
vinning;

<span id="an_1:22">1:22</span> men dersom det å leve i kjødet gir mig
frukt av min gjerning, så vet jeg ikke hvad jeg skal velge,

<span id="an_1:23">1:23</span> men står rådvill mellem de to ting, idet
jeg har lyst til å fare herfra og være med Kristus for dette er meget,
meget bedre;

<span id="an_1:24">1:24</span> men å bli i kjødet er nødvendigere for
eders skyld.

<span id="an_1:25">1:25</span> Og da jeg er fullt viss på dette, vet jeg
at jeg skal bli i live og være hos eder alle til eders fremgang og glede
i troen,

<span id="an_1:26">1:26</span> forat eders ros kan bli rik i Kristus
Jesus ved mig, når jeg kommer til eder igjen.

<span id="an_1:27">1:27</span> Bare før eders liv således som verdig er
for Kristi evangelium, forat jeg, enten jeg kommer og ser eder, eller
jeg er fraværende, må få høre om eder at I står fast i én Ånd, så I med
én sjel kjemper sammen for troen på evangeliet

<span id="an_1:28">1:28</span> og ikke i nogen ting lar eder skremme av
motstanderne; det er for dem et varsel om undergang, men om eders
frelse, og det fra Gud.

<span id="an_1:29">1:29</span> For eder blev det unt, for Kristi skyld -
ikke bare å tro på ham, men og å lide for hans skyld,

<span id="an_1:30">1:30</span> idet I har den samme strid som I så på
mig og nu hører om mig.

<span id="an_2:1">2:1</span> Er det da nogen trøst i Kristus, er det
nogen kjærlighetens husvalelse, er det noget Åndens samfund, er det
nogen medfølelse og barmhjertighet,

<span id="an_2:2">2:2</span> da gjør min glede fullkommen, så I har det
samme sinn, idet I har den samme kjærlighet og med én sjel har det ene
sinn,

<span id="an_2:3">2:3</span> ikke gjør noget av trettesyke eller lyst
til tom ære, men i ydmykhet akter hverandre høiere enn eder selv,

<span id="an_2:4">2:4</span> og ikke ser hver på sitt eget, men enhver
også på andres beste.

<span id="an_2:5">2:5</span> La dette sinn være i eder, som og var i
Kristus Jesus,

<span id="an_2:6">2:6</span> han som, da han var i Guds skikkelse, ikke
aktet det for et rov å være Gud lik,

<span id="an_2:7">2:7</span> men av sig selv gav avkall på det og tok en
tjeners skikkelse på sig, idet han kom i menneskers lignelse,

<span id="an_2:8">2:8</span> og da han i sin ferd var funnet som et
menneske, fornedret han sig selv, så han blev lydig inntil døden, ja
korsets død.

<span id="an_2:9">2:9</span> Derfor har og Gud høit ophøiet ham og gitt
ham det navn som er over alt navn,

<span id="an_2:10">2:10</span> så at i Jesu navn skal hvert kne bøie
sig, deres som er i himmelen og på jorden og under jorden,

<span id="an_2:11">2:11</span> Og hver tunge bekjenne at Jesus Kristus
er Herre, til Gud Faders ære.

<span id="an_2:12">2:12</span> Derfor, mine elskede, likesom I alltid
har vært lydige, så arbeid, ikke bare som i mitt nærvær, men nu meget
mere i mitt fravær, på eders frelse med frykt og beven;

<span id="an_2:13">2:13</span> for Gud er den som virker i eder både å
ville og å virke til hans velbehag.

<span id="an_2:14">2:14</span> Gjør alt uten knurr og tvil,

<span id="an_2:15">2:15</span> forat I kan være ustraffelige og rene,
Guds ulastelige barn midt iblandt en vanartet og vrang slekt, iblandt
hvilken I viser eder som lys i verden,

<span id="an_2:16">2:16</span> idet I holder frem livets ord, til ros
for mig på Kristi dag, at jeg ikke har løpet forgjeves eller arbeidet
forgjeves.

<span id="an_2:17">2:17</span> Men om jeg og blir ofret mens jeg gjør
altertjeneste og bærer eders tro frem som offer, så gleder jeg mig, og
gleder mig sammen med eder alle;

<span id="an_2:18">2:18</span> i like måte gled også I eder, og gled
eder sammen med mig!

<span id="an_2:19">2:19</span> Jeg har det håp i den Herre Jesus at jeg
snart kan sende Timoteus til eder, forat også jeg kan bli ved godt mot,
når jeg får vite hvorledes det er med eder.

<span id="an_2:20">2:20</span> For jeg har ingen likesinnet, som
opriktig kan ha omsorg for eder;

<span id="an_2:21">2:21</span> for de søker alle sitt eget, ikke det som
hører Kristus Jesus til;

<span id="an_2:22">2:22</span> men hans prøvede troskap kjenner I, at
likesom en sønn tjener sin far, således har han tjent med mig for
evangeliet.

<span id="an_2:23">2:23</span> Ham håper jeg altså å sende straks jeg
ser utgangen på min sak.

<span id="an_2:24">2:24</span> Men jeg har den tillit i Herren at jeg og
selv skal komme snart.

<span id="an_2:25">2:25</span> Og Epafroditus, min bror og medarbeider
og medstrider og eders utsending og tjener til å råde bot på min trang,
har jeg funnet det nødvendig å sende til eder,

<span id="an_2:26">2:26</span> da han lengtes efter eder alle og var
urolig i hu fordi I hadde hørt at han var blitt syk.

<span id="an_2:27">2:27</span> For han blev virkelig syk, døden nær; men
Gud miskunnet sig over ham, dog ikke bare over ham, men også over mig
forat jeg ikke skulde ha sorg på sorg.

<span id="an_2:28">2:28</span> Derfor sender jeg ham dess snarere, forat
I kan glede eder ved å se ham igjen, og jeg være mere fri for sorg.

<span id="an_2:29">2:29</span> Ta derfor imot ham i Herren med all
glede, og hold slike i ære;

<span id="an_2:30">2:30</span> for det var for Kristi gjernings skyld
han kom døden nær, da han våget sitt liv for å utfylle savnet av eder i
tjenesten mot mig.

<span id="an_3:1">3:1</span> For øvrig, mine brødre, gled eder i Herren!
Å skrive det samme til eder er ikke mig til byrde, men eder til
styrkelse.

<span id="an_3:2">3:2</span> Gi akt på hundene, gi akt på de onde
arbeidere, gi akt på de sønderskårne!

<span id="an_3:3">3:3</span> For vi er de omskårne, vi som tjener Gud i
hans Ånd og roser oss i Kristus Jesus og ikke setter vår lit til kjød,

<span id="an_3:4">3:4</span> enda jeg har det jeg kunde sette min lit
til også i kjød. Om nogen annen mener å kunne sette sin lit til kjød, da
kan jeg det enn mere,

<span id="an_3:5">3:5</span> jeg som er omskåret på den åttende dag, av
Israels ætt, av Benjamins stamme, en hebreer av hebreere, overfor loven
en fariseer,

<span id="an_3:6">3:6</span> i nidkjærhet en forfølger av menigheten, i
rettferdighet efter loven ulastelig.

<span id="an_3:7">3:7</span> Men det som var mig en vinning, det har jeg
for Kristi skyld aktet for tap;

<span id="an_3:8">3:8</span> ja, jeg akter og i sannhet alt for tap,
fordi kunnskapen om Kristus Jesus, min Herre, er så meget mere verd, han
for hvis skyld jeg har lidt tap på alt, og jeg akter det for skarn,
forat jeg kan vinne Kristus

<span id="an_3:9">3:9</span> og finnes i ham, ikke med min
rettferdighet, den som er av loven, men med den som fåes ved troen på
Kristus, rettferdigheten av Gud på grunn av troen,

<span id="an_3:10">3:10</span> så jeg kan få kjenne ham og kraften av
hans opstandelse og samfundet med hans lidelser, idet jeg blir gjort lik
med ham i hans død,

<span id="an_3:11">3:11</span> om jeg dog kan vinne frem til
opstandelsen fra de døde.

<span id="an_3:12">3:12</span> Ikke at jeg allerede har grepet det eller
allerede er fullkommen; men jeg jager efter det, om jeg og kan gripe
det, eftersom jeg og er grepet av Kristus Jesus.

<span id="an_3:13">3:13</span> Brødre! jeg tror ikke om mig selv at jeg
har grepet det.

<span id="an_3:14">3:14</span> Men ett gjør jeg: idet jeg glemmer det
som er bak, og strekker mig ut efter det som er foran, jager jeg mot
målet, til den seierspris som Gud har kalt oss til der ovenfra i Kristus
Jesus.

<span id="an_3:15">3:15</span> La oss da, så mange som er fullkomne, ha
dette sinn; og om I er anderledes sinnet i noget, da skal Gud også
åpenbare eder dette;

<span id="an_3:16">3:16</span> bare at vi, så langt som vi er kommet,
holder frem i samme spor!

<span id="an_3:17">3:17</span> Bli også I mine efterfølgere, brødre, og
akt på dem som vandrer saledes som I har oss til forbillede!

<span id="an_3:18">3:18</span> For mange vandrer, som jeg ofte har sagt
eder og nu endog med tårer sier er fiender av Kristi kors,

<span id="an_3:19">3:19</span> hvis ende er fortapelse, hvis gud er
buken, og som setter sin ære i sin skam, de som attrår de jordiske ting.

<span id="an_3:20">3:20</span> For vårt rike er i himlene, og derfra
venter vi og den Herre Jesus Kristus som frelser,

<span id="an_3:21">3:21</span> han som skal forvandle vårt
fornedrelses-legeme, så det blir likt med hans herlighets-legeme, efter
den kraft hvormed han og kan underlegge sig alle ting.

<span id="an_4:1">4:1</span> Derfor, mine brødre, som jeg elsker og
lenges efter, min glede og min krans, stå således fast i Herren, mine
elskede!

<span id="an_4:2">4:2</span> Evodia formaner jeg, og Syntyke formaner
jeg til å ha det samme sinn i Herren;

<span id="an_4:3">4:3</span> ja, jeg ber også dig, du som med rette
kalles Synzygus, kom dem til hjelp! for de har kjempet med mig i
evangeliet tillikemed Klemens og mine andre medarbeidere, hvis navn står
i livsens bok.

<span id="an_4:4">4:4</span> Gled eder i Herren alltid! atter vil jeg
si: Gled eder!

<span id="an_4:5">4:5</span> Eders saktmodighet bli vitterlig for alle
mennesker! Herren er nær.

<span id="an_4:6">4:6</span> Vær ikke bekymret for noget, men la i alle
ting eders begjæringer komme frem for Gud i påkallelse og bønn med
takksigelse;

<span id="an_4:7">4:7</span> og Guds fred, som overgår all forstand,
skal bevare eders hjerter og eders tanker i Kristus Jesus.

<span id="an_4:8">4:8</span> For øvrig, brødre, alt som er sant, alt som
er ære verdt, alt som er rettferdig, alt som er rent, alt som er
elskelig, alt som tales vel om, enhver dyd, og alt det som priselig er -
gi akt på det!

<span id="an_4:9">4:9</span> Det som I også har lært og mottatt og hørt
og sett hos mig, gjør det; og fredens Gud skal være med eder.

<span id="an_4:10">4:10</span> Jeg blev såre glad i Herren over at I
endelig engang er kommet således til velmakt igjen at I har kunnet tenke
på mitt beste, som I nok også før tenkte på, men I hadde ikke leilighet.

<span id="an_4:11">4:11</span> Ikke at jeg sier dette av trang; for jeg
har lært å nøies med det jeg har;

<span id="an_4:12">4:12</span> jeg vet å leve i ringe kår, jeg vet også
å ha overflod; i alt og i alle ting er jeg innvidd, både å mettes og å
sulte, både å ha overflod og å lide trang;

<span id="an_4:13">4:13</span> jeg formår alt i ham som gjør mig sterk.

<span id="an_4:14">4:14</span> Dog har I gjort vel i å ta del i min
trengsel.

<span id="an_4:15">4:15</span> Men I vet og, I filippensere, at i
evangeliets første tid, da jeg drog ut fra Makedonia, hadde ingen
menighet regning med mig over gitt og mottatt uten I alene;

<span id="an_4:16">4:16</span> for også i Tessalonika sendte I mig både
en og to ganger det jeg trengte.

<span id="an_4:17">4:17</span> Ikke at jeg attrår gaven, men jeg attrår
den frukt av den som rikelig kommer eder til gode.

<span id="an_4:18">4:18</span> Men nu har jeg fått alt og har overflod;
jeg har fullt op efterat jeg av Epafroditus har mottatt eders gave, en
yndig duft, et offer til glede og velbehag for Gud.

<span id="an_4:19">4:19</span> Og min Gud skal efter sin rikdom fylle
all eders trang i herlighet i Kristus Jesus.

<span id="an_4:20">4:20</span> Men vår Gud og Fader være æren i all
evighet! Amen.

<span id="an_4:21">4:21</span> Hils hver hellig i Kristus Jesus!

<span id="an_4:22">4:22</span> Brødrene hos mig hilser eder; alle de
hellige hilser eder, især de som hører til keiserens hus.

<span id="an_4:23">4:23</span> Den Herre Jesu Kristi nåde være med eders
ånd!

------------------------------------------------------------------------

[Next: Colossians](col)
