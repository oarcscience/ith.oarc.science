[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mar)  [Next](joh) 

------------------------------------------------------------------------

### Norwegian Bible: Luke

<span id="an_1:1">1:1</span> Eftersom mange har tatt sig fore å sette op
en fortelling om de ting som er fullbyrdet iblandt oss,

<span id="an_1:2">1:2</span> således som de som fra først av var
øienvidner og blev ordets tjenere, har overgitt oss det,

<span id="an_1:3">1:3</span> så har også jeg foresatt mig, efterat jeg
nøie har gransket alt sammen fra først av, å nedskrive det i sammenheng
for dig, gjæveste Teofilus,

<span id="an_1:4">1:4</span> forat du kan lære å kjenne hvor pålitelige
de lærdommer er som du er oplært i.

<span id="an_1:5">1:5</span> I de dager da Herodes var konge i Jødeland,
var det en prest ved navn Sakarias, av Abias skifte, og han hadde en
hustru av Arons døtre, og hennes navn var Elisabet.

<span id="an_1:6">1:6</span> De var begge rettferdige for Gud, og
vandret ulastelig i alle Herrens bud og forskrifter.

<span id="an_1:7">1:7</span> Og de hadde ikke barn; for Elisabet var
ufruktbar, og de var begge kommet langt ut i årene.

<span id="an_1:8">1:8</span> Men det skjedde mens han gjorde
prestetjeneste for Gud, da raden var kommet til hans skifte,

<span id="an_1:9">1:9</span> at det efter preste-tjenestens sedvane
tilfalt ham å gå inn i Herrens tempel og ofre røkelse;

<span id="an_1:10">1:10</span> og hele folkemengden stod utenfor og bad
i røkofferets stund.

<span id="an_1:11">1:11</span> Da åpenbarte en Herrens engel sig for ham
og stod på høire side av røkoffer-alteret.

<span id="an_1:12">1:12</span> Og da Sakarias så ham, blev han
forferdet, og frykt falt på ham.

<span id="an_1:13">1:13</span> Men engelen sa til ham: Frykt ikke,
Sakarias! din bønn er hørt, og din hustru Elisabet skal føde dig en
sønn, og du skal kalle ham Johannes;

<span id="an_1:14">1:14</span> og han skal bli dig til glede og fryd, og
mange skal glede sig over hans fødsel.

<span id="an_1:15">1:15</span> For han skal være stor for Herren, og han
skal ikke drikke vin og sterk drikk, og han skal fylles med den Hellige
Ånd like fra mors liv;

<span id="an_1:16">1:16</span> og han skal omvende mange av Israels barn
til Herren deres Gud,

<span id="an_1:17">1:17</span> og han skal gå i forveien for ham i
Elias' ånd og kraft, for å vende fedres hjerter til barn og ulydige til
rettferdiges sinnelag, for å berede Herren et velskikket folk.

<span id="an_1:18">1:18</span> Og Sakarias sa til engelen: Hvorav skal
jeg vite dette? Jeg er jo en gammel mann, og min hustru er langt ute i
årene.

<span id="an_1:19">1:19</span> Og engelen svarte ham: Jeg er Gabriel,
som står for Guds åsyn, og jeg er utsendt for å tale til dig og forkynne
dig dette glade budskap;

<span id="an_1:20">1:20</span> og se, du skal bli målløs, og ikke kunne
tale før den dag da dette skjer, fordi du ikke trodde mine ord, som skal
fullbyrdes i sin tid.

<span id="an_1:21">1:21</span> Og folket stod og ventet på Sakarias, og
de undredes over at han blev så lenge i templet.

<span id="an_1:22">1:22</span> Men da han kom ut, kunde han ikke tale
til dem, og de skjønte at han hadde sett et syn i templet, og han nikket
til dem, og var og blev stum.

<span id="an_1:23">1:23</span> Og det skjedde da hans tjenestedager var
til ende, da drog han hjem til sitt hus.

<span id="an_1:24">1:24</span> Men efter disse dager blev hans hustru
Elisabet fruktsommelig, og hun trakk sig tilbake i ensomhet i fem
måneder, og sa:

<span id="an_1:25">1:25</span> Så har Herren gjort med mig i de dager da
han så til mig for å bortta min vanære iblandt menneskene.

<span id="an_1:26">1:26</span> Men i den sjette måned blev engelen
Gabriel sendt fra Gud til en by i Galilea som heter Nasaret,

<span id="an_1:27">1:27</span> til en jomfru som var trolovet med en
mann ved navn Josef, av Davids hus, og jomfruens navn var Maria.

<span id="an_1:28">1:28</span> Og engelen kom inn til henne og sa: Vær
hilset, du benådede! Herren er med dig; velsignet er du blandt kvinner!

<span id="an_1:29">1:29</span> Men hun blev forferdet over hans ord, og
grundet på hvad dette skulde være for en hilsen.

<span id="an_1:30">1:30</span> Og engelen sa til henne: Frykt ikke,
Maria! for du har funnet nåde hos Gud;

<span id="an_1:31">1:31</span> og se, du skal bli fruktsommelig og føde
en sønn, og du skal kalle ham Jesus.

<span id="an_1:32">1:32</span> Han skal være stor og kalles den Høiestes
Sønn, og Gud Herren skal gi ham hans far Davids trone,

<span id="an_1:33">1:33</span> og han skal være konge over Jakobs hus
evindelig, og det skal ikke være ende på hans kongedømme.

<span id="an_1:34">1:34</span> Men Maria sa til engelen: Hvorledes skal
dette gå til, da jeg ikke vet av mann?

<span id="an_1:35">1:35</span> Og engelen svarte henne: Den Hellige Ånd
skal komme over dig, og den Høiestes kraft skal overskygge dig; derfor
skal også det hellige som fødes, kalles Guds Sønn.

<span id="an_1:36">1:36</span> Og se, Elisabet, din slektning, har også
undfanget en sønn i sin alderdom, og hun, som kaltes ufruktbar, er nu i
sin sjette måned.

<span id="an_1:37">1:37</span> For ingen ting er umulig for Gud.

<span id="an_1:38">1:38</span> Da sa Maria: Se, jeg er Herrens
tjenerinne; mig skje efter ditt ord! Og engelen skiltes fra henne.

<span id="an_1:39">1:39</span> Men Maria stod op i de dager og skyndte
sig til fjellbygdene, til en by i Juda,

<span id="an_1:40">1:40</span> og hun kom inn i Sakarias' hus og hilste
på Elisabet.

<span id="an_1:41">1:41</span> Og det skjedde da Elisabet hørte Marias
hilsen, da sprang fosteret i hennes liv, og Elisabet blev fylt med den
Hellige Ånd

<span id="an_1:42">1:42</span> og ropte med høi røst og sa: Velsignet er
du blandt kvinner, og velsignet er ditt livs frukt!

<span id="an_1:43">1:43</span> Og hvorledes times mig dette, at min
Herres mor kommer til mig?

<span id="an_1:44">1:44</span> For se, da lyden av din hilsen nådde mitt
øre, sprang fosteret i mitt liv med fryd.

<span id="an_1:45">1:45</span> Og salig er hun som trodde; for
fullbyrdes skal det som er sagt henne av Herren.

<span id="an_1:46">1:46</span> Da sa Maria: Min sjel ophøier Herren,

<span id="an_1:47">1:47</span> og min ånd fryder sig i Gud, min frelser,

<span id="an_1:48">1:48</span> han som har sett til sin tjenerinnes
ringhet. For se, fra nu av skal alle slekter prise mig salig,

<span id="an_1:49">1:49</span> fordi han har gjort store ting imot mig,
han, den mektige, og hellig er hans navn,

<span id="an_1:50">1:50</span> og hans miskunn er fra slekt til slekt
over dem som frykter ham.

<span id="an_1:51">1:51</span> Han gjorde veldig verk med sin arm, han
adspredte dem som var overmodige i sitt hjertes tanke;

<span id="an_1:52">1:52</span> han støtte stormenn fra deres høiseter og
ophøiet de små;

<span id="an_1:53">1:53</span> hungrige mettet han med gode gaver, og
rikmenn lot han gå bort med tomme hender.

<span id="an_1:54">1:54</span> Han tok sig av Israel, sin tjener, for å
komme miskunn i hu

<span id="an_1:55">1:55</span> - således som han talte til våre fedre -
mot Abraham og hans ætt til evig tid.

<span id="an_1:56">1:56</span> Og Maria blev hos henne omkring tre
måneder, og vendte så hjem igjen til sitt hus.

<span id="an_1:57">1:57</span> Men for Elisabet kom tiden da hun skulde
føde, og hun fødte en sønn,

<span id="an_1:58">1:58</span> og hennes granner og frender fikk høre at
Herren hadde gjort sin miskunn stor mot henne, og de gledet sig med
henne.

<span id="an_1:59">1:59</span> Og det skjedde på den åttende dag, da kom
de for å omskjære barnet, og de vilde kalle ham Sakarias efter hans far.

<span id="an_1:60">1:60</span> Da tok hans mor til orde og sa: Nei, han
skal hete Johannes.

<span id="an_1:61">1:61</span> Og de sa til henne: Men det er jo ingen i
din ætt som har dette navn.

<span id="an_1:62">1:62</span> De gjorde da tegn til hans far for å få
vite hvad han vilde han skulde hete.

<span id="an_1:63">1:63</span> Og han bad om en tavle og skrev disse
ord: Johannes er hans navn. Og de undret sig alle.

<span id="an_1:64">1:64</span> Men straks blev hans munn oplatt og hans
tunge løst, og han talte og lovet Gud.

<span id="an_1:65">1:65</span> Og det kom frykt på alle dem som bodde
deromkring, og i alle Judeas fjellbygder talte de med hverandre om alle
disse ting,

<span id="an_1:66">1:66</span> og alle som hørte det, la det på hjerte
og sa: Hvad skal det da bli av dette barn? For Herrens hånd var med ham.

<span id="an_1:67">1:67</span> Og hans far Sakarias blev fylt med den
Hellige Ånd og talte profetiske ord og sa:

<span id="an_1:68">1:68</span> Lovet være Herren, Israels Gud, han som
så til sitt folk og forløste det!

<span id="an_1:69">1:69</span> Og han opreiste oss et frelsens horn i
sin tjener Davids hus,

<span id="an_1:70">1:70</span> således som han talte gjennem sine
hellige profeters munn fra fordums tid av,

<span id="an_1:71">1:71</span> en frelse fra våre fiender og fra alle
deres hånd som hater oss,

<span id="an_1:72">1:72</span> for å gjøre miskunn mot våre fedre og
komme sin hellige pakt i hu,

<span id="an_1:73">1:73</span> den ed han svor Abraham, vår far,

<span id="an_1:74">1:74</span> for å fri oss av våre fienders hånd og gi
oss å tjene ham uten frykt

<span id="an_1:75">1:75</span> i hellighet og rettferdighet for hans
åsyn alle våre dager.

<span id="an_1:76">1:76</span> Men også du, barn, skal kalles den
Høiestes profet; for du skal gå frem for Herrens åsyn for å rydde hans
veier,

<span id="an_1:77">1:77</span> for å lære hans folk frelse å kjenne ved
deres synders forlatelse

<span id="an_1:78">1:78</span> for vår Guds miskunnelige hjertelags
skyld, som lot solopgang fra det høie gjeste oss,

<span id="an_1:79">1:79</span> for å lyse for dem som sitter i mørke og
dødsskygge, for å styre våre føtter inn på fredens vei.

<span id="an_1:80">1:80</span> Men barnet vokste og blev sterkt i ånden,
og han var i ødemarkene til den dag da han blev ført frem for Israel.

<span id="an_2:1">2:1</span> Og det skjedde i de dager at det utgikk et
bud fra keiser Augustus at all verden skulde innskrives i manntall.

<span id="an_2:2">2:2</span> Dette var den første innskrivning, i den
tid Kvirinius var landshøvding i Syria.

<span id="an_2:3">2:3</span> Og alle gikk for å la sig innskrive, hver
til sin by.

<span id="an_2:4">2:4</span> Men også Josef drog op fra Galilea, fra
byen Nasaret, til Judea, til Davids stad, som heter Betlehem, fordi han
var av Davids hus og ætt,

<span id="an_2:5">2:5</span> for å la sig innskrive sammen med Maria,
sin trolovede, som var fruktsommelig.

<span id="an_2:6">2:6</span> Men det skjedde mens de var der, da kom
tiden da hun skulde føde.

<span id="an_2:7">2:7</span> Og hun fødte sin sønn, den førstefødte, og
svøpte ham og la ham i en krybbe, fordi det ikke var rum for dem i
herberget.

<span id="an_2:8">2:8</span> Og det var nogen hyrder der på stedet, som
var ute på marken og holdt nattevakt over sin hjord.

<span id="an_2:9">2:9</span> Og se, en Herrens engel stod for dem, og
Herrens herlighet lyste om dem, og de blev meget forferdet.

<span id="an_2:10">2:10</span> Og engelen sa til dem: Forferdes ikke!
for se, jeg forkynner eder en stor glede, som skal vederfares alt
folket!

<span id="an_2:11">2:11</span> Eder er idag en frelser født, som er
Kristus, Herren, i Davids stad.

<span id="an_2:12">2:12</span> Og dette skal I ha til tegn: I skal finne
et barn svøpt, liggende i en krybbe.

<span id="an_2:13">2:13</span> Og straks var det hos engelen en himmelsk
hærskare, som lovet Gud og sa:

<span id="an_2:14">2:14</span> Ære være Gud i det høieste, og fred på
jorden, i mennesker hans velbehag!

<span id="an_2:15">2:15</span> Og det skjedde da englene var faret fra
dem op til himmelen, da sa hyrdene til hverandre: La oss nu gå like til
Betlehem og se dette som har hendt, og som Herren har kunngjort oss!

<span id="an_2:16">2:16</span> Og de skyndte sig og kom og fant både
Maria og Josef, og barnet som lå i krybben;

<span id="an_2:17">2:17</span> og da de hadde sett det, fortalte de dem
det ord som var sagt dem om dette barn.

<span id="an_2:18">2:18</span> Og alle som hørte det, undret sig over
det som blev dem sagt av hyrdene;

<span id="an_2:19">2:19</span> men Maria gjemte alle disse ord og
grundet på dem i sitt hjerte.

<span id="an_2:20">2:20</span> Og hyrdene vendte tilbake, og priste og
lovet Gud for alt det de hadde hørt og sett, således som det var blitt
sagt dem.

<span id="an_2:21">2:21</span> Og da åtte dager var til ende, og han
skulde omskjæres, blev han kalt Jesus, det navn som engelen hadde nevnt
før han blev undfanget i mors liv.

<span id="an_2:22">2:22</span> Og da deres renselses-dager efter Mose
lov var til ende, førte de ham op til Jerusalem for å stille ham frem
for Herren -

<span id="an_2:23">2:23</span> som det er skrevet i Herrens lov: Alt
mannkjønn som åpner mors liv, skal kalles hellig for Herren -

<span id="an_2:24">2:24</span> og for å gi offer, efter det som er sagt
i Herrens lov, et par turtelduer eller to due-unger.

<span id="an_2:25">2:25</span> Og se, det var en mann i Jerusalem ved
navn Simeon, og denne mann var rettferdig og gudfryktig og ventet på
Israels trøst; og den Hellige Ånd var over ham,

<span id="an_2:26">2:26</span> og det var åpenbaret ham av den Hellige
Ånd at han ikke skulde se døden før han hadde sett Herrens salvede.

<span id="an_2:27">2:27</span> Han kom, drevet av Ånden, inn i templet,
og da foreldrene førte barnet Jesus inn for å gjøre med ham som skikk
var efter loven,

<span id="an_2:28">2:28</span> da tok han ham på sine armer og lovet Gud
og sa:

<span id="an_2:29">2:29</span> Herre! nu lar du din tjener fare herfra i
fred, efter ditt ord;

<span id="an_2:30">2:30</span> for mine øine har sett din frelse,

<span id="an_2:31">2:31</span> som du har beredt for alle folks åsyn,

<span id="an_2:32">2:32</span> et lys til åpenbarelse for hedningene, og
en herlighet for ditt folk Israel.

<span id="an_2:33">2:33</span> Og hans far og hans mor undret sig over
det som blev talt om ham.

<span id="an_2:34">2:34</span> Og Simeon velsignet dem, og sa til hans
mor Maria: Se, denne er satt til fall og opreisning for mange i Israel,
og til et tegn som blir motsagt;

<span id="an_2:35">2:35</span> men også din sjel skal et sverd
gjennemstinge, forat mange hjerters tanker skal bli åpenbaret.

<span id="an_2:36">2:36</span> Og der var en profetinne, Anna, Fanuels
datter, av Asers stamme; hun var kommet langt ut i årene, hadde levd med
sin mann i syv år efter sin jomfrustand,

<span id="an_2:37">2:37</span> og nu for sig selv som enke inntil en
alder av fire og åtti år; hun vek aldri fra templet, men tjente Gud med
faste og bønn natt og dag.

<span id="an_2:38">2:38</span> Og hun trådte til i samme stund og priste
Gud, og hun talte om ham til alle dem som ventet på forløsning for
Jerusalem.

<span id="an_2:39">2:39</span> Og da de hadde fullført alt efter Herrens
lov, vendte de tilbake til Galilea, til sin by Nasaret.

<span id="an_2:40">2:40</span> Men barnet vokste og blev sterkt og fullt
av visdom, og Guds velbehag var over ham.

<span id="an_2:41">2:41</span> Og hans foreldre drog hvert år til
Jerusalem til påskefesten.

<span id="an_2:42">2:42</span> Og da han var tolv år gammel, drog de der
op, som det var skikk på høitiden;

<span id="an_2:43">2:43</span> og da de hadde vært der de dager til
ende, og de vendte hjem igjen, blev barnet Jesus tilbake i Jerusalem, og
hans foreldre visste ikke om det.

<span id="an_2:44">2:44</span> Men da de trodde at han var i
reisefølget, kom de en dags reise frem, og lette efter ham blandt
slektninger og kjenninger;

<span id="an_2:45">2:45</span> og da de ikke fant ham, vendte de tilbake
til Jerusalem og lette efter ham.

<span id="an_2:46">2:46</span> Og det skjedde tre dager derefter, da
fant de ham i templet; der satt han midt iblandt lærerne og hørte på dem
og spurte dem,

<span id="an_2:47">2:47</span> og alle som hørte ham, var ute av sig
selv av forundring over hans forstand og svar.

<span id="an_2:48">2:48</span> Og da de så ham, blev de forferdet, og
hans mor sa til ham: Barn! hvorfor gjorde du oss dette? Se, din far og
jeg har lett efter dig med smerte.

<span id="an_2:49">2:49</span> Og han sa til dem: Hvorfor lette I efter
mig? Visste I ikke at jeg må være i min Faders hus?

<span id="an_2:50">2:50</span> Men de forstod ikke det ord han talte til
dem.

<span id="an_2:51">2:51</span> Og han gikk ned med dem og kom til
Nasaret og var dem lydig. Og hans mor gjemte alle disse ord i sitt
hjerte.

<span id="an_2:52">2:52</span> Og Jesus gikk frem i visdom og alder og
yndest hos Gud og mennesker.

<span id="an_3:1">3:1</span> I det femtende år av keiser Tiberius'
regjering, mens Pontius Pilatus var landshøvding i Judea, og Herodes
fjerdingsfyrste i Galilea, og hans bror Filip fjerdingsfyrste i det
itureiske og trakonittiske land, og Lysanias fjerdingsfyrste i Abilene,

<span id="an_3:2">3:2</span> mens Annas og Kaifas var yppersteprester,
da kom Guds ord til Johannes, Sakarias' sønn, i ørkenen;

<span id="an_3:3">3:3</span> og han kom rundt i hele landet om Jordan og
forkynte omvendelses dåp til syndenes forlatelse,

<span id="an_3:4">3:4</span> således som det er skrevet i profeten
Esaias' talers bok: Det er en røst av en som roper i ørkenen: Rydd
Herrens vei, gjør hans stier jevne!

<span id="an_3:5">3:5</span> Hver dal skal fylles, og hvert fjell og
hver haug skal senkes, og det krokete skal rettes, og de knudrete veier
jevnes,

<span id="an_3:6">3:6</span> og alt kjød skal se Guds frelse.

<span id="an_3:7">3:7</span> Han sa da til folket som drog ut for å
døpes av ham: Ormeyngel! hvem lærte eder å fly for den kommende vrede?

<span id="an_3:8">3:8</span> Bær derfor frukter som er omvendelsen
verdige, og gi eder ikke til å si ved eder selv: Vi har Abraham til far!
for jeg sier eder at Gud kan opvekke Abraham barn av disse stener.

<span id="an_3:9">3:9</span> Øksen ligger også allerede ved roten av
trærne; derfor blir hvert tre som ikke bærer god frukt, hugget ned og
kastet på ilden.

<span id="an_3:10">3:10</span> Og folket spurte ham: Hvad skal vi da
gjøre?

<span id="an_3:11">3:11</span> Han svarte dem: Den som har to kjortler,
skal dele med den som ingen har, og den som har mat, skal gjøre likeså!

<span id="an_3:12">3:12</span> Men også toldere kom for å døpes, og de
sa til ham: Mester! hvad skal vi gjøre?

<span id="an_3:13">3:13</span> Han sa til dem: Krev ikke mere enn hvad
eder er foreskrevet!

<span id="an_3:14">3:14</span> Men også krigsfolk spurte ham og sa: Og
vi, hvad skal vi gjøre? Og han sa til dem: Press ikke penger ut av nogen
ved vold eller ved svik, og la eder nøie med eders lønn!

<span id="an_3:15">3:15</span> Men da folket gikk i forventning, og alle
tenkte i sitt hjerte på Johannes, om ikke han var Messias,

<span id="an_3:16">3:16</span> da svarte Johannes og sa til alle: Jeg
døper eder med vann; men den kommer som er sterkere enn jeg, han hvis
skorem jeg ikke er verdig til å løse; han skal døpe eder med den Hellige
Ånd og ild;

<span id="an_3:17">3:17</span> han har sin kasteskovl i sin hånd, og han
skal rense sin låve og samle hveten i sin lade, men agnene skal han
brenne op med uslukkelig ild.

<span id="an_3:18">3:18</span> Også mange andre formaninger gav han
folket, og forkynte dem evangeliet.

<span id="an_3:19">3:19</span> Men fjerdingsfyrsten Herodes, som blev
refset av ham for sin brorkone Herodias' skyld, og for alt det onde
Herodes hadde gjort,

<span id="an_3:20">3:20</span> han la også dette til alt det andre, at
han kastet Johannes i fengsel.

<span id="an_3:21">3:21</span> Men det skjedde da alt folket lot sig
døpe, og Jesus var blitt døpt og bad, da åpnet himmelen sig,

<span id="an_3:22">3:22</span> og den Hellige Ånd kom ned over ham i
legemlig skikkelse, som en due, og en røst kom fra himmelen: Du er min
Sønn, den elskede; i dig har jeg velbehag.

<span id="an_3:23">3:23</span> Og Jesus selv var omkring tretti år da
han begynte sin gjerning, og han var, efter det folk holdt ham for, sønn
av Josef, sønn av Eli,

<span id="an_3:24">3:24</span> sønn av Mattat, sønn av Levi, sønn av
Melki, sønn av Jannai, sønn av Josef,

<span id="an_3:25">3:25</span> sønn av Mattatias, sønn av Amos, sønn av
Nahum, sønn av Esli, sønn av Naggai,

<span id="an_3:26">3:26</span> sønn av Ma'at, sønn av Mattatias, sønn av
Sime'i, sønn av Josek, sønn av Joda,

<span id="an_3:27">3:27</span> sønn av Johanan, sønn av Resa, sønn av
Serubabel, sønn av Sealtiel, sønn av Neri,

<span id="an_3:28">3:28</span> sønn av Melki, sønn av Addi, sønn av
Kosam, sønn av Elmadam, sønn av Er,

<span id="an_3:29">3:29</span> sønn av Josva, sønn av Elieser, sønn av
Jorim, sønn av Mattat, sønn av Levi,

<span id="an_3:30">3:30</span> sønn av Simeon, sønn av Juda, sønn av
Josef, sønn av Jonam, sønn av Eljakim,

<span id="an_3:31">3:31</span> sønn av Melea, sønn av Mana, sønn av
Mattata, sønn av Natan, sønn av David,

<span id="an_3:32">3:32</span> sønn av Isai, sønn av Obed, sønn av Boas,
sønn av Salmon, sønn av Nahson,

<span id="an_3:33">3:33</span> sønn av Aminadab, sønn av Ram, sønn av
Hesron, sønn av Peres, sønn av Juda,

<span id="an_3:34">3:34</span> sønn av Jakob, sønn av Isak, sønn av
Abraham, sønn av Tarah, sønn av Nakor,

<span id="an_3:35">3:35</span> sønn av Serug, sønn av Re'u, sønn av
Peleg, sønn av Eber, sønn av Salah,

<span id="an_3:36">3:36</span> sønn av Kenan, sønn av Arpaksad, sønn av
Sem, sønn av Noah, sønn av Lamek,

<span id="an_3:37">3:37</span> sønn av Metusalah, sønn av Enok, sønn av
Jared, sønn av Malalael, sønn av Kenan,

<span id="an_3:38">3:38</span> sønn av Enos, sønn av Set, sønn av Adam,
Guds sønn.

<span id="an_4:1">4:1</span> Men Jesus vendte tilbake fra Jordan, full
av den Hellige Ånd, og han blev av Ånden ført om i ørkenen

<span id="an_4:2">4:2</span> og i firti dager fristet av djevelen. Og
han åt intet i de dager, og da de var til ende, blev han hungrig.

<span id="an_4:3">4:3</span> Da sa djevelen til ham: Er du Guds Sønn, da
si til denne sten at den skal bli til brød!

<span id="an_4:4">4:4</span> Og Jesus svarte ham: Det er skrevet:
Mennesket lever ikke av brød alene, men av hvert Guds ord.

<span id="an_4:5">4:5</span> Og djevelen førte ham op på et høit fjell
og viste ham alle verdens riker i et øieblikk.

<span id="an_4:6">4:6</span> Og djevelen sa til ham: Dig vil jeg gi
makten over alt dette og disse rikers herlighet; for mig er det
overgitt, og jeg gir det til hvem jeg vil;

<span id="an_4:7">4:7</span> vil nu du falle ned og tilbede mig, da skal
det alt sammen være ditt.

<span id="an_4:8">4:8</span> Og Jesus svarte ham og sa: Det er skrevet:
Du skal tilbede Herren din Gud, og ham alene skal du tjene.

<span id="an_4:9">4:9</span> Og han førte ham til Jerusalem og stilte
ham på templets tinde og sa til ham: Er du Guds Sønn, da kast dig ned
herfra!

<span id="an_4:10">4:10</span> for det er skrevet: Han skal gi sine
engler befaling om dig at de skal bevare dig,

<span id="an_4:11">4:11</span> og de skal bære dig på hendene, forat du
ikke skal støte din fot på nogen sten.

<span id="an_4:12">4:12</span> Og Jesus svarte og sa til ham: Det er
sagt: Du skal ikke friste Herren din Gud.

<span id="an_4:13">4:13</span> Og da djevelen hadde endt all fristelse,
vek han fra ham for en tid.

<span id="an_4:14">4:14</span> Og Jesus vendte i Åndens kraft tilbake
til Galilea, og rykte om ham kom ut over hele landet deromkring.

<span id="an_4:15">4:15</span> Og han lærte i deres synagoger, og blev
prist av alle.

<span id="an_4:16">4:16</span> Og han kom til Nasaret, hvor han var
opfostret, og gikk efter sin sedvane på sabbatsdagen inn i synagogen og
stod op for å lese for dem.

<span id="an_4:17">4:17</span> Og de gav ham profeten Esaias' bok, og da
han slo boken op, fant han det sted hvor det var skrevet:

<span id="an_4:18">4:18</span> Herrens Ånd er over mig, fordi han salvet
mig til å forkynne evangeliet for fattige; han har utsendt mig for å
forkynne fanger at de skal få frihet, og blinde at de skal få syn, for å
sette undertrykte i frihet,

<span id="an_4:19">4:19</span> for å forkynne et velbehagelig år fra
Herren.

<span id="an_4:20">4:20</span> Og han lukket boken og gav den til
tjeneren og satte sig, og alle som var i synagogen, hadde sine øine
festet på ham.

<span id="an_4:21">4:21</span> Han begynte da med å si til dem: Idag er
dette Skriftens ord opfylt for eders ører.

<span id="an_4:22">4:22</span> Og alle gav ham vidnesbyrd og undret sig
over de livsalige ord som gikk ut av hans munn, og de sa: Er ikke dette
Josefs sønn?

<span id="an_4:23">4:23</span> Og han sa til dem: I vil visst si til mig
dette ordsprog: Læge, læg dig selv! Hvad vi har hørt du gjorde i
Kapernaum, gjør det også her på ditt hjemsted!

<span id="an_4:24">4:24</span> Men han sa: Sannelig sier jeg eder: Ingen
profet blir vel mottatt på sitt hjemsted.

<span id="an_4:25">4:25</span> Og i sannhet sier jeg eder: Det var mange
enker i Israel i Elias' dager, dengang da himmelen blev lukket for tre
år og seks måneder, da det blev en stor hunger over hele landet,

<span id="an_4:26">4:26</span> og til ingen av dem blev Elias sendt, men
bare til en enke i Sarepta i Sidons land.

<span id="an_4:27">4:27</span> Og det var mange spedalske i Israel på
profeten Elisas tid, og ingen av dem blev renset, men bare syreren
Na'aman.

<span id="an_4:28">4:28</span> Og alle i synagogen blev fulle av vrede
da de hørte dette,

<span id="an_4:29">4:29</span> og de stod op og drev ham ut av byen og
førte ham ut på brynet av det fjell som deres by var bygget på, for å
styrte ham ned.

<span id="an_4:30">4:30</span> Men han gikk midt gjennem flokken og drog
bort.

<span id="an_4:31">4:31</span> Og han kom ned til Kapernaum, en by i
Galilea, og lærte dem på sabbaten,

<span id="an_4:32">4:32</span> og de var slått av forundring over hans
lære; for hans tale var med myndighet.

<span id="an_4:33">4:33</span> Og i synagogen var det en mann som var
besatt av en uren ånd, og han ropte med høi røst:

<span id="an_4:34">4:34</span> Å, hvad har vi med dig å gjøre, Jesus fra
Nasaret? Du er kommet for å ødelegge oss; jeg vet hvem du er, du Guds
hellige!

<span id="an_4:35">4:35</span> Og Jesus truet den og sa: Ti, og far ut
av ham! Og den onde ånd kastet ham ned midt iblandt dem og fór ut av ham
uten å skade ham.

<span id="an_4:36">4:36</span> Og redsel kom over alle, og de talte med
hverandre og sa: Hvad er dette for et ord? for med myndighet og makt
byder han de urene ånder, og de farer ut!

<span id="an_4:37">4:37</span> Og rykte om ham kom ut til hvert sted i
landet deromkring.

<span id="an_4:38">4:38</span> Og han stod op og forlot synagogen, og
gikk inn i Simons hus. Men Simons svigermor lå i sterk feber, og de bad
ham hjelpe henne.

<span id="an_4:39">4:39</span> Og han stod over henne og truet feberen,
og den forlot henne; og straks stod hun op og tjente dem.

<span id="an_4:40">4:40</span> Men da solen gikk ned, kom alle som hadde
syke som led av forskjellige sykdommer, og førte dem til ham; og han la
sine hender på hver især av dem og helbredet dem.

<span id="an_4:41">4:41</span> Også onde ånder fór ut av mange, og de
ropte: Du er Guds Sønn! Og han truet dem og tillot dem ikke å tale,
fordi de visste at han var Messias.

<span id="an_4:42">4:42</span> Men da det var blitt dag, gikk han ut og
drog til et øde sted, og folket lette efter ham, og de kom like til ham
og holdt på ham, forat han ikke skulde gå fra dem.

<span id="an_4:43">4:43</span> Men han sa til dem: Også i de andre byer
må jeg forkynne evangeliet om Guds rike; for dertil er jeg utsendt.

<span id="an_4:44">4:44</span> Og han forkynte ordet i synagogene i
Galilea.

<span id="an_5:1">5:1</span> Men det skjedde da folket trengte sig inn
på ham og hørte Guds ord, og han stod ved Gennesaret-sjøen,

<span id="an_5:2">5:2</span> da så han to båter ligge ved sjøen; men
fiskerne var gått ut av dem og skyllet garnene.

<span id="an_5:3">5:3</span> Han gikk da ut i en av båtene, som tilhørte
Simon, og bad ham legge litt ut fra land; og han satte sig i båten og
lærte folket.

<span id="an_5:4">5:4</span> Men da han holdt op å tale, sa han til
Simon: Legg ut på dypet, og kast eders garn ut til en drett!

<span id="an_5:5">5:5</span> Og Simon svarte ham: Mester! vi har strevet
hele natten og ikke fått noget; men på ditt ord vil jeg kaste ut
garnene.

<span id="an_5:6">5:6</span> Og de gjorde så, og fanget en stor mengde
fisk; og deres garn revnet.

<span id="an_5:7">5:7</span> Og de vinket til sine lagsbrødre i den
andre båt, at de skulde komme og ta i med dem; og de kom, og de fylte
begge båtene, så de holdt på å synke.

<span id="an_5:8">5:8</span> Men da Simon Peter så det, falt han ned for
Jesu knær og sa: Herre, gå fra mig! for jeg er en syndig mann.

<span id="an_5:9">5:9</span> For redsel kom over ham og alle dem som var
med ham, for den fiskedrett som de hadde fått;

<span id="an_5:10">5:10</span> likeså Jakob og Johannes, Sebedeus'
sønner, som var i lag med Simon. Og Jesus sa til Simon: Frykt ikke! fra
nu av skal du fange mennesker.

<span id="an_5:11">5:11</span> Da rodde de båtene i land og forlot alt
og fulgte ham.

<span id="an_5:12">5:12</span> Og det skjedde da han var i en av byene,
se, da var det en mann som var full av spedalskhet; og da han så Jesus,
falt han ned på sitt ansikt, bad ham og sa: Herre! om du vil, kan du
rense mig.

<span id="an_5:13">5:13</span> Og Jesus rakte hånden ut, rørte ved ham
og sa: Jeg vil; bli ren! Og straks forlot spedalskheten ham.

<span id="an_5:14">5:14</span> Og han bød ham at han ikke skulde si det
til nogen; men gå og te dig for presten og ofre for din renselse,
således som Moses har påbudt, til et vidnesbyrd for dem!

<span id="an_5:15">5:15</span> Men ordet om ham kom ennu mere ut, og
meget folk kom sammen for å høre og for å bli helbredet for sine
sykdommer;

<span id="an_5:16">5:16</span> men han drog sig tilbake til øde steder
og var der i bønn.

<span id="an_5:17">5:17</span> Og det skjedde en av dagene mens han
lærte, og der satt fariseere og lovlærere som var kommet fra hver by i
Galilea og Judea og fra Jerusalem, og Herrens kraft var hos ham til å
helbrede:

<span id="an_5:18">5:18</span> se, da kom nogen menn som bar en mann på
en seng, han var verkbrudden; og de søkte å få ham inn og legge ham ned
foran ham.

<span id="an_5:19">5:19</span> Og da de for folketrengselen ikke fant
nogen vei til å få ham inn, steg de op på taket og firte ham med sengen
ned mellem takstenene midt foran Jesus.

<span id="an_5:20">5:20</span> Og da han så deres tro, sa han: Menneske!
dine synder er dig forlatt.

<span id="an_5:21">5:21</span> Da begynte de skriftlærde og fariseerne å
tenke så: Hvem er denne mann, som taler bespottelser? Hvem kan forlate
synder uten Gud alene?

<span id="an_5:22">5:22</span> Men da Jesus merket deres tanker, svarte
han og sa til dem: Hvad er det I tenker i eders hjerter?

<span id="an_5:23">5:23</span> Hvad er lettest, enten å si: Dine synder
er dig forlatt, eller å si: Stå op og gå?

<span id="an_5:24">5:24</span> Men forat I skal vite at Menneskesønnen
har makt på jorden til å forlate synder - så sa han til den verkbrudne:
Jeg sier dig: Stå op og ta din seng og gå hjem til ditt hus!

<span id="an_5:25">5:25</span> Og straks stod han op for deres øine og
tok det han lå på, og gikk hjem til sitt hus og priste Gud.

<span id="an_5:26">5:26</span> Da kom det forferdelse over dem alle, og
de priste Gud, og de blev fulle av frykt og sa: Idag har vi sett
utrolige ting!

<span id="an_5:27">5:27</span> Derefter gikk han ut, og han så en tolder
ved navn Levi sitte på tollboden; og han sa til ham: Følg mig!

<span id="an_5:28">5:28</span> Og han forlot alt og stod op og fulgte
ham.

<span id="an_5:29">5:29</span> Og Levi gjorde et stort gjestebud for ham
i sitt hus, og der var en stor mengde toldere og andre som satt til
bords med dem.

<span id="an_5:30">5:30</span> Og fariseerne og deres skriftlærde
knurret mot hans disipler og sa: Hvorfor eter og drikker I med toldere
og syndere?

<span id="an_5:31">5:31</span> Og Jesus svarte og sa til dem: De friske
trenger ikke til læge, men de som har ondt;

<span id="an_5:32">5:32</span> jeg er ikke kommet for å kalle
rettferdige, men syndere til omvendelse.

<span id="an_5:33">5:33</span> De sa til ham: Johannes' disipler holder
jevnlig faste og bønn, og fariseernes disipler likeså; men dine eter og
drikker.

<span id="an_5:34">5:34</span> Men Jesus sa til dem: Kan I vel få
brudesvennene til å faste så lenge brudgommen er hos dem?

<span id="an_5:35">5:35</span> Men de dager skal komme da brudgommen
blir tatt fra dem; da skal de faste, i de dager.

<span id="an_5:36">5:36</span> Han sa også en lignelse til dem: Ingen
river en lapp av et nytt klædebon og setter den på et gammelt; ellers
river han det nye i sønder, og lappen av det nye passer ikke til det
gamle.

<span id="an_5:37">5:37</span> Og ingen fyller ny vin i gamle
skinnsekker; ellers vil den nye vin sprenge sekkene, og den selv spilles
og sekkene ødelegges;

<span id="an_5:38">5:38</span> men ny vin skal fylles i nye skinnsekker.

<span id="an_5:39">5:39</span> Og ingen som har drukket gammel vin, har
lyst på ny; han sier: den gamle er god.

<span id="an_6:1">6:1</span> Det skjedde på den næst-første sabbat at
han gikk gjennem en aker, og hans disipler plukket aks og gned dem ut
med hendene og åt.

<span id="an_6:2">6:2</span> Da sa nogen av fariseerne: Hvorfor gjør I
det som det ikke er tillatt å gjøre på sabbaten?

<span id="an_6:3">6:3</span> Og Jesus svarte og sa til dem: Har I da
ikke lest hvad David gjorde da han var sulten, han selv og de som var
med ham,

<span id="an_6:4">6:4</span> hvorledes han gikk inn i Guds hus og tok
skuebrødene og åt, og gav også dem som var med ham? Og dem har ingen lov
til å ete uten prestene alene.

<span id="an_6:5">6:5</span> Og han sa til dem: Menneskesønnen er herre
også over sabbaten.

<span id="an_6:6">6:6</span> Og det skjedde på en annen sabbat at han
gikk inn i synagogen og lærte; og der var en mann hvis høire hånd var
vissen.

<span id="an_6:7">6:7</span> Men de skriftlærde og fariseerne lurte på
ham, om han vilde helbrede på sabbaten, forat de kunde finne klagemål
imot ham.

<span id="an_6:8">6:8</span> Men han visste deres tanker, og han sa til
mannen som hadde den visne hånd: Stå op og kom frem! Og han stod op og
trådte frem.

<span id="an_6:9">6:9</span> Da sa Jesus til dem: Jeg spør eder om det
er tillatt på sabbaten å gjøre godt eller å gjøre ondt, å berge liv
eller å spille det?

<span id="an_6:10">6:10</span> Og han så omkring på dem alle og sa til
ham: Rekk din hånd ut! Og han gjorde så, og hans hånd blev frisk igjen.

<span id="an_6:11">6:11</span> Men de blev rent rasende, og talte med
hverandre om hvad de skulde gjøre med Jesus.

<span id="an_6:12">6:12</span> Og det skjedde i de dager at han gikk op
i fjellet for å bede, og han var der hele natten i bønn til Gud.

<span id="an_6:13">6:13</span> Og da det blev dag, kalte han sine
disipler til sig, og han valgte sig ut tolv av dem og gav dem navnet
apostler:

<span id="an_6:14">6:14</span> Simon, som han også gav navnet Peter, og
hans bror Andreas, og Jakob og Johannes og Filip og Bartolomeus

<span id="an_6:15">6:15</span> og Matteus og Tomas og Jakob, Alfeus'
sønn, og Simon, som kaltes ivreren,

<span id="an_6:16">6:16</span> og Judas, Jakobs sønn, og Judas Iskariot,
som blev forræder.

<span id="an_6:17">6:17</span> Og han gikk ned med dem, og han blev
stående på en slette, og med ham en stor flokk av hans disipler og en
stor mengde folk fra hele Judea og Jerusalem og fra havkanten ved Tyrus
og Sidon,

<span id="an_6:18">6:18</span> som var kommet for å høre ham og for å
bli lægt for sine sykdommer; og de som var plaget av urene ånder, blev
helbredet.

<span id="an_6:19">6:19</span> Og alt folket søkte å få røre ved ham;
for en kraft gikk ut fra ham og helbredet alle.

<span id="an_6:20">6:20</span> Og han løftet sine øine på sine disipler
og sa: Salige er I fattige; for Guds rike er eders.

<span id="an_6:21">6:21</span> Salige er I som nu hungrer; for I skal
mettes. Salige er I som nu gråter; for I skal le.

<span id="an_6:22">6:22</span> Salige er I når menneskene hater eder, og
når de ikke vil vite av eder, og spotter eder og kaster eders navn fra
sig som noget ondt, for Menneskesønnens skyld.

<span id="an_6:23">6:23</span> Gled eder på den dag og spring av fryd!
for se, eders lønn er stor i himmelen; for på samme vis gjorde deres
fedre med profetene.

<span id="an_6:24">6:24</span> Men ve eder, I rike! for I har allerede
fått eders trøst.

<span id="an_6:25">6:25</span> Ve eder, I som nu er mette! for I skal
hungre. Ve eder, I som nu ler! for I skal sørge og gråte.

<span id="an_6:26">6:26</span> Ve eder når alle mennesker taler vel om
eder! for på samme vis gjorde deres fedre med de falske profeter.

<span id="an_6:27">6:27</span> Men til eder som hører, sier jeg: Elsk
eders fiender, gjør vel imot dem som hater eder,

<span id="an_6:28">6:28</span> velsign dem som forbanner eder, bed for
dem som taler ille om eder!

<span id="an_6:29">6:29</span> Når en slår dig på det ene kinn, så by og
det andre frem, og når en tar din kappe fra dig, da nekt ham heller ikke
kjortelen!

<span id="an_6:30">6:30</span> Gi hver den som ber dig, og om en tar fra
dig det som ditt er, da krev det ikke igjen!

<span id="an_6:31">6:31</span> Og som I vil at menneskene skal gjøre
imot eder, så skal og I gjøre imot dem.

<span id="an_6:32">6:32</span> Og om I elsker dem som elsker eder, hvad
er det å takke eder for? Også syndere elsker jo dem som dem elsker.

<span id="an_6:33">6:33</span> Og om I gjør vel imot dem som gjør vel
imot eder, hvad er det å takke eder for? Også syndere gjør det samme.

<span id="an_6:34">6:34</span> Og om I låner til dem som I håper å få
igjen av, hvad er det å takke eder for? Også syndere låner til syndere
for å få like igjen.

<span id="an_6:35">6:35</span> Men elsk eders fiender, og gjør vel og
lån uten å vente noget igjen! så skal eders lønn være stor, og I skal
være den Høiestes barn; for han er god mot de utakknemlige og onde.

<span id="an_6:36">6:36</span> Vær barmhjertige, likesom eders Fader er
barmhjertig,

<span id="an_6:37">6:37</span> og døm ikke, så skal I ikke dømmes, og
fordøm ikke, så skal I ikke fordømmes; forlat, så skal eder forlates;

<span id="an_6:38">6:38</span> gi, så skal eder gis! et godt, stoppet,
rystet, overfylt mål skal gis eder i fanget; for med det samme mål som I
måler med, skal eder måles igjen.

<span id="an_6:39">6:39</span> Han sa også en lignelse til dem: Kan en
blind lede en blind? kommer de ikke begge til å falle i grøften?

<span id="an_6:40">6:40</span> En disippel er ikke over sin mester, men
enhver som er full-lært, blir som sin mester.

<span id="an_6:41">6:41</span> Og hvorfor ser du splinten i din brors
øie, men bjelken i ditt eget øie blir du ikke var?

<span id="an_6:42">6:42</span> Hvorledes kan du si til din bror: Bror!
la mig dra ut splinten som er i ditt øie, du som ikke ser bjelken i ditt
eget øie? Du hykler! dra først bjelken ut av ditt eget øie, så kan du se
å dra ut splinten som er i din brors øie!

<span id="an_6:43">6:43</span> For det er ikke noget godt tre som bærer
dårlig frukt, og heller ikke noget dårlig tre som bærer god frukt.

<span id="an_6:44">6:44</span> For hvert tre kjennes på sin frukt; en
sanker jo ikke fiken av tornebusker, og en plukker ikke vindruer av
tornekratt.

<span id="an_6:45">6:45</span> Et godt menneske bærer det gode frem av
sitt hjertes gode forråd, og et ondt menneske bærer det onde frem av
sitt onde forråd; for hvad hjertet flyter over av, det taler hans munn.

<span id="an_6:46">6:46</span> Men hvorfor kaller I mig Herre, Herre, og
gjør ikke det jeg sier?

<span id="an_6:47">6:47</span> Hver den som kommer til mig og hører mine
ord og gjør efter dem - hvem han er lik, vil jeg vise eder.

<span id="an_6:48">6:48</span> Han er lik et menneske som skulde bygge
et hus, og som gravde dypt ned og la grunnvollen på fjell; og da det
blev flom, brøt strømmen imot det hus, og den var ikke i stand til å
rokke det, fordi det var godt bygget.

<span id="an_6:49">6:49</span> Men den som hører og ikke gjør derefter,
han er lik et menneske som bygget sitt hus på bare jorden uten
grunnvoll; og strømmen brøt imot det, og det falt straks, og det blev et
stort fall da det hus falt.

<span id="an_7:1">7:1</span> Da han hadde fullendt sin tale for folkets
ører, gikk han inn i Kapernaum.

<span id="an_7:2">7:2</span> Og en høvedsmann hadde en tjener som var
syk og nær ved å dø, og han var ham meget kjær.

<span id="an_7:3">7:3</span> Da han nu hørte om Jesus, sendte han nogen
av jødenes eldste til ham og bad ham at han vilde komme og helbrede hans
tjener.

<span id="an_7:4">7:4</span> De kom da til Jesus, og bad ham inderlig og
sa: Han er vel verd at du gjør dette for ham;

<span id="an_7:5">7:5</span> for han elsker vårt folk, og det er han som
har bygget synagogen for oss.

<span id="an_7:6">7:6</span> Jesus gikk da med dem. Men da han ikke
hadde langt igjen til huset, sendte høvedsmannen nogen venner til ham og
lot si: Herre, umak dig ikke! for jeg er for ringe til at du skal gå inn
under mitt tak;

<span id="an_7:7">7:7</span> derfor aktet jeg mig heller ikke verdig til
å gå til dig; men si et ord, så blir min dreng helbredet!

<span id="an_7:8">7:8</span> For jeg er også en mann som står under
overordnede, men har stridsmenn under mig igjen; og sier jeg til den
ene: Gå! så går han, og til en annen: Kom! så kommer han, og til min
tjener: Gjør dette! så gjør han det.

<span id="an_7:9">7:9</span> Men da Jesus hørte dette, undret han sig
over ham, og han vendte sig om og sa til folket som fulgte ham: Jeg sier
eder: Ikke engang i Israel har jeg funnet så stor en tro.

<span id="an_7:10">7:10</span> Og da de som var utsendt, kom hjem igjen,
fant de den syke tjener aldeles frisk.

<span id="an_7:11">7:11</span> Dagen derefter skjedde det at han drog
til en by som heter Nain, og mange av hans disipler gikk med ham, og
meget folk.

<span id="an_7:12">7:12</span> Da han nu kom nær til byens port, se, da
blev en død båret ut, som var sin mors eneste sønn, og hun var enke, og
meget folk fra byen var med henne.

<span id="an_7:13">7:13</span> Og da Herren så henne, ynkedes han
inderlig over henne og sa til henne: Gråt ikke!

<span id="an_7:14">7:14</span> Og han trådte til og rørte ved båren, og
de som bar den, stod stille, og han sa: Du unge mann! jeg sier dig: Stå
op!

<span id="an_7:15">7:15</span> Og den døde reiste sig op og begynte å
tale; og han gav ham til hans mor.

<span id="an_7:16">7:16</span> Da kom det frykt over dem alle, og de
priste Gud og sa: En stor profet er opreist blandt oss, og Gud har
gjestet sitt folk.

<span id="an_7:17">7:17</span> Og dette ord kom ut om ham i hele Judea
og i hele landet deromkring.

<span id="an_7:18">7:18</span> Og Johannes' disipler fortalte ham om alt
dette. Da kalte Johannes to av sine disipler til sig,

<span id="an_7:19">7:19</span> og sendte dem til Herren og lot si: Er du
den som skal komme, eller skal vi vente en annen?

<span id="an_7:20">7:20</span> Mennene kom da til ham og sa: Døperen
Johannes har sendt oss til dig og lar si: Er du den som skal komme,
eller skal vi vente en annen?

<span id="an_7:21">7:21</span> I den samme stund helbredet han mange for
sykdommer og plager og onde ånder, og mange blinde gav han synet.

<span id="an_7:22">7:22</span> Og Jesus svarte og sa til dem: Gå bort og
fortell Johannes det som I har sett og hørt: blinde ser, halte går,
spedalske renses, døve hører, døde står op, og evangeliet forkynnes for
fattige;

<span id="an_7:23">7:23</span> og salig er den som ikke tar anstøt av
mig.

<span id="an_7:24">7:24</span> Da nu sendebudene fra Johannes var gått
bort, begynte han å tale til folket om Johannes: Hvorfor var det I gikk
ut i ørkenen? for å se et rør som svaier for vinden?

<span id="an_7:25">7:25</span> Eller hvorfor var det I gikk der ut? for
å se et menneske klædd i fine klær? Se, de som går prektig klædd og
lever i vellevnet, er i kongenes saler.

<span id="an_7:26">7:26</span> Eller hvorfor var det I gikk der ut? for
å se en profet? Ja, jeg sier eder, endog mere enn en profet.

<span id="an_7:27">7:27</span> Det er ham det er skrevet om: Se, jeg
sender mitt bud for ditt åsyn; han skal rydde din vei for dig.

<span id="an_7:28">7:28</span> Jeg sier eder: Større profet enn Johannes
er ingen blandt dem som er født av kvinner; men den minste i Guds rike
er større enn han.

<span id="an_7:29">7:29</span> Og alt folket som hørte ham, og tolderne,
de gav Gud rett og lot sig døpe med Johannes' dåp;

<span id="an_7:30">7:30</span> men fariseerne og de lovkyndige gjorde
Guds råd til intet for sig og lot sig ikke døpe av ham.

<span id="an_7:31">7:31</span> Hvem skal jeg da ligne denne slekts
mennesker med, og hvem er de like?

<span id="an_7:32">7:32</span> De ligner små barn som sitter på torvet
og roper til hverandre og sier: Vi blåste på fløite for eder, og I vilde
ikke danse, vi sang sørgesanger, og I vilde ikke gråte.

<span id="an_7:33">7:33</span> For døperen Johannes er kommet; han
hverken åt brød eller drakk vin, og I sier: Han er besatt!

<span id="an_7:34">7:34</span> Menneskesønnen er kommet; han eter og
drikker, og I sier: Se, for en storeter og vindrikker, tolderes og
synderes venn!

<span id="an_7:35">7:35</span> Og visdommen er rettferdiggjort av alle
sine barn.

<span id="an_7:36">7:36</span> Men en av fariseerne bad ham at han vilde
ete hos ham; og han gikk inn i fariseerens hus og satte sig til bords.

<span id="an_7:37">7:37</span> Og se, det var en kvinne der i byen, som
var en synderinne, og da hun fikk vite at han satt til bords i
fariseerens hus, kom hun med en alabaster-krukke med salve

<span id="an_7:38">7:38</span> og stod bak ved hans føtter og gråt, og
begynte å væte hans føtter med sine tårer og tørket dem med sitt hår og
kysset hans føtter og salvet dem med salven.

<span id="an_7:39">7:39</span> Men da fariseeren som hadde innbudt ham,
så det, sa han ved sig selv: Var denne mann en profet, da visste han
hvem og hvordan denne kvinne er som rører ved ham, at hun er en
synderinne.

<span id="an_7:40">7:40</span> Og Jesus svarte og sa til ham: Simon! jeg
har noget å si dig. Han sier: Mester, si frem!

<span id="an_7:41">7:41</span> En som lånte ut penger, hadde to
skyldnere; den ene skyldte ham fem hundre penninger, og den andre femti;

<span id="an_7:42">7:42</span> da de ikke hadde noget å betale med,
eftergav han dem begge gjelden. Hvem av dem vil da elske ham mest?

<span id="an_7:43">7:43</span> Simon svarte: Jeg tenker: Den han
eftergav mest. Da sa han til ham: Du dømte rett.

<span id="an_7:44">7:44</span> Og han vendte sig mot kvinnen og sa til
Simon: Ser du denne kvinne? Jeg kom inn i ditt hus, du gav mig ikke vann
til mine føtter, men hun vætte mine føtter med sine tårer og tørket dem
med sitt hår;

<span id="an_7:45">7:45</span> du gav mig ikke noget kyss, men hun holdt
ikke op å kysse mine føtter fra den stund jeg kom inn;

<span id="an_7:46">7:46</span> du salvet ikke mitt hode med olje, men
hun salvet mine føtter med salve.

<span id="an_7:47">7:47</span> Derfor sier jeg dig: Hennes mange synder
er henne forlatt, for hun elsket meget; men den som lite forlates,
elsker lite.

<span id="an_7:48">7:48</span> Og han sa til henne: Dine synder er dig
forlatt.

<span id="an_7:49">7:49</span> Da begynte de som satt til bords med ham,
å si ved sig selv: Hvem er denne mann, som endog forlater synder?

<span id="an_7:50">7:50</span> Men han sa til kvinnen: Din tro har
frelst dig; gå bort i fred!

<span id="an_8:1">8:1</span> Og det skjedde derefter at han drog omkring
fra by til by og fra landsby til landsby og forkynte evangeliet om Guds
rike, og de tolv var med ham,

<span id="an_8:2">8:2</span> og likeså nogen kvinner som var helbredet
for onde ånder og sykdommer: Maria med tilnavnet Magdalena, som syv onde
ånder var faret ut av,

<span id="an_8:3">8:3</span> og Johanna, som var gift med Kuzas,
Herodes' foged, og Susanna og mange andre, som tjente dem med det de
eide.

<span id="an_8:4">8:4</span> Da nu meget folk strømmet sammen, og de som
bodde omkring i byene, drog ut til ham, sa han i en lignelse:

<span id="an_8:5">8:5</span> En såmann gikk ut for å så sin sæd, og da
han sådde, falt noget ved veien; og det blev trådt ned, og himmelens
fugler åt det op.

<span id="an_8:6">8:6</span> Og noget falt på stengrunn; og da det var
vokset op, visnet det, fordi det ikke hadde væte.

<span id="an_8:7">8:7</span> Og noget falt midt iblandt torner; og
tornene vokste op med og kvalte det.

<span id="an_8:8">8:8</span> Og noget falt i god jord; og det vokste op
og bar frukt i hundre fold. Da han sa dette, ropte han: Den som har ører
å høre med, han høre!

<span id="an_8:9">8:9</span> Men hans disipler spurte ham hvad denne
lignelse skulde bety.

<span id="an_8:10">8:10</span> Han sa da: Eder er det gitt å få vite
Guds rikes hemmeligheter; men de andre gis det i lignelser, forat de
skal se og dog ikke se, og høre og dog ikke forstå.

<span id="an_8:11">8:11</span> Men dette er lignelsen: Sæden er Guds
ord.

<span id="an_8:12">8:12</span> De ved veien er de som hører det; så
kommer djevelen og tar ordet bort fra deres hjerte, forat de ikke skal
tro og bli frelst.

<span id="an_8:13">8:13</span> De på stengrunn er de som tar imot ordet
med glede når de hører det; men de har ikke rot; de tror til en tid, og
i prøvelsens stund faller de fra.

<span id="an_8:14">8:14</span> Det som falt iblandt torner, det er de
som hører, og mens de vandrer under bekymringer og rikdom og livets
lyst, kveles de, og bærer ikke fullmoden frukt.

<span id="an_8:15">8:15</span> Men det i den gode jord, det er de som
hører ordet og holder det fast i et vakkert og godt hjerte og bærer
frukt i tålmodighet.

<span id="an_8:16">8:16</span> Men ingen som tender et lys, skjuler det
med et kar eller setter det under en seng; han setter det i en stake,
forat de som kommer inn, kan se lyset.

<span id="an_8:17">8:17</span> For det er ingen ting skjult som ikke
skal bli åpenbar, og ingen ting dulgt som ikke skal bli kjent og komme
for dagen.

<span id="an_8:18">8:18</span> Se derfor til hvorledes I hører! for den
som har, ham skal gis, og den som ikke har, fra ham skal endog tas det
han tykkes sig å ha.

<span id="an_8:19">8:19</span> Men hans mor og hans brødre kom til ham,
og de kunde ikke nå frem til ham for folket.

<span id="an_8:20">8:20</span> Det blev da meldt ham: Din mor og dine
brødre står utenfor og vil gjerne få se dig.

<span id="an_8:21">8:21</span> Men han svarte og sa til dem: Min mor og
mine brødre er disse som hører Guds ord og gjør efter det.

<span id="an_8:22">8:22</span> Og det skjedde en av dagene at han gikk
ut i en båt, og hans disipler med ham, og han sa til dem: La oss fare
over til hin side av sjøen! Og de la fra land.

<span id="an_8:23">8:23</span> Men mens de seilte, sovnet han; og det
fór en stormvind ned over sjøen, og båten fyltes, og de var i fare.

<span id="an_8:24">8:24</span> Da gikk de til ham og vekket ham op og
sa: Mester! mester! vi går under! Men han stod op og truet vinden og
bølgene; og de la sig, og det blev blikkstille.

<span id="an_8:25">8:25</span> Og han sa til dem: Hvor er eders tro? Men
de blev forferdet og undret sig og sa til hverandre: Hvad er da dette
for en, som endog byder vindene og vannet, og de er ham lydige?

<span id="an_8:26">8:26</span> Og de seilte frem til gergesenernes bygd,
som er rett imot Galilea.

<span id="an_8:27">8:27</span> Da han var gått i land, møtte det ham en
mann fra byen, som var besatt av onde ånder; han hadde ikke hatt klær på
sig i lang tid, og han holdt sig ikke i hus, men i gravene.

<span id="an_8:28">8:28</span> Da han så Jesus, satte han i et skrik og
falt ned for ham og sa med høi røst: Hvad har jeg med dig å gjøre,
Jesus, du den høieste Guds Sønn? Jeg ber dig, pin mig ikke!

<span id="an_8:29">8:29</span> For han bød den urene ånd fare ut av
mannen; i lange tider hadde den revet ham med sig, og han blev bundet
med lenker og fotjern og holdt under vakt; og han sønderrev båndene og
blev drevet av den onde ånd ut i ørkenene.

<span id="an_8:30">8:30</span> Men Jesus spurte ham: Hvad er ditt navn?
Han svarte: Legion! For mange onde ånder var faret i ham.

<span id="an_8:31">8:31</span> Og de bad ham at han ikke vilde byde dem
fare ned i avgrunnen.

<span id="an_8:32">8:32</span> Men det var på stedet en stor svinehjord,
som gikk og beitet i fellet, og de bad ham at han vilde gi dem lov til å
fare inn i dem; og han gav dem lov.

<span id="an_8:33">8:33</span> Så fór da de onde ånder ut av mannen og
inn i svinene; og hjorden styrtet sig ut over stupet ned i sjøen og
druknet.

<span id="an_8:34">8:34</span> Men da gjæterne så det som hadde hendt,
tok de flukten, og fortalte det i byen og i bygden.

<span id="an_8:35">8:35</span> Folk kom da ut for å se hvad som hadde
hendt, og de kom til Jesus, og fant mannen som de onde ånder var faret
ut av, sittende påklædd og ved sans og samling ved Jesu føtter, og de
blev forferdet.

<span id="an_8:36">8:36</span> Men de som hadde sett det, fortalte dem
hvorledes den besatte var blitt frelst.

<span id="an_8:37">8:37</span> Og hele folkemengden i gergesenernes bygd
bad ham dra bort fra dem; for det var en stor frykt over dem. Og han
gikk i båten og vendte tilbake igjen.

<span id="an_8:38">8:38</span> Mannen som de onde ånder var faret ut av,
bad om å få være med ham. Men han sendte ham fra sig og sa:

<span id="an_8:39">8:39</span> Gå hjem til ditt hus og fortell hvor
store ting Gud har gjort imot dig! Og han gikk bort og kunngjorde over
hele byen hvor store ting Jesus hadde gjort imot ham.

<span id="an_8:40">8:40</span> Men da Jesus kom tilbake, tok folket imot
ham; for alle ventet på ham.

<span id="an_8:41">8:41</span> Og se, det kom en mann ved navn Jairus,
som var forstander for synagogen, og han falt ned for Jesu føtter og bad
ham komme inn i hans hus;

<span id="an_8:42">8:42</span> for han hadde en eneste datter, omkring
tolv år gammel, og hun lå for døden. Da nu Jesus gikk avsted, trengte
folket sig inn på ham;

<span id="an_8:43">8:43</span> og en kvinne som hadde hatt blodsott i
tolv år og hadde kostet på læger alt det hun skulde leve av, og ikke
kunnet bli helbredet av nogen,

<span id="an_8:44">8:44</span> hun trådte til bakfra og rørte ved det
ytterste av hans klædebon, og straks stanset hennes blodsott.

<span id="an_8:45">8:45</span> Og Jesus sa: Hvem var det som rørte ved
mig? Men da alle nektet, sa Peter og de som var med ham: Mester! Folket
trykker og trenger dig jo!

<span id="an_8:46">8:46</span> Men Jesus sa: Det var nogen som rørte ved
mig; for jeg kjente at en kraft gikk ut fra mig.

<span id="an_8:47">8:47</span> Da nu kvinnen så at det ikke var skjult
det hun hadde gjort, kom hun skjelvende og falt ned for ham og fortalte
ham, så hele folket hørte det, av hvad grunn hun rørte ved ham, og
hvorledes hun straks blev helbredet.

<span id="an_8:48">8:48</span> Da sa han til henne: Datter! din tro har
frelst dig; gå bort i fred!

<span id="an_8:49">8:49</span> Mens han ennu taler, kommer en fra
synagoge-forstanderen og sier til ham: Din datter er død; umak ikke
mesteren!

<span id="an_8:50">8:50</span> Men da Jesus hørte det, svarte han ham:
Frykt ikke, bare tro, så skal hun bli frelst!

<span id="an_8:51">8:51</span> Da han nu kom inn i huset, lot han ingen
gå inn med sig uten Peter og Johannes og Jakob og pikens far og mor.

<span id="an_8:52">8:52</span> Og alle gråt og jamret sig over henne;
men han sa: Gråt ikke! hun er ikke død, hun sover.

<span id="an_8:53">8:53</span> Og de lo ham ut; for de visste at hun var
død.

<span id="an_8:54">8:54</span> Men han tok henne ved hånden og ropte:
Pike, stå op!

<span id="an_8:55">8:55</span> Da vendte hennes ånd tilbake, og hun stod
straks op; og han bød at de skulde gi henne mat.

<span id="an_8:56">8:56</span> Og hennes foreldre blev forferdet; men
han bød dem at de ikke skulde tale til nogen om det som var skjedd.

<span id="an_9:1">9:1</span> Og han kalte de tolv sammen og gav dem makt
og myndighet over alle de onde ånder og til å helbrede sykdommer,

<span id="an_9:2">9:2</span> og han sendte dem ut for å forkynne Guds
rike og helbrede syke.

<span id="an_9:3">9:3</span> Og han sa til dem: Ta ikke noget med på
veien, hverken stav eller skreppe eller brød eller penger! heller ikke
skal I ha to kjortler hver.

<span id="an_9:4">9:4</span> Og i det hus I kommer inn i, der skal I
bli, og fra det skal I dra videre.

<span id="an_9:5">9:5</span> Og hvert sted hvor de ikke tar imot eder,
gå ut av den by og ryst støvet av eders føtter til et vidnesbyrd mot
dem!

<span id="an_9:6">9:6</span> Så gikk de ut og drog omkring fra by til by
og forkynte evangeliet og helbredet folk allesteds.

<span id="an_9:7">9:7</span> Men fjerdingsfyrsten Herodes fikk høre om
alt det som skjedde, og han var i stor tvil, fordi det blev sagt av
nogen at Johannes var opstanden fra de døde,

<span id="an_9:8">9:8</span> men av andre at Elias hadde vist sig, men
av andre igjen at en profet, en av de gamle, var opstanden.

<span id="an_9:9">9:9</span> Og Herodes sa: Johannes lot jeg halshugge;
men hvem er denne, som jeg hører sådant om? Og han søkte å få se ham.

<span id="an_9:10">9:10</span> Og apostlene kom tilbake og fortalte ham
alt det de hadde gjort; og han tok dem med sig og drog avsides til en by
som heter Betsaida.

<span id="an_9:11">9:11</span> Men da folket fikk det å vite, fulgte de
efter ham; og han tok imot dem og talte til dem om Guds rike, og
helbredet dem som trengte til lægedom.

<span id="an_9:12">9:12</span> Men dagen begynte å helle; da gikk de
tolv til ham og sa: La folket fare, så de kan gå bort i byene og bygdene
heromkring og få herberge og finne føde! for her er vi på et øde sted.

<span id="an_9:13">9:13</span> Han sa da til dem: Gi I dem å ete! Men de
sa: Vi har ikke mere enn fem brød og to fisker, medmindre vi skulde gå
bort og kjøpe mat til alt dette folk.

<span id="an_9:14">9:14</span> For det var omkring fem tusen menn. Da sa
han til sine disipler: La dem sette sig ned i lag på femti mann!

<span id="an_9:15">9:15</span> Og de gjorde så og lot alle sette sig
ned.

<span id="an_9:16">9:16</span> Da tok han de fem brød og de to fisker,
så op mot himmelen og velsignet dem, og han brøt dem og gav dem til
disiplene, forat de skulde dele ut til folket.

<span id="an_9:17">9:17</span> Og de åt og blev mette alle sammen; og da
de tok op de stykker som var blitt tilovers efter dem, blev det tolv
kurver.

<span id="an_9:18">9:18</span> Og det skjedde engang mens han bad, og
disiplene var alene med ham, da spurte han dem og sa: Hvem sier folket
at jeg er?

<span id="an_9:19">9:19</span> De svarte: Døperen Johannes; andre at du
er Elias; andre igjen at en profet, en av de gamle, er opstanden.

<span id="an_9:20">9:20</span> Han sa til dem: Men I, hvem sier I at jeg
er? Da svarte Peter: Guds Messias.

<span id="an_9:21">9:21</span> Men han bød dem strengt at de ikke skulde
si dette til nogen,

<span id="an_9:22">9:22</span> og han sa: Menneskesønnen skal lide meget
og forkastes av de eldste og yppersteprestene og de skriftlærde og slåes
ihjel, og opstå på den tredje dag.

<span id="an_9:23">9:23</span> Og han sa til alle: Vil nogen komme efter
mig, da må han fornekte sig selv og hver dag ta sitt kors op og følge
mig.

<span id="an_9:24">9:24</span> For den som vil berge sitt liv, skal
miste det, men den som mister sitt liv for min skyld, han skal berge
det.

<span id="an_9:25">9:25</span> For hvad gagner det et menneske om han
vinner den hele verden, men mister sig selv eller tar skade på sig selv?

<span id="an_9:26">9:26</span> For den som skammer sig ved mig og mine
ord, ham skal også Menneskesønnen skamme sig ved når han kommer i sin og
sin Faders og de hellige englers herlighet.

<span id="an_9:27">9:27</span> Jeg sier eder for sant: Nogen av dem som
her står, skal ikke smake døden før de ser Guds rike.

<span id="an_9:28">9:28</span> Og det skjedde omkring åtte dager efterat
han hadde talt dette, at han tok med sig Peter og Johannes og Jakob og
gikk op i fjellet for å bede.

<span id="an_9:29">9:29</span> Og mens han bad, blev hans åsyn
anderledes å se til, og hans klædning blev hvit og skinte som lynet.

<span id="an_9:30">9:30</span> Og se, to menn talte med ham, og det var
Moses og Elias;

<span id="an_9:31">9:31</span> de viste sig i herlighet og talte om hans
bortgang, som han skulde fullbyrde i Jerusalem.

<span id="an_9:32">9:32</span> Peter og de som var med ham, var tunge av
søvn; men da de blev fullt våkne, så de hans herlighet og de to menn som
stod hos ham.

<span id="an_9:33">9:33</span> Og det skjedde da de skiltes fra ham, da
sa Peter til Jesus: Mester! det er godt at vi er her; la oss gjøre tre
boliger, en til dig, og en til Moses, og en til Elias! - han visste ikke
hvad han sa.

<span id="an_9:34">9:34</span> Som han sa dette, kom en sky og
overskygget dem; og de blev forferdet da de kom inn i skyen.

<span id="an_9:35">9:35</span> Og det kom en røst ut av skyen: Dette er
min Sønn, den utvalgte; ham skal I høre!

<span id="an_9:36">9:36</span> Og da røsten kom, var ingen å se, uten
Jesus alene. Og de tidde stille og fortalte ingen i de dager noget av
det som de hadde sett.

<span id="an_9:37">9:37</span> Og det skjedde dagen derefter, da de kom
ned fra fjellet, at meget folk kom ham i møte.

<span id="an_9:38">9:38</span> Og se, en mann av folket ropte: Mester!
jeg ber dig: Se til min sønn! for han er min eneste,

<span id="an_9:39">9:39</span> og se, en ånd griper ham, og straks
setter han i et skrik, og den sliter i ham så han fråder; og det er så
vidt den slipper ham, og ille farer den da med ham;

<span id="an_9:40">9:40</span> og jeg bad dine disipler at de skulde
drive den ut, men de kunde ikke.

<span id="an_9:41">9:41</span> Jesus svarte og sa: Du vantro og vrange
slekt! hvor lenge skal jeg være hos eder og tåle eder? Før din sønn hit!

<span id="an_9:42">9:42</span> Ennu mens han var på veien til ham, rev
og slet den onde ånd i ham; men Jesus truet den urene ånd og helbredet
gutten og gav ham tilbake til hans far.

<span id="an_9:43">9:43</span> Og alle var slått av forundring over Guds
storhet.

<span id="an_9:44">9:44</span> Men mens alle undret sig over alt det han
gjorde, sa han til sine disipler: Gjem disse ord i eders ører:
Menneskesønnen skal overgis i menneskers hender!

<span id="an_9:45">9:45</span> Men de skjønte ikke dette ord, og det var
skjult for dem, så de ikke fattet det, og de fryktet for å spørre ham om
dette ord.

<span id="an_9:46">9:46</span> Men det kom en tanke op i dem om hvem som
vel var den største av dem.

<span id="an_9:47">9:47</span> Men da Jesus så deres hjertes tanke, tok
han et lite barn og stilte det ved siden av sig

<span id="an_9:48">9:48</span> og sa til dem: Den som tar imot dette
lille barn for mitt navns skyld, tar imot mig, og den som tar imot mig,
tar imot ham som sendte mig; for den som er den minste iblandt eder
alle, han er stor.

<span id="an_9:49">9:49</span> Da svarte Johannes og sa: Mester! vi så
en som drev ut onde ånder i ditt navn, og vi forbød ham det, fordi han
ikke er i følge med oss.

<span id="an_9:50">9:50</span> Og Jesus sa til ham: Forbyd det ikke! for
den som ikke er imot eder, er med eder.

<span id="an_9:51">9:51</span> Og det skjedde da det led mot tiden at
han skulde optas, da vendte han sitt åsyn mot Jerusalem for å dra der
op,

<span id="an_9:52">9:52</span> og han sendte bud foran sig. De gikk da
avsted, og kom inn i en samaritansk by for å gjøre i stand for ham;

<span id="an_9:53">9:53</span> og de tok ikke imot ham, fordi hans åsyn
var vendt mot Jerusalem.

<span id="an_9:54">9:54</span> Da hans disipler Jakob og Johannes så
det, sa de: Herre! vil du vi skal byde ild fare ned fra himmelen og
fortære dem, likesom Elias gjorde?

<span id="an_9:55">9:55</span> Men han vendte sig om og talte strengt
til dem og sa: I vet ikke av hvad ånd I er.

<span id="an_9:56">9:56</span> For Menneskesønnen er ikke kommet for å
ødelegge menneskeliv, men for å frelse. Og de gikk til en annen by.

<span id="an_9:57">9:57</span> Og det skjedde mens de vandret på veien,
da sa en til ham: Jeg vil følge dig hvorhen du går.

<span id="an_9:58">9:58</span> Og Jesus sa til ham: Revene har huler, og
himmelens fugler reder; men Menneskesønnen har ikke det han kan helle
sitt hode til.

<span id="an_9:59">9:59</span> Han sa til en annen: Følg mig! Men han
sa: Herre! gi mig først lov til å gå bort og begrave min far!

<span id="an_9:60">9:60</span> Men han sa til ham: La de døde begrave
sine døde; men gå du avsted og forkynn Guds rike!

<span id="an_9:61">9:61</span> Også en annen sa: Jeg vil følge dig,
Herre! men gi mig først lov til å si farvel til dem der hjemme!

<span id="an_9:62">9:62</span> Men Jesus sa til ham: Ingen som legger
sin hånd på plogen og ser sig tilbake, er skikket for Guds rike.

<span id="an_10:1">10:1</span> Siden utvalgte Herren også sytti andre og
sendte dem ut, to og to, i forveien for sig til hver by og hvert sted
hvor han selv skulde komme.

<span id="an_10:2">10:2</span> Og han sa til dem: Høsten er stor, men
arbeiderne få; bed derfor høstens herre at han vil drive arbeidere ut
til sin høst!

<span id="an_10:3">10:3</span> Gå avsted! Se, jeg sender eder som lam
midt iblandt ulver.

<span id="an_10:4">10:4</span> Bær ikke pung, ikke skreppe, ikke sko; gi
eder ikke i tale med nogen på veien!

<span id="an_10:5">10:5</span> Men hvor I kommer inn i et hus, der skal
I først si: Fred være med dette hus!

<span id="an_10:6">10:6</span> Og er det et fredens barn der, da skal
eders fred hvile over ham, men hvis ikke, da skal den vende tilbake over
eder.

<span id="an_10:7">10:7</span> Men bli der i huset, og et og drikk hvad
de byr eder! for arbeideren er sin lønn verd. I skal ikke flytte fra hus
til hus.

<span id="an_10:8">10:8</span> Og hvor I kommer inn i en by og de tar
imot eder, der skal I ete hvad de setter frem for eder,

<span id="an_10:9">10:9</span> og helbred de syke som er der, og si til
dem: Guds rike er kommet nær til eder!

<span id="an_10:10">10:10</span> Men hvor I kommer inn i en by og de
ikke tar imot eder, der skal I gå ut på dens gater og si:

<span id="an_10:11">10:11</span> Endog støvet som er blitt hengende ved
våre føtter av eders by, stryker vi av til eder; men dette skal I vite
at Guds rike er kommet nær!

<span id="an_10:12">10:12</span> Jeg sier eder at det skal gå Sodoma
tåleligere på hin dag enn den by.

<span id="an_10:13">10:13</span> Ve dig, Korasin! ve dig, Betsaida! for
dersom de kraftige gjerninger som er gjort i eder, var gjort i Tyrus og
Sidon, da hadde de for lenge siden omvendt sig og sittet i sekk og aske.

<span id="an_10:14">10:14</span> Dog, det skal gå Tyrus og Sidon
tåleligere i dommen enn eder.

<span id="an_10:15">10:15</span> Og du, Kapernaum, som er blitt ophøiet
like til himmelen! like til dødsriket skal du bli nedstøtt.

<span id="an_10:16">10:16</span> Den som hører eder, hører mig, og den
som forkaster eder, forkaster mig, og den som forkaster mig, forkaster
ham som sendte mig.

<span id="an_10:17">10:17</span> Og de sytti kom glade tilbake og sa:
Herre! endog de onde ånder er oss lydige i ditt navn!

<span id="an_10:18">10:18</span> Da sa han til dem: Jeg så Satan falle
ned fra himmelen som et lyn.

<span id="an_10:19">10:19</span> Se, jeg har gitt eder makt til å trede
på slanger og skorpioner og over alt fiendens velde, og ingen ting skal
skade eder;

<span id="an_10:20">10:20</span> dog, gled eder ikke over dette at
åndene er eder lydige, men gled eder over at eders navn er opskrevet i
himmelen!

<span id="an_10:21">10:21</span> I den samme stund frydet han sig i den
Hellige Ånd og sa: Jeg priser dig, Fader, himmelens og jordens herre,
fordi du har skjult dette for de vise og forstandige og åpenbaret det
for de umyndige; ja, Fader, fordi således skjedde det som var
velbehagelig for dig.

<span id="an_10:22">10:22</span> Alle ting er mig overgitt av min Fader,
og ingen kjenner til hvem Sønnen er, uten Faderen, og hvem Faderen er,
uten Sønnen og den som Sønnen vil åpenbare det for.

<span id="an_10:23">10:23</span> Og han vendte sig særlig til sine
disipler og sa: Salige er de øine som ser det I ser;

<span id="an_10:24">10:24</span> for jeg sier eder: Mange profeter og
konger har villet se det I ser, og har ikke fått se det, og høre det I
hører, og har ikke fått høre det.

<span id="an_10:25">10:25</span> Og se, en lovkyndig stod op og fristet
ham og sa: Mester! hvad skal jeg gjøre forat jeg kan arve evig liv?

<span id="an_10:26">10:26</span> Han sa til ham: Hvad er skrevet i
loven? hvorledes leser du?

<span id="an_10:27">10:27</span> Han svarte og sa: Du skal elske Herren
din Gud av alt ditt hjerte og av all din sjel og av all din makt og av
all din hu, og din næste som dig selv.

<span id="an_10:28">10:28</span> Da sa han til ham: Du svarte rett; gjør
dette, så skal du leve!

<span id="an_10:29">10:29</span> Men da han vilde gjøre sig selv
rettferdig, sa han til Jesus: Hvem er da min næste?

<span id="an_10:30">10:30</span> Jesus svarte og sa: En mann gikk ned
fra Jerusalem til Jeriko, og han falt iblandt røvere, som både klædde
ham av og slo ham og gikk bort og lot ham ligge halvdød.

<span id="an_10:31">10:31</span> Men det traff sig så at en prest drog
samme vei ned, og han så ham, og gikk like forbi.

<span id="an_10:32">10:32</span> Likeså en levitt; han kom til stedet,
gikk frem og så ham, og gikk like forbi.

<span id="an_10:33">10:33</span> Men en samaritan som var på reise, kom
dit hvor han var, og da han så ham, ynkedes han inderlig,

<span id="an_10:34">10:34</span> og han gikk bort til ham og forbandt
hans sår og helte olje og vin i dem, og han løftet ham op på sitt eget
dyr og førte ham til et herberge og pleide ham.

<span id="an_10:35">10:35</span> Og da det led mot næste dag, tok han to
penninger frem og gav verten og sa til ham: Plei ham! og hvad mere du
måtte koste på ham, det skal jeg betale dig igjen når jeg kommer
tilbake.

<span id="an_10:36">10:36</span> Hvem av disse tre synes du nu viste sig
som den manns næste som var falt iblandt røverne?

<span id="an_10:37">10:37</span> Han sa: Den som gjorde barmhjertighet
imot ham. Da sa Jesus til ham: Gå du bort og gjør likeså!

<span id="an_10:38">10:38</span> Og det skjedde mens de var på vandring,
at han kom til en by, og en kvinne ved navn Marta tok imot ham i sitt
hus.

<span id="an_10:39">10:39</span> Og hun hadde en søster som hette Maria;
hun satte sig ved Jesu føtter og hørte på hans ord.

<span id="an_10:40">10:40</span> Men Marta hadde det meget travelt med å
tjene ham; hun gikk da frem og sa: Herre! bryr du dig ikke om at min
søster har latt mig bli alene om å tjene dig? Si da til henne at hun
skal hjelpe mig!

<span id="an_10:41">10:41</span> Men Jesus svarte og sa til henne:
Marta! Marta! du gjør dig strev og uro med mange ting;

<span id="an_10:42">10:42</span> men ett er nødvendig. Maria har valgt
den gode del, som ikke skal tas fra henne.

<span id="an_11:1">11:1</span> Og det skjedde at han var ensteds og bad;
og da han holdt op, sa en av hans disipler til ham: Herre! lær oss å
bede, likesom Johannes lærte sine disipler!

<span id="an_11:2">11:2</span> Da sa han til dem: Når I beder, skal I
si: Fader vår, du som er i himmelen! Helliget vorde ditt navn; komme
ditt rike; skje din vilje, som i himmelen, så og på jorden;

<span id="an_11:3">11:3</span> gi oss hver dag vårt daglige brød;

<span id="an_11:4">11:4</span> og forlat oss våre synder, for også vi
forlater hver den som er oss skyldig; og led oss ikke inn i fristelse;
men fri oss fra det onde.

<span id="an_11:5">11:5</span> Og han sa til dem: Om nogen av eder har
en venn og kommer til ham midt på natten og sier til ham: Kjære, lån mig
tre brød!

<span id="an_11:6">11:6</span> for en venn er kommet til mig fra reisen,
og jeg har ikke noget å sette frem for ham

<span id="an_11:7">11:7</span> - skulde da han der inne svare: Gjør mig
ikke uleilighet! Døren er alt lukket, og mine småbarn er i seng med mig;
jeg kan ikke stå op og gi dig det?

<span id="an_11:8">11:8</span> Jeg sier eder: Om han ikke står op og gir
ham det fordi han er hans venn, så vil han stå op for hans ubluhets
skyld og gi ham alt det han trenger til.

<span id="an_11:9">11:9</span> Og jeg sier eder: Bed, så skal eder gis;
let, så skal I finne; bank på, så skal det lukkes op for eder!

<span id="an_11:10">11:10</span> For hver den som beder, han får, og den
som leter, han finner, og den som banker på, for ham skal det lukkes op.

<span id="an_11:11">11:11</span> Men hvem av eder som er far, vil gi sin
sønn en sten når han ber om brød, eller når han ber om en fisk, gi ham
en orm i stedet for fisken,

<span id="an_11:12">11:12</span> eller når han ber om et egg, gi ham en
skorpion?

<span id="an_11:13">11:13</span> Dersom da I, som er onde, vet å gi
eders barn gode gaver, hvor meget mere skal da Faderen, som er i
himmelen, gi dem den Hellige Ånd som beder ham!

<span id="an_11:14">11:14</span> Og han drev ut en ond ånd, og den var
stum; men det skjedde da den onde ånd var faret ut, da talte den stumme.
Og folket undret sig.

<span id="an_11:15">11:15</span> Men nogen av dem sa: Det er ved
Be'elsebul, de onde ånders fyrste, han driver de onde ånder ut.

<span id="an_11:16">11:16</span> Andre igjen fristet ham og krevde et
tegn fra himmelen av ham.

<span id="an_11:17">11:17</span> Men da han visste deres tanker, sa han
til dem: Hvert rike som kommer i strid med sig selv, legges øde, og hus
faller på hus.

<span id="an_11:18">11:18</span> Men er nu også Satan kommet i strid med
sig selv, hvorledes kan da hans rike bli stående? I sier jo at jeg
driver de onde ånder ut ved Be'elsebul.

<span id="an_11:19">11:19</span> Men driver jeg de onde ånder ut ved
Be'elsebul, ved hvem er det da eders barn driver dem ut? Derfor skal de
være eders dommere.

<span id="an_11:20">11:20</span> Men er det ved Guds finger jeg driver
de onde ånder ut, da er jo Guds rike kommet til eder.

<span id="an_11:21">11:21</span> Når den sterke med våben vokter sin
egen gård, da får hans eiendom være i fred;

<span id="an_11:22">11:22</span> men når en som er sterkere enn han,
kommer over ham og overvinner ham, da tar han hans fulle rustning, som
han hadde satt sin lit til, og utdeler det rov han har tatt fra ham.

<span id="an_11:23">11:23</span> Den som ikke er med mig, han er imot
mig, og den som ikke samler med mig, han spreder.

<span id="an_11:24">11:24</span> Når den urene ånd er faret ut av et
menneske, går den gjennem tørre steder og søker hvile, og når den ikke
finner det, sier den: Jeg vil vende tilbake til mitt hus som jeg fór ut
av.

<span id="an_11:25">11:25</span> Og når den kommer dit, finner den det
feiet og pyntet.

<span id="an_11:26">11:26</span> Så går den bort og tar med sig syv
andre ånder, verre enn den selv, og de går inn og bor der, og det siste
blir verre med det menneske enn det første.

<span id="an_11:27">11:27</span> Og det skjedde da han sa dette, at en
kvinne blandt folket løftet sin røst og sa til ham: Salig er det liv som
bar dig, og det bryst som du diet.

<span id="an_11:28">11:28</span> Men han sa: Ja, salige er de som hører
Guds ord og bevarer det.

<span id="an_11:29">11:29</span> Da nu folket strømmet til, tok han til
orde: Denne slekt er en ond slekt; den krever tegn, og tegn skal ikke
gis den, uten Jonas' tegn.

<span id="an_11:30">11:30</span> For likesom Jonas blev et tegn for
folket i Ninive, således skal også Menneskesønnen bli det for denne
slekt.

<span id="an_11:31">11:31</span> Dronningen fra Syden skal stå op på
dommens dag sammen med mennene av denne slekt og fordømme dem; for hun
kom fra jordens ende for å høre Salomos visdom, og se, her er mere enn
Salomo.

<span id="an_11:32">11:32</span> Ninives menn skal stå op på dommens dag
sammen med denne slekt og fordømme den; for de omvendte sig ved Jonas'
forkynnelse, og se, her er mere enn Jonas.

<span id="an_11:33">11:33</span> Ingen som tender et lys, setter det i
kjelleren eller under en skjeppe, men i staken, forat de som kommer inn,
skal se skinnet av det.

<span id="an_11:34">11:34</span> Ditt øie er legemets lys; når ditt øie
er friskt, da er også hele ditt legeme lyst; men er det sykt, da er også
ditt legeme mørkt.

<span id="an_11:35">11:35</span> Se derfor til at lyset i dig ikke er
mørke!

<span id="an_11:36">11:36</span> Dersom altså hele ditt legeme er lyst
og ikke har nogen del som er mørk, da først blir det rett lyst helt
igjennem, som når lyset lyser på dig med strålende skinn.

<span id="an_11:37">11:37</span> Men da han hadde talt, bad en fariseer
ham at han vilde ete hos ham; han gikk da inn og satte sig til bords.

<span id="an_11:38">11:38</span> Men da fariseeren så at han ikke først
vasket sig før måltidet, undret han sig.

<span id="an_11:39">11:39</span> Da sa Herren til ham: I fariseere
renser nu beger og fat utvendig; men eders indre er fullt av rov og
ondskap.

<span id="an_11:40">11:40</span> I dårer! han som gjorde det utvendige,
har ikke han også gjort det innvendige?

<span id="an_11:41">11:41</span> Men gi det som er inneni, til almisse,
og se, da er alt rent for eder.

<span id="an_11:42">11:42</span> Men ve eder, I fariseere, I som gir
tiende av mynte og rute og alle slags maturter, og ikke spør efter rett
og kjærlighet til Gud! Dette burde gjøres, og det andre ikke lates
ugjort.

<span id="an_11:43">11:43</span> Ve eder, I fariseere, I som så gjerne
vil ha de øverste seter i synagogene og hilsninger på torvene!

<span id="an_11:44">11:44</span> Ve eder, I som ligner de ukjennelige
graver, som menneskene går omkring på uten å vite av det!

<span id="an_11:45">11:45</span> Da svarte en av de lovkyndige og sa til
ham: Mester! ved å si dette krenker du også oss.

<span id="an_11:46">11:46</span> Men han sa: Ve også eder, I lovkyndige,
I som lesser byrder på menneskene, som de vanskelig kan bære, og selv
rører I ikke byrdene med én av eders fingrer!

<span id="an_11:47">11:47</span> Ve eder, I som bygger gravsteder for
profetene, og eders fedre slo dem ihjel!

<span id="an_11:48">11:48</span> Så gir I da eders fedres gjerninger
vidnesbyrd og samtykke; for de slo dem ihjel, og I bygger.

<span id="an_11:49">11:49</span> Derfor sa også Guds visdom: Jeg vil
sende profeter og apostler til dem, og nogen av dem skal de slå ihjel,
og nogen skal de forfølge,

<span id="an_11:50">11:50</span> forat alle profeters blod, som er utøst
fra verdens grunnvoll blev lagt, skal bli krevd av denne slekt,

<span id="an_11:51">11:51</span> fra Abels blod til Sakarias' blod, han
som blev drept mellem alteret og templet. Ja, sier jeg eder, det skal
bli krevd av denne slekt.

<span id="an_11:52">11:52</span> Ve eder, I lovkyndige, I som har tatt
kunnskapens nøkkel til eder! Selv er I ikke gått inn, og dem som var i
ferd med å gå inn, har I hindret.

<span id="an_11:53">11:53</span> Og da han gikk ut derfra, begynte de
skriftlærde og fariseerne å trenge hårdt inn på ham og å spørre ham ut
om mangt og meget,

<span id="an_11:54">11:54</span> for de lurte på ham for å lokke noget
ut av hans munn.

<span id="an_12:1">12:1</span> Da folket imens hadde samlet sig i
tusentall, så de trådte på hverandre, tok han til orde og sa til sine
disipler: Ta eder først og fremst i vare for fariseernes surdeig, som er
hykleri!

<span id="an_12:2">12:2</span> Men intet er skjult som ikke skal bli
åpenbaret, og intet er dulgt som ikke skal bli kjent;

<span id="an_12:3">12:3</span> derfor skal alt det som I sier i mørket,
bli hørt i lyset, og det som I hvisker i øret inne i kammerne, det skal
bli forkynt på takene.

<span id="an_12:4">12:4</span> Men jeg sier til eder, mine venner: Frykt
ikke for dem som slår legemet ihjel og derefter ikke kan gjøre mere;

<span id="an_12:5">12:5</span> men jeg vil vise eder hvem I skal frykte
for: Frykt for ham som har makt både til å slå ihjel og til derefter å
kaste i helvede! Ja, sier jeg eder, for ham skal I frykte.

<span id="an_12:6">12:6</span> Selges ikke fem spurver for to øre? Og
ikke én av dem er glemt hos Gud.

<span id="an_12:7">12:7</span> Men endog hårene på eders hode er tellet
alle sammen; frykt ikke! I er mere enn mange spurver.

<span id="an_12:8">12:8</span> Men jeg sier eder: Hver den som kjennes
ved mig for menneskene, ham skal også Menneskesønnen kjennes ved for
Guds engler;

<span id="an_12:9">12:9</span> men den som fornekter mig for menneskene,
han skal fornektes for Guds engler.

<span id="an_12:10">12:10</span> Og hver den som taler et ord mot
Menneskesønnen, ham skal det bli forlatt; men den som taler bespottelig
mot den Hellige Ånd, ham skal det ikke bli forlatt.

<span id="an_12:11">12:11</span> Men når de fører eder frem for
synagogene og øvrighetene og myndighetene, da vær ikke bekymret for
hvorledes eller hvad I skal svare for eder, eller hvad I skal si;

<span id="an_12:12">12:12</span> for den Hellige Ånd skal lære eder i
samme stund hvad I skal si.

<span id="an_12:13">12:13</span> Og en av folket sa til ham: Mester! si
til min bror at han skal skifte arven med mig!

<span id="an_12:14">12:14</span> Men han sa til ham: Menneske! hvem har
satt mig til dommer eller skifter over eder?

<span id="an_12:15">12:15</span> Og han sa til dem: Se til og ta eder i
vare for all havesyke! for ingen har sitt liv av sitt gods, om han er
nokså rik.

<span id="an_12:16">12:16</span> Og han fortalte dem en lignelse og sa:
Der var en rik mann hvis jord bar godt;

<span id="an_12:17">12:17</span> og han tenkte ved sig selv: Hvad skal
jeg gjøre? jeg har ikke rum til å samle min grøde i.

<span id="an_12:18">12:18</span> Og han sa: Jo, dette vil jeg gjøre: Jeg
vil rive mine lader ned og bygge dem større, og der vil jeg samle hele
min avling og mitt gods;

<span id="an_12:19">12:19</span> og så vil jeg si til min sjel: Sjel! du
har meget godt liggende for mange år; slå dig til ro, et, drikk, vær
glad!

<span id="an_12:20">12:20</span> Men Gud sa til ham: Du dåre! i denne
natt kreves din sjel av dig; hvem skal så ha det du har samlet?

<span id="an_12:21">12:21</span> Således er det med den som samler sig
skatter og ikke er rik i Gud.

<span id="an_12:22">12:22</span> Og han sa til sine disipler: Derfor
sier jeg eder: Vær ikke bekymret for eders liv, hvad I skal ete, heller
ikke for eders legeme, hvad I skal klæ eder med!

<span id="an_12:23">12:23</span> Livet er mere enn maten, og legemet
mere enn klærne.

<span id="an_12:24">12:24</span> Gi akt på ravnene: de hverken sår eller
høster, de har ikke matbod eller lade, og Gud før dem allikevel. Hvor
meget mere er ikke I enn fuglene!

<span id="an_12:25">12:25</span> Og hvem av eder kan med all sin
bekymring legge en alen til sin livslengde?

<span id="an_12:26">12:26</span> Formår I da ikke engang det minste,
hvorfor er I da bekymret for det andre?

<span id="an_12:27">12:27</span> Gi akt på liljene, hvorledes de vokser:
de arbeider ikke, de spinner ikke; men jeg sier eder: Enn ikke Salomo i
all sin herlighet var klædd som én av dem.

<span id="an_12:28">12:28</span> Men klær Gud således gresset på marken,
som står idag og imorgen kastes i ovnen, hvor meget mere skal han da klæ
eder, I lite troende!

<span id="an_12:29">12:29</span> Så skal da I heller ikke søke efter
hvad I skal ete, eller hvad I skal drikke, og ikke la eders tanker fare
hit og dit.

<span id="an_12:30">12:30</span> For alt slikt søker hedningene i verden
efter; men eders Fader vet at I trenger til det.

<span id="an_12:31">12:31</span> Men søk hans rike, så skal I få dette i
tilgift!

<span id="an_12:32">12:32</span> Frykt ikke, du lille hjord! for det har
behaget eders Fader å gi eder riket.

<span id="an_12:33">12:33</span> Selg det I eier, og gi almisse! Gjør
eder punger som ikke eldes, en skatt som ikke forgår, i himmelen, der
hvor tyve-hånd ikke når, og møll ikke tærer!

<span id="an_12:34">12:34</span> For hvor eders skatt er, der vil også
eders hjerte være.

<span id="an_12:35">12:35</span> La eders lender være ombundet og eders
lys brennende,

<span id="an_12:36">12:36</span> og vær I likesom folk som venter på sin
herre når han vil fare hjem fra bryllupet, forat de kan lukke op for ham
straks han kommer og banker på!

<span id="an_12:37">12:37</span> Salige er de tjenere som herren finner
våkne når han kommer. Sannelig sier jeg eder: Han skal binde op om sig
og la dem sette sig til bords og gå frem og tjene dem.

<span id="an_12:38">12:38</span> Og om han kommer i den annen vakt, og
om han kommer i den tredje og finner det så, salige er de.

<span id="an_12:39">12:39</span> Men dette skal I vite at dersom
husbonden visste i hvilken time tyven kom, da vilde han våke og ikke la
nogen bryte inn i sitt hus.

<span id="an_12:40">12:40</span> Vær da også I rede! for Menneskesønnen
kommer i den time I ikke tenker.

<span id="an_12:41">12:41</span> Da sa Peter til ham: Herre! er det oss
du taler om i denne lignelse, eller alle?

<span id="an_12:42">12:42</span> Og Herren sa: Hvem er da den tro og
kloke husholder, som hans husbond vil sette over sine tjenestefolk for å
gi dem deres mat i rette tid?

<span id="an_12:43">12:43</span> Salig er den tjener som hans husbond
finner å gjøre så når han kommer.

<span id="an_12:44">12:44</span> Sannelig sier jeg eder: Han skal sette
ham over alt det han eier.

<span id="an_12:45">12:45</span> Men dersom denne tjener sier i sitt
hjerte: Min herre dryger med å komme, og så gir sig til å slå drengene
og pikene og å ete og drikke og fylle sig,

<span id="an_12:46">12:46</span> da skal denne tjeners herre komme en
dag han ikke venter, og en time han ikke vet, og hugge ham sønder og gi
ham lodd og del med de utro.

<span id="an_12:47">12:47</span> Men den tjener som kjente sin herres
vilje, og ikke stelte til eller satte i verk det han vilde, han skal få
mange slag;

<span id="an_12:48">12:48</span> men den som ikke kjente den, men gjorde
det som er slag verd, han skal få færre. Hver den som meget er gitt, av
ham skal meget kreves, og den som meget er overgitt, av ham skal dess
mere fordres.

<span id="an_12:49">12:49</span> Ild er jeg kommet for å kaste på
jorden; og hvor gjerne jeg vilde den alt var tendt!

<span id="an_12:50">12:50</span> Men en dåp har jeg å døpes med; og hvor
jeg gruer til den er fullført!

<span id="an_12:51">12:51</span> Tror I at jeg er kommet for å gi fred
på jorden? Nei, sier jeg eder, men strid.

<span id="an_12:52">12:52</span> For fra nu av skal fem være i strid i
ett hus, tre mot to og to mot tre,

<span id="an_12:53">12:53</span> far mot sønn og sønn mot far, mor mot
datter og datter mot mor, svigermor mot svigerdatter og svigerdatter mot
svigermor.

<span id="an_12:54">12:54</span> Men han sa også til folket: Når I ser
det stiger en sky op i vest, sier I straks: Det kommer regn, og det
skjer så;

<span id="an_12:55">12:55</span> og når I ser det blåser sønnenvind,
sier I: Det blir hete, og det blir så.

<span id="an_12:56">12:56</span> I hyklere! Jordens og himmelens
utseende vet I å tyde; hvorfor kan I da ikke tyde denne tid?

<span id="an_12:57">12:57</span> Hvorfor dømmer I da ikke også av eder
selv hvad rett er?

<span id="an_12:58">12:58</span> For når du går avsted til øvrigheten
med din motstander, da gjør dig umak for å bli forlikt med ham mens du
er på veien, forat han ikke skal dra dig frem for dommeren, og dommeren
overgi dig til fangevokteren, og fangevokteren kaste dig i fengsel.

<span id="an_12:59">12:59</span> Jeg sier dig: Du skal ingenlunde komme
ut derfra før du har betalt til siste øre.

<span id="an_13:1">13:1</span> På samme tid kom nogen og fortalte ham om
de galileere hvis blod Pilatus hadde blandet med deres offer.

<span id="an_13:2">13:2</span> Han svarte da og sa til dem: Tenker I at
disse galileere var syndere fremfor alle andre galileere, fordi de har
lidt dette?

<span id="an_13:3">13:3</span> Nei, sier jeg eder; men dersom I ikke
omvender eder, skal I alle omkomme likedan.

<span id="an_13:4">13:4</span> Eller hine atten som tårnet ved Siloa
falt over og slo ihjel, tenker I at de var skyldige fremfor alle
mennesker som bor i Jerusalem?

<span id="an_13:5">13:5</span> Nei, sier jeg eder; men dersom I ikke
omvender eder, skal I alle omkomme på samme vis.

<span id="an_13:6">13:6</span> Men han sa denne lignelse: En mann hadde
et fikentre som var plantet i hans vingård, og han kom og lette efter
frukt på det, og fant ingen.

<span id="an_13:7">13:7</span> Da sa han til vingårdsmannen: Se, i tre
år er jeg nu kommet og har lett efter frukt på dette fikentre og har
ikke funnet nogen; hugg det ned! Hvorfor skal det også opta jorden til
ingen nytte?

<span id="an_13:8">13:8</span> Men han svarte ham: Herre! la det ennu
stå dette år, til jeg får gravd omkring det og lagt gjødning på,

<span id="an_13:9">13:9</span> om det kanskje kunde bære til næste år!
hvis ikke, da kan du hugge det ned.

<span id="an_13:10">13:10</span> Og han holdt på å lære i en av
synagogene på sabbaten;

<span id="an_13:11">13:11</span> og se, der var en kvinne som hadde hatt
en vanmakts-ånd i atten år, og hun var krumbøid og kunde ikke rette sig
helt op.

<span id="an_13:12">13:12</span> Da Jesus så henne, kalte han henne til
sig og sa til henne: Kvinne! du er løst fra din vanmakt.

<span id="an_13:13">13:13</span> Og han la sine hender på henne, og
straks rettet hun sig op og priste Gud.

<span id="an_13:14">13:14</span> Da tok synagoge-forstanderen til orde -
han var vred over at Jesus helbredet på sabbaten - og han sa til folket:
Det er seks dager til å arbeide i; kom derfor på dem og la eder
helbrede, og ikke på sabbatsdagen!

<span id="an_13:15">13:15</span> Men Herren svarte ham og sa: I hyklere!
vil ikke enhver av eder på sabbaten løse sin okse eller sitt asen fra
krybben og gå bort og vanne dem?

<span id="an_13:16">13:16</span> Men denne, en Abrahams datter, som
Satan har bundet, tenk, i atten år, skulde ikke hun bli løst av dette
bånd på sabbatsdagen?

<span id="an_13:17">13:17</span> Da han sa dette, blev de til skamme
alle som stod ham imot, og alt folket gledet sig over alle de herlige
gjerninger han gjorde.

<span id="an_13:18">13:18</span> Derfor sa han: Hvad er Guds rike likt,
og hvad skal jeg ligne det med?

<span id="an_13:19">13:19</span> Det er likt et sennepskorn som en mann
tok og la i sin have; og det vokste og blev til et tre, og himmelens
fugler bygget rede i dets grener.

<span id="an_13:20">13:20</span> Og atter sa han: Hvad skal jeg ligne
Guds rike med?

<span id="an_13:21">13:21</span> Det er likt en surdeig som en kvinne
tok og skjulte i tre skjepper mel, til det blev syret alt sammen.

<span id="an_13:22">13:22</span> Og han gikk omkring og lærte rundt om I
byer og landsbyer, og tok veien til Jerusalem.

<span id="an_13:23">13:23</span> En sa da til ham: Herre! er det få som
blir frelst? Da sa han til dem:

<span id="an_13:24">13:24</span> Strid for å komme inn igjennem den
trange dør! for mange, sier jeg eder, skal søke å komme inn, og ikke
være i stand til det.

<span id="an_13:25">13:25</span> Fra den stund av da husbonden har reist
sig og lukket døren, og I begynner å stå utenfor og banke på døren og
si: Herre, lukk op for oss! da skal han svare og si til eder: Jeg vet
ikke hvor I er fra.

<span id="an_13:26">13:26</span> Da skal I begynne å si: Vi åt og drakk
for dine øine, og du lærte på våre gater!

<span id="an_13:27">13:27</span> Og han skal si: Jeg sier eder: Jeg vet
ikke hvor I er fra; vik bort fra mig alle I som gjorde urett!

<span id="an_13:28">13:28</span> Der skal være gråt og tenners gnidsel
når I får se Abraham og Isak og Jakob og alle profetene i Guds rike, men
eder selv kastet utenfor.

<span id="an_13:29">13:29</span> Og det skal komme folk fra øst og vest
og fra nord og syd, og de skal sitte til bords i Guds rike.

<span id="an_13:30">13:30</span> Og se, der er de som er mellem de siste
og skal bli de første, og der er de som er mellem de første og skal bli
de siste.

<span id="an_13:31">13:31</span> I samme stund kom nogen fariseere og sa
til ham: Gå bort og dra herfra! for Herodes har i sinne å slå dig ihjel.

<span id="an_13:32">13:32</span> Og han sa til dem: Gå og si til den
rev: Se, jeg driver ut onde ånder og fullfører helbredelser idag og
imorgen, og på den tredje dag er jeg ved enden;

<span id="an_13:33">13:33</span> men jeg må vandre idag og imorgen og
dagen derefter; for det går ikke an at en profet mister livet utenfor
Jerusalem.

<span id="an_13:34">13:34</span> Jerusalem! Jerusalem! du som slår ihjel
profetene og stener dem som er sendt til dig! hvor ofte jeg vilde samle
dine barn, likesom en høne samler sine kyllinger under sine vinger! Og I
vilde ikke.

<span id="an_13:35">13:35</span> Se, eders hus skal overlates eder selv.
Jeg sier eder at I ikke skal se mig før den stund kommer da I sier:
Velsignet være han som kommer i Herrens navn!

<span id="an_14:1">14:1</span> Og det skjedde da han kom inn i en av de
øverste fariseeres hus på en sabbat for å holde måltid, og de lurte på
ham,

<span id="an_14:2">14:2</span> se, da var der en vattersottig mann like
for ham.

<span id="an_14:3">14:3</span> Og Jesus tok til orde og talte til de
lovkyndige og fariseerne og sa: Er det tillatt å helbrede på sabbaten,
eller ikke?

<span id="an_14:4">14:4</span> Men de tidde. Og han tok på ham og
helbredet ham, og lot ham gå.

<span id="an_14:5">14:5</span> Og han tok atter til orde og sa til dem:
Hvem av eder har en sønn eller en okse som faller i en brønn, og drar
dem ikke straks op igjen på sabbatsdagen?

<span id="an_14:6">14:6</span> Men de var ikke i stand til å svare ham
på dette.

<span id="an_14:7">14:7</span> Og han sa en lignelse til gjestene, da
han la merke til hvorledes de valgte sig ut de øverste seter:

<span id="an_14:8">14:8</span> Når du blir buden av nogen til bryllups,
da sett dig ikke øverst ved bordet, forat ikke en gjævere enn du skal
være buden,

<span id="an_14:9">14:9</span> og den som innbød dig og ham, skal komme
og si til dig: Gi denne mann rum! og du så med skam skal komme til å
sitte nederst.

<span id="an_14:10">14:10</span> Men når du er buden, da gå og sett dig
nederst, forat han som innbød dig, kan si til dig når han kommer: Venn,
kom hit, sett dig høiere op! Da får du ære i alle deres øine som sitter
til bords med dig;

<span id="an_14:11">14:11</span> for hver den sig selv ophøier, skal
fornedres, og den sig selv fornedrer, skal ophøies.

<span id="an_14:12">14:12</span> Han sa også til den som hadde innbudt
ham: Når du gjør gjestebud middag eller aften, da innbyd ikke dine
venner eller dine brødre eller dine frender eller rike granner, forat
ikke de skal be dig igjen, så du får gjengjeld!

<span id="an_14:13">14:13</span> Men når du gjør gjestebud, da be
fattige, vanføre, halte, blinde!

<span id="an_14:14">14:14</span> så er du salig; for de har ikke noget å
gi dig igjen, men du skal få det igjen i de rettferdiges opstandelse.

<span id="an_14:15">14:15</span> Da en av dem som satt med til bords,
hørte dette, sa han til ham: Salig er den som får sitte til bords i Guds
rike.

<span id="an_14:16">14:16</span> Da sa han til ham: Det var en mann som
gjorde en stor nattverd og innbød mange;

<span id="an_14:17">14:17</span> og han sendte sin tjener ut ved den tid
nattverden skulde holdes, for å si til de innbudne: Kom! for nu er det
ferdig.

<span id="an_14:18">14:18</span> Men de begynte alle som én å undskylde
sig. Den første sa til ham: Jeg har kjøpt en aker og må nødvendig gå ut
og se på den; jeg ber dig, ha mig undskyldt!

<span id="an_14:19">14:19</span> Og en annen sa: Jeg har kjøpt fem par
okser og går ut for å prøve dem; jeg ber dig, ha mig undskyldt!

<span id="an_14:20">14:20</span> Og atter en annen sa: Jeg har tatt mig
en hustru, og derfor kan jeg ikke komme.

<span id="an_14:21">14:21</span> Og tjeneren kom og fortalte sin herre
dette. Da blev husbonden harm og sa til tjeneren: Gå i hast ut på byens
gater og streder, og før herinn de fattige og vanføre og blinde og
halte!

<span id="an_14:22">14:22</span> Og tjeneren sa: Herre! det er gjort som
du bød, og der er ennu rum.

<span id="an_14:23">14:23</span> Da sa herren til tjeneren: Gå ut på
veiene og ved gjerdene og nød dem til å komme inn, forat mitt hus kan
bli fullt!

<span id="an_14:24">14:24</span> For jeg sier eder at ingen av de menn
som var innbudt, skal smake min nattverd.

<span id="an_14:25">14:25</span> Og meget folk vandret sammen med ham.
Og han vendte sig og sa til dem:

<span id="an_14:26">14:26</span> Om nogen kommer til mig og ikke hater
sin far og mor og hustru og barn og brødre og søstre, ja endog sitt eget
liv, han kan ikke være min disippel.

<span id="an_14:27">14:27</span> Og den som ikke bærer sitt kors og
følger efter mig, han kan ikke være min disippel.

<span id="an_14:28">14:28</span> For hvem av eder som vil bygge et tårn,
setter sig ikke først ned og regner efter hvad det vil koste, om han har
nok til å fullføre det med,

<span id="an_14:29">14:29</span> forat ikke, når han har lagt grunnen og
ikke er i stand til å fullføre det, alle de som ser det, skal begynne å
spotte ham og si:

<span id="an_14:30">14:30</span> Denne mann begynte å bygge, og var ikke
i stand til å fullføre det?

<span id="an_14:31">14:31</span> Eller hvilken konge som drar ut for å
møte en annen konge i strid, setter sig ikke først ned og rådslår om han
med ti tusen er i stand til å møte den som kommer imot ham med tyve
tusen?

<span id="an_14:32">14:32</span> Men kan han ikke det, da skikker han
sendemenn til ham, mens han ennu er langt borte, og tinger om fred.

<span id="an_14:33">14:33</span> Således kan da ingen av eder være min
disippel uten at han opgir alt det han eier.

<span id="an_14:34">14:34</span> Salt er en god ting, men når også
saltet mister sin kraft, hvad skal det da saltes med?

<span id="an_14:35">14:35</span> Det duer hverken i jord eller i
gjødsel; det blir kastet ut. Den som har ører å høre med, han høre!

<span id="an_15:1">15:1</span> Og alle toldere og syndere holdt sig nær
til ham for å høre ham.

<span id="an_15:2">15:2</span> Og både fariseerne og de skriftlærde
knurret sig imellem og sa: Denne mann tar imot syndere og eter sammen
med dem!

<span id="an_15:3">15:3</span> Da talte han denne lignelse til dem:

<span id="an_15:4">15:4</span> Hvilket menneske iblandt eder som har
hundre får og mister ett av dem, forlater ikke de ni og nitti i ørkenen
og går efter det han har mistet, til han finner det?

<span id="an_15:5">15:5</span> Og når han har funnet det, legger han det
på sine skuldrer med glede,

<span id="an_15:6">15:6</span> og når han kommer hjem, kaller han sine
venner og granner sammen og sier til dem: Gled eder med mig, for jeg har
funnet mitt får som jeg hadde mistet!

<span id="an_15:7">15:7</span> Jeg sier eder: Således skal det være
glede i himmelen over én synder som omvender sig, mere enn over ni og
nitti rettferdige som ikke trenger til omvendelse.

<span id="an_15:8">15:8</span> Eller hvilken kvinne som har ti
sølvpenninger og mister én av dem, tender ikke lys og feier sitt hus og
leter med flid til hun finner den?

<span id="an_15:9">15:9</span> Og når hun har funnet den, kaller hun
sine venninner og grannekvinner sammen og sier: Gled eder med mig, for
jeg har funnet sølvpenningen som jeg hadde mistet!

<span id="an_15:10">15:10</span> Således, sier jeg eder, blir det glede
for Guds engler over én synder som omvender sig.

<span id="an_15:11">15:11</span> Og han sa: En mann hadde to sønner,

<span id="an_15:12">15:12</span> og den yngste av dem sa til sin far:
Far! gi mig den del av boet som faller på mig! Og han skiftet sin
eiendom imellem dem.

<span id="an_15:13">15:13</span> Og ikke mange dager derefter samlet den
yngste sønn alt sitt og drog til et land langt borte, og der ødte han
sin eiendom i et ryggesløst levnet.

<span id="an_15:14">15:14</span> Men da han hadde satt alt over styr,
blev det en svær hunger i det land, og han begynte å lide nød.

<span id="an_15:15">15:15</span> Da gikk han bort og holdt sig til en av
borgerne der i landet, og han sendte ham ut på sine marker for å gjæte
svin;

<span id="an_15:16">15:16</span> og hans attrå var å fylle sin buk med
de skolmer som svinene åt, og ingen gav ham noget.

<span id="an_15:17">15:17</span> Men da kom han til sig selv og sa: Hvor
mange leiefolk hos min far har fullt op av brød, men jeg setter livet
til her av sult!

<span id="an_15:18">15:18</span> Jeg vil stå op og gå til min far og si
til ham: Far! jeg har syndet mot himmelen og for dig;

<span id="an_15:19">15:19</span> jeg er ikke verdig lenger til å kalles
din sønn; la mig få være som en av dine leiefolk!

<span id="an_15:20">15:20</span> Og han stod op og kom til sin far. Men
da han ennu var langt borte, så hans far ham, og han ynkedes inderlig,
og løp til og falt ham om halsen og kysset ham.

<span id="an_15:21">15:21</span> Men sønnen sa til ham: Far! jeg har
syndet mot himmelen og for dig, og jeg er ikke verdig lenger til å
kalles din sønn.

<span id="an_15:22">15:22</span> Men faren sa til sine tjenere: Ta frem
den beste klædning og ha den på ham, og gi ham en ring på hans hånd og
sko på hans føtter,

<span id="an_15:23">15:23</span> og hent gjøkalven og slakt den, og la
oss ete og være glade!

<span id="an_15:24">15:24</span> For denne min sønn var død og er blitt
levende igjen, var tapt og er funnet. Og de begynte å være glade.

<span id="an_15:25">15:25</span> Men hans eldste sønn var ute på marken,
og da han gikk hjemover og kom nær til huset, hørte han spill og dans;

<span id="an_15:26">15:26</span> og han kalte en av tjenerne til sig og
spurte hvad dette var.

<span id="an_15:27">15:27</span> Han sa til ham: Din bror er kommet, og
din far lot slakte gjøkalven, fordi han fikk ham frisk tilbake.

<span id="an_15:28">15:28</span> Da blev han vred og vilde ikke gå inn.
Hans far gikk da ut og talte vennlig til ham;

<span id="an_15:29">15:29</span> men han svarte og sa til sin far: Se, i
så mange år har jeg tjent dig, og aldri har jeg gjort imot ditt bud, og
mig har du aldri gitt et kje forat jeg kunde være glad med mine venner;

<span id="an_15:30">15:30</span> men da denne din sønn kom, han som har
ett op din eiendom sammen med skjøger, da slaktet du gjøkalven for ham!

<span id="an_15:31">15:31</span> Men han sa til ham: Barn! du er alltid
hos mig, og alt mitt er ditt;

<span id="an_15:32">15:32</span> men vi burde fryde og glede oss fordi
denne din bror var død og er blitt levende, var tapt og er funnet.

<span id="an_16:1">16:1</span> Men han sa også til sine disipler: Der
var en rik mann som hadde en husholder, og han blev angitt for ham som
en som ødte hans eiendom.

<span id="an_16:2">16:2</span> Og han kalte ham for sig og sa til ham:
Hvad er dette jeg hører om dig? Gjør regnskap for din husholdning! for
du kan ikke lenger forestå mitt hus.

<span id="an_16:3">16:3</span> Da sa husholderen ved sig selv: Hvad skal
jeg gjøre, nu da min herre tar husholdningen fra mig? Jeg er ikke i
stand til å grave, jeg skammer mig ved å tigge.

<span id="an_16:4">16:4</span> Nu vet jeg hvad jeg vil gjøre, forat de
skal ta imot mig i sine hus når jeg blir avsatt fra husholdningen.

<span id="an_16:5">16:5</span> Og han kalte til sig hver især av sin
herres skyldnere, og sa til den første: Hvor meget er du min herre
skyldig?

<span id="an_16:6">16:6</span> Han sa: Hundre anker olje. Da sa han til
ham: Her har du ditt gjeldsbrev; sett dig ned, skynd dig og skriv femti!

<span id="an_16:7">16:7</span> Derefter sa han til en annen: Og du, hvor
meget er du skyldig? Han sa: Hundre tønner hvete. Han sier til ham: Her
har du ditt gjeldsbrev; skriv åtti!

<span id="an_16:8">16:8</span> Og Herren roste den urettferdige
husholder for at han hadde båret sig klokt ad; for denne verdens barn er
klokere mot sin egen slekt enn lysets barn.

<span id="an_16:9">16:9</span> Og jeg sier eder: Gjør eder venner ved
den urettferdige mammon, forat de, når den svikter, må ta imot eder i de
evige boliger!

<span id="an_16:10">16:10</span> Den som er tro i smått, er også tro i
stort, og den som er urettferdig i smått, er også urettferdig i stort.

<span id="an_16:11">16:11</span> Dersom I da ikke har vært tro i den
urettferdige mammon, hvem vil da betro eder de sanne skatter?

<span id="an_16:12">16:12</span> Og dersom I ikke har vært tro i det som
hører andre til, hvem vil da gi eder noget til eget eie?

<span id="an_16:13">16:13</span> Ingen tjener kan tjene to herrer; for
han vil enten hate den ene og elske den andre, eller holde sig til den
ene og forakte den andre; I kan ikke tjene Gud og mammon.

<span id="an_16:14">16:14</span> Fariseerne, som var pengekjære, hørte
på alt dette, og de spottet ham.

<span id="an_16:15">16:15</span> Da sa han til dem: I er de som gjør
eder selv rettferdige for menneskene; men Gud kjenner eders hjerter; for
det som er høit i menneskers øine, er en vederstyggelighet for Gud.

<span id="an_16:16">16:16</span> Loven og profetene hadde sin tid inntil
Johannes; fra den tid forkynnes evangeliet om Guds rike, og enhver
trenger sig inn i det med makt;

<span id="an_16:17">16:17</span> men før skal himmel og jord forgå før
en eneste tøddel av loven skal falle bort.

<span id="an_16:18">16:18</span> Hver den som skiller sig fra sin hustru
og gifter sig med en annen kvinne, han driver hor, og hver den som
gifter sig med en kvinne som er skilt fra sin mann, han driver hor.

<span id="an_16:19">16:19</span> Der var en rik mann, og han klædde sig
i purpur og kostelig linklæde og levde hver dag i herlighet og glede.

<span id="an_16:20">16:20</span> Men der var en fattig mann ved navn
Lasarus, som var kastet for hans port, full av sår,

<span id="an_16:21">16:21</span> og hans attrå var å få mette sig med
det som falt fra den rikes bord; men endog hundene kom og slikket hans
sår.

<span id="an_16:22">16:22</span> Men det skjedde at den fattige døde, og
at han blev båret bort av engler i Abrahams skjød; men også den rike
døde og blev begravet.

<span id="an_16:23">16:23</span> Og da han slo sine øine op i dødsriket,
der han var i pine, da ser han Abraham langt borte og Lasarus i hans
skjød.

<span id="an_16:24">16:24</span> Da ropte han: Fader Abraham! forbarm
dig over mig og send Lasarus, forat han kan dyppe det ytterste av sin
finger i vann og svale min tunge! for jeg pines storlig i denne lue.

<span id="an_16:25">16:25</span> Men Abraham sa: Sønn! kom i hu at du
fikk ditt gode i din levetid, og Lasarus likeså det onde! men nu trøstes
han her, og du pines.

<span id="an_16:26">16:26</span> Og dessuten er et stort svelg festet
mellem oss og eder, forat de som vil gå herfra og over til eder, ikke
skal kunne det, og forat heller ikke de på den andre side skal fare
derfra og over til oss.

<span id="an_16:27">16:27</span> Da sa han: Så ber jeg dig, fader, at du
sender ham til min fars hus

<span id="an_16:28">16:28</span> - for jeg har fem brødre - forat han
kan vidne for dem, så ikke også de skal komme til dette pinens sted.

<span id="an_16:29">16:29</span> Men Abraham sier til ham: De har Moses
og profetene; la dem høre dem!

<span id="an_16:30">16:30</span> Men han sa: Nei, fader Abraham! men om
nogen fra de døde kommer til dem, da omvender de sig.

<span id="an_16:31">16:31</span> Men han sa til ham: Hører de ikke Moses
og profetene, da vil de heller ikke tro om nogen står op fra de døde.

<span id="an_17:1">17:1</span> Og han sa til sine disipler: Det er
umulig annet enn at forførelser må komme; men ve den som de kommer fra!

<span id="an_17:2">17:2</span> Det var bedre for ham om det var hengt en
kvernsten om hans hals, og han var kastet i havet, enn at han skulde
forføre én av disse små.

<span id="an_17:3">17:3</span> Ta eder i vare! Om din bror synder, da
irettesett ham; og om han angrer det, da tilgi ham!

<span id="an_17:4">17:4</span> Og om han syv ganger om dagen synder imot
dig og syv ganger kommer tilbake til dig og sier: Jeg angrer det, da
skal du tilgi ham.

<span id="an_17:5">17:5</span> Og apostlene sa til Herren: Øk vår tro!

<span id="an_17:6">17:6</span> Men Herren sa: Dersom I hadde tro som et
sennepskorn, da skulde I si til dette morbærtre: Rykk dig op med rot og
plant dig i havet! og det skulde lyde eder.

<span id="an_17:7">17:7</span> Men hvem av eder som har en tjener som
pløier eller gjæter, vil si til ham når han kommer inn fra marken: Kom
straks hit og sett dig til bords?

<span id="an_17:8">17:8</span> Vil han ikke heller si til ham: Gjør i
stand det jeg skal ha til aftensmat, og bind op om dig og gå mig til
hånde til jeg får ett og drukket, så skal du få ete og drikke?

<span id="an_17:9">17:9</span> Takker han vel sin tjener fordi han
gjorde det som var ham pålagt? Jeg tror det ikke.

<span id="an_17:10">17:10</span> Således skal også I, når I har gjort
alt det som er eder pålagt, si: Vi er unyttige tjenere; vi har bare
gjort det vi var skyldige å gjøre.

<span id="an_17:11">17:11</span> Og det skjedde på vandringen til
Jerusalem at han drog midt imellem Samaria og Galilea;

<span id="an_17:12">17:12</span> og da han gikk inn i en by, møtte det
ham ti spedalske menn, som stod langt borte,

<span id="an_17:13">17:13</span> og de ropte høit: Jesus, mester!
miskunn dig over oss!

<span id="an_17:14">17:14</span> Og da han så dem, sa han til dem: Gå
bort og te eder for prestene! Og det skjedde mens de var på veien, at de
blev renset.

<span id="an_17:15">17:15</span> Men en av dem vendte tilbake, da han så
at han var helbredet, og han priste Gud med høi røst,

<span id="an_17:16">17:16</span> og falt ned på sitt ansikt for hans
føtter og takket ham; og han var en samaritan.

<span id="an_17:17">17:17</span> Da svarte Jesus og sa: Blev ikke de ti
renset? hvor er da de ni?

<span id="an_17:18">17:18</span> Fantes det ingen som vendte tilbake for
å gi Gud ære uten denne fremmede?

<span id="an_17:19">17:19</span> Og han sa til ham: Stå op og gå bort!
din tro har frelst dig.

<span id="an_17:20">17:20</span> Men da han blev spurt av fariseerne når
Guds rike skulde komme, svarte han dem og sa: Guds rike kommer ikke på
den måte at en kan se det med sine øine;

<span id="an_17:21">17:21</span> heller ikke skal de si: Se her eller se
der er det! For se, Guds rike er inneni eder.

<span id="an_17:22">17:22</span> Men han sa til sine disipler: De dager
skal komme da I skal attrå å få se en av Menneskesønnens dager, og I
skal ikke få se den.

<span id="an_17:23">17:23</span> Og de skal si til eder: Se her, se der
er han! Gå ikke der bort, og følg ikke efter!

<span id="an_17:24">17:24</span> For likesom lynet, når det lyner,
skinner fra himmelbryn til himmelbryn, således skal Menneskesønnen være
på sin dag.

<span id="an_17:25">17:25</span> Men først skal han lide meget og
forkastes av denne slekt.

<span id="an_17:26">17:26</span> Og likesom det gikk i Noahs dager, så
skal det også gå i Menneskesønnens dager:

<span id="an_17:27">17:27</span> de åt og drakk, de tok til ekte og blev
gitt til ekte, like til den dag da Noah gikk inn i arken; så kom
vannflommen og ødela dem alle sammen.

<span id="an_17:28">17:28</span> På samme vis - likesom det gikk i Lots
dager: de åt og drakk, de kjøpte og solgte, de plantet og bygget;

<span id="an_17:29">17:29</span> men den dag da Lot gikk ut av Sodoma,
da lot Gud ild og svovel regne fra himmelen og ødela dem alle sammen -

<span id="an_17:30">17:30</span> således skal det også gå på den dag da
Menneskesønnen åpenbares.

<span id="an_17:31">17:31</span> På den dag må den som er på taket og
har sine ting i huset, ikke stige ned for å hente dem, og heller ikke
den som er ute på marken, vende tilbake til sitt hjem.

<span id="an_17:32">17:32</span> Kom Lots hustru i hu!

<span id="an_17:33">17:33</span> Den som søker å frelse sitt liv, skal
miste det, og den som mister det, skal berge det.

<span id="an_17:34">17:34</span> Jeg sier eder: I den natt skal det være
to i én seng; den ene skal tas med, og den andre skal lates tilbake.

<span id="an_17:35">17:35</span> To kvinner skal male på samme kvern;
den ene skal tas med, og den andre skal lates tilbake.

<span id="an_17:36">17:36</span> Det skal være to ute på marken; den ene
blir tatt med, den andre blir latt tilbake.

<span id="an_17:37">17:37</span> Da svarte de og sa til ham: Hvor,
Herre? Han sa til dem: Hvor åtselet er, der skal ørnene samles.

<span id="an_18:1">18:1</span> Og han sa en lignelse til dem om at de
alltid skulde bede og ikke bli trette.

<span id="an_18:2">18:2</span> Der var en dommer i en by, som ikke
fryktet Gud og ikke undså sig for noget menneske.

<span id="an_18:3">18:3</span> Og det var en enke der i byen, og hun kom
til ham og sa: Hjelp mig til å få rett over min motstander!

<span id="an_18:4">18:4</span> Og lenge vilde han ikke; men til sist sa
han ved sig selv: Om jeg enn ikke frykter Gud og ikke undser mig for
noget menneske,

<span id="an_18:5">18:5</span> vil jeg dog hjelpe denne enke til å få
rett fordi hun gjør mig uleilighet, så hun ikke til slutt skal komme og
legge hånd på mig.

<span id="an_18:6">18:6</span> Og Herren sa: Hør hvad den urettferdige
dommer sier!

<span id="an_18:7">18:7</span> Men skulde da ikke Gud hjelpe sine
utvalgte til deres rett, dem som roper til ham dag og natt, og er han
sen når det gjelder dem?

<span id="an_18:8">18:8</span> Jeg sier eder at han skal skynde sig å
hjelpe dem til deres rett. Men når Menneskesønnen kommer, mon han da vil
finne troen på jorden?

<span id="an_18:9">18:9</span> Han sa også denne lignelse til nogen som
stolte på sig selv at de var rettferdige, og foraktet de andre:

<span id="an_18:10">18:10</span> To menn gikk op til templet for å bede;
den ene var en fariseer og den andre en tolder.

<span id="an_18:11">18:11</span> Fariseeren stod for sig selv og bad
således: Gud! jeg takker dig fordi jeg ikke er som andre mennesker:
røvere, urettferdige, horkarler, eller og som denne tolder.

<span id="an_18:12">18:12</span> Jeg faster to ganger om uken, jeg gir
tiende av all min inntekt.

<span id="an_18:13">18:13</span> Og tolderen stod langt borte og vilde
ikke engang løfte sine øine mot himmelen, men slo sig for sitt bryst og
sa: Gud! vær mig synder nådig!

<span id="an_18:14">18:14</span> Jeg sier eder: Denne gikk
rettferdiggjort ned til sitt hus fremfor den andre; for hver den sig
selv ophøier, skal fornedres, og den sig selv fornedrer, skal ophøies.

<span id="an_18:15">18:15</span> De bar også sine små barn til ham,
forat han skulde røre ved dem; men da disiplene så det, truet de dem.

<span id="an_18:16">18:16</span> Men Jesus kalte dem til sig og sa: La
de små barn komme til mig, og hindre dem ikke! for Guds rike hører
sådanne til.

<span id="an_18:17">18:17</span> Sannelig sier jeg eder: Den som ikke
tar imot Guds rike som et lite barn, han skal ingenlunde komme inn i
det.

<span id="an_18:18">18:18</span> Og en rådsherre spurte ham: Gode
mester! hvad skal jeg gjøre for å arve evig liv?

<span id="an_18:19">18:19</span> Jesus sa til ham: Hvorfor kaller du mig
god? Ingen er god uten én, det er Gud.

<span id="an_18:20">18:20</span> Budene kjenner du: Du skal ikke drive
hor, du skal ikke slå ihjel, du skal ikke stjele, du skal ikke si falskt
vidnesbyrd, hedre din far og din mor.

<span id="an_18:21">18:21</span> Men han sa: Alt dette har jeg holdt fra
min ungdom av.

<span id="an_18:22">18:22</span> Da Jesus hørte det, sa han til ham: Ett
fattes dig ennu: selg alt det du har, og del det ut til fattige, så skal
du få en skatt i himmelen; kom så og følg mig!

<span id="an_18:23">18:23</span> Men da han hørte det, blev han meget
bedrøvet; for han var meget rik.

<span id="an_18:24">18:24</span> Og da Jesus så det, sa han: Hvor
vanskelig det er for de rike å komme inn i Guds rike!

<span id="an_18:25">18:25</span> For det er lettere for en kamel å gå
gjennem et nåleøie enn for en rik å gå inn i Guds rike.

<span id="an_18:26">18:26</span> Da sa de som hørte det: Hvem kan da bli
frelst?

<span id="an_18:27">18:27</span> Men han sa: Det som er umulig for
mennesker, er mulig for Gud.

<span id="an_18:28">18:28</span> Og Peter sa: Se, vi har forlatt alt
vårt og fulgt dig.

<span id="an_18:29">18:29</span> Da sa han til dem: Sannelig sier jeg
eder: Det er ingen som har forlatt hus eller hustru eller brødre eller
foreldre eller barn for Guds rikes skyld

<span id="an_18:30">18:30</span> uten at han skal få mangefold igjen her
i tiden, og i den kommende verden evig liv.

<span id="an_18:31">18:31</span> Men han tok de tolv til sig og sa til
dem: Se, vi går op til Jerusalem, og alt det som er skrevet av profetene
om Menneskesønnen, skal fullbyrdes.

<span id="an_18:32">18:32</span> For han skal overgis til hedningene og
bli spottet og hånet og spyttet på,

<span id="an_18:33">18:33</span> og de skal hudstryke ham og slå ham
ihjel, og på den tredje dag skal han opstå.

<span id="an_18:34">18:34</span> Og de forstod ikke noget av dette, og
dette ord var skjult for dem, og de skjønte ikke det han sa.

<span id="an_18:35">18:35</span> Og det skjedde da han kom nær til
Jeriko, at en blind mann satt ved veien og tigget.

<span id="an_18:36">18:36</span> Da han hørte folk gå forbi, spurte han
hvad dette var.

<span id="an_18:37">18:37</span> De fortalte ham da at Jesus fra Nasaret
gikk forbi.

<span id="an_18:38">18:38</span> Og han ropte: Jesus, du Davids sønn!
miskunn dig over mig!

<span id="an_18:39">18:39</span> Og de som gikk foran, truet ham at han
skulde tie. Men han ropte enda meget mere: Du Davids sønn! miskunn dig
over mig!

<span id="an_18:40">18:40</span> Da stod Jesus stille, og bød at han
skulde føres til ham; og da han kom frem, spurte han ham:

<span id="an_18:41">18:41</span> Hvad vil du jeg skal gjøre for dig? Han
sa: Herre! at jeg må bli seende!

<span id="an_18:42">18:42</span> Og Jesus sa til ham: Bli seende! din
tro har frelst dig.

<span id="an_18:43">18:43</span> Og straks fikk han sitt syn igjen, og
fulgte ham og lovet Gud; og alt folket som så det, priste Gud.

<span id="an_19:1">19:1</span> Og han kom inn i Jeriko og drog igjennem
byen.

<span id="an_19:2">19:2</span> Og se, der var en mann som hette Sakkeus;
han var overtolder og en rik mann.

<span id="an_19:3">19:3</span> Og han søkte å få se hvem som var Jesus,
og han kunde ikke komme til for folket, for han var liten av vekst.

<span id="an_19:4">19:4</span> Da sprang han i forveien og steg op i et
morbærtre for å få se ham; for hans vei gikk der forbi.

<span id="an_19:5">19:5</span> Og da Jesus kom til stedet, så han op og
sa til ham: Sakkeus! skynd dig og stig ned! for idag skal jeg bli i ditt
hus.

<span id="an_19:6">19:6</span> Og han skyndte sig og steg ned, og tok
imot ham med glede.

<span id="an_19:7">19:7</span> Og da de så det, knurret de alle og sa:
Han gikk inn for å ta herberge hos en syndig mann!

<span id="an_19:8">19:8</span> Men Sakkeus stod frem og sa til Herren:
Se, Herre! Halvdelen av mitt gods gir jeg de fattige, og har jeg presset
penger ut av nogen, gir jeg det firdobbelt igjen.

<span id="an_19:9">19:9</span> Og Jesus sa om ham: Idag er frelse blitt
dette hus til del, eftersom og han er en Abrahams sønn;

<span id="an_19:10">19:10</span> for Menneskesønnen er kommet for å søke
og frelse det som var fortapt.

<span id="an_19:11">19:11</span> Mens de hørte på dette, la han også en
lignelse til, fordi han var nær ved Jerusalem, og de tenkte at Guds rike
straks skulde komme til syne.

<span id="an_19:12">19:12</span> Han sa da: En mann av høi byrd drog til
et land langt borte for å få kongemakt og så komme tilbake igjen.

<span id="an_19:13">19:13</span> Han kalte da ti av sine tjenere for
sig, og gav dem ti pund og sa: Kjøpslå med dem til jeg kommer igjen.

<span id="an_19:14">19:14</span> Men hans landsmenn hatet ham, og
skikket sendemenn avsted efter ham og lot si: Vi vil ikke at denne mann
skal være konge over oss.

<span id="an_19:15">19:15</span> Og det skjedde da han hadde fått
kongemakten og kom tilbake, da bød han at de tjenere han hadde gitt
pengene, skulde kalles for ham, forat han kunde få vite hvad hver av dem
hadde vunnet.

<span id="an_19:16">19:16</span> Da kom den første frem og sa: Herre!
ditt pund har kastet av sig ti pund.

<span id="an_19:17">19:17</span> Og han sa til ham: Vel, du gode tjener!
fordi du har vært tro i det små, skal du råde over ti byer.

<span id="an_19:18">19:18</span> Og den annen kom og sa: Herre! ditt
pund har gitt fem pund.

<span id="an_19:19">19:19</span> Også til denne sa han: Vær du herre
over fem byer!

<span id="an_19:20">19:20</span> Og en annen kom og sa: Herre! se her er
ditt pund, som jeg har hatt liggende i et tørklæ;

<span id="an_19:21">19:21</span> for jeg fryktet for dig, fordi du er en
streng mann; du tar op det du ikke la ned, og høster det du ikke sådde.

<span id="an_19:22">19:22</span> Han sier til ham: Efter din egen munn
dømmer jeg dig, du dårlige tjener! Du visste at jeg er en streng mann,
som tar op det jeg ikke la ned, og høster det jeg ikke sådde;

<span id="an_19:23">19:23</span> hvorfor satte du da ikke mine penger ut
hos pengevekslerne? Så hadde jeg, når jeg kom, fått dem tilbake med
renter.

<span id="an_19:24">19:24</span> Og han sa til dem som stod ved hans
side: Ta pundet fra ham og gi det til ham som har de ti pund!

<span id="an_19:25">19:25</span> - De sa til ham: Herre! han har jo ti
pund! -

<span id="an_19:26">19:26</span> Jeg sier eder at hver den som har, ham
skal gis; men den som ikke har, fra ham skal endog tas det han har.

<span id="an_19:27">19:27</span> Men disse mine fiender som ikke vilde
at jeg skulde være konge over dem, før dem hit og hugg dem ned for mine
øine!

<span id="an_19:28">19:28</span> Og da han hadde sagt dette, drog han
videre foran dem på sin vandring op til Jerusalem.

<span id="an_19:29">19:29</span> Og det skjedde da han kom nær til
Betfage og Betania, til det berg som kalles Oljeberget, da sendte han to
av sine disipler avsted og sa:

<span id="an_19:30">19:30</span> Gå bort til den by som ligger rett for
oss! Når I kommer inn i den, skal I finne en fole bundet, som intet
menneske har sittet på; løs den og før den hit!

<span id="an_19:31">19:31</span> Og dersom nogen spør eder: Hvorfor
løser I den? da skal I si så: Herren har bruk for den.

<span id="an_19:32">19:32</span> Så gikk de utsendte avsted, og de fant
det så som han hadde sagt dem.

<span id="an_19:33">19:33</span> Og da de løste folen, sa dens eiermenn
til dem: Hvorfor løser I folen?

<span id="an_19:34">19:34</span> De sa: Herren har bruk for den.

<span id="an_19:35">19:35</span> Og de førte den til Jesus, og de la
sine klær på folen og lot Jesus sette sig på den.

<span id="an_19:36">19:36</span> Da han nu drog frem, bredte de sine
klær under ham på veien.

<span id="an_19:37">19:37</span> Men da han allerede var nær ved
nedgangen fra Oljeberget, begynte hele disippel-flokken glad å love Gud
med høi røst for alle de kraftige gjerninger de hadde sett, og sa:

<span id="an_19:38">19:38</span> Velsignet være kongen som kommer i
Herrens navn! Fred i himmelen, og ære i det høieste!

<span id="an_19:39">19:39</span> Og nogen av fariseerne blandt mengden
sa til ham: Mester! irettesett dine disipler!

<span id="an_19:40">19:40</span> Men han svarte og sa til dem: Jeg sier
eder: Om disse tier, skal stenene rope.

<span id="an_19:41">19:41</span> Og da han kom nær og så byen, gråt han
over den og sa:

<span id="an_19:42">19:42</span> Visste også du, om enn først på denne
din dag, hvad som tjener til din fred! Men nu er det skjult for dine
øine.

<span id="an_19:43">19:43</span> For de dager skal komme over dig da
dine fiender skal kaste en voll op om dig og kringsette dig og trenge
dig fra alle sider,

<span id="an_19:44">19:44</span> og slå dig til jorden og dine barn i
dig, og ikke levne sten på sten i dig, fordi du ikke kjente din
besøkelses tid.

<span id="an_19:45">19:45</span> Og han gikk inn i templet og begynte å
drive ut dem som drev handel der,

<span id="an_19:46">19:46</span> og han sa til dem: Det er skrevet: Mitt
hus skal være et bedehus. Men I har gjort det til en røverhule.

<span id="an_19:47">19:47</span> Og han lærte daglig i templet. Men
yppersteprestene og de skriftlærde og de første blandt folket søkte å få
ryddet ham av veien.

<span id="an_19:48">19:48</span> Og de fant ikke ut hvad de skulde
gjøre; for hele folket hang ved ham og hørte på ham.

<span id="an_20:1">20:1</span> Og det skjedde en av dagene mens han
lærte folket i templet og forkynte evangeliet, da stod yppersteprestene
og de skriftlærde frem sammen med de eldste

<span id="an_20:2">20:2</span> og sa til ham: Si oss: Med hvad myndighet
gjør du dette, eller hvem er det som har gitt dig denne myndighet?

<span id="an_20:3">20:3</span> Men han svarte og sa til dem: Også jeg
vil spørre eder om en ting; si mig:

<span id="an_20:4">20:4</span> Johannes' dåp, var den fra himmelen eller
fra mennesker?

<span id="an_20:5">20:5</span> Men de samrådde sig med hverandre og sa:
Sier vi: Fra himmelen, da sier han: Hvorfor trodde I ham da ikke?

<span id="an_20:6">20:6</span> Men sier vi: Fra mennesker, da stener
hele folket oss; for de tror fullt og fast at Johannes var en profet.

<span id="an_20:7">20:7</span> Og de svarte at de ikke visste hvor den
var fra.

<span id="an_20:8">20:8</span> Da sa Jesus til dem: Så sier heller ikke
jeg eder med hvad myndighet jeg gjør dette.

<span id="an_20:9">20:9</span> Han begynte da å si denne lignelse til
folket: En mann plantet en vingård og leide den ut til vingårdsmenn og
drog utenlands for lange tider.

<span id="an_20:10">20:10</span> Og da tiden kom, sendte han en tjener
til vingårdsmennene, forat de skulde gi ham av vingårdens frukt; men
vingårdsmennene slo ham, og lot ham gå bort med tomme hender.

<span id="an_20:11">20:11</span> Og han blev ved og sendte en annen
tjener; men de slo også ham og hånte ham og lot ham gå bort med tomme
hender.

<span id="an_20:12">20:12</span> Og han blev ved og sendte en tredje;
men de slo også ham til blods og kastet ham ut.

<span id="an_20:13">20:13</span> Da sa vingårdens herre: Hvad skal jeg
gjøre? Jeg vil sende min sønn, den elskede; de vil da vel undse sig for
ham.

<span id="an_20:14">20:14</span> Men da vingårdsmennene fikk se ham, la
de op råd med hverandre og sa: Dette er arvingen; la oss slå ham ihjel,
så arven kan bli vår!

<span id="an_20:15">20:15</span> Og de kastet ham ut av vingården og slo
ham ihjel. Hvad skal nu vingårdens herre gjøre med dem?

<span id="an_20:16">20:16</span> Han skal komme og drepe disse
vingårdsmenn og overgi vingården til andre. Da de hørte det, sa de: Det
må aldri skje!

<span id="an_20:17">20:17</span> Men han så på dem og sa: Hvad er da
dette som er skrevet: Den sten som bygningsmennene forkastet, den er
blitt hjørnesten?

<span id="an_20:18">20:18</span> Hver den som faller på denne sten, han
skal knuses; men den som den faller på, ham skal den smuldre til støv.

<span id="an_20:19">20:19</span> Og de skriftlærde og yppersteprestene
søkte å få lagt hånd på ham i samme stund; men de fryktet for folket;
for de skjønte at det var om dem han hadde sagt denne lignelse.

<span id="an_20:20">20:20</span> Og efterat de nogen tid hadde voktet på
ham, sendte de lurere, som lot som de var rettferdige, for å fange ham i
ord, så de kunde overgi ham til øvrigheten og til landshøvdingens makt.

<span id="an_20:21">20:21</span> Og de spurte ham og sa: Mester! vi vet
at du taler og lærer rett og gjør ikke forskjell på folk, men lærer Guds
vei i sannhet;

<span id="an_20:22">20:22</span> er det oss tillatt å gi keiseren skatt,
eller ikke?

<span id="an_20:23">20:23</span> Men han merket deres list og sa til
dem:

<span id="an_20:24">20:24</span> Vis mig en penning! Hvis billede og
påskrift har den? De svarte: Keiserens.

<span id="an_20:25">20:25</span> Da sa han til dem: Så gi da keiseren
hvad keiserens er, og Gud hvad Guds er!

<span id="an_20:26">20:26</span> Og de var ikke i stand til å fange ham
i ord i folkets påhør, og de undret sig over hans svar, og tidde.

<span id="an_20:27">20:27</span> Men det kom nogen av sadduseerne til
ham, de som nekter at det er nogen opstandelse, og de spurte ham og sa:

<span id="an_20:28">20:28</span> Mester! Moses har foreskrevet oss at
når en manns gifte bror dør og ikke har barn, da skal hans bror ta hans
hustru til ekte og opreise sin bror avkom.

<span id="an_20:29">20:29</span> Nu var det syv brødre; og den første
tok sig en hustru og døde barnløs.

<span id="an_20:30">20:30</span> Og den annen

<span id="an_20:31">20:31</span> og den tredje tok henne, og likeså alle
syv; de efterlot ikke barn, og døde.

<span id="an_20:32">20:32</span> Til sist døde også kvinnen.

<span id="an_20:33">20:33</span> Hvem iblandt dem skal nu få kvinnen til
hustru i opstandelsen? for alle syv har jo hatt henne til hustru.

<span id="an_20:34">20:34</span> Og Jesus sa til dem: Denne verdens barn
tar til ekte og gis til ekte;

<span id="an_20:35">20:35</span> men de som aktes verdige til å få del i
hin verden og i opstandelsen fra de døde, de hverken tar til ekte eller
gis til ekte;

<span id="an_20:36">20:36</span> for de kan ikke mere dø, for de er
englene like og er Guds barn, idet de er opstandelsens barn.

<span id="an_20:37">20:37</span> Men at de døde står op, det har også
Moses gitt til kjenne, der hvor det tales om tornebusken, når han kaller
Herren Abrahams Gud og Isaks Gud og Jakobs Gud;

<span id="an_20:38">20:38</span> men han er ikke de dødes Gud, men de
levendes; for de lever alle for ham.

<span id="an_20:39">20:39</span> Da svarte nogen av de skriftlærde og
sa: Mester! du taler vel.

<span id="an_20:40">20:40</span> For de vågde ikke mere å spørre ham om
noget.

<span id="an_20:41">20:41</span> Men han sa til dem: Hvorledes kan det
sies at Messias er Davids sønn?

<span id="an_20:42">20:42</span> David selv sier jo i Salmenes bok:
Herren sa til min herre: Sett dig ved min høire hånd,

<span id="an_20:43">20:43</span> til jeg får lagt dine fiender til
skammel for dine føtter!

<span id="an_20:44">20:44</span> David kaller ham altså herre; hvorledes
kan han da være hans sønn?

<span id="an_20:45">20:45</span> Men i hele folkets påhør sa han til
sine disipler:

<span id="an_20:46">20:46</span> Vokt eder for de skriftlærde, som
gjerne vil gå i side klær og gjerne vil la sig hilse på torvene og ha de
øverste seter i synagogene og sitte øverst ved gjestebudene;

<span id="an_20:47">20:47</span> de som opeter enkers hus og for et syns
skyld holder lange bønner! Disse skal få dess hårdere dom.

<span id="an_21:1">21:1</span> Og da han så op, fikk han se de rike
legge sine gaver i tempelkisten.

<span id="an_21:2">21:2</span> Og han så en fattig enke legge to
skjerver i den.

<span id="an_21:3">21:3</span> Da sa han: Sannelig sier jeg eder: Denne
fattige enke har lagt mere enn alle.

<span id="an_21:4">21:4</span> For alle disse la sine gaver av sin
overflod; men hun la av sin fattigdom alt det hun hadde å leve av.

<span id="an_21:5">21:5</span> Og da nogen sa om templet at det var
prydet med fagre stener og tempelgaver, sa han:

<span id="an_21:6">21:6</span> Dette som I ser - de dager skal komme da
det ikke skal levnes sten på sten som ikke skal brytes ned.

<span id="an_21:7">21:7</span> Da spurte de ham og sa: Mester! når skal
da dette skje? og hvad skal tegnet være når dette skal skje?

<span id="an_21:8">21:8</span> Og han sa: Se til at I ikke føres vill!
for mange skal komme i mitt navn og si: Det er mig, og: Tiden er nær. Gå
ikke efter dem!

<span id="an_21:9">21:9</span> Og når I får høre om krig og oprør, da la
eder ikke skremme! for dette må først skje, men enden kommer ikke med
det samme.

<span id="an_21:10">21:10</span> Da sa han til dem: Folk skal reise sig
mot folk og rike mot rike,

<span id="an_21:11">21:11</span> og store jordskjelv skal det være og
hunger og sott både her og der, og det skal skje forferdelige ting og
store tegn fra himmelen.

<span id="an_21:12">21:12</span> Men før alt dette skjer, skal de legge
hånd på eder og forfølge eder og overgi eder til synagoger og fengsler,
og I skal føres frem for konger og landshøvdinger for mitt navns skyld;

<span id="an_21:13">21:13</span> det skal falle ut til godt vidnesbyrd
for eder.

<span id="an_21:14">21:14</span> Legg eder derfor på hjerte at I ikke
forut skal grunde på hvorledes I skal forsvare eder!

<span id="an_21:15">21:15</span> for jeg skal gi eder munn og visdom som
alle eders motstandere ikke kan motstå eller motsi.

<span id="an_21:16">21:16</span> Men I skal forrådes endog av foreldre
og brødre og frender og venner, og de skal volde nogen av eder døden,

<span id="an_21:17">21:17</span> og I skal hates av alle for mitt navns
skyld.

<span id="an_21:18">21:18</span> Og ikke et hår på eders hode skal gå
tapt.

<span id="an_21:19">21:19</span> Vær tålmodige, så skal I vinne eders
sjeler!

<span id="an_21:20">21:20</span> Men når I ser Jerusalem bli kringsatt
av krigshærer, da skal I vite at dets ødeleggelse er nær.

<span id="an_21:21">21:21</span> Da må de som er i Judea, fly til
fjells, og de som er inne i byen, må gå ut, og de som er ute på landet,
ikke gå inn i den;

<span id="an_21:22">21:22</span> for dette er gjengjeldelsens dager,
forat alt det som skrevet er, skal bli opfylt.

<span id="an_21:23">21:23</span> Men ve de fruktsommelige, og dem som
gir die, i de dager! for stor nød skal være på jorden, og vrede over
dette folk,

<span id="an_21:24">21:24</span> og de skal falle for sverds egg og
føres fangne til alle folkeslag, og Jerusalem skal ligge nedtrådt av
hedninger, inntil hedningenes tid er til ende.

<span id="an_21:25">21:25</span> Og det skal skje tegn i sol og måne og
stjerner, og på jorden skal folkene engstes i fortvilelse når hav og
brenninger bruser,

<span id="an_21:26">21:26</span> mens mennesker faller i avmakt av
redsel og gru for det som kommer over jorderike; for himmelens krefter
skal rokkes.

<span id="an_21:27">21:27</span> Og da skal de se Menneskesønnen komme i
skyen med kraft og megen herlighet.

<span id="an_21:28">21:28</span> Men når dette begynner å skje, da rett
eder op og løft eders hoder! for eders forløsning stunder til.

<span id="an_21:29">21:29</span> Og han sa en lignelse til dem: Se på
fikentreet og alle trær:

<span id="an_21:30">21:30</span> Så snart de springer ut og I ser det,
da vet I av eder selv at nu er sommeren nær.

<span id="an_21:31">21:31</span> Således skal også I, når I ser dette
skje, vite at Guds rike er nær.

<span id="an_21:32">21:32</span> Sannelig sier jeg eder: Denne slekt
skal ingenlunde forgå før det skjer alt sammen.

<span id="an_21:33">21:33</span> Himmel og jord skal forgå, men mine ord
skal ingenlunde forgå.

<span id="an_21:34">21:34</span> Men vokt eder at ikke eders hjerte
nogen tid tynges av rus og svir og timelige bekymringer, så hin dag
kommer uventet over eder som en snare!

<span id="an_21:35">21:35</span> for den skal komme over alle dem som
bor over den hele jord.

<span id="an_21:36">21:36</span> Men våk hver tid og stund, og bed, så I
kan være i stand til å undfly alt dette som skal komme, og til å bli
stående for Menneskesønnen!

<span id="an_21:37">21:37</span> Om dagene lærte han i templet, men om
nettene gikk han ut av byen og overnattet på det berg som kalles
Oljeberget.

<span id="an_21:38">21:38</span> Og alt folket kom tidlig om morgenen
til ham i templet for å høre ham.

<span id="an_22:1">22:1</span> Men de usyrede brøds høitid, som kalles
påske, var nær;

<span id="an_22:2">22:2</span> og yppersteprestene og de skriftlærde
søkte råd til å få ryddet ham av veien; for de fryktet for folket.

<span id="an_22:3">22:3</span> Men Satan fór inn i Judas med tilnavnet
Iskariot, som var en av de tolv,

<span id="an_22:4">22:4</span> og han gikk bort og talte med
yppersteprestene og høvedsmennene om hvorledes han skulde forråde ham
til dem.

<span id="an_22:5">22:5</span> Og de blev glade, og lovte å gi ham
penger,

<span id="an_22:6">22:6</span> og han gav sitt tilsagn og søkte
leilighet til å forråde ham til dem uten opstyr.

<span id="an_22:7">22:7</span> Så kom de usyrede brøds dag, da
påskelammet skulde slaktes.

<span id="an_22:8">22:8</span> Og han sendte Peter og Johannes avsted og
sa: Gå bort og gjør i stand påskelammet for oss, så vi kan ete det!

<span id="an_22:9">22:9</span> De sa til ham: Hvor vil du vi skal gjøre
det i stand?

<span id="an_22:10">22:10</span> Han sa til dem: Se, når I kommer inn i
byen, skal det møte eder en mann som bærer en krukke vann; følg ham til
det hus hvor han går inn,

<span id="an_22:11">22:11</span> og si til husbonden: Mesteren sier til
dig: Hvor er det herberge der jeg kan ete påskelammet med mine disipler?

<span id="an_22:12">22:12</span> Så skal han vise eder en stor sal med
benker og hynder; der skal I gjøre det i stand.

<span id="an_22:13">22:13</span> De gikk da avsted, og fant det så som
han hadde sagt dem; og de gjorde i stand påskelammet.

<span id="an_22:14">22:14</span> Og da timen kom, satte han sig til
bords, og apostlene med ham.

<span id="an_22:15">22:15</span> Og han sa til dem: Jeg har hjertelig
lengtet efter å ete dette påskelam med eder før jeg lider;

<span id="an_22:16">22:16</span> for jeg sier eder: Jeg skal aldri mere
ete det før det er blitt fullkommet i Guds rike.

<span id="an_22:17">22:17</span> Og han tok en kalk, takket og sa: Ta
dette og del det mellem eder!

<span id="an_22:18">22:18</span> For jeg sier eder: Fra nu av skal jeg
aldri mere drikke av vintreets frukt før Guds rike er kommet.

<span id="an_22:19">22:19</span> Og han tok et brød, takket og brøt det,
gav dem og sa: Dette er mitt legeme, som gis for eder; gjør dette til
minne om mig!

<span id="an_22:20">22:20</span> Likeså kalken, efterat de hadde ett, og
sa: Denne kalk er den nye pakt i mitt blod, som utgydes for eder.

<span id="an_22:21">22:21</span> Men se, hans hånd som forråder mig, er
med mig over bordet.

<span id="an_22:22">22:22</span> For Menneskesønnen går vel bort, som
bestemt er; men ve det menneske ved hvem han blir forrådt!

<span id="an_22:23">22:23</span> De begynte da å spørre hverandre om
hvem av dem det vel kunde være som skulde gjøre denne gjerning.

<span id="an_22:24">22:24</span> Det blev også en trette mellem dem om
hvem av dem skulde gjelde for å være størst.

<span id="an_22:25">22:25</span> Da sa han til dem: Kongene hersker over
sine folk, og de som bruker makt over dem, kalles deres velgjørere.

<span id="an_22:26">22:26</span> Så er det ikke med eder; men den
største blandt eder skal være som den yngste, og den øverste som den som
tjener.

<span id="an_22:27">22:27</span> For hvem er størst, den som sitter til
bords, eller den som tjener? Er det ikke den som sitter til bords? Men
jeg er som en tjener iblandt eder.

<span id="an_22:28">22:28</span> Men I er de som har holdt ut hos mig i
mine prøvelser,

<span id="an_22:29">22:29</span> og jeg tilsier eder riket, likesom min
Fader har tilsagt mig det,

<span id="an_22:30">22:30</span> så I skal ete og drikke ved mitt bord i
mitt rike, og sitte på troner og dømme Israels tolv stammer.

<span id="an_22:31">22:31</span> Simon! Simon! se, Satan krevde å få
eder i sin vold for å sikte eder som hvete;

<span id="an_22:32">22:32</span> men jeg bad for dig at din tro ikke
måtte svikte, og når du engang omvender dig, da styrk dine brødre!

<span id="an_22:33">22:33</span> Men han sa til ham: Herre! med dig er
jeg rede til å gå både i fengsel og i død.

<span id="an_22:34">22:34</span> Da sa han: Jeg sier dig, Peter: Hanen
skal ikke gale idag før du tre ganger har nektet at du kjenner mig.

<span id="an_22:35">22:35</span> Og han sa til dem: Da jeg sendte eder
ut uten pung og skreppe og sko, fattedes eder da noget? De sa: Nei,
intet.

<span id="an_22:36">22:36</span> Han sa da til dem: Men nu skal den som
har pung, ta den med, likeså skreppe, og den som ikke har sverd, han
selge sin kappe og kjøpe sig et!

<span id="an_22:37">22:37</span> For jeg sier eder at dette som er
skrevet, må opfylles på mig, dette ord: Og han blev regnet blandt
ugjerningsmenn; for det som er sagt om mig, er til ende.

<span id="an_22:38">22:38</span> Da sa de: Herre! se, her er to sverd.
Men han sa til dem: Det er nok.

<span id="an_22:39">22:39</span> Og han gikk ut og vandret efter sedvane
til Oljeberget; men hans disipler fulgte og med ham.

<span id="an_22:40">22:40</span> Og da han kom til stedet, sa han til
dem: Bed at I ikke må komme i fristelse!

<span id="an_22:41">22:41</span> Og han slet sig fra dem så lang som et
stenkast, og falt på kne, bad og sa:

<span id="an_22:42">22:42</span> Fader! om du vil, da la denne kalk gå
mig forbi! Dog, skje ikke min vilje, men din!

<span id="an_22:43">22:43</span> Og en engel fra himmelen åpenbarte sig
for ham og styrket ham.

<span id="an_22:44">22:44</span> Og han kom i dødsangst og bad enda
heftigere, og hans sved blev som blodsdråper, som falt ned på jorden.

<span id="an_22:45">22:45</span> Så stod han op fra bønnen og kom til
sine disipler og fant dem sovende av bedrøvelse,

<span id="an_22:46">22:46</span> og han sa til dem: Hvorfor sover I? Stå
op og bed at I ikke må komme i fristelse!

<span id="an_22:47">22:47</span> Mens han ennu talte, se, da kom en
flokk, og han som hette Judas, en av de tolv, gikk foran dem og trådte
nær til Jesus for å kysse ham.

<span id="an_22:48">22:48</span> Men Jesus sa til ham: Judas! forråder
du Menneskesønnen med et kyss?

<span id="an_22:49">22:49</span> Da nu de som var om ham, så hvad som
vilde skje, sa de: Herre! skal vi slå til med sverd?

<span id="an_22:50">22:50</span> Og en av dem slo til yppersteprestens
tjener og hugg det høire øre av ham.

<span id="an_22:51">22:51</span> Men Jesus svarte og sa: La dem bare gå
så vidt! Og han rørte ved hans øre og lægte ham.

<span id="an_22:52">22:52</span> Og Jesus sa til yppersteprestene og
høvedsmennene over tempel-vakten og de eldste som var kommet imot ham: I
er gått ut som mot en røver med sverd og stokker;

<span id="an_22:53">22:53</span> da jeg daglig var hos eder i templet,
rakte I ikke eders hender ut mot mig. Men dette er eders time og mørkets
makt.

<span id="an_22:54">22:54</span> Da de nu hadde grepet ham, drog de
avsted med ham og førte ham inn i yppersteprestens hus; og Peter fulgte
langt bakefter.

<span id="an_22:55">22:55</span> De hadde tendt en ild midt i
gårdsrummet og satt der sammen, og Peter satt midt iblandt dem.

<span id="an_22:56">22:56</span> Men en tjenestepike fikk se ham sitte
mot lyset, og stirret på ham og sa: Også denne var med ham.

<span id="an_22:57">22:57</span> Men han fornektet ham og sa: Jeg
kjenner ham ikke, kvinne!

<span id="an_22:58">22:58</span> Litt efter fikk en annen se ham og sa:
Du er også en av dem. Men Peter sa: Menneske! jeg er ikke det.

<span id="an_22:59">22:59</span> Og omkring én time efter stadfestet en
annen det og sa: Sannelig, også denne var med ham; han er jo en
galileer.

<span id="an_22:60">22:60</span> Men Peter sa: Menneske! jeg forstår
ikke hvad det er du mener! Og straks, mens han ennu talte, gol hanen.

<span id="an_22:61">22:61</span> Og Herren vendte sig og så på Peter; og
Peter kom Herrens ord i hu, hvorledes han hadde sagt til ham: Før hanen
galer idag, skal du fornekte mig tre ganger.

<span id="an_22:62">22:62</span> Og han gikk ut og gråt bitterlig.

<span id="an_22:63">22:63</span> Og mennene som holdt Jesus, spottet ham
og slo ham,

<span id="an_22:64">22:64</span> og de kastet et klæde over ham og
spurte ham og sa: Spå nu: Hvem var det som slo dig?

<span id="an_22:65">22:65</span> Og mange andre spottord talte de til
ham.

<span id="an_22:66">22:66</span> Da det nu blev dag, samledes folkets
eldste og yppersteprestene og de skriftlærde, og de førte ham frem i
sitt rådsmøte

<span id="an_22:67">22:67</span> og sa: Er du Messias, da si oss det!
Men han sa til dem: Om jeg sier eder det, tror I det ikke;

<span id="an_22:68">22:68</span> og om jeg spør, svarer I ikke.

<span id="an_22:69">22:69</span> Men fra nu av skal Menneskesønnen sitte
ved Guds krafts høire hånd.

<span id="an_22:70">22:70</span> Da sa de alle: Er du da Guds Sønn? Han
sa til dem: I sier det; jeg er det.

<span id="an_22:71">22:71</span> Da sa de: Hvad skal vi mere med
vidnesbyrd? Vi har jo selv hørt det av hans munn.

<span id="an_23:1">23:1</span> Og hele hopen stod op og førte ham for
Pilatus;

<span id="an_23:2">23:2</span> og de begynte å føre klagemål imot ham og
sa: Denne mann har vi funnet vill-leder vårt folk og forbyder å gi
keiseren skatt, og sier om sig selv at han er Messias, en konge.

<span id="an_23:3">23:3</span> Da spurte Pilatus ham: Er du jødenes
konge? Han svarte ham: Du sier det.

<span id="an_23:4">23:4</span> Da sa Pilatus til yppersteprestene og
folket: Jeg finner ingen skyld hos denne mann.

<span id="an_23:5">23:5</span> Men de tok sterkere i og sa: Han opvigler
folket, han lærer over hele Jødeland, fra Galilea av, hvor han begynte,
og like hit.

<span id="an_23:6">23:6</span> Da Pilatus hørte det, spurte han om
mannen var fra Galilea,

<span id="an_23:7">23:7</span> og da han fikk vite at han hørte under
Herodes, sendte han ham til Herodes, som også var i Jerusalem i de
dager.

<span id="an_23:8">23:8</span> Og da Herodes så Jesus, blev han meget
glad; for han hadde i lang tid ønsket å få se ham, fordi han hadde hørt
om ham, og han håpet å få se et tegn av ham.

<span id="an_23:9">23:9</span> Han spurte ham da med mange ord; men
Jesus svarte ham intet.

<span id="an_23:10">23:10</span> Og yppersteprestene og de skriftlærde
stod og klaget hårdt på ham.

<span id="an_23:11">23:11</span> Men Herodes med sine krigsfolk hånte og
spottet ham; derefter kastet han et skinnende klædebon om ham og sendte
ham således tilbake til Pilatus.

<span id="an_23:12">23:12</span> Den dag blev Pilatus og Herodes venner;
før hadde de ligget i fiendskap med hverandre.

<span id="an_23:13">23:13</span> Da kalte Pilatus yppersteprestene og
rådsherrene og folket sammen

<span id="an_23:14">23:14</span> og sa til dem: I har ført denne mann
frem for mig som en som forfører folket til frafall; og se, jeg har tatt
ham i forhør for eders øine, men jeg har ikke funnet denne mann skyldig
i noget av det I klager på ham for;

<span id="an_23:15">23:15</span> Herodes heller ikke; for jeg sendte
eder til ham; og se, han har ikke gjort noget som fortjener døden.

<span id="an_23:16">23:16</span> Derfor vil jeg refse ham og så gi ham
fri.

<span id="an_23:17">23:17</span> Men på høitiden måtte han gi dem én
fri.

<span id="an_23:18">23:18</span> De ropte da alle som én: Bort med
denne, men gi oss Barabbas fri!

<span id="an_23:19">23:19</span> Dette var en som var kastet i fengsel
for et oprør som hadde vært i byen, og for et mord.

<span id="an_23:20">23:20</span> Pilatus talte da atter til dem, fordi
han gjerne vilde gi Jesus fri.

<span id="an_23:21">23:21</span> Men de ropte til ham og sa: Korsfest,
korsfest ham!

<span id="an_23:22">23:22</span> Da sa han for tredje gang til dem: Hvad
ondt har da denne mann gjort? Jeg har ikke funnet nogen dødsskyld hos
ham; derfor vil jeg refse ham og så gi ham fri.

<span id="an_23:23">23:23</span> Men de trengte på med stort skrik og
krevde at han skulde korsfestes; og deres skrik fikk overhånd.

<span id="an_23:24">23:24</span> Så felte da Pilatus den dom at det
skulde skje som de krevde;

<span id="an_23:25">23:25</span> og han gav den fri som var kastet i
fengsel for oprør og mord, ham som de bad om; men Jesus overgav han til
deres vilje.

<span id="an_23:26">23:26</span> Og da de førte ham bort, tok de fatt på
en mann ved navn Simon, fra Kyrene, som kom fra landet, og de la korset
på ham, forat han skulde bære det efter Jesus.

<span id="an_23:27">23:27</span> Og en stor mengde av folket fulgte ham
og mange kvinner, som jamret sig og gråt over ham.

<span id="an_23:28">23:28</span> Men Jesus vendte sig om til dem og sa:
I Jerusalems døtre! gråt ikke over mig, men gråt over eder selv og over
eders barn!

<span id="an_23:29">23:29</span> For se, de dager skal komme da de skal
si: Salige er de ufruktbare og det liv som ikke fødte, og det bryst som
ikke gav die.

<span id="an_23:30">23:30</span> Da skal de begynne å si til fjellene:
Fall over oss! og til haugene: Skjul oss!

<span id="an_23:31">23:31</span> For gjør de så med det grønne tre,
hvorledes skal det da gå det tørre?

<span id="an_23:32">23:32</span> Også to andre, to ugjerningsmenn, blev
ført bort med ham for å avlives.

<span id="an_23:33">23:33</span> Og da de var kommet til det sted som
kalles Hodeskallen, korsfestet de der både ham og ugjerningsmennene, den
ene på hans høire og den andre på hans venstre side.

<span id="an_23:34">23:34</span> Men Jesus sa: Fader, forlat dem! for de
vet ikke hvad de gjør. Og de delte hans klær mellem sig og kastet lodd
om dem.

<span id="an_23:35">23:35</span> Og folket stod og så på; men
rådsherrene spottet ham og sa: Andre har han frelst, la ham nu frelse
sig selv dersom han er Guds Messias, den utvalgte!

<span id="an_23:36">23:36</span> Også stridsmennene hånte ham, de gikk
bort til ham og rakte ham eddik og sa:

<span id="an_23:37">23:37</span> Er du jødenes konge, da frels dig selv!

<span id="an_23:38">23:38</span> Men det var også satt en innskrift over
ham: Dette er jødenes konge.

<span id="an_23:39">23:39</span> En av ugjerningsmennene som hang der,
spottet ham og sa: Er ikke du Messias? Frels dig selv og oss!

<span id="an_23:40">23:40</span> Men den andre svarte og irettesatte ham
og sa: Frykter du ikke engang for Gud, du som dog er under samme dom?

<span id="an_23:41">23:41</span> Og vi med rette; for vi får igjen hvad
våre gjerninger har forskyldt; men denne har ikke gjort noget galt.

<span id="an_23:42">23:42</span> Og han sa: Jesus! kom mig i hu når du
kommer i ditt rike!

<span id="an_23:43">23:43</span> Og han sa til ham: Sannelig sier jeg
dig: Idag skal du være med mig i Paradis.

<span id="an_23:44">23:44</span> Og det var omkring den sjette time, da
blev det mørke over hele landet like til den niende time,

<span id="an_23:45">23:45</span> og solen blev formørket, og forhenget i
templet revnet midtefter.

<span id="an_23:46">23:46</span> Og Jesus ropte med høi røst og sa:
Fader! i dine hender overgir jeg min ånd! Og da han hadde sagt dette,
utåndet han.

<span id="an_23:47">23:47</span> Men da høvedsmannen så det som skjedde,
gav han Gud æren og sa: Sannelig, denne mann var rettferdig!

<span id="an_23:48">23:48</span> Og alt folket som var kommet sammen for
å se dette syn, slo sig for sitt bryst og vendte tilbake da de så hvad
som skjedde.

<span id="an_23:49">23:49</span> Men alle hans kjenninger og de kvinner
som hadde fulgt ham fra Galilea, stod langt borte og så dette.

<span id="an_23:50">23:50</span> Og se, det var en mann ved navn Josef,
som var rådsherre, og en god og rettferdig mann -

<span id="an_23:51">23:51</span> han hadde ikke samtykket i deres råd og
gjerning - fra den jødiske by Arimatea, og han ventet på Guds rike;

<span id="an_23:52">23:52</span> han gikk til Pilatus og bad om Jesu
legeme,

<span id="an_23:53">23:53</span> og han tok det ned og svøpte det i fint
linklæde, og la det i en grav som var hugget i klippen, og som aldri
nogen hadde ligget i.

<span id="an_23:54">23:54</span> Det var beredelses-dagen, og sabbaten
stundet til.

<span id="an_23:55">23:55</span> Men nogen kvinner som var kommet med
ham fra Galilea, fulgte med, og de så graven, og hvorledes hans legeme
blev lagt.

<span id="an_23:56">23:56</span> Så vendte de tilbake og tilberedte
velluktende urter og salver, og sabbaten over holdt de sig stille efter
lovens bud.

<span id="an_24:1">24:1</span> Men på den første dag i uken, tidlig i
dagningen, kom de til graven, og hadde med sig de velluktende urter som
de hadde tilberedt.

<span id="an_24:2">24:2</span> Men de fant stenen veltet fra graven,

<span id="an_24:3">24:3</span> og da de gikk inn i den, fant de ikke den
Herre Jesu legeme.

<span id="an_24:4">24:4</span> Og det skjedde mens de stod rådville ved
dette, se, da stod to menn hos dem i skinnende klædebon;

<span id="an_24:5">24:5</span> og da de blev forferdet og bøide sitt
ansikt mot jorden, sa de til dem: Hvorfor søker I den levende blandt de
døde?

<span id="an_24:6">24:6</span> Han er ikke her, han er opstanden; kom i
hu hvorledes han talte til eder mens han ennu var i Galilea, da han sa

<span id="an_24:7">24:7</span> at Menneskesønnen skulde overgis i
syndige menneskers hender og korsfestes og opstå på den tredje dag!

<span id="an_24:8">24:8</span> Da kom de hans ord i hu.

<span id="an_24:9">24:9</span> Og de vendte tilbake fra graven, og
fortalte alt dette til de elleve og til alle de andre.

<span id="an_24:10">24:10</span> Det var Maria Magdalena og Johanna og
Maria, Jakobs mor, og de andre kvinner med dem. De sa dette til
apostlene,

<span id="an_24:11">24:11</span> og deres ord syntes dem å være løs
tale, og de trodde dem ikke.

<span id="an_24:12">24:12</span> Men Peter stod op og løp til graven, og
da han bøide sig ned, så han bare liksvøpet; og han gikk hjem og undret
sig over det som var skjedd.

<span id="an_24:13">24:13</span> Og se, to av dem gikk samme dag til en
by som ligger seksti stadier fra Jerusalem, og som heter Emmaus,

<span id="an_24:14">24:14</span> og de talte med hverandre om alt dette
som hadde hendt.

<span id="an_24:15">24:15</span> Og det skjedde mens de talte sammen og
spurte hverandre, da kom Jesus selv nær til dem og vandret sammen med
dem;

<span id="an_24:16">24:16</span> men deres øine blev holdt igjen, så de
ikke kjente ham.

<span id="an_24:17">24:17</span> Han sa til dem: Hvad er dette for tale
som I fører med hverandre på veien? Og de stod stille med sorgfullt
åsyn.

<span id="an_24:18">24:18</span> Men en av dem, som hette Kleopas, tok
til orde og sa til ham: Er du alene fremmed i Jerusalem og vet ikke det
som er skjedd der i disse dager?

<span id="an_24:19">24:19</span> Han sa til dem: Hvad da? Og de sa til
ham: Det med Jesus fra Nasaret, som var en profet, mektig i gjerning og
ord for Gud og alt folket,

<span id="an_24:20">24:20</span> og hvorledes våre yppersteprester og
rådsherrer har overgitt ham til dødsdom og korsfestet ham.

<span id="an_24:21">24:21</span> Men vi håpet at han var den som skulde
forløse Israel. Og dog - med alt dette er det idag den tredje dag siden
dette skjedde.

<span id="an_24:22">24:22</span> Men så har og nogen av våre kvinner
forferdet oss; de kom tidlig imorges til graven,

<span id="an_24:23">24:23</span> og da de ikke fant hans legeme, kom de
og sa at de hadde sett et syn av engler, som sa at han lever;

<span id="an_24:24">24:24</span> og nogen av dem som var med oss, gikk
bort til graven og fant det så som kvinnene hadde sagt; men ham så de
ikke.

<span id="an_24:25">24:25</span> Da sa han til dem: I dårer og
senhjertede til å tro alt det profetene har talt!

<span id="an_24:26">24:26</span> Måtte ikke Messias lide dette og så gå
inn til sin herlighet?

<span id="an_24:27">24:27</span> Og han begynte fra Moses og fra alle
profetene og utla for dem i alle skriftene det som er skrevet om ham.

<span id="an_24:28">24:28</span> Og de var nær ved byen som de gikk til,
og han lot som han vilde gå videre.

<span id="an_24:29">24:29</span> Da nødde de ham og sa: Bli hos oss; for
det stunder til aften, og dagen heller! Og han gikk inn og blev hos dem.

<span id="an_24:30">24:30</span> Og det skjedde da han satt til bords
med dem, da tok han brødet og velsignet det, og brøt det og gav dem;

<span id="an_24:31">24:31</span> da blev deres øine åpnet, og de kjente
ham; og han blev usynlig for dem.

<span id="an_24:32">24:32</span> Og de sa til hverandre: Brente ikke
vårt hjerte i oss da han talte til oss på veien og oplot skriftene for
oss?

<span id="an_24:33">24:33</span> Og de stod op i samme stund og vendte
tilbake til Jerusalem, og de fant de elleve samlet, og dem som var med
dem, og disse sa:

<span id="an_24:34">24:34</span> Herren er sannelig opstanden, og er
sett av Simon!

<span id="an_24:35">24:35</span> Og de fortalte hvad som var skjedd på
veien, og hvorledes han blev kjent av dem da han brøt brødet.

<span id="an_24:36">24:36</span> Mens de talte om dette, stod han selv
midt iblandt dem og sa til dem: Fred være med eder!

<span id="an_24:37">24:37</span> Men de blev forferdet og fulle av
frykt, og trodde at de så en ånd.

<span id="an_24:38">24:38</span> Og han sa til dem: Hvorfor er I
forferdet, og hvorfor opstiger tvilende tanker i eders hjerte?

<span id="an_24:39">24:39</span> Se mine hender og mine føtter, og se at
det er mig selv! Kjenn på mig og se! En ånd har jo ikke kjøtt og ben,
som I ser at jeg har.

<span id="an_24:40">24:40</span> Og da han hadde sagt dette, viste han
dem sine hender og sine føtter.

<span id="an_24:41">24:41</span> Men da de ennu ikke trodde for glede,
og undret sig, sa han til dem: Har I her noget å ete?

<span id="an_24:42">24:42</span> Da gav de ham et stykke av en stekt
fisk og noget av en honningkake,

<span id="an_24:43">24:43</span> og han tok det og åt for deres øine.

<span id="an_24:44">24:44</span> Og han sa til dem: Dette er mine ord
som jeg talte til eder mens jeg ennu var hos eder, at alt det måtte
opfylles som er skrevet i Mose lov og profetene og salmene om mig.

<span id="an_24:45">24:45</span> Da oplot han deres forstand, så de
kunde forstå skriftene.

<span id="an_24:46">24:46</span> Og han sa til dem: Så står skrevet, at
Messias skal lide og opstå fra de døde på den tredje dag,

<span id="an_24:47">24:47</span> og at i hans navn skal omvendelse og
syndenes forlatelse forkynnes for alle folkeslag, fra Jerusalem av.

<span id="an_24:48">24:48</span> I er vidner om dette.

<span id="an_24:49">24:49</span> Og jeg sender over eder det som min
Fader har lovt; men I skal bli i byen inntil I blir iklædd kraft fra det
høie.

<span id="an_24:50">24:50</span> Og han førte dem ut imot Betania, og
han løftet op sine hender og velsignet dem;

<span id="an_24:51">24:51</span> og det skjedde da han velsignet dem, at
han skiltes fra dem og blev optatt til himmelen.

<span id="an_24:52">24:52</span> Og de tilbad ham og vendte tilbake til
Jerusalem med stor glede,

<span id="an_24:53">24:53</span> Og de var alltid i templet og lovet og
priste Gud.

------------------------------------------------------------------------

[Next: John](joh)
