<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Norwegian Bible, full text etext at Intangible Textual Heritage">
<TITLE>Norwegian Bible: Zechariah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="hag.htm">Previous</A>&nbsp;
<A HREF="mal.htm">Next</A>&nbsp;
</CENTER>
<HR>
</p> <h3 align="center" align="center">Norwegian Bible: Zechariah</h3> 
<p><A NAME="an_1:1">1:1</A>&nbsp;I den &#229;ttende m&#229;ned i Darius' annet &#229;r kom Herrens ord til profeten Sakarias, s&#248;nn av Berekias, s&#248;nn av Iddo, og det l&#248;d s&#229;: </p> 
<p><A NAME="an_1:2">1:2</A>&nbsp;Stor var Herrens vrede mot eders fedre. </p> 
<p><A NAME="an_1:3">1:3</A>&nbsp;Og du skal si til dem: S&#229; sier Herren, h&#230;rskarenes Gud: Vend om til mig, sier Herren, h&#230;rskarenes Gud, s&#229; vil jeg vende om til eder, sier Herren, h&#230;rskarenes Gud. </p> 
<p><A NAME="an_1:4">1:4</A>&nbsp;V&#230;r ikke lik eders fedre, som de forrige profeter formante med disse ord: S&#229; sier Herren, h&#230;rskarenes Gud: Vend om fra eders onde veier og eders onde gjerninger! Men de h&#248;rte ikke og aktet ikke p&#229; mig, sier Herren. </p> 
<p><A NAME="an_1:5">1:5</A>&nbsp;Eders fedre, hvor er de? Og profetene, kan de leve til evig tid? </p> 
<p><A NAME="an_1:6">1:6</A>&nbsp;Men mine ord og mine r&#229;d, som jeg b&#248;d mine tjenere profetene &#229; forkynne, har ikke de n&#229;dd eders fedre, s&#229; de vendte om og sa: Som Herren, h&#230;rskarenes Gud, hadde i sinne &#229; gj&#248;re med oss efter v&#229;re veier og v&#229;re gjerninger, s&#229;ledes har han gjort med oss? </p> 
<p><A NAME="an_1:7">1:7</A>&nbsp;P&#229; den fire og tyvende dag i den ellevte m&#229;ned, det er m&#229;neden sebat, i Darius' annet &#229;r, kom Herrens ord til profeten Sakarias, s&#248;nn av Berekias, s&#248;nn av Iddo, og det l&#248;d s&#229;: </p> 
<p><A NAME="an_1:8">1:8</A>&nbsp;Jeg hadde et syn om natten: Jeg s&#229; en mann som red p&#229; en r&#248;d hest, og han holdt stille blandt myrtetr&#230;rne i dalbunnen; og bak ham var det r&#248;de, blakke og hvite hester. </p> 
<p><A NAME="an_1:9">1:9</A>&nbsp;Da sa jeg: Hvad er dette, herre? Og engelen som talte med mig, sa til mig: Jeg vil la dig se hvad dette er. </p> 
<p><A NAME="an_1:10">1:10</A>&nbsp;Da tok mannen som holdt stille blandt myrtetr&#230;rne, til orde og sa: Dette er de som Herren har sendt ut for &#229; fare omkring p&#229; jorden. </p> 
<p><A NAME="an_1:11">1:11</A>&nbsp;Og de svarte Herrens engel, som holdt stille blandt myrtetr&#230;rne, og sa: Vi har faret omkring p&#229; jorden og sett at hele jorden er rolig og stille. </p> 
<p><A NAME="an_1:12">1:12</A>&nbsp;Da tok Herrens engel til orde og sa: Herre, h&#230;rskarenes Gud! Hvor lenge skal det vare f&#248;r du forbarmer dig over Jerusalem og Judas byer, som du har v&#230;rt vred p&#229; nu i sytti &#229;r? </p> 
<p><A NAME="an_1:13">1:13</A>&nbsp;Og Herren svarte engelen som talte med mig, gode og tr&#248;stefulle ord. </p> 
<p><A NAME="an_1:14">1:14</A>&nbsp;Og engelen som talte med mig, sa til mig: Rop ut disse ord: S&#229; sier Herren, h&#230;rskarenes Gud: Jeg er s&#229;re nidkj&#230;r for Jerusalem og Sion, </p> 
<p><A NAME="an_1:15">1:15</A>&nbsp;og s&#229;re vred er jeg p&#229; de trygge hedningefolk; for jeg var bare litt vred, men de hjalp med til ulykken. </p> 
<p><A NAME="an_1:16">1:16</A>&nbsp;Derfor sier Herren s&#229;: Jeg vender mig atter til Jerusalem med miskunnhet; mitt hus skal bygges der, sier Herren, h&#230;rskarenes Gud, og m&#229;lesnoren skal strekkes ut over Jerusalem. </p> 
<p><A NAME="an_1:17">1:17</A>&nbsp;Rop atter og si: S&#229; sier Herren, h&#230;rskarenes Gud: Ennu en gang skal mine byer flyte over av det som godt er, og Herren skal ennu en gang tr&#248;ste Sion og ennu en gang utvelge Jerusalem. </p> 
<p><A NAME="an_2:1">2:1</A>&nbsp;Og jeg l&#248;ftet mine &#248;ine op og fikk se fire horn. </p> 
<p><A NAME="an_2:2">2:2</A>&nbsp;Da spurte jeg engelen som talte med mig: Hvad er dette? Og han sa til mig: Dette er de horn som har adspredt Juda, Israel og Jerusalem. </p> 
<p><A NAME="an_2:3">2:3</A>&nbsp;S&#229; lot Herren mig se fire smeder. </p> 
<p><A NAME="an_2:4">2:4</A>&nbsp;Da spurte jeg: Hvad kommer disse her for? Han svarte: Hornene har adspredt Juda, s&#229;ledes at ingen v&#229;gde &#229; l&#248;fte sitt hode, og nu er disse kommet for &#229; forferde dem og sl&#229; av hornene p&#229; de hedningefolk som har l&#248;ftet horn mot Juda land for &#229; adsprede det. </p> 
<p><A NAME="an_2:5">2:5</A>&nbsp;S&#229; l&#248;ftet jeg mine &#248;ine op og fikk se en mann som hadde en m&#229;lesnor i sin h&#229;nd. </p> 
<p><A NAME="an_2:6">2:6</A>&nbsp;Jeg spurte ham: Hvor skal du hen? Han svarte: Jeg skal til Jerusalem for &#229; utm&#229;le det og se hvor bredt og hvor langt det skal v&#230;re. </p> 
<p><A NAME="an_2:7">2:7</A>&nbsp;Da kom engelen som talte med mig, frem, og en annen engel kom imot ham. </p> 
<p><A NAME="an_2:8">2:8</A>&nbsp;Og han sa til ham: Spring avsted og si til den unge mann der: Jerusalem skal ligge fritt og &#229;pent p&#229; grunn av den mengde mennesker og fe som skal finnes der. </p> 
<p><A NAME="an_2:9">2:9</A>&nbsp;Og jeg, sier Herren, vil v&#230;re en ildmur rundt omkring det, og jeg vil &#229;penbare min herlighet der. </p> 
<p><A NAME="an_2:10">2:10</A>&nbsp;H&#248;r! H&#248;r! Fly bort fra Nordens land, sier Herren; for jeg har spredt eder for himmelens fire vinder, sier Herren. </p> 
<p><A NAME="an_2:11">2:11</A>&nbsp;H&#248;r! Sion, berg dig unda, du som bor hos Babels datter! </p> 
<p><A NAME="an_2:12">2:12</A>&nbsp;For s&#229; sier Herren, h&#230;rskarenes Gud: For sin &#230;res skyld har han sendt mig til hedningefolkene som plyndret eder; for den som r&#248;rer ved eder, r&#248;rer ved hans &#248;iesten; </p> 
<p><A NAME="an_2:13">2:13</A>&nbsp;for se, jeg l&#248;fter min h&#229;nd mot dem, og de skal bli et rov for dem som nu tr&#230;ler for dem; og I skal kjenne at Herren, h&#230;rskarenes Gud, har sendt mig. </p> 
<p><A NAME="an_2:14">2:14</A>&nbsp;Fryd dig storlig og gled dig, du Sions datter! For se, jeg kommer og vil bo hos dig, sier Herren. </p> 
<p><A NAME="an_2:15">2:15</A>&nbsp;Og mange hedningefolk skal gi sig til Herren p&#229; den dag og bli mitt folk; og jeg vil bo hos dig, og du skal kjenne at Herren, h&#230;rskarenes Gud, har sendt mig til dig. </p> 
<p><A NAME="an_2:16">2:16</A>&nbsp;Og Herren skal ta Juda til eie som sin del p&#229; den hellige jordbunn; og han skal ennu en gang utvelge Jerusalem. </p> 
<p><A NAME="an_2:17">2:17</A>&nbsp;V&#230;r stille, alt kj&#248;d, for Herrens &#229;syn! For han har reist sig og er g&#229;tt ut av sin hellige bolig. </p> 
<p><A NAME="an_3:1">3:1</A>&nbsp;S&#229; lot han mig se Josva, ypperstepresten, som stod for Herrens engels &#229;syn, og Satan som stod ved hans h&#248;ire side for &#229; anklage ham. </p> 
<p><A NAME="an_3:2">3:2</A>&nbsp;Men Herren sa til Satan: Herren refse dig, Satan! Herren refse dig, han som har utvalg Jerusalem! Er ikke denne mann her en rykende brand, revet ut av ilden? </p> 
<p><A NAME="an_3:3">3:3</A>&nbsp;Men Josva var kl&#230;dd i skitne kl&#230;r der han stod for engelens &#229;syn. </p> 
<p><A NAME="an_3:4">3:4</A>&nbsp;Og engelen tok til orde og sa til dem som stod foran ham: Ta de skitne kl&#230;r av ham! Og til ham selv sa han: Se, jeg tar din misgjerning bort fra dig og kl&#230;r dig i h&#248;itidskl&#230;r. </p> 
<p><A NAME="an_3:5">3:5</A>&nbsp;Da sa jeg: Sett en ren hue p&#229; hans hode! Og de satte den rene hue p&#229; hans hode og hadde p&#229; ham andre kl&#230;r mens Herrens engel stod der. </p> 
<p><A NAME="an_3:6">3:6</A>&nbsp;Da vidnet Herrens engel for Josva og sa: </p> 
<p><A NAME="an_3:7">3:7</A>&nbsp;S&#229; sier Herren, h&#230;rskarenes Gud: Hvis du g&#229;r p&#229; mine veier og holder mine bud, da skal du ogs&#229; f&#229; styre mitt hus og vokte mine forg&#229;rder; og jeg vil gi dig f&#248;rere blandt disse som st&#229;r her*. /  </p> 
<p><A NAME="an_3:8">3:8</A>&nbsp;H&#248;r nu, Josva, du yppersteprest! Du og dine venner, som sitter her foran dig, I er varselsmenn*. For se, jeg lar min tjener Spire** komme; /  /  </p> 
<p><A NAME="an_3:9">3:9</A>&nbsp;for se, den sten jeg har lagt foran Josva - p&#229; denne ene sten er syv &#248;ine* rettet! Se, jeg skj&#230;rer ut p&#229; den de tegn den skal ha, sier Herren, h&#230;rskarenes Gud, og jeg tar dette lands misgjerning bort p&#229; &#233;n dag. /  </p> 
<p><A NAME="an_3:10">3:10</A>&nbsp;P&#229; den dag, sier Herren, h&#230;rskarenes Gud, skal I innby hverandre til gjestebud under vintreet og fikentreet. </p> 
<p><A NAME="an_4:1">4:1</A>&nbsp;S&#229; kom engelen som talte med mig, igjen og vakte mig likesom n&#229;r en mann vekkes av sin s&#248;vn. </p> 
<p><A NAME="an_4:2">4:2</A>&nbsp;Og han sa til mig: Hvad ser du? Jeg svarte: Jeg ser en lysestake som er helt igjennem av gull, med sitt oljekar p&#229; toppen og sine syv lamper, og med syv r&#248;r for hver lampe som er p&#229; den, </p> 
<p><A NAME="an_4:3">4:3</A>&nbsp;og to oljetr&#230;r st&#229;r ved siden av den, ett p&#229; oljekarets h&#248;ire side og ett p&#229; dets venstre side. </p> 
<p><A NAME="an_4:4">4:4</A>&nbsp;Og jeg tok til orde og sa til engelen som talte med mig: Hvad er dette, herre? </p> 
<p><A NAME="an_4:5">4:5</A>&nbsp;og engelen som talte med mig, svarte: Vet du ikke hvad dette er? Jeg sa: Nei, herre! </p> 
<p><A NAME="an_4:6">4:6</A>&nbsp;Da tok han til orde og sa til mig: Dette er Herrens ord til Serubabel: Ikke ved makt og ikke ved kraft, men ved min &#197;nd, sier Herren, h&#230;rskarenes Gud. </p> 
<p><A NAME="an_4:7">4:7</A>&nbsp;Hvem er du, du store fjell som reiser dig foran Serubabel? Bli til en slette! Han skal f&#248;re toppstenen* frem under h&#248;ie rop: N&#229;de, n&#229;de v&#230;re med den! /  </p> 
<p><A NAME="an_4:8">4:8</A>&nbsp;Og Herrens ord kom til mig, og det l&#248;d s&#229;: </p> 
<p><A NAME="an_4:9">4:9</A>&nbsp;Serubabels hender har grunnlagt dette hus, og hans hender skal fullf&#248;re det; og du skal kjenne at Herren, h&#230;rskarenes Gud, har sendt mig til eder. </p> 
<p><A NAME="an_4:10">4:10</A>&nbsp;For hvem vil forakte den ringe begynnelses dag? Med glede ser de syv &#248;ine* blyloddet i Serubabels h&#229;nd, disse Herrens &#248;ine som farer omkring over hele jorden. /  </p> 
<p><A NAME="an_4:11">4:11</A>&nbsp;Da tok jeg til orde og sa til ham: Hvad er disse to oljetr&#230;r ved lysestakens h&#248;ire og venstre side? </p> 
<p><A NAME="an_4:12">4:12</A>&nbsp;Og jeg tok annen gang til orde og sa til ham: Hvad er de to oljegrener tett ved de to gullrenner som gullet* str&#248;mmer ut av? /  </p> 
<p><A NAME="an_4:13">4:13</A>&nbsp;Da sa han til mig: Vet du ikke hvad disse er? Jeg svarte: Nei, herre! </p> 
<p><A NAME="an_4:14">4:14</A>&nbsp;Da sa han: Det er de to oljesalvede* som st&#229;r hos all jordens herre. /  </p> 
<p><A NAME="an_5:1">5:1</A>&nbsp;S&#229; l&#248;ftet jeg atter mine &#248;ine op og fikk se en flyvende bokrull. </p> 
<p><A NAME="an_5:2">5:2</A>&nbsp;Og han sa til mig: Hvad ser du? Jeg svarte: Jeg ser en flyvende bokrull, som er tyve alen lang og ti alen bred. </p> 
<p><A NAME="an_5:3">5:3</A>&nbsp;Da sa han til mig: Dette er den forbannelse som g&#229;r ut over det hele land; for hver den som stjeler, skal efter det som st&#229;r p&#229; den ene side av den, bli utryddet, og likes&#229; skal hver den som sverger falsk, efter det som st&#229;r p&#229; dens andre side, bli utryddet. </p> 
<p><A NAME="an_5:4">5:4</A>&nbsp;Jeg har latt den* g&#229; ut, sier Herren, h&#230;rskarenes Gud, og den skal g&#229; inn i tyvens hus og i dens hus som sverger falsk ved mitt navn, og den skal bli i hans hus og fort&#230;re det, b&#229;de treverket og stenene. /  </p> 
<p><A NAME="an_5:5">5:5</A>&nbsp;S&#229; kom engelen som talte med mig, frem; og han sa til mig: L&#248;ft dine &#248;ine op og se hvad det er dette som kommer frem der! </p> 
<p><A NAME="an_5:6">5:6</A>&nbsp;Jeg spurte: Hvad er det? Han svarte: Det er en efa som kommer frem der. Og han sa: S&#229;ledes skal det se ut med dem* i hele landet. /  </p> 
<p><A NAME="an_5:7">5:7</A>&nbsp;Da blev et blylokk l&#248;ftet op, og det viste sig en kvinne som satt i efaen. </p> 
<p><A NAME="an_5:8">5:8</A>&nbsp;Og han sa: Dette er ugudeligheten. S&#229; st&#248;tte han henne ned i efaen og slo blylokket til over &#229;pningen. </p> 
<p><A NAME="an_5:9">5:9</A>&nbsp;Derefter l&#248;ftet jeg mine &#248;ine op og fikk se to kvinner som kom frem, og vinden fylte deres vinger, for de hadde vinger som storkens vinger; og de l&#248;ftet efaen op, s&#229; den svevde mellem jorden og himmelen. </p> 
<p><A NAME="an_5:10">5:10</A>&nbsp;Da sa jeg til engelen som talte med mig: Hvor skal de hen med efaen? </p> 
<p><A NAME="an_5:11">5:11</A>&nbsp;Han svarte: De skal til Sinears land for &#229; bygge et hus for henne der; og n&#229;r det er ferdig, skal hun settes ned der p&#229; sitt sted. </p> 
<p><A NAME="an_6:1">6:1</A>&nbsp;S&#229; l&#248;ftet jeg atter mine &#248;ine op og fikk se fire vogner som kom frem mellem to fjell, og fjellene var kobberfjell. </p> 
<p><A NAME="an_6:2">6:2</A>&nbsp;For den f&#248;rste vogn var det r&#248;de hester, og for den annen vogn var det sorte hester, </p> 
<p><A NAME="an_6:3">6:3</A>&nbsp;og for den tredje vogn var det hvite hester, og for den fjerde vogn flekkete, sterke hester. </p> 
<p><A NAME="an_6:4">6:4</A>&nbsp;Og jeg tok til orde og sa til engelen som talte med mig: Hvad er dette, herre? </p> 
<p><A NAME="an_6:5">6:5</A>&nbsp;Engelen svarte: Dette er himmelens fire vinder, som nu farer ut efterat de har fremstilt sig for all jordens herre. </p> 
<p><A NAME="an_6:6">6:6</A>&nbsp;Vognen med de sorte hester for drog ut mot Nordens land, og de hvite drog ut efter dem, og de flekkete drog ut mot Sydens land. </p> 
<p><A NAME="an_6:7">6:7</A>&nbsp;Og de sterkeste* drog ut, og da de &#248;nsket &#229; f&#229; dra omkring p&#229; jorden**, sa han: G&#229;, dra omkring p&#229; jorden! Og de drog omkring p&#229; jorden. /  /  </p> 
<p><A NAME="an_6:8">6:8</A>&nbsp;S&#229; ropte han h&#248;it p&#229; mig og sa til mig: Se, de som drar ut mot Nordens land, de stiller min vrede p&#229; Nordens land. </p> 
<p><A NAME="an_6:9">6:9</A>&nbsp;Og Herrens ord kom til mig, og det l&#248;d s&#229;: </p> 
<p><A NAME="an_6:10">6:10</A>&nbsp;Ta imot gavene fra de bortf&#248;rte, fra Heldai, Tobia og Jedaja - g&#229; selv p&#229; denne dag inn i Josias', Sefanias' s&#248;nns hus - for dit er de kommet fra Babel - </p> 
<p><A NAME="an_6:11">6:11</A>&nbsp;og ta imot s&#248;lv og gull av dem og gj&#248;r kroner og sett dem p&#229; Josvas, Jehosadaks s&#248;nns, yppersteprestens hode! </p> 
<p><A NAME="an_6:12">6:12</A>&nbsp;Og si til ham: S&#229; sier Herren, h&#230;rskarenes Gud: Se, det skal komme en mann som heter Spire*; han skal spire frem av sin rot, og han skal bygge Herrens tempel. /  </p> 
<p><A NAME="an_6:13">6:13</A>&nbsp;Ja, han skal bygge Herrens tempel, og han skal vinne herlighet* og sitte og herske p&#229; sin kongetrone, og han skal v&#230;re prest der han sitter p&#229; sin trone, og freds r&#229;d skal det v&#230;re mellem dem begge. /  </p> 
<p><A NAME="an_6:14">6:14</A>&nbsp;Og kronene skal v&#230;re til et minne i Herrens tempel om Helem og Tobia og Jedaja og Hen, Sefanias s&#248;nn. </p> 
<p><A NAME="an_6:15">6:15</A>&nbsp;Og langt borte fra skal de komme og bygge p&#229; Herrens tempel, og I skal kjenne at Herren, h&#230;rskarenes Gud, har sendt mig til eder; og dette skal skje dersom I h&#248;rer p&#229; Herrens, eders Guds r&#248;st. </p> 
<p><A NAME="an_7:1">7:1</A>&nbsp;S&#229; var det i kong Darius' fjerde &#229;r, da kom Herrens ord til Sakarias p&#229; den fjerde dag i den niende m&#229;ned, i m&#229;neden kislev. </p> 
<p><A NAME="an_7:2">7:2</A>&nbsp;For Betel hadde sendt Sareser og Regem-Melek og hans menn for &#229; b&#248;nnfalle Herren </p> 
<p><A NAME="an_7:3">7:3</A>&nbsp;og sp&#248;rre prestene i Herrens, h&#230;rskarenes Guds hus og profetene: Skal vi gr&#229;te og faste i den femte m&#229;ned, som vi nu har gjort i s&#229; mange &#229;r? </p> 
<p><A NAME="an_7:4">7:4</A>&nbsp;Da kom Herrens, h&#230;rskarenes Guds ord til mig, og det l&#248;d s&#229;: </p> 
<p><A NAME="an_7:5">7:5</A>&nbsp;Si til alt folket i landet og til prestene: N&#229;r I har fastet og klaget i den femte* og i den syvende** m&#229;ned, og det nu i sytti &#229;r***, er det da for min skyld I har fastet? /  /  /  </p> 
<p><A NAME="an_7:6">7:6</A>&nbsp;Og n&#229;r I eter og drikker, er det da ikke I selv som eter, og I selv som drikker? </p> 
<p><A NAME="an_7:7">7:7</A>&nbsp;Minnes I ikke de ord Herren lot utrope ved de forrige profeter, da Jerusalem l&#229; der i ro og fred med sine byer rundt om, og likes&#229; sydlandet og lavlandet? </p> 
<p><A NAME="an_7:8">7:8</A>&nbsp;Og Herrens ord kom til Sakarias, og det l&#248;d s&#229;: </p> 
<p><A NAME="an_7:9">7:9</A>&nbsp;S&#229; sa Herren, h&#230;rskarenes Gud: D&#248;m rettferdige dommer og vis miskunnhet og barmhjertighet mot hverandre, </p> 
<p><A NAME="an_7:10">7:10</A>&nbsp;og undertrykk ikke enker og farl&#248;se, fremmede og arminger, og tenk ikke ut ondt mot hverandre i eders hjerte! </p> 
<p><A NAME="an_7:11">7:11</A>&nbsp;Men de vilde ikke akte p&#229; det, men satte i sin gjenstridighet skulderen imot, og sine &#248;rer gjorde de d&#248;ve, s&#229; de ikke h&#248;rte, </p> 
<p><A NAME="an_7:12">7:12</A>&nbsp;og sitt hjerte gjorde de h&#229;rdt som en diamant, s&#229; de ikke h&#248;rte p&#229; loven og de ord Herren, h&#230;rskarenes Gud, sendte ved sin &#197;nd gjennem de forrige profeter; derfor kom det en stor vrede fra Herren, h&#230;rskarenes Gud. </p> 
<p><A NAME="an_7:13">7:13</A>&nbsp;Og likesom han ropte, og de ikke h&#248;rte, s&#229;ledes, sa Herren, h&#230;rskarenes Gud, skal de rope, og jeg vil ikke h&#248;re, </p> 
<p><A NAME="an_7:14">7:14</A>&nbsp;men jeg vil sprede dem som i en stormvind blandt alle hedningefolkene, som de ikke kjenner, og landet skal ligge &#248;de efter dem, s&#229; ingen drar frem eller tilbake der. Og s&#229;ledes gjorde de det herlige land til en &#248;rken. </p> 
<p><A NAME="an_8:1">8:1</A>&nbsp;Og Herrens, h&#230;rskarenes Guds ord kom, og det l&#248;d s&#229;: </p> 
<p><A NAME="an_8:2">8:2</A>&nbsp;S&#229; sier Herren, h&#230;rskarenes Gud: Jeg er s&#229;re nidkj&#230;r for Sion, ja, med stor harme er jeg nidkj&#230;r for det. </p> 
<p><A NAME="an_8:3">8:3</A>&nbsp;S&#229; sier Herren: Jeg vender tilbake til Sion og vil bo i Jerusalem, og Jerusalem skal kalles den trofaste stad, og Herrens, h&#230;rskarenes Guds berg det hellige berg. </p> 
<p><A NAME="an_8:4">8:4</A>&nbsp;S&#229; sier Herren, h&#230;rskarenes Gud: Ennu en gang skal gamle menn og kvinner sitte p&#229; torvene i Jerusalem, hver med sin stav i h&#229;nden for sin h&#248;ie alders skyld, </p> 
<p><A NAME="an_8:5">8:5</A>&nbsp;og torvene i byen skal v&#230;re fulle av gutter og piker, som leker p&#229; torvene der. </p> 
<p><A NAME="an_8:6">8:6</A>&nbsp;S&#229; sier Herren, h&#230;rskarenes Gud: Om dette kan v&#230;re umulig i deres &#248;ine som er blitt igjen av dette folk i de dager, mon det da ogs&#229; skulde v&#230;re umulig i mine &#248;ine? sier Herren, h&#230;rskarenes Gud. </p> 
<p><A NAME="an_8:7">8:7</A>&nbsp;S&#229; sier Herren, h&#230;rskarenes Gud: Se, jeg frelser mitt folk fra de land der solen g&#229;r op, og fra de land der den g&#229;r ned, </p> 
<p><A NAME="an_8:8">8:8</A>&nbsp;og jeg lar dem komme hit, og de skal bo i Jerusalem, og de skal v&#230;re mitt folk, og jeg vil v&#230;re deres Gud i sannhet og rettferdighet. </p> 
<p><A NAME="an_8:9">8:9</A>&nbsp;S&#229; sier Herren, h&#230;rskarenes Gud: La eders hender v&#230;re sterke, I som i denne tid h&#248;rer disse ord av de profeters munn som talte p&#229; den dag da grunnen blev lagt til Herrens, h&#230;rskarenes Guds hus, templet som skulde bygges! </p> 
<p><A NAME="an_8:10">8:10</A>&nbsp;For f&#248;r den tid kom det intet ut hverken av menneskers eller dyrs arbeid; og ingen hadde fred for fienden, enten han drog ut eller han drog inn; for jeg slapp alle mennesker l&#248;s mot hverandre. </p> 
<p><A NAME="an_8:11">8:11</A>&nbsp;Men nu vil jeg ikke v&#230;re som i tidligere dager mot dem som er blitt igjen av dette folk, sier Herren, h&#230;rskarenes Gud; </p> 
<p><A NAME="an_8:12">8:12</A>&nbsp;nu skal s&#230;den v&#230;re fredet: Vintreet skal gi sin frukt, jorden skal gi sin gr&#248;de, og himmelen skal gi sin dugg, og jeg vil la dem som er blitt igjen av dette folk, f&#229; alt dette til eie. </p> 
<p><A NAME="an_8:13">8:13</A>&nbsp;Og det skal skje at likesom I, Judas hus og Israels hus, har v&#230;rt en forbannelse blandt hedningene, s&#229;ledes vil jeg nu frelse eder, og I skal bli en velsignelse; frykt ikke! La eders hender v&#230;re sterke! </p> 
<p><A NAME="an_8:14">8:14</A>&nbsp;For s&#229; sier Herren, h&#230;rskarenes Gud: Likesom jeg satte mig fore &#229; gj&#248;re eder ondt da eders fedre vakte min vrede, sier Herren, h&#230;rskarenes Gud, og jeg ikke angret det, </p> 
<p><A NAME="an_8:15">8:15</A>&nbsp;s&#229;ledes har jeg i disse dager satt mig fore &#229; gj&#248;re vel mot Jerusalem og Judas hus; frykt ikke! </p> 
<p><A NAME="an_8:16">8:16</A>&nbsp;Dette er det I skal gj&#248;re: Tal sannhet med hverandre, d&#248;m p&#229; tinge rettferdige dommer og dommer som skaper fred, </p> 
<p><A NAME="an_8:17">8:17</A>&nbsp;tenk ikke ut ondt mot hverandre i eders hjerte, og elsk ikke falsk ed! For alt dette hater jeg, sier Herren. </p> 
<p><A NAME="an_8:18">8:18</A>&nbsp;Og Herrens, h&#230;rskarenes Guds ord kom til mig, og det l&#248;d s&#229;: </p> 
<p><A NAME="an_8:19">8:19</A>&nbsp;S&#229; sier Herren, h&#230;rskarenes Gud: Fasten i den fjerde m&#229;ned* og i den femte** og i den syvende** og i den tiende*** m&#229;ned** skal bli Judas hus til fryd og glede og til glade h&#248;itider. Men elsk sannhet og fred! /  /  /  </p> 
<p><A NAME="an_8:20">8:20</A>&nbsp;S&#229; sier Herren, h&#230;rskarenes Gud: Ennu en gang skal det skje at hele folkeslag og mange byers innbyggere skal komme hit. </p> 
<p><A NAME="an_8:21">8:21</A>&nbsp;Og innbyggerne i den ene by skal g&#229; til den andre og si: La oss g&#229; avsted for &#229; b&#248;nnfalle Herren og for &#229; s&#248;ke ham, Herren, h&#230;rskarenes Gud! Jeg vil g&#229;, jeg og. </p> 
<p><A NAME="an_8:22">8:22</A>&nbsp;Og mange folkeslag og tallrike hedningefolk skal komme for &#229; s&#248;ke Herren, h&#230;rskarenes Gud, i Jerusalem og for &#229; b&#248;nnfalle Herren. </p> 
<p><A NAME="an_8:23">8:23</A>&nbsp;S&#229; sier Herren, h&#230;rskarenes Gud: I de dager skal det skje at ti menn av alle hedningefolkenes tungem&#229;l skal gripe fatt i en j&#248;disk manns kappefald og si: Vi vil g&#229; med eder; for vi har h&#248;rt at Gud er med eder. </p> 
<p><A NAME="an_9:1">9:1</A>&nbsp;Dette utsagn er Herrens ord mot Hadraks land*; ogs&#229; i Damaskus skal det sl&#229; sig ned - for Herren har &#248;ie med menneskene og med alle Israels stammer - /  </p> 
<p><A NAME="an_9:2">9:2</A>&nbsp;likes&#229; i Hamat, som grenser til det, ogs&#229; i Tyrus og Sidon, fordi de der er s&#229; kloke. </p> 
<p><A NAME="an_9:3">9:3</A>&nbsp;Tyrus bygget sig en festning, og det dynget op s&#248;lv som st&#248;v og fint gull som skarn p&#229; gatene. </p> 
<p><A NAME="an_9:4">9:4</A>&nbsp;Se, Herren skal la fremmede f&#229; det til eie og styrte dets murer i havet, og selv skal det fort&#230;res av ild. </p> 
<p><A NAME="an_9:5">9:5</A>&nbsp;Askalon ser det og frykter, og Gasa, som vrir sig i angst, likes&#229; Ekron, fordi dets h&#229;p* er blitt til skamme; Gasa skal miste sin konge, og i Askalon skal ingen bo. /  </p> 
<p><A NAME="an_9:6">9:6</A>&nbsp;I Asdod skal det bare bo fremmed pakk, og jeg vil utrydde filistrenes stolthet, </p> 
<p><A NAME="an_9:7">9:7</A>&nbsp;jeg vil ta offerblodet* ut av deres munn og det vederstyggelige offerkj&#248;tt bort fra deres tenner; og da skal det ogs&#229; av dem bli igjen en rest for v&#229;r Gud, og de skal v&#230;re som fyrster i Juda, og Ekron skal v&#230;re som en jebusitt**. /  /  </p> 
<p><A NAME="an_9:8">9:8</A>&nbsp;Og jeg vil sl&#229; leir til vern for mitt hus mot krigsh&#230;rer som kommer og g&#229;r, og ingen voldsherre skal mere komme over dem; for nu ser jeg med egne &#248;ine hvorledes det er. </p> 
<p><A NAME="an_9:9">9:9</A>&nbsp;Fryd dig storlig, Sions datter! Rop h&#248;it, Jerusalems datter! Se, din konge kommer til dig, rettferdig er han og full av frelse*, fattig og ridende p&#229; et asen, p&#229; aseninnens unge fole. /  </p> 
<p><A NAME="an_9:10">9:10</A>&nbsp;Og jeg vil utrydde vognene i Efra'im og hestene i Jerusalem, og alle krigsbuer skal utryddes, Og han skal tale fred til hedningene, og hans herred&#248;mme skal n&#229; fra hav til hav og fra elven til jordens ender. </p> 
<p><A NAME="an_9:11">9:11</A>&nbsp;For ditt paktsblods skyld vil jeg ogs&#229; fri dine fanger ut av br&#248;nnen som det ikke er vann i. </p> 
<p><A NAME="an_9:12">9:12</A>&nbsp;Vend tilbake til festningen, I fanger som har h&#229;p! Ogs&#229; idag forkynner jeg at jeg vil gi eder dobbelt igjen. </p> 
<p><A NAME="an_9:13">9:13</A>&nbsp;For jeg spenner Juda som min bue og legger Efra'im p&#229; buen, og jeg egger dine s&#248;nner, Sion, mot dine s&#248;nner, Javan*, og jeg gj&#248;r dig lik en kjempes sverd. /  </p> 
<p><A NAME="an_9:14">9:14</A>&nbsp;Og Herren skal &#229;penbare sig over dem, og hans pil skal fare ut som lynet; Herren, Israels Gud, skal st&#248;te i basunen og fare frem i s&#248;nnenstormene. </p> 
<p><A NAME="an_9:15">9:15</A>&nbsp;Herren, h&#230;rskarenes Gud, skal verne dem, og de skal opsluke sine fiender og tr&#229; dem under f&#248;tter som slyngestener*; de skal drikke deres blod og larme som av vin, og de skal bli fulle av blodet som offersk&#229;len, som alterets hj&#248;rner**. /  /  </p> 
<p><A NAME="an_9:16">9:16</A>&nbsp;Og Herren deres Gud skal frelse dem p&#229; den dag, han skal frelse sitt folk som en hjord; for de er som edelstener i en krone og str&#229;ler over hans land*; /  </p> 
<p><A NAME="an_9:17">9:17</A>&nbsp;for hvor herlig er det ikke, og hvor fagert! Av dets korn skal unge menn og av dets vin jomfruer blomstre op. </p> 
<p><A NAME="an_10:1">10:1</A>&nbsp;Bed Herren om regn n&#229;r tiden for v&#229;rregnet er inne! Herren sender lynstr&#229;ler, og regnskyll skal han gi dem, s&#229; hver mann f&#229;r gr&#248;de p&#229; sin mark. </p> 
<p><A NAME="an_10:2">10:2</A>&nbsp;For husgudene* talte usant, og sp&#229;mennene skuet l&#248;gn; tomme dr&#248;mmer forkynte de, og den tr&#248;st de gav, var intet verd; derfor m&#229;tte folket dra avsted som f&#229;r og li ondt, fordi der ingen hyrde var. /  </p> 
<p><A NAME="an_10:3">10:3</A>&nbsp;Mot hyrdene* er min vrede optendt, og bukkene* vil jeg hjems&#248;ke; for Herren, h&#230;rskarenes Gud, ser til sin hjord, Judas hus, og gj&#248;r den lik sin stolte stridshest. /  </p> 
<p><A NAME="an_10:4">10:4</A>&nbsp;Fra det* skal hj&#248;rnestenene komme, fra det naglene** , fra det krigsbuene - fra det skal alle herskere utg&#229;. /  /  </p> 
<p><A NAME="an_10:5">10:5</A>&nbsp;Og de skal v&#230;re lik kjemper som tr&#229;r sine fiender ned i krigen likesom skarnet p&#229; gatene; ja, stride skal de, for Herren er med dem, og de som rider p&#229; hester, skal bli til skamme. </p> 
<p><A NAME="an_10:6">10:6</A>&nbsp;Jeg vil styrke Judas hus og frelse Josefs hus og gi dem et bosted; for jeg forbarmer mig over dem, og de skal v&#230;re som om jeg aldri hadde forkastet dem; for jeg er Herren deres Gud og vil b&#248;nnh&#248;re dem. </p> 
<p><A NAME="an_10:7">10:7</A>&nbsp;Og Efra'ims menn skal v&#230;re lik kjemper, og deres hjerter skal bli glade som av vin; deres barn skal se det og glede sig, deres hjerter skal fryde sig i Herren. </p> 
<p><A NAME="an_10:8">10:8</A>&nbsp;Jeg vil pipe til dem og samle dem, for jeg har utfridd dem; og de skal bli tallrike, som de har v&#230;rt. </p> 
<p><A NAME="an_10:9">10:9</A>&nbsp;Og jeg vil s&#229; dem ut blandt folkene, men i de fjerne land skal de komme mig i hu; og de skal leve med sine barn og komme tilbake. </p> 
<p><A NAME="an_10:10">10:10</A>&nbsp;Og jeg vil f&#248;re dem tilbake fra Egyptens land og samle dem fra Assur og f&#248;re dem til Gileads land og til Libanon, og der skal det ikke bli rum nok for dem. </p> 
<p><A NAME="an_10:11">10:11</A>&nbsp;Han* skal dra frem gjennem havet, gjennem farer, og sl&#229; ned b&#248;lgene i havet, og alle Nilens dyp skal t&#248;rkes ut, og Assurs stolthet skal st&#248;tes ned, og kongespiret skal vike fra Egypten. /  </p> 
<p><A NAME="an_10:12">10:12</A>&nbsp;Jeg vil gj&#248;re dem sterke i Herren, og i hans navn skal de g&#229; frem, sier Herren. </p> 
<p><A NAME="an_11:1">11:1</A>&nbsp;Lat op dine porter, Libanon, s&#229; ilden kan fort&#230;re dine sedrer! </p> 
<p><A NAME="an_11:2">11:2</A>&nbsp;Jamre dig, du cypress, fordi sederen er falt, fordi de herlige tr&#230;r er &#248;delagt! Jamre eder, I Basans eker, fordi den utilgjengelige skog er felt! </p> 
<p><A NAME="an_11:3">11:3</A>&nbsp;H&#248;r hvor hyrdene jamrer fordi deres herlighet* er &#248;delagt! H&#248;r hvor de unge l&#248;ver br&#248;ler fordi Jordans prakt** er &#248;delagt. /  /  </p> 
<p><A NAME="an_11:4">11:4</A>&nbsp;S&#229; sa Herren min Gud: R&#248;kt slaktef&#229;rene! </p> 
<p><A NAME="an_11:5">11:5</A>&nbsp;De som kj&#248;per dem, slakter dem uten &#229; b&#248;te for det, og de som selger dem, sier: Lovet v&#230;re Herren! nu blir jeg rik; og deres hyrder sparer dem ikke. </p> 
<p><A NAME="an_11:6">11:6</A>&nbsp;For jeg vil ikke mere spare landets innbyggere, sier Herren; men jeg vil overgi menneskene i hverandres hender og i hendene p&#229; deres konge, og de skal herje landet, og jeg vil ikke redde nogen av deres h&#229;nd. </p> 
<p><A NAME="an_11:7">11:7</A>&nbsp;S&#229; r&#248;ktet jeg slaktef&#229;rene, endog de usleste av f&#229;rene; og jeg tok mig to staver, den ene kalte jeg liflighet, og den andre kalte jeg b&#229;nd*, og jeg r&#248;ktet f&#229;rene, /  </p> 
<p><A NAME="an_11:8">11:8</A>&nbsp;og jeg gjorde de tre hyrder til intet i &#233;n m&#229;ned. Jeg blev lei av dem, og de likte heller ikke mig, </p> 
<p><A NAME="an_11:9">11:9</A>&nbsp;og jeg sa: Jeg vil ikke lenger r&#248;kte eder; det som er n&#230;r ved &#229; d&#248;, f&#229;r d&#248;, og det som er n&#230;r ved &#229; bli tilintetgjort, f&#229;r bli tilintetgjort, og de som blir igjen, f&#229;r fort&#230;re hverandres kj&#248;tt. </p> 
<p><A NAME="an_11:10">11:10</A>&nbsp;S&#229; tok jeg min stav liflighet og br&#248;t den i stykker for &#229; gj&#248;re den pakt til intet som jeg hadde gjort med alle folkene. </p> 
<p><A NAME="an_11:11">11:11</A>&nbsp;Og den blev gjort til intet p&#229; den dag; og s&#229;ledes skj&#248;nte de usleste av f&#229;rene, de som aktet p&#229; mig, at det var Herrens ord. </p> 
<p><A NAME="an_11:12">11:12</A>&nbsp;Derefter sa jeg til dem: Om I s&#229; synes, s&#229; gi mig min l&#248;nn, men hvis ikke, s&#229; la det v&#230;re! S&#229; veide de op til mig min l&#248;nn, tretti s&#248;lvpenninger. </p> 
<p><A NAME="an_11:13">11:13</A>&nbsp;Da sa Herren til mig: Kast den bort til pottemakeren, den herlige pris som jeg er aktet verd av dem! Og jeg tok de tretti s&#248;lvpenninger og kastet dem i Herrens hus til pottemakeren. </p> 
<p><A NAME="an_11:14">11:14</A>&nbsp;S&#229; br&#248;t jeg i stykker min andre stav b&#229;nd for &#229; gj&#248;re brorskapet mellem Juda og Israel til intet. </p> 
<p><A NAME="an_11:15">11:15</A>&nbsp;Og Herren sa til mig: Ta dig atter en stav - en d&#229;rlig hyrdes stav! </p> 
<p><A NAME="an_11:16">11:16</A>&nbsp;For se, jeg lar en hyrde st&#229; frem i landet, en som ikke ser til de f&#229;r som er n&#230;r ved &#229; omkomme, ikke s&#248;ker efter det som er bortkommet, og ikke l&#230;ger det som har f&#229;tt skade, og ikke s&#248;rger for det som holder sig oppe, men eter kj&#248;ttet av de fete og endog bryter deres klover i stykker. </p> 
<p><A NAME="an_11:17">11:17</A>&nbsp;Ve den d&#229;rlige hyrde, som forlater f&#229;rene! Sverd over hans arm og over hans h&#248;ire &#248;ie! Hans arm skal visne bort, og hans h&#248;ire &#248;ie skal utslukkes. </p> 
<p><A NAME="an_12:1">12:1</A>&nbsp;Dette utsagn er Herrens ord om Israel. S&#229; sier Herren, som utspente himmelen og grunnfestet jorden og dannet menneskets &#229;nd i hans indre: </p> 
<p><A NAME="an_12:2">12:2</A>&nbsp;Se, jeg gj&#248;r Jerusalem til en tumlesk&#229;l* for alle folkene rundt omkring; ogs&#229; over Juda skal det g&#229; ut n&#229;r Jerusalem blir kringsatt. /  </p> 
<p><A NAME="an_12:3">12:3</A>&nbsp;Og det skal skje p&#229; den dag at jeg vil gj&#248;re Jerusalem til en sten &#229; l&#248;fte p&#229; for alle folkene; alle som l&#248;fter p&#229; den, skal s&#229;re sig selv. Ja, alle jordens hedningefolk skal samle sig mot det. </p> 
<p><A NAME="an_12:4">12:4</A>&nbsp;P&#229; den dag, sier Herren, vil jeg sl&#229; hver hest med skyhet og dens rytter med vanvidd; men over Judas hus vil jeg oplate mine &#248;ine, og alle folkenes hester vil jeg sl&#229; med blindhet. </p> 
<p><A NAME="an_12:5">12:5</A>&nbsp;Og Judas stammeh&#248;vdinger skal si i sitt hjerte: V&#229;r styrke er Jerusalems innbyggere ved Herren, h&#230;rskarenes Gud, deres Gud. </p> 
<p><A NAME="an_12:6">12:6</A>&nbsp;P&#229; den dag vil jeg gj&#248;re Judas stammeh&#248;vdinger lik et fyrfat mellem vedtr&#230;r og et ildbluss blandt kornb&#229;nd, og de skal fort&#230;re alle folkene rundt omkring, til h&#248;ire og til venstre; og Jerusalem-folket skal fremdeles bli p&#229; sitt sted, i Jerusalem. </p> 
<p><A NAME="an_12:7">12:7</A>&nbsp;Og Herren skal frelse Judas telter f&#248;rst, forat ikke Davids hus og Jerusalems innbyggere skal ha st&#248;rre herlighet enn Juda. </p> 
<p><A NAME="an_12:8">12:8</A>&nbsp;P&#229; den dag skal Herren verne Jerusalems innbyggere, og den iblandt dem som snubler, skal p&#229; den dag v&#230;re som David, og Davids hus skal v&#230;re som Gud, som Herrens engel foran dem*. /  </p> 
<p><A NAME="an_12:9">12:9</A>&nbsp;Og p&#229; den dag vil jeg s&#248;ke &#229; &#248;delegge alle de hedningefolk som drar mot Jerusalem. </p> 
<p><A NAME="an_12:10">12:10</A>&nbsp;Men over Davids hus og over Jerusalems innbyggere vil jeg utgyde n&#229;dens og b&#248;nnens &#229;nd, og de skal skue op til mig som de har gjennemstunget; og de skal s&#248;rge over ham som en s&#248;rger over sin enb&#229;rne s&#248;nn, og klage s&#229;rt over ham som en klager over sin f&#248;rstef&#248;dte. </p> 
<p><A NAME="an_12:11">12:11</A>&nbsp;P&#229; den dag skal sorgen bli stor i Jerusalem, som sorgen over ulykken i Hadadrimmon i Megiddons dal*. /  </p> 
<p><A NAME="an_12:12">12:12</A>&nbsp;Og landet skal s&#248;rge, hver slekt for sig, Davids huses slekt for sig og deres kvinner for sig, Natans huses* slekt for sig og deres kvinner for sig, /  </p> 
<p><A NAME="an_12:13">12:13</A>&nbsp;Levis huses slekt for sig og deres kvinner for sig, sime'ittenes slekt for sig og deres kvinner for sig, </p> 
<p><A NAME="an_12:14">12:14</A>&nbsp;og likes&#229; alle de andre slekter, hver slekt for sig og deres kvinner for sig. </p> 
<p><A NAME="an_13:1">13:1</A>&nbsp;P&#229; den dag skal det v&#230;re en &#229;pnet kilde for Davids hus og for Jerusalems innbyggere mot synd og urenhet. </p> 
<p><A NAME="an_13:2">13:2</A>&nbsp;Og det skal skje p&#229; den dag, sier Herren, h&#230;rskarenes Gud, at jeg vil utrydde avgudenes navn av landet, og de skal ikke mere kommes i hu; ogs&#229; profetene og den urene &#229;nd vil jeg f&#229; bort av landet. </p> 
<p><A NAME="an_13:3">13:3</A>&nbsp;Og om nogen herefter st&#229;r frem som profet, da skal hans far og mor, hans egne foreldre, si til ham: Du skal ikke leve, for du har talt l&#248;gn i Herrens navn. Og hans far og mor, hans egne foreldre, skal gjennembore ham mens han profeterer. </p> 
<p><A NAME="an_13:4">13:4</A>&nbsp;P&#229; den dag skal alle profeter skamme sig over sine syner n&#229;r de vil profetere, og de skal ikke kl&#230; sig i en lodden kappe for &#229; lyve. </p> 
<p><A NAME="an_13:5">13:5</A>&nbsp;Men hver av dem skal si: Jeg er ikke nogen profet; jeg er jordbruker, for det var en som kj&#248;pte mig til tr&#230;l da jeg var ung gutt. </p> 
<p><A NAME="an_13:6">13:6</A>&nbsp;Og om nogen sp&#248;r ham: Hvad er det for s&#229;r du har i dine hender? da skal han svare: Det er s&#229;r jeg har f&#229;tt i mine elskeres* hus. /  </p> 
<p><A NAME="an_13:7">13:7</A>&nbsp;Sverd! V&#229;kn op mot min hyrde, mot den mann som er min n&#230;ste! sier Herren, h&#230;rskarenes Gud; sl&#229; hyrden, og f&#229;rene skal adspredes, og jeg vil igjen ta mig av de sm&#229;*! /  </p> 
<p><A NAME="an_13:8">13:8</A>&nbsp;Og i hele landet, sier Herren, skal to tredjedeler utryddes og omkomme, bare en tredjedel skal levnes der. </p> 
<p><A NAME="an_13:9">13:9</A>&nbsp;Og denne tredjedel vil jeg la g&#229; gjennem ilden og rense den, som en renser s&#248;lv, og pr&#248;ve den, som en pr&#248;ver gull. De skal p&#229;kalle mitt navn, og jeg vil b&#248;nnh&#248;re dem; jeg vil si: De er mitt folk, og de skal si: Herren er min Gud. </p> 
<p><A NAME="an_14:1">14:1</A>&nbsp;Se, det kommer en Herrens dag, da det h&#230;rfang som er tatt fra dig, skal skiftes ut i din midte; </p> 
<p><A NAME="an_14:2">14:2</A>&nbsp;for jeg vil samle alle hedningefolkene til krig mot Jerusalem, og staden skal bli tatt og husene bli plyndret, og kvinnene bli skjendet, og halvdelen av staden skal m&#229;tte g&#229; i landflyktighet, men resten av folket skal ikke utryddes av staden. </p> 
<p><A NAME="an_14:3">14:3</A>&nbsp;For Herren skal dra ut og stride mot disse hedningefolk, som han f&#248;r har stridt p&#229; kampens dag. </p> 
<p><A NAME="an_14:4">14:4</A>&nbsp;P&#229; den dag skal hans f&#248;tter st&#229; p&#229; Oljeberget, som ligger midt imot Jerusalem i &#248;st, og Oljeberget skal revne tvert over mot &#248;st og vest, s&#229; der blir en stor dal, idet den ene halvdel av fjellet viker mot nord, og den andre halvdel mot syd. </p> 
<p><A NAME="an_14:5">14:5</A>&nbsp;Og I skal fly til dalen mellem mine fjell, for dalen mellem fjellene skal n&#229; like til Asel*; I skal fly som I flydde for jordskjelvet i Judas konge Ussias' dager. Da skal Herren min Gud komme, og alle hellige med dig, min Gud. /  </p> 
<p><A NAME="an_14:6">14:6</A>&nbsp;P&#229; den dag skal lyset bli borte; de herlige himmellys skal form&#248;rkes. </p> 
<p><A NAME="an_14:7">14:7</A>&nbsp;Og det skal komme &#233;n dag - Herren kjenner den - det skal hverken v&#230;re dag eller natt; men mot aftens tid, da skal det bli lys. </p> 
<p><A NAME="an_14:8">14:8</A>&nbsp;Og p&#229; den dag skal levende vann str&#248;mme ut fra Jerusalem, den ene halvdel av dem til havet i &#248;st og den andre halvdel av dem til havet i vest; b&#229;de sommer og vinter skal det v&#230;re s&#229;. </p> 
<p><A NAME="an_14:9">14:9</A>&nbsp;Da skal Herren bli konge over hele landet; p&#229; den dag skal Herren v&#230;re &#233;n, og hans navn ett. </p> 
<p><A NAME="an_14:10">14:10</A>&nbsp;Og hele landet, fra Geba til Rimmon s&#248;nnenfor Jerusalem, skal bli som den &#248;de mark*, og det** skal heve sig h&#248;it og trone p&#229; sitt sted, like fra Benjamin-porten til det sted hvor den forrige port var, til Hj&#248;rneporten, og fra Hananels t&#229;rn til kongens vinperser. /  /  </p> 
<p><A NAME="an_14:11">14:11</A>&nbsp;Og folket skal bo der, og der skal aldri mere lyses bann over det; Jerusalem skal ligge der trygt. </p> 
<p><A NAME="an_14:12">14:12</A>&nbsp;Men denne plage skal Herren la ramme alle de folk som har stridt imot Jerusalem: Han skal la kj&#248;ttet r&#229;tne p&#229; dem alle mens de st&#229;r p&#229; sine f&#248;tter, og deres &#248;ine skal r&#229;tne i sine huler, og tungen skal r&#229;tne i deres munn. </p> 
<p><A NAME="an_14:13">14:13</A>&nbsp;P&#229; den dag skal Herren sende en stor redsel over dem, s&#229; de tar fatt p&#229; hverandre og l&#248;fter h&#229;nd mot hverandre. </p> 
<p><A NAME="an_14:14">14:14</A>&nbsp;Ogs&#229; Juda skal stride i Jerusalem, og fra alle kanter skal hedningefolkenes gods sankes sammen, gull og s&#248;lv og kl&#230;r i stor mengde. </p> 
<p><A NAME="an_14:15">14:15</A>&nbsp;Den samme plage* skal ogs&#229; ramme hestene, muleslene, kamelene, asenene og alle de andre dyr i leirene. /  </p> 
<p><A NAME="an_14:16">14:16</A>&nbsp;Og alle de som blir igjen av alle de hedningefolk som angrep Jerusalem, skal &#229;r efter &#229;r dra op for &#229; tilbede Kongen, Herren, h&#230;rskarenes Gud, og for &#229; delta i l&#248;vsalenes fest. </p> 
<p><A NAME="an_14:17">14:17</A>&nbsp;Men om noget av jordens folk ikke drar op til Jerusalem for &#229; tilbede Kongen, Herren, h&#230;rskarenes Gud, s&#229; skal det ikke komme regn hos dem; </p> 
<p><A NAME="an_14:18">14:18</A>&nbsp;om Egyptens folk ikke drar op og ikke m&#248;ter frem, da skal det ikke komme regn hos dem heller; den samme plage skal ramme dem som Herren lar ramme de hedningefolk som ikke drar op for &#229; delta i l&#248;vsalenes fest. </p> 
<p><A NAME="an_14:19">14:19</A>&nbsp;S&#229;dan skal den straff v&#230;re som rammer Egypten og alle de hedningefolk som ikke drar op for &#229; delta i l&#248;vsalenes fest. </p> 
<p><A NAME="an_14:20">14:20</A>&nbsp;P&#229; den dag skal det st&#229; p&#229; hestenes bjeller: Helliget til Herren, og grytene i Herrens hus skal v&#230;re som offersk&#229;lene foran alteret, </p> 
<p><A NAME="an_14:21">14:21</A>&nbsp;og hver gryte i Jerusalem og i Juda skal v&#230;re helliget til Herren, h&#230;rskarenes Gud, og alle de som ofrer, skal komme og ta av dem til &#229; koke i; og det skal ikke mere v&#230;re nogen kana'anitt* i Herrens, h&#230;rskarenes Guds hus p&#229; den dag. /  </p> 
<p><HR>
<CENTER>
<A HREF="mal.htm">Next: Malachi</A></CENTER>
</BODY>
</HTML>
