[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Norwegian Bible: Colossians

<span id="an_1:1">1:1</span> Paulus, ved Guds vilje Kristi Jesu apostel,
og broderen Timoteus

<span id="an_1:2">1:2</span> - til de hellige og troende brødre i
Kristus i Kolossæ: Nåde være med eder og fred fra Gud vår Fader!

<span id="an_1:3">1:3</span> Vi takker alltid Gud og vår Herre Jesu
Kristi Fader når vi beder for eder,

<span id="an_1:4">1:4</span> efterat vi har hørt om eders tro på Kristus
Jesus og den kjærlighet som I har til alle de hellige,

<span id="an_1:5">1:5</span> for det håps skyld som er gjemt for eder i
himlene, som I forut har hørt om ved sannhetens ord i evangeliet,

<span id="an_1:6">1:6</span> som er kommet til eder, likesom det og er i
hele verden og bærer frukt og vokser som hos eder, fra den dag I hørte
det og lærte å kjenne Guds nåde i sannhet,

<span id="an_1:7">1:7</span> således som I har lært av Epafras, vår
elskede medtjener, som er en tro Kristi tjener for eder,

<span id="an_1:8">1:8</span> han som også har fortalt oss om eders
kjærlighet i Ånden.

<span id="an_1:9">1:9</span> Derfor holder vi fra den dag vi hørte det,
ikke op med å gjøre bønn for eder og bede at I må fylles med kunnskap om
hans vilje i all åndelig visdom og forstand,

<span id="an_1:10">1:10</span> at I kan vandre verdig for Herren til
velbehag i alt, så I bærer frukt og vokser i all god gjerning ved
kunnskapen om Gud,

<span id="an_1:11">1:11</span> så I styrkes med all styrke efter hans
herlighets kraft til all tålmodighet og langmodighet,

<span id="an_1:12">1:12</span> så I med glede takker Faderen, som gjorde
oss skikkede til å få del i de helliges arvelodd i lyset,

<span id="an_1:13">1:13</span> han som fridde oss ut av mørkets makt og
satte oss over i sin elskede Sønns rike,

<span id="an_1:14">1:14</span> i hvem vi har forløsningen, syndenes
forlatelse.

<span id="an_1:15">1:15</span> Og han er et billede av Gud den usynlige,
den førstefødte fremfor enhver skapning;

<span id="an_1:16">1:16</span> for i ham er alle ting skapt, de i
himlene og de på jorden, de synlige og de usynlige, enten det så er
troner eller herredømmer eller makter eller myndigheter; alt er det
skapt ved ham og til ham,

<span id="an_1:17">1:17</span> og han er før alle ting, og alle ting
står ved ham.

<span id="an_1:18">1:18</span> Og han er hovedet for legemet, som er
menigheten, han som er ophavet, den førstefødte av de døde, forat han i
alle deler skulde være den ypperste;

<span id="an_1:19">1:19</span> for det var Guds vilje at hele hans fylde
skulde ta bolig i ham,

<span id="an_1:20">1:20</span> og ved ham å forlike alle ting med sig,
idet han gjorde fred ved hans korses blod, - ved ham, enten det er de på
jorden eller de i himlene.

<span id="an_1:21">1:21</span> Også eder, som fordum var fremmede og
fiender ved eders sinnelag, i de onde gjerninger,

<span id="an_1:22">1:22</span> eder har han nu forlikt i hans jordiske
legeme ved døden, for å fremstille eder hellige og ulastelige og
ustraffelige for sitt åsyn,

<span id="an_1:23">1:23</span> så sant I blir ved i troen, grunnfestet
og faste, og ikke lar eder rokke fra det håp evangeliet gir, det som I
har hørt, som er blitt forkynt for enhver skapning under himmelen, og
som jeg, Paulus, er blitt tjener for.

<span id="an_1:24">1:24</span> Nu gleder jeg mig over mine lidelser for
eder og utfyller i mitt kjød det som ennu fattes i Kristi trengsler, for
hans legeme, som er menigheten,

<span id="an_1:25">1:25</span> hvis tjener jeg er blitt efter den Guds
husholdning som er mig gitt iblandt eder, det vil si å fullføre Guds
ord,

<span id="an_1:26">1:26</span> den hemmelighet som har vært skjult fra
alle tiders og slekters ophav, men nu er blitt åpenbaret for hans
hellige,

<span id="an_1:27">1:27</span> for hvem Gud vilde kunngjøre hvor rik på
herlighet denne hemmelighet er iblandt hedningene, det er Kristus
iblandt eder, håpet om herlighet.

<span id="an_1:28">1:28</span> Og ham forkynner vi, idet vi formaner
hvert menneske og lærer hvert menneske med all visdom for å fremstille
hvert menneske fullkomment i Kristus.

<span id="an_1:29">1:29</span> For dette arbeider jeg og, idet jeg
strider ved hans kraft, som virker i mig med styrke.

<span id="an_2:1">2:1</span> For jeg vil at I skal vite hvor stor strid
jeg har for eder og dem i Laodikea og så mange som ikke har sett mitt
åsyn i kjødet,

<span id="an_2:2">2:2</span> forat deres hjerter må bli trøstet, så de
knyttes sammen i kjærlighet og når frem til hele rikdommen av den
fullvisse innsikt, til kunnskap om Guds hemmelighet, det er Kristus,

<span id="an_2:3">2:3</span> i hvem alle visdommens og kunnskapens
skatter er skjult til stede.

<span id="an_2:4">2:4</span> Dette sier jeg forat ingen skal dåre eder
ved lokkende tale.

<span id="an_2:5">2:5</span> For om jeg enn er fraværende i kjødet, så
er jeg dog hos eder i ånden, idet jeg med glede ser eders gode orden og
den faste grunn i eders tro på Kristus.

<span id="an_2:6">2:6</span> Likesom I altså mottok Kristus Jesus som
Herre, så vandre i ham,

<span id="an_2:7">2:7</span> så I er rotfestet og blir opbygget i ham og
faste i troen, således som I har lært, rike på den med takksigelse.

<span id="an_2:8">2:8</span> Se til at det ikke må være nogen som gjør
eder til sitt rov ved verdslig visdom og tomt bedrag, efter menneskenes
lære, efter verdens barnelærdom og ikke efter Kristus.

<span id="an_2:9">2:9</span> For i ham bor hele guddommens fylde
legemlig,

<span id="an_2:10">2:10</span> Og I er fylt i ham, som er hovedet for
all makt og myndighet,

<span id="an_2:11">2:11</span> han i hvem I og blev omskåret med en
omskjærelse som ikke er gjort med hender, ved avklædningen av kjødets
legeme, ved Kristi omskjærelse,

<span id="an_2:12">2:12</span> idet I blev begravet med ham i dåpen, og
i den blev I og opreist med ham ved troen på Guds kraft, han som
opreiste ham fra de døde.

<span id="an_2:13">2:13</span> Også eder, som var døde ved eders
overtredelser og eders kjøds forhud, eder gjorde han levende med ham,
idet han tilgav oss alle våre overtredelser

<span id="an_2:14">2:14</span> og utslettet skyldbrevet mot oss, som var
skrevet med bud, det som gikk oss imot, og det tok han bort idet han
naglet det til korset.

<span id="an_2:15">2:15</span> Han avvæbnet maktene og myndighetene og
stilte dem åpenlyst til skue, idet han viste sig som seierherre over dem
på korset.

<span id="an_2:16">2:16</span> La derfor ingen dømme eder for mat eller
drikke, eller i spørsmål om høitid eller nymåne eller sabbat;

<span id="an_2:17">2:17</span> disse ting er en skygge av det som skulde
komme, men legemet hører Kristus til.

<span id="an_2:18">2:18</span> La ingen frarøve eder kamp-prisen, om
nogen prøver på det ved ydmykhet og engle-dyrkelse, idet han gir sig av
med syner, blir opblåst uten grunn av sitt kjødelige sinn

<span id="an_2:19">2:19</span> og ikke holder fast ved hovedet, hvorfra
hele legemet, hjulpet og sammenføiet ved sine ledemot og bånd, vokser
Guds vekst.

<span id="an_2:20">2:20</span> Er I avdød med Kristus fra verdens
barnelærdom, hvorfor gir de eder da, som om I levde i verden, slike bud:

<span id="an_2:21">2:21</span> Ta ikke! smak ikke! rør ikke!

<span id="an_2:22">2:22</span> - ting som dog alle sammen er bestemt til
å fortæres ved bruken - efter menneskenes bud og lærdommer,

<span id="an_2:23">2:23</span> som vel har ord for visdom ved selvvalgt
dyrkelse og ydmykhet og mishandling av legemet, ikke ved noget som er
ære verdt, bare til mettelse for kjødet?

<span id="an_3:1">3:1</span> Er I da opreist med Kristus, da søk det som
er der oppe, der Kristus sitter ved Guds høire hånd!

<span id="an_3:2">3:2</span> La eders hu stå til det som er der oppe,
ikke til det som er på jorden!

<span id="an_3:3">3:3</span> I er jo død, og eders liv er skjult med
Kristus i Gud;

<span id="an_3:4">3:4</span> når Kristus, vårt liv, åpenbares, da skal
og I åpenbares med ham i herlighet.

<span id="an_3:5">3:5</span> Så død da eders jordiske lemmer: utukt,
urenhet, brynde, ond lyst og havesyke, som jo er avgudsdyrkelse;

<span id="an_3:6">3:6</span> for disse ting kommer Guds vrede over
vantroens barn;

<span id="an_3:7">3:7</span> iblandt dem vandret også I fordum, da I
levde i disse ting;

<span id="an_3:8">3:8</span> men nu skal også I avlegge dem alle: vrede,
hissighet, ondskap, spott, skammelig snakk av eders munn;

<span id="an_3:9">3:9</span> lyv ikke mot hverandre, I som har avklædd
eder det gamle menneske med dets gjerninger

<span id="an_3:10">3:10</span> og iklædd eder det nye, som fornyes til
kunnskap efter sin skapers billede;

<span id="an_3:11">3:11</span> her er ikke greker og jøde, omskjærelse
og forhud, barbar, skyter, træl, fri, men Kristus er alt og i alle.

<span id="an_3:12">3:12</span> Iklæ eder da, som Guds utvalgte, hellige
og elskede, inderlig barmhjertighet, godhet, ydmykhet, saktmodighet,
langmodighet,

<span id="an_3:13">3:13</span> så I tåler hverandre og tilgir hverandre
om nogen har klagemål imot nogen; som Kristus har tilgitt eder, således
og I!

<span id="an_3:14">3:14</span> Men over alt dette iklæ eder
kjærligheten, som er fullkommenhetens sambånd.

<span id="an_3:15">3:15</span> Og Kristi fred råde i eders hjerter, den
som I og blev kalt til i ett legeme, og vær takknemlige!

<span id="an_3:16">3:16</span> La Kristi ord bo rikelig hos eder, så I
lærer og formaner hverandre i all visdom med salmer og lovsanger og
åndelige viser og synger yndig i eders hjerter for Gud,

<span id="an_3:17">3:17</span> og alt som I gjør i ord eller i gjerning,
gjør det alt i den Herre Jesu navn, idet I takker Gud Fader ved ham!

<span id="an_3:18">3:18</span> I hustruer! underordne eder under eders
menn, som det sømmer sig i Herren!

<span id="an_3:19">3:19</span> I menn! elsk eders hustruer og vær ikke
bitre mot dem!

<span id="an_3:20">3:20</span> I barn! vær lydige mot eders foreldre i
alle ting! for dette er velbehagelig i Herren.

<span id="an_3:21">3:21</span> I fedre! opegg ikke eders barn, forat de
ikke skal tape motet!

<span id="an_3:22">3:22</span> I tjenere! vær lydige i alle ting imot
eders herrer efter kjødet, ikke med øientjeneste, som de som vil tekkes
mennesker, men i hjertets enfold, idet I frykter Herren!

<span id="an_3:23">3:23</span> Det I gjør, gjør det av hjertet, som for
Herren og ikke for mennesker,

<span id="an_3:24">3:24</span> for I vet at I skal få arven til lønn av
Herren. Tjen den Herre Kristus!

<span id="an_3:25">3:25</span> for den som gjør urett, skal få igjen den
urett han gjorde, og det blir ikke gjort forskjell på folk.

<span id="an_4:1">4:1</span> I herrer! gjør imot eders tjenere det som
rett og rimelig er, for I vet at også I har en herre i himlene!

<span id="an_4:2">4:2</span> Vær vedholdende i bønnen, så I våker i den
med takksigelse,

<span id="an_4:3">4:3</span> og bed også for oss at Gud må oplate oss en
dør for ordet så vi kan forkynne Kristi hemmelighet, den for hvis skyld
jeg og er i lenker,

<span id="an_4:4">4:4</span> forat jeg kan åpenbare den således som jeg
bør tale.

<span id="an_4:5">4:5</span> Omgåes i visdom med dem som er utenfor, så
I kjøper den beleilige tid.

<span id="an_4:6">4:6</span> Eders tale være alltid tekkelig, krydret
med salt, så I vet hvorledes I bør svare enhver.

<span id="an_4:7">4:7</span> Hvorledes det går mig, det skal Tykikus
fortelle eder alt sammen, han min elskede bror og trofaste hjelper og
medtjener i Herren,

<span id="an_4:8">4:8</span> som jeg just derfor sender til eder, forat
I skal få vite hvorledes det er med oss, og forat han skal trøste eders
hjerter,

<span id="an_4:9">4:9</span> tillikemed Onesimus, den trofaste og
elskede bror, som er fra eders by; de skal fortelle eder alt herfra.

<span id="an_4:10">4:10</span> Aristarkus, min medfange, hilser eder, og
Markus, Barnabas' søskenbarn, som I fikk pålegg om - når han kommer til
eder, da ta imot ham -

<span id="an_4:11">4:11</span> og Jesus med tilnavnet Justus; iblandt de
omskårne er disse de eneste medarbeidere for Guds rike som er blitt mig
en trøst.

<span id="an_4:12">4:12</span> Epafras hilser eder, han som er fra eders
by, en Kristi Jesu tjener som alltid strider for eder i sine bønner, at
I må stå fullkomne og fullvisse i all Guds vilje;

<span id="an_4:13">4:13</span> for jeg gir ham det vidnesbyrd at han har
meget strev for eder og dem i Laodikea og dem i Hierapolis.

<span id="an_4:14">4:14</span> Lægen Lukas, den elskede, hilser eder, og
Demas.

<span id="an_4:15">4:15</span> Hils brødrene i Laodikea, og Nymfas og
menigheten i hans hus.

<span id="an_4:16">4:16</span> Og når dette brev er lest hos eder, da
sørg for at det også blir lest i laodikeernes menighet, og at I får lese
brevet fra Laodikea!

<span id="an_4:17">4:17</span> Og si til Arkippus: Gi akt på den
tjeneste som du har mottatt i Herren, at du fullbyrder den!

<span id="an_4:18">4:18</span> Hilsen med min, Paulus' hånd: Kom mine
lenker i hu! Nåden være med eder!

------------------------------------------------------------------------

[Next: 1 Thessalonians](th1)
