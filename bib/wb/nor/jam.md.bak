[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](heb)  [Next](pe1.md) 

------------------------------------------------------------------------

### Norwegian Bible: James

<span id="an_1:1">1:1</span> Jakob, Guds og den Herre Jesu Kristi
tjener, hilser de tolv stammer som er spredt omkring i landene.

<span id="an_1:2">1:2</span> Akt det for bare glede, mine brødre, når I
kommer i allehånde fristelser,

<span id="an_1:3">1:3</span> da I vet at prøvelsen av eders tro virker
tålmodighet;

<span id="an_1:4">1:4</span> men tålmodigheten må føre til fullkommen
gjerning, forat I kan være fullkomne og hele og ikke mangle noget.

<span id="an_1:5">1:5</span> Men dersom nogen av eder mangler visdom, da
bede han Gud, han som gir alle villig og uten onde ord, og den skal gis
ham.

<span id="an_1:6">1:6</span> Men han bede i tro, uten å tvile; for den
som tviler, ligner havsbølgen, som drives og kastes av vinden.

<span id="an_1:7">1:7</span> For ikke må det menneske tro at han skal få
noget av Herren,

<span id="an_1:8">1:8</span> slik en tvesinnet mann, ustø på alle sine
veier.

<span id="an_1:9">1:9</span> Men den ringe bror rose sig av sin høihet,

<span id="an_1:10">1:10</span> og den rike av sin ringhet; for han skal
forgå som blomst på gress;

<span id="an_1:11">1:11</span> solen gikk op med sin brand og tørket
gresset bort, og blomsten på det falt av, og dets fagre skikkelse blev
ødelagt; således skal og den rike visne bort på sine veier.

<span id="an_1:12">1:12</span> Salig er den mann som holder ut i
fristelse; for når han har stått sin prøve, skal han få livsens krone,
som Gud har lovt dem som elsker ham.

<span id="an_1:13">1:13</span> Ingen si når han fristes: Jeg fristes av
Gud. For Gud fristes ikke av det onde, og selv frister han ingen.

<span id="an_1:14">1:14</span> Men hver fristes idet han drages og
lokkes av sin egen lyst;

<span id="an_1:15">1:15</span> derefter, når lysten har undfanget, føder
den synd; men når synden er blitt fullmoden, føder den død.

<span id="an_1:16">1:16</span> Far ikke vill, mine elskede brødre!

<span id="an_1:17">1:17</span> All god gave og all fullkommen gave
kommer ovenfra, fra lysenes Fader, hos hvem det ikke er forandring eller
skiftende skygge.

<span id="an_1:18">1:18</span> Efter sin vilje har han født oss ved
sannhets ord, forat vi skal være en førstegrøde av hans skapninger.

<span id="an_1:19">1:19</span> I vet det jo, mine elskede brødre! Men
hvert menneske være snar til å høre, sen til å tale, sen til vrede;

<span id="an_1:20">1:20</span> for manns vrede virker ikke det som er
rett for Gud.

<span id="an_1:21">1:21</span> Avlegg derfor all urenhet og all levning
av ondskap, og ta med saktmodighet imot det ord som er innplantet i
eder, og som er mektig til å frelse eders sjeler!

<span id="an_1:22">1:22</span> Men vær ordets gjørere, og ikke bare dets
hørere, idet I dårer eder selv.

<span id="an_1:23">1:23</span> For dersom en er ordets hører og ikke
dets gjører, da ligner han en mann som ser på sitt naturlige åsyn i et
speil:

<span id="an_1:24">1:24</span> han så på sig selv og gikk bort, og
glemte straks hvordan han så ut.

<span id="an_1:25">1:25</span> Men den som skuer inn i frihetens
fullkomne lov og holder ved med det, så han ikke blir en glemsom hører,
men gjerningens gjører, han skal være salig i sin gjerning.

<span id="an_1:26">1:26</span> Dersom en mener at han er en gudsdyrker,
og ikke holder sin tunge i tømme, men dårer sitt eget hjerte, hans
gudsdyrkelse er forgjeves.

<span id="an_1:27">1:27</span> En ren og usmittet gudsdyrkelse for Gud
og Faderen er dette: å se til farløse og enker i deres trengsel, å holde
sig selv uplettet av verden.

<span id="an_2:1">2:1</span> Mine brødre! la ikke eders tro på vår Herre
Jesus Kristus, den herliggjorte, være forenet med at I gjør forskjell på
folk!

<span id="an_2:2">2:2</span> For om det kommer en mann inn i eders
forsamling med gullring på fingeren, i skinnende klædning, og det også
kommer en fattigmann inn i skitten klædning,

<span id="an_2:3">2:3</span> og I ser på ham som bærer den skinnende
klædning, og sier: Sett du dig her på en god plass! og sier til den
fattige: Stå du der, eller sett dig her nede ved min fotskammel! -

<span id="an_2:4">2:4</span> gjør I da ikke forskjell hos eder selv og
er blitt dommere med onde tanker?

<span id="an_2:5">2:5</span> Hør dog, mine elskede brødre: Har ikke Gud
utvalgt dem som er fattige på verdens gods, til å være rike i troen og
arvinger til det rike han har lovt dem som elsker ham?

<span id="an_2:6">2:6</span> Men I har vanæret den fattige. Er det ikke
de rike som underkuer eder, og som drar eder for domstolene?

<span id="an_2:7">2:7</span> Er det ikke de som spotter det gode navn I
er nevnt med?

<span id="an_2:8">2:8</span> Visselig, dersom I opfyller den kongelige
lov efter Skriften: Du skal elske din næste som dig selv, da gjør I vel;

<span id="an_2:9">2:9</span> men gjør I forskjell på folk, da gjør I
synd, og loven refser eder som lovbrytere.

<span id="an_2:10">2:10</span> For enhver som holder hele loven, men
snubler i én ting, han er blitt skyldig i alle.

<span id="an_2:11">2:11</span> For han som sa: Du skal ikke drive hor,
han sa også: Du skal ikke slå ihjel. Om du da ikke driver hor, men slår
ihjel, da er du blitt lovbryter.

<span id="an_2:12">2:12</span> Tal så og gjør så som de som skal dømmes
efter frihetens lov!

<span id="an_2:13">2:13</span> For dommen skal være ubarmhjertlg mot den
som ikke har gjort barmhjertighet; men barmhjertighet roser sig mot
dommen.

<span id="an_2:14">2:14</span> Hvad nytter det, mine brødre, om en sier
at han har tro, når han ikke har gjerninger? Kan vel troen frelse ham?

<span id="an_2:15">2:15</span> Om en bror eller søster er naken og
fattes føde for dagen,

<span id="an_2:16">2:16</span> og nogen av eder sier til dem: Gå bort i
fred, varm eder og mett eder! men I ikke gir dem det som legemet
trenger, hvad nytter det?

<span id="an_2:17">2:17</span> Således og med troen: har den ikke
gjerninger, er den død i sig selv.

<span id="an_2:18">2:18</span> Men en kan si: Du har tro, og jeg har
gjerninger. Vis mig din tro uten gjerninger, og jeg vil vise dig min tro
av mine gjerninger!

<span id="an_2:19">2:19</span> Du tror at Gud er én; du gjør vel;
djevlene tror det også og skjelver.

<span id="an_2:20">2:20</span> Og vil du vite det, du dårlige menneske,
at troen uten gjerninger er unyttig?

<span id="an_2:21">2:21</span> Abraham, vår far, blev ikke han
rettferdiggjort ved gjerninger, da han ofret sin sønn Isak på alteret?

<span id="an_2:22">2:22</span> Du ser at troen virket sammen med hans
gjerninger, og at troen blev fullkommen ved gjerningene,

<span id="an_2:23">2:23</span> og Skriften blev opfylt, som sier:
Abraham trodde Gud, og det blev regnet ham til rettferdighet, og han
blev kalt Guds venn.

<span id="an_2:24">2:24</span> I ser at mennesket blir rettferdiggjort
ved gjerninger, og ikke ved tro alene.

<span id="an_2:25">2:25</span> I like måte Rahab, skjøgen; blev hun ikke
rettferdiggjort ved gjerninger, da hun tok imot utsendingene og slapp
dem ut en annen vei?

<span id="an_2:26">2:26</span> For likesom legemet er dødt uten ånd, så
er og troen død uten gjerninger.

<span id="an_3:1">3:1</span> Mine brødre! ikke mange av eder bli lærere,
eftersom I vet at vi skal få dess tungere dom!

<span id="an_3:2">3:2</span> For vi snubler alle sammen i mange ting;
den som ikke snubler i tale, han er en fullkommen mann, i stand til også
å holde hele legemet i tømme.

<span id="an_3:3">3:3</span> Når vi legger bissel i munnen på hestene,
forat de skal lyde oss, så styrer vi og hele deres legeme.

<span id="an_3:4">3:4</span> Se, også skibene, enda de er så store og
drives av sterke vinder, styres dog av et lite ror dit styrmannen vil ha
dem.

<span id="an_3:5">3:5</span> Så er og tungen et lite lem, og taler dog
store ord. Se, en liten ild, hvor stor en skog den setter i brand!

<span id="an_3:6">3:6</span> Også tungen er en ild; som en verden av
urettferdighet står tungen blandt våre lemmer; den smitter hele legemet
og setter livets hjul i brand, og settes selv i brand av helvede.

<span id="an_3:7">3:7</span> For all natur, både i dyr og i fugler, både
i ormer og i sjødyr, temmes og er blitt temmet av den menneskelige
natur;

<span id="an_3:8">3:8</span> men tungen kan intet menneske temme, det
ustyrlige onde, full av dødelig gift.

<span id="an_3:9">3:9</span> Med den velsigner vi Herren og Faderen, og
med den forbanner vi menneskene, som er skapt efter Guds billede.

<span id="an_3:10">3:10</span> Av samme munn utgår velsignelse og
forbannelse. Mine brødre! dette må ikke være så.

<span id="an_3:11">3:11</span> Gir vel kilden av samme opkomme søtt og
beskt vann?

<span id="an_3:12">3:12</span> Kan vel et fikentre, mine brødre, bære
oljebær, eller et vintre fiken? Heller ikke kan en salt kilde gi søtt
vann.

<span id="an_3:13">3:13</span> Hvem er vis og forstandig blandt eder?
Han vise ved god ferd sine gjerninger i visdoms saktmodighet!

<span id="an_3:14">3:14</span> Men har I besk avind og trettesyke i
eders hjerter, da ros eder ikke mot sannheten og lyv ikke mot den!

<span id="an_3:15">3:15</span> Denne visdom kommer ikke ovenfra, men er
jordisk, sanselig, djevelsk;

<span id="an_3:16">3:16</span> for hvor der er avind og trettesyke, der
er urede og alt det som ondt er.

<span id="an_3:17">3:17</span> Men den visdom som er ovenfra, er først
og fremst ren, dernæst fredsommelig, rimelig, eftergivende, full av
barmhjertighet og gode frukter, uten tvil, uten skrømt.

<span id="an_3:18">3:18</span> Men rettferdighets frukt såes i fred for
dem som holder fred.

<span id="an_4:1">4:1</span> Hvorfra kommer all ufreden, og hvorfra
kommer all striden iblandt eder? Er det ikke av eders lyster, som fører
krig i eders lemmer?

<span id="an_4:2">4:2</span> I attrår, og har ikke; I slår ihjel og
bærer avind, og kan ikke få; I ligger i strid og ufred. I har ikke,
fordi I ikke beder;

<span id="an_4:3">4:3</span> I beder og får ikke, fordi I beder ille,
for å øde det i eders lyster.

<span id="an_4:4">4:4</span> I utro! vet I ikke at vennskap med verden
er fiendskap mot Gud? Den altså som vil være verdens venn, han blir Guds
fiende.

<span id="an_4:5">4:5</span> Eller mener I at Skriften taler fåfengt?
Med nidkjærhet attrår han den ånd han lot bo i oss, men dess større er
den nåde han gir.

<span id="an_4:6">4:6</span> Derfor heter det: Gud står de stolte imot,
men de ydmyke gir han nåde.

<span id="an_4:7">4:7</span> Vær derfor Gud undergitt! Men stå djevelen
imot, og han skal fly fra eder;

<span id="an_4:8">4:8</span> hold eder nær til Gud, og han skal holde
sig nær til eder! Tvett hendene, I syndere, og rens hjertene, I
tvesinnede!

<span id="an_4:9">4:9</span> Kjenn eders nød og sørg og gråt! Eders
latter vende sig til sorg, og gleden til bedrøvelse!

<span id="an_4:10">4:10</span> Ydmyk eder for Herren, og han skal ophøie
eder!

<span id="an_4:11">4:11</span> Baktal ikke hverandre, brødre! Den som
baktaler en bror eller dømmer sin bror, han baktaler loven og dømmer
loven; men dømmer du loven, da er du ikke lovens gjører, men dens
dommer.

<span id="an_4:12">4:12</span> Én er lovgiveren og dommeren, han som er
mektig til å frelse og til å ødelegge; men du, hvem er du som dømmer din
neste?

<span id="an_4:13">4:13</span> Og nu, I som sier: Idag eller imorgen vil
vi dra til den by og bli der et år og kjøpslå og ha vinning,

<span id="an_4:14">4:14</span> I som ikke vet hvad som skal hende
imorgen! For hvad er eders liv? I er jo en røk som viser sig en liten
stund og så blir borte!

<span id="an_4:15">4:15</span> Istedenfor at I skulde si: Om Herren vil,
så blir vi i live, og vi skal gjøre dette eller hint.

<span id="an_4:16">4:16</span> Men nu roser I eder i eders overmot. All
sådan ros er ond.

<span id="an_4:17">4:17</span> Den som altså vet å gjøre godt og ikke
gjør det, han har synd av det.

<span id="an_5:1">5:1</span> Og nu, I rike: Gråt og jamre over eders
ulykker, som kommer over eder!

<span id="an_5:2">5:2</span> Eders rikdom er råtnet, og eders klær er
blitt møllett;

<span id="an_5:3">5:3</span> eders gull og sølv er rustet bort, og
rusten på det skal være til vidnesbyrd mot eder og ete eders kjød som en
ild; I har samlet skatter i de siste dager!

<span id="an_5:4">5:4</span> Se, den lønn I har forholdt arbeiderne som
har skåret eders akrer, den skriker, og høstfolkenes rop er kommet inn
for den Herre Sebaots ører.

<span id="an_5:5">5:5</span> I har levd i vellevnet på jorden og efter
eders lyster; I har gjødd eders hjerter på slaktedagen!

<span id="an_5:6">5:6</span> I har domfelt og drept den rettferdige;
ingen gjør motstand mot eder.

<span id="an_5:7">5:7</span> Vær da tålmodige, brødre, til Herren
kommer! Se, bonden venter på jordens kostelige grøde og bier tålmodig på
den, til den får høstregn og vårregn;

<span id="an_5:8">5:8</span> vær og I tålmodige, styrk eders hjerter!
for Herrens komme er nær.

<span id="an_5:9">5:9</span> Sukk ikke mot hverandre, brødre, forat I
ikke skal dømmes! Se, dommeren står for døren.

<span id="an_5:10">5:10</span> Mine brødre! ta profetene, som talte i
Herrens navn, til eders forbillede i å lide ondt og være tålmodig!

<span id="an_5:11">5:11</span> Se, vi priser dem salige som lider
tålmodig. I har hørt om Jobs tålmod og sett den utgang som Herren
gjorde; for Herren er overmåte miskunnelig og barmhjertig.

<span id="an_5:12">5:12</span> Men fremfor alt, mine brødre, sverg ikke,
hverken ved himmelen eller ved jorden eller nogen annen ed! men eders ja
være ja, og eders nei være nei, forat I ikke skal falle under dommen!

<span id="an_5:13">5:13</span> Lider nogen iblandt eder ondt, han bede;
er nogen vel til mote, han synge lovsanger.

<span id="an_5:14">5:14</span> Er nogen iblandt eder syk, han kalle til
sig menighetens eldste, og de skal bede over ham og salve ham med olje i
Herrens navn,

<span id="an_5:15">5:15</span> og troens bønn skal hjelpe den syke, og
Herren skal reise ham op, og har han gjort synder, skal de bli ham
forlatt.

<span id="an_5:16">5:16</span> Bekjenn derfor eders synder for hverandre
og bed for hverandre, forat I kan bli lægt! En rettferdig manns bønn har
stor kraft i sin virkning.

<span id="an_5:17">5:17</span> Elias var et menneske under samme vilkår
som vi, og han bad at det ikke skulde regne, og det regnet ikke på
jorden i tre år og seks måneder;

<span id="an_5:18">5:18</span> og han bad atter, og himmelen gav regn,
og jorden bar sin grøde.

<span id="an_5:19">5:19</span> Mine brødre! dersom nogen iblandt eder
har faret vill fra sannheten, og en omvender ham,

<span id="an_5:20">5:20</span> han skal vite at den som omvender en
synder fra hans villfarende vei, han frelser en sjel fra døden og
skjuler en mangfoldighet av synder.

------------------------------------------------------------------------

[Next: 1 Peter](pe1.md)
