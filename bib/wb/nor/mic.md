[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jon)  [Next](nah) 

------------------------------------------------------------------------

### Norwegian Bible: Micah

<span id="an_1:1">1:1</span> Dette er Herrens ord som kom til Mika fra
Moreset i de dager da Jotam, Akas og Esekias var konger i Juda, det som
han skuet om Samaria og Jerusalem.

<span id="an_1:2">1:2</span> Hør, I folk, alle sammen! Gi akt, du jord
med alt som på dig er! Og Herren, Israels Gud, være vidne mot eder,
Herren fra sitt hellige tempel!

<span id="an_1:3">1:3</span> For se, Herren går ut fra sin bolig; han
stiger ned og farer frem over jordens høider.

<span id="an_1:4">1:4</span> Fjellene smelter under ham, og dalene
revner - som voks for ilden, som vann når det øses ut over et stup.

<span id="an_1:5">1:5</span> For Jakobs frafall skjer alt dette, for de
synder Israels hus har gjort. Hvem er ophavet til Jakobs frafall? Mon
ikke Samaria? Og hvem til Judas offerhauger? Mon ikke Jerusalem?

<span id="an_1:6">1:6</span> Så vil jeg da gjøre Samaria til en
grusdynge på marken, til et sted for vindyrkning, og jeg vil velte dets
stener ned i dalen og avdekke dets grunnvoller.

<span id="an_1:7">1:7</span> Og alle dets utskårne billeder skal
sønderslås, og alle dets horegaver brennes op med ild, og alle dets
avgudsbilleder vil jeg ødelegge; for av horelønn har det samlet dem, og
til horelønn skal de atter bli.

<span id="an_1:8">1:8</span> Over dette vil jeg klage og hyle, jeg vil
gå barbent og naken; jeg vil opløfte klageskrik som sjakalene og jamre
mig som strutsene.

<span id="an_1:9">1:9</span> For dets sår er ulægelige; for ulykken er
kommet like til Juda, den har nådd like til mitt folks port, til
Jerusalem.

<span id="an_1:10">1:10</span> Forkynn det ikke i Gat, gråt ikke der! I
Bet-Leafra velter jeg mig i støvet.

<span id="an_1:11">1:11</span> Dra bort\*, I Sjafirs innbyggere, i
nakenhet og vanære! Sa'anans innbyggere våger sig ikke ut\*\*.
Bet-Haesels klageskrik gjør det umulig for eder å bli der. / /

<span id="an_1:12">1:12</span> For Marots innbyggere vrir sig i smerte
over sin tapte lykke; for ulykke er faret ned fra Herren, like til
Jerusalems port.

<span id="an_1:13">1:13</span> Spenn traveren for vognen, I innbyggere
av Lakis! Syndens ophav var du\* for Sions datter, for hos dig blev
Israels overtredelser funnet. /

<span id="an_1:14">1:14</span> Derfor skal du gi avkall på Moreset-Gat;
husene i Aksib blir som en sviktende bekk for Israels konger.

<span id="an_1:15">1:15</span> Ennu en gang skal jeg la eder få en
eiermann, I Maresas innbyggere! Til Adullam skal Israels stormenn komme.

<span id="an_1:16">1:16</span> Gjør dig skallet, klipp håret vekk for
dine barns skyld, de som var din lyst! Gjør ditt hode så skallet som
gribbens, for de er ført bort fra dig.

<span id="an_2:1">2:1</span> Ve dem som tenker ut urett og emner på ondt
mens de ligger på sitt leie! Så snart morgenen gryr, setter de det i
verk, fordi det står i deres makt.

<span id="an_2:2">2:2</span> De attrår marker og røver dem, de attrår
hus og tar dem, de gjør vold mot mannen og hans hus, mot bonden og hans
arvelodd.

<span id="an_2:3">2:3</span> Derfor sier Herren så: Se, jeg tenker ut
ondt over denne slekt, ulykker som I ikke skal kunne ryste av eders
hals, og I skal ikke kunne gå med høireist hode; for det blir en ond
tid.

<span id="an_2:4">2:4</span> På den dag skal folk istemme en spottevise
over eder og synge en klagesang. De skal si: Det er forbi, vi er rent
ødelagt; mitt folks arvelodd skifter han ut til andre, se, hvorledes han
tar den fra mig! Til frafalne\* deler han ut våre jorder. /

<span id="an_2:5">2:5</span> Derfor skal du ingen ha som drar målesnor
over nogen jordlodd\* i Herrens menighet. /

<span id="an_2:6">2:6</span> Prek ikke! Så preker de. De må ikke preke
om slikt, det blir ingen ende på skjellsord\*. /

<span id="an_2:7">2:7</span> Hvilket ord, du Jakobs hus! Mon Herren er
snar til vrede? Eller er det således han pleier å gå frem? Er ikke mine
ord gode mot den som vandrer ærlig?

<span id="an_2:8">2:8</span> Men for lenge siden har mitt folk reist sig
som min fiende; I drar kappen av folk som går trygge forbi og er
fredelig sinnede - så de bare har kjortelen igjen.

<span id="an_2:9">2:9</span> Mitt folks kvinner driver I ut av de hjem
som var deres lyst; fra deres små barn tar I for alltid bort den pryd
jeg har gitt dem.

<span id="an_2:10">2:10</span> Stå op og dra bort! For her er ikke eders
hvilested, for eders urenhets skyld, som volder fordervelse, svær
fordervelse.

<span id="an_2:11">2:11</span> Om nogen kom med munnsvær og svik og løi
og sa: Jeg vil preke for dig om vin og om sterk drikk - han skulde være
en predikant for dette folk.

<span id="an_2:12">2:12</span> Jeg vil samle dig, Jakob, samle eder så
mange som I er; sanke sammen vil jeg det som er igjen av Israel, jeg vil
føre dem sammen som får i en kve, som en hjord til sitt beite, så det
larmer av mennesker.

<span id="an_2:13">2:13</span> Veibryteren går foran dem, de bryter
igjennem og drar frem gjennem porten og går ut av den; deres konge drar
frem foran dem, og Herren i spissen for dem.

<span id="an_3:1">3:1</span> Og jeg sa: Hør, I Jakobs høvdinger og I
dommere for Israels hus! Er det ikke eders sak å vite hvad rett er?

<span id="an_3:2">3:2</span> I som hater det gode og elsker det onde, I
som flår huden av dem og kjøttet av deres ben,

<span id="an_3:3">3:3</span> I som eter mitt folks kjøtt og river huden
av dem og knuser deres ben og breder dem ut likesom i en gryte og som
kjøtt i en panne.

<span id="an_3:4">3:4</span> Da\* skal de rope til Herren, men han skal
ikke svare dem; han skal skjule sitt åsyn for dem på den tid for deres
onde gjerningers skyld! /

<span id="an_3:5">3:5</span> Så sier Herren om de profeter som fører
mitt folk vill, som roper når de har noget å tygge med sine tenner:
Fred! Men mot den som intet gir dem i deres munn, roper de ut en hellig
krig.

<span id="an_3:6">3:6</span> Derfor skal det bli natt for eder uten
syner, og mørke uten spådom; solen skal gå ned over profetene, og dagen
bli sort over dem.

<span id="an_3:7">3:7</span> Seerne skal skamme sig, og spåmennene
blues; de skal tilhylle skjegget\* alle sammen; for det kommer intet
svar fra Gud. /

<span id="an_3:8">3:8</span> Men jeg, jeg er full av kraft ved Herrens
Ånd og full av rett og styrke til å vidne for Jakob om hans overtredelse
og for Israel om hans synd.

<span id="an_3:9">3:9</span> Hør dette, I høvdinger over Jakobs hus og I
dommere for Israels hus, I som avskyr rett og gjør det kroket alt det
som er bent,

<span id="an_3:10">3:10</span> I som bygger Sion med blod og Jerusalem
med urett!

<span id="an_3:11">3:11</span> Dets høvdinger dømmer for gave, dets
prester lærer for betaling, og dets profeter spår for penger, og enda
stoler de på Herren og sier: Er ikke Herren midt iblandt oss? Det kommer
ingen ulykke over oss.

<span id="an_3:12">3:12</span> Derfor skal for eders skyld Sion pløies
som en aker, og Jerusalem skal bli til grusdynger, og tempelberget til
skogbakker.

<span id="an_4:1">4:1</span> Men det skal skje i de siste dager, da skal
fjellet der Herrens hus står, være grunnfestet på toppen av fjellene, og
høit hevet skal det være over alle høider; og folkeslag skal strømme op
på det.

<span id="an_4:2">4:2</span> Og mange hedningefolk skal gå avsted og si:
Kom, la oss gå op til Herrens berg og til Jakobs Guds hus, så han kan
lære oss sine veier, og vi ferdes på hans stier! For fra Sion skal lov
utgå, og Herrens ord fra Jerusalem.

<span id="an_4:3">4:3</span> Og han skal dømme mellem mange folkeslag og
skifte rett for veldige hedningefolk helt til de fjerneste land, og de
skal smi sine sverd om til hakker og sine spyd til vingårdskniver;
folkene skal ikke lenger løfte sverd mot hverandre og ikke mere lære å
føre krig,

<span id="an_4:4">4:4</span> men de skal sitte hver under sitt vintre og
sitt fikentre, og ingen skal skremme dem; for Herrens, hærskarenes Guds
munn har talt.

<span id="an_4:5">4:5</span> For alle folkene vandrer hvert i sin guds
navn; men vi vandrer i Herrens, vår Guds navn evindelig og alltid.

<span id="an_4:6">4:6</span> På den dag, sier Herren, vil jeg samle de
haltende og sanke sammen de bortdrevne og dem jeg har faret ille med,

<span id="an_4:7">4:7</span> og jeg vil la de haltende bli i live som en
rest og gjøre de langt bortdrevne til et tallrikt folk. Og Herren skal
være konge over dem på Sions berg fra nu og til evig tid.

<span id="an_4:8">4:8</span> Og du hjordens tårn\*, du Sions datters
haug! Til dig skal det nå, ja, det skal komme det forrige herredømme,
kongedømmet over Jerusalems datter. /

<span id="an_4:9">4:9</span> Hvorfor skriker du nu så høit? Er det da
ingen konge i dig, eller er din rådgiver omkommet, siden veer har grepet
dig som den fødende kvinnes?

<span id="an_4:10">4:10</span> Vri dig og jamre dig, Sions datter, som
en fødende kvinne! For nu må du dra ut av byen og bo ute på marken, og
du skal komme like til Babel. Der skal du bli utfridd, der skal Herren
løse dig ut av dine fienders hånd.

<span id="an_4:11">4:11</span> Nu har mange folkeslag samlet sig mot
dig, og de sier: Måtte det bli vanhelliget, så våre øine kan se med lyst
på Sion!

<span id="an_4:12">4:12</span> Men de kjenner ikke Herrens tanker og
forstår ikke hans råd, at han har samlet dem som kornbånd til
treskeplassen.

<span id="an_4:13">4:13</span> Stå op og tresk, du Sions datter! For
ditt horn vil jeg gjøre til jern, og dine klover vil jeg gjøre til
kobber, og du skal knuse mange folk, og jeg vil lyse deres rov i bann
til Herren og deres gods til all jordens herre.

<span id="an_4:14">4:14</span> Nu samler du dig i skare, du skarenes
datter\*! Voller har de kastet op imot oss; med staven slår de Israels
dommer på kinnbenet. /

<span id="an_5:1">5:1</span> Men du Betlehem, Efrata, som er liten til å
være med blandt Judas tusener\*! Av dig skal det utgå for mig en som
skal være hersker over Israel, og hans utgang er fra fordum, fra
evighets dager. /

<span id="an_5:2">5:2</span> Derfor skal han overgi dem inntil den tid
da hun som skal føde, har født; og de som blir igjen av hans brødre\*,
skal vende tilbake sammen med Israels barn. /

<span id="an_5:3">5:3</span> Og han skal stå og vokte sin hjord i
Herrens kraft, i Herrens, sin Guds navns høihet; og de skal sitte i ro,
for nu skal han være stor like til jordens ender.

<span id="an_5:4">5:4</span> Og han skal være fred; når Assur kommer inn
i vårt land, og når han treder inn i våre palasser, så reiser vi mot ham
syv hyrder, ja åtte menneskefyrster,

<span id="an_5:5">5:5</span> og de skal herje Assurs land med sverd og
Nimrods land\* i dets porter; og han skal frelse fra Assur når han
kommer i vårt land, og når han treder inn på våre enemerker. /

<span id="an_5:6">5:6</span> Og Jakobs rest skal være midt iblandt mange
folk som dugg fra Herren, som en regnskur på urter, som ikke bier på
nogen og ikke venter på menneskenes barn.

<span id="an_5:7">5:7</span> Og Jakobs rest skal være blandt
hedningefolkene, midt iblandt mange folk, som en løve blandt skogens
dyr, som en ungløve blandt fårehjorder, som trår ned og sønderriver hvor
den farer frem, og det er ingen som redder.

<span id="an_5:8">5:8</span> Høi være din hånd over dine motstandere!
Måtte alle dine fiender bli utryddet!

<span id="an_5:9">5:9</span> Og det skal skje på den dag, sier Herren,
at jeg vil utrydde alle de hester du har, og tilintetgjøre dine vogner.

<span id="an_5:10">5:10</span> Og jeg vil utrydde byene i ditt land og
bryte ned alle dine festninger.

<span id="an_5:11">5:11</span> Og jeg vil utrydde all trolldom hos dig,
og folk som spår av skyene, skal ikke lenger finnes hos dig.

<span id="an_5:12">5:12</span> Og jeg vil utrydde dine utskårne billeder
og dine billedstøtter av ditt land, og du skal ikke mere tilbede dine
henders verk.

<span id="an_5:13">5:13</span> Og jeg vil rive op Astartebilledene i
ditt land og ødelegge dine byer.

<span id="an_5:14">5:14</span> Og jeg vil i vrede og harme ta hevn over
de hedningefolk som ikke vilde høre.

<span id="an_6:1">6:1</span> Hør nu hvad Herren sier: Reis dig, før din
sak for fjellene, og la haugene høre din røst!

<span id="an_6:2">6:2</span> Hør, I fjell, Herrens sak, og I jordens
evige grunnvoller! For Herren har sak med sitt folk, og med Israel går
han i rette.

<span id="an_6:3">6:3</span> Mitt folk, hvad har jeg gjort dig, og
hvormed har jeg trettet dig ut? Avlegg vidnesbyrd mot mig!

<span id="an_6:4">6:4</span> For jeg førte dig op fra Egyptens land og
løste dig ut av trælehuset, og jeg sendte Moses, Aron og Mirjam til
førere for dig.

<span id="an_6:5">6:5</span> Mitt folk! Kom i hu det råd som Balak,
Moabs konge, hadde lagt, og det svar som Bileam, Beors sønn, gav ham,
det som hendte på veien fra Sittim til Gilgal, så du kan forstå Herrens
rettferdige gjerninger!

<span id="an_6:6">6:6</span> Hvormed skal jeg komme frem for Herren,
bøie mig ned for Gud i det høie? Skal jeg komme frem for ham med
brennoffer, med årsgamle kalver?

<span id="an_6:7">6:7</span> Vil Herren ha behag i tusener av værer, i
titusener av oljebekker? Skal jeg gi min førstefødte for min
overtredelse, mitt livs frukt som syndoffer for min sjel?

<span id="an_6:8">6:8</span> Han har åpenbaret dig, menneske, hvad godt
er; og hvad krever Herren av dig uten at du skal gjøre rett og gjerne
vise kjærlighet og vandre ydmykt med din Gud?

<span id="an_6:9">6:9</span> Herrens røst roper til staden, og efter
visdom ser ditt navn\*; hør straffen og hvem som har fastsatt den! /

<span id="an_6:10">6:10</span> Er det ennu i den ugudeliges hus skatter
som han har vunnet med ugudelighet, og en for knapp efa, en forbannet?

<span id="an_6:11">6:11</span> Kan jeg være ren med ugudelighets
vektskåler og med falske vektstener i pungen?

<span id="an_6:12">6:12</span> Du stad hvis rikmenn er fulle av urett,
og hvis innbyggere taler løgn og har en svikefull tunge i sin munn!

<span id="an_6:13">6:13</span> Så vil da også jeg slå dig med farlige
sår, ødelegge dig for dine synders skyld.

<span id="an_6:14">6:14</span> Du skal ete, men ikke bli mett, og du
skal være tom i ditt indre; du kan flytte dine ting, men du berger dem
ikke, og det du berger, vil jeg overgi til sverdet.

<span id="an_6:15">6:15</span> Du skal så, men ikke høste; du skal
presse oljebær, men ikke salve dig med olje; du skal presse druer, men
ikke drikke vin.

<span id="an_6:16">6:16</span> For de akter nøie på Omris forskrifter og
alt det som Akabs hus har gjort, og I følger deres vedtekter, så jeg må
gjøre dig til en forferdelse og dine innbyggere til spott, og mitt folks
vanære skal I bære.

<span id="an_7:1">7:1</span> Ve mig! For det er gått mig som når
sommerfrukten er innsamlet, som når eftersankingen efter vinhøsten er
til ende: det er ingen drue å ete, ingen tidlig fiken som jeg har lyst
til.

<span id="an_7:2">7:2</span> Den fromme er blitt borte fra jorden, og
det finnes ikke en ærlig mann blandt menneskene; alle sammen lurer de
efter blod, hver mann vil fange sin bror i sitt garn.

<span id="an_7:3">7:3</span> Med begge hender arbeider de på å få det
onde til å synes godt; fyrsten krever, og dommeren er villig mot
betaling, og stormannen sier hvad han ønsker, og således forvender de
retten.

<span id="an_7:4">7:4</span> Den beste av dem er som en tornebusk, den
ærligste verre enn en tornehekk; dine vekteres dag\*, din hjemsøkelse
kommer, da blir de rådville. /

<span id="an_7:5">7:5</span> Tro ikke på nogen som står dig nær, sett
ikke lit til nogen venn! For henne som ligger ved din barm, må du vokte
din munns dører!

<span id="an_7:6">7:6</span> For en sønn forakter sin far, en datter
setter sig op imot sin mor, en svigerdatter mot sin svigermor; en manns
husfolk er hans fiender.

<span id="an_7:7">7:7</span> Men jeg vil skue ut efter Herren, bie på
min frelses Gud; min Gud vil høre mig.

<span id="an_7:8">7:8</span> Gled eder ikke over mig, I mine fiender!
Når jeg er falt, står jeg op igjen; når jeg sitter i mørket, er Herren
lys for mig.

<span id="an_7:9">7:9</span> Herrens vrede vil jeg bære, for jeg har
syndet mot ham - inntil han fører min sak og hjelper mig til min rett;
han skal føre mig ut i lyset, jeg skal se med fryd på hans
rettferdighet.

<span id="an_7:10">7:10</span> Og mine fiender skal se det, og skam skal
dekke dem som sier til mig: Hvor er han, Herren din Gud? Mine øine skal
se med fryd på dem, for da skal de bli trådt ned som skarn på gatene.

<span id="an_7:11">7:11</span> Det kommer en dag da dine murer skal
bygges op igjen; den dag skal dine grenser flyttes langt ut.

<span id="an_7:12">7:12</span> På den dag skal de komme til dig like fra
Assur og Egyptens byer og fra Egypten like til elven og fra hav til hav
og fra fjell til fjell\*. /

<span id="an_7:13">7:13</span> Men landet skal \[først\] bli øde for
sine innbyggeres skyld - for deres gjerningers skyld.

<span id="an_7:14">7:14</span> Vokt ditt folk med din stav, den hjord
som er din arv, som bor for sig selv i en skog på Karmel! La dem beite i
Basan og Gilead, som i gamle dager!

<span id="an_7:15">7:15</span> Som i de dager da du drog ut av Egyptens
land, vil jeg la dig få se underfulle ting.

<span id="an_7:16">7:16</span> Hedningefolk skal se det og skamme sig
ved alt sitt velde; de skal legge hånden på sin munn, deres ører skal
bli døve.

<span id="an_7:17">7:17</span> De skal slikke støv som ormen; som
jordens kryp skal de gå bevende frem av sine borger; til Herren vår Gud
skal de komme skjelvende og frykte for dig.

<span id="an_7:18">7:18</span> Hvem er en Gud som du, en Gud som tar
bort misgjerning og går overtredelse forbi for dem som er tilbake av
hans arv? Han holder ikke til evig tid fast ved sin vrede, for han har
lyst til miskunnhet.

<span id="an_7:19">7:19</span> Han skal igjen forbarme sig over oss, han
skal trede våre misgjerninger under føtter. Du skal kaste alle deres
synder i havets dyp.

<span id="an_7:20">7:20</span> Du skal vise Jakob trofasthet, Abraham
miskunnhet, som du har svoret våre fedre fra fordums dager.

------------------------------------------------------------------------

[Next: Nahum](nah)
