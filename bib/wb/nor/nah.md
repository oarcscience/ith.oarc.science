[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mic)  [Next](hab) 

------------------------------------------------------------------------

### Norwegian Bible: Nahum

<span id="an_1:1">1:1</span> Dette er et utsagn om Ninive - en bok om
elkositten Nahums syn.

<span id="an_1:2">1:2</span> En nidkjær og hevnende Gud er Herren, en
hevner er Herren og full av harme; en hevner er Herren mot sine
motstandere og en som gjemmer på vrede mot sine fiender.

<span id="an_1:3">1:3</span> Herren er langmodig, men han er stor i
kraft, og ustraffet lar han aldri den skyldige være. I hvirvelvind og
storm har Herren sin vei, og skyer er støvet under hans føtter.

<span id="an_1:4">1:4</span> Han truer havet og tørker det ut, og alle
elvene gjør han tørre; Basan visner og Karmel, og Libanons blomst visner
bort.

<span id="an_1:5">1:5</span> Fjellene skjelver for ham, og haugene
smelter, og jorden hever sig for hans åsyn, jorderike og alle som bor
der.

<span id="an_1:6">1:6</span> Hvem holder stand for hans harme, og hvem
utholder hans brennende vrede? Hans harme strømmer frem som ild, og
fjellene styrter sammen for ham.

<span id="an_1:7">1:7</span> Herren er god, et vern på trengselens dag,
og han kjenner dem som tar sin tilflukt til ham.

<span id="an_1:8">1:8</span> Men med en overskyllende flom skal han
tilintetgjøre grunnen det\* står på, og mørket skal forfølge hans
fiender. /

<span id="an_1:9">1:9</span> Hvad er det I tenker ut mot Herren? Han
skal gjøre ende på eder; trengselen skal ikke komme to ganger.

<span id="an_1:10">1:10</span> For er de enn så sammenflettet som torner
og så fulle som deres fullskap kan gjøre dem, så blir de like fullt
aldeles fortært som tørr halm.

<span id="an_1:11">1:11</span> Fra dig\* gikk det ut en\*\* som tenkte
ut ondt mot Herren, som la op ugudelige råd. / /

<span id="an_1:12">1:12</span> Så sier Herren: Er de enn i full kraft og
mange i tall, skal de allikevel bli nedmeiet som de er, og borte er de.
Har jeg plaget dig\*, så vil jeg ikke plage dig mere; /

<span id="an_1:13">1:13</span> men nu vil jeg bryte det åk han la på
dig, og sønderrive dine bånd.

<span id="an_1:14">1:14</span> Men om dig\* byder Herren så: Det skal
ikke mere fødes nogen som bærer ditt navn; av din guds hus vil jeg
utrydde både utskårne og støpte billeder; jeg vil gjøre i stand en grav
for dig, for du er funnet for lett\*\*. / /

<span id="an_2:1">2:1</span> Se der på fjellene dens føtter som kommer
med godt budskap - som forkynner fred! Hold dine høitider, Juda, opfyll
dine løfter! For de ugudelige skal ikke mere trenge inn i ditt land, de
er alle utryddet.

<span id="an_2:2">2:2</span> Det drar op mot dig en som vil sprede dig
til alle kanter; vokt festningen, sku ut på veien, styrk dine lender,
samle all din kraft!

<span id="an_2:3">2:3</span> For Herren fører Jakobs høihet tilbake
likesom Israels høihet, for ransmenn har plyndret dem og ødelagt deres
vintrær.

<span id="an_2:4">2:4</span> Hans kjempers skjold er rødfarvede,
stridsmennene er klædd i skarlagen, vognene i luende stål på den dag han
stiller dem op, og spydene svinges.

<span id="an_2:5">2:5</span> På gatene raser vognene avsted, de styrter
frem over torvene; de er som bluss å se til, som lyn farer de frem.

<span id="an_2:6">2:6</span> Han kommer i hu sine gjæve menn; de snubler
under sin gang, de haster avsted til bymuren, men skjoldtaket er reist.

<span id="an_2:7">2:7</span> Portene ut mot elvene blir åpnet, og
palasset forgår av angst.

<span id="an_2:8">2:8</span> Og det står fast: Hun\* blir avklædd, ført
bort, og hennes piker kurrer som duer\*\* og slår sig for sitt bryst. /
/

<span id="an_2:9">2:9</span> Og Ninive er som en dam full av vann\* like
fra de dager det blev til. Men nu flyr de. Stans, stans! Men ingen
vender sig om. /

<span id="an_2:10">2:10</span> Røv sølv, røv gull! For det er ingen ende
på skattene, en overflod av allehånde kostelige ting!

<span id="an_2:11">2:11</span> Tomt, tømt, uttømt! - forferdede hjerter
og vaklende knær og verk i alle lender, og alles ansikter er blussende
røde.

<span id="an_2:12">2:12</span> Hvor er nu løvenes bolig, det sted hvor
de unge løver fortærte sitt rov, hvor løven og løvinnen ferdedes og
løveungen, og det var ingen som skremte dem?

<span id="an_2:13">2:13</span> Hvor er løven, som røvet til dens unger
hadde nok, og myrdet for sine løvinner og fylte sine huler med rov og
sine boliger med det den hadde sønderrevet?

<span id="an_2:14">2:14</span> Se, jeg kommer over dig, sier Herren,
hærskarenes Gud, og jeg vil brenne dine vogner så de går op i røk, og
dine unge løver skal sverdet fortære; og jeg vil utrydde ditt rov av
jorden, og dine sendebuds røst skal ikke mere høres.

<span id="an_3:1">3:1</span> Ve blodstaden, helt igjennem full av løgn
og vold! Aldri holder den op å røve.

<span id="an_3:2">3:2</span> Smellende svepe og durende hjul og jagende
hest og hoppende vogn,

<span id="an_3:3">3:3</span> fremstormende rytter og luende sverd og
lynende spyd og drepte i mengde og dynger av lik! Det er ingen ende på
døde kropper, en snubler over deres døde kropper,

<span id="an_3:4">3:4</span> til gjengjeld for den mangfoldige utukt som
hun drev, hun den fagre og trollkyndige skjøge, som solgte folkeslag ved
sin utukt og hele slekter ved sine trolldomskunster.

<span id="an_3:5">3:5</span> Se, jeg kommer over dig, sier Herren,
hærskarenes Gud, og jeg vil dra din kjortelfald op over ditt ansikt, og
jeg vil la folkeslag se din blusel og riker din skam,

<span id="an_3:6">3:6</span> og jeg vil kaste skarn på dig og føre
vanære over dig og gjøre dig til et skuespill.

<span id="an_3:7">3:7</span> Og det skal skje at hver den som ser dig,
skal fly bort fra dig og si: Ødelagt er Ninive! Hvem vil ha medynk med
det? Hvor skal jeg søke efter trøstere for dig?

<span id="an_3:8">3:8</span> Mon du er bedre enn No-Amon\*, som tronte
mellem Nilens strømmer med vann rundt omkring sig, som hadde hav til
vern og hav til mur? /

<span id="an_3:9">3:9</span> Etiopere i mengde og egyptere uten tall,
puteere og libyere var dets hjelp.

<span id="an_3:10">3:10</span> Også det måtte gå i landflyktighet som
fange, også dets små barn blev knust på alle gatehjørner, og om dets
ærede menn blev det kastet lodd, og alle dets stormenn blev bundet med
lenker.

<span id="an_3:11">3:11</span> Også du skal bli drukken og sanseløs;
også du skal søke et vern imot fienden.

<span id="an_3:12">3:12</span> Alle dine festninger er som fikentrær med
tidlig moden frukt; rystes de, så faller fikenene i munnen på den som
vil ete dem.

<span id="an_3:13">3:13</span> Se, det krigsfolk du har hos dig, er som
kvinnfolk; ditt lands porter står vidt åpne for dine fiender; ilden har
fortært dine bommer.

<span id="an_3:14">3:14</span> Øs vann til å ha mens du er kringsatt,
gjør dine festninger sterke, gå ut i dyndet og stamp i leret, sett
teglovnene i stand!

<span id="an_3:15">3:15</span> Der skal ilden fortære dig, sverdet
utrydde dig, fortære dig som slikkerne\*; du kan gjerne være så tallrik
som slikkerne, så tallrik som gresshoppene! /

<span id="an_3:16">3:16</span> Dine kremmere er flere enn himmelens
stjerner; slikkerne bredte ut sine vinger og fløi bort.

<span id="an_3:17">3:17</span> Dine fyrster er som gresshopper, og dine
høvdinger ligner en gresshoppesverm som slår sig ned på murene på en
kold dag; solen går op, og de flyver bort, og ingen vet hvor det blir av
dem.

<span id="an_3:18">3:18</span> Dine hyrder slumrer, Assurs konge! Dine
gjæve menn ligger i ro; ditt folk er spredt på fjellene, og det er ingen
som samler det.

<span id="an_3:19">3:19</span> Det er ingen lindring for din skade,
ulægelig er ditt sår. Alle som hører tidenden om dig, klapper i hendene
over dig; for hvem gikk ikke din ondskap uavlatelig ut over?

------------------------------------------------------------------------

[Next: Habakkuk](hab)
