[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](plm)  [Next](jam.md) 

------------------------------------------------------------------------

### Norwegian Bible: Hebrews

<span id="an_1:1">1:1</span> Efterat Gud fordum hadde talt mange ganger
og på mange måter til fedrene ved profetene, så har han i disse siste
dager talt til oss ved Sønnen,

<span id="an_1:2">1:2</span> som han har satt til arving over alle ting,
ved hvem han og har gjort verden,

<span id="an_1:3">1:3</span> han som er avglansen av hans herlighet og
avbilledet av hans vesen og bærer alle ting ved sin krafts ord, og som
derfor, da han hadde gjort renselse for våre synder, satte sig ved
Majestetens høire hånd i det høie,

<span id="an_1:4">1:4</span> og er blitt så meget større enn englene som
han har arvet et herligere navn fremfor dem.

<span id="an_1:5">1:5</span> For til hvem av englene har han nogen tid
sagt: Du er min sønn, jeg har født dig idag, og atter: Jeg vil være ham
en far, og han skal være mig en sønn?

<span id="an_1:6">1:6</span> Men når han atter fører den førstefødte inn
i verden, sier han: Og alle Guds engler skal tilbede ham.

<span id="an_1:7">1:7</span> Og om englene sier han: Han som gjør sine
engler til vinder og sine tjenere til ildslue,

<span id="an_1:8">1:8</span> men om Sønnen: Din trone, Gud, står i all
evighet, og rettvishets kongestav er ditt rikes kongestav;

<span id="an_1:9">1:9</span> du elsket rettferd og hatet urett; derfor
har, Gud, din Gud salvet dig med gledens olje fremfor dine medbrødre.

<span id="an_1:10">1:10</span> Og: Du, Herre, grunnfestet i begynnelsen
jorden, og himlene er dine henders verk;

<span id="an_1:11">1:11</span> de skal forgå, men du blir, og de skal
alle eldes som et klædebon,

<span id="an_1:12">1:12</span> og som en kåpe skal du rulle dem sammen,
og de skal omskiftes; men du er den samme, og dine år skal ikke få ende.

<span id="an_1:13">1:13</span> Men til hvem av englene har han nogen tid
sagt: Sett dig ved min høire hånd, til jeg får lagt dine fiender til
skammel for dine føtter?

<span id="an_1:14">1:14</span> Er de ikke alle tjenende ånder, som
sendes ut til tjeneste for deres skyld som skal arve frelse?

<span id="an_2:1">2:1</span> Derfor må vi så meget mere gi akt på det vi
har hørt, forat vi ikke skal drive bort derfra.

<span id="an_2:2">2:2</span> For dersom det ord som var talt ved engler,
stod fast, og hver overtredelse og ulydighet fikk sin fortjente lønn,

<span id="an_2:3">2:3</span> hvorledes skal da vi undfly om vi ikke
akter så stor en frelse? - den som først blev forkynt ved Herren og
derefter stadfestet for oss av dem som hadde hørt ham,

<span id="an_2:4">2:4</span> idet Gud vidnet med, både ved tegn og under
og mangehånde kraftige gjerninger og utdeling av den Hellige Ånd efter
sin vilje.

<span id="an_2:5">2:5</span> For det var ikke under engler han la den
kommende verden, som vi taler om.

<span id="an_2:6">2:6</span> Men en har på et sted vidnet så: Hvad er et
menneske, at du kommer ham i hu, eller et menneskes sønn, at du akter på
ham?

<span id="an_2:7">2:7</span> Du gjorde ham lite ringere enn englene; med
herlighet og ære kronte du ham, og satte ham over dine henders
gjerninger;

<span id="an_2:8">2:8</span> alle ting la du under hans føtter. For idet
han underla ham alle ting, undtok han intet som ikke er ham underlagt;
men nu ser vi ennu ikke at alle ting er ham underlagt;

<span id="an_2:9">2:9</span> men den som var gjort lite ringere enn
englene, Jesus, ham ser vi, fordi han led døden, kronet med herlighet og
ære, forat han ved Guds nåde skulde smake døden for alle.

<span id="an_2:10">2:10</span> For det sømmet sig for ham for hvis skyld
alle ting er til, og ved hvem alle ting er til, da han førte mange barn
til herlighet, gjennem lidelser å fullende deres frelses høvding.

<span id="an_2:11">2:11</span> For både den som helliggjør, og de som
helliggjøres, er alle av en; derfor skammer han sig ikke ved å kalle dem
brødre,

<span id="an_2:12">2:12</span> når han sier: Jeg vil kunngjøre ditt navn
for mine brødre, midt i menigheten vil jeg lovsynge dig.

<span id="an_2:13">2:13</span> Og atter: Jeg vil sette min lit til ham.
Og atter: Se, her er jeg og de barn som Gud har gitt mig.

<span id="an_2:14">2:14</span> Eftersom da barnene har del i blod og
kjød, fikk også han i like måte del deri, forat han ved døden kunde
gjøre til intet den som hadde dødens velde, det er djevelen,

<span id="an_2:15">2:15</span> og utfri alle dem som av frykt for døden
var i trældom all sin livstid.

<span id="an_2:16">2:16</span> For engler tar han sig jo ikke av, men
Abrahams ætt tar han sig av;

<span id="an_2:17">2:17</span> derfor måtte han i alle ting bli sine
brødre lik, forat han kunde bli en miskunnelig og trofast yppersteprest
for Gud til å gjøre soning for folkets synder.

<span id="an_2:18">2:18</span> For derved at han selv har lidt og har
vært fristet, kan han komme dem til hjelp som blir fristet.

<span id="an_3:1">3:1</span> Derfor, hellige brødre, I som har fått del
i et himmelsk kall, gi akt på den apostel og yppersteprest som vi
bekjenner, Jesus,

<span id="an_3:2">3:2</span> han som var tro mot den som gjorde ham
dertil, likesom og Moses var i hele hans hus.

<span id="an_3:3">3:3</span> For denne er aktet så meget større ære verd
enn Moses, som den som har gjort huset, har større ære enn huset selv.

<span id="an_3:4">3:4</span> Hvert hus blir jo gjort av nogen; men den
som har gjort alt, er Gud;

<span id="an_3:5">3:5</span> og Moses var vel tro i hele hans hus som
tjener til å vidne om det som skulde tales,

<span id="an_3:6">3:6</span> men Kristus som Sønn over hans hus, og hans
hus er vi, såfremt vi holder vår frimodighet og det håp som vi roser oss
av, fast inntil enden.

<span id="an_3:7">3:7</span> Derfor, som den Hellige Ånd sier: Idag, om
I hører hans røst,

<span id="an_3:8">3:8</span> da forherd ikke eders hjerter som ved
forbitrelsen, på fristelsesdagen i ørkenen,

<span id="an_3:9">3:9</span> hvor eders fedre fristet mig ved å sette
mig på prøve, enda de så mine gjerninger i firti år;

<span id="an_3:10">3:10</span> derfor harmedes jeg på denne slekt og sa:
De farer alltid vill i hjertet; men de kjente ikke mine veier,

<span id="an_3:11">3:11</span> så jeg svor i min vrede: Sannelig, de
skal ikke komme inn til min hvile!

<span id="an_3:12">3:12</span> Se til, brødre, at det ikke i nogen av
eder er et ondt, vantro hjerte, så han faller fra den levende Gud;

<span id="an_3:13">3:13</span> men forman hverandre hver dag, så lenge
det heter idag, forat ikke nogen av eder skal forherdes ved syndens
svik;

<span id="an_3:14">3:14</span> for vi har fått del med Kristus, såfremt
vi holder vår første fulle visshet fast inntil enden.

<span id="an_3:15">3:15</span> Når det sies: Idag, om I hører hans røst,
da forherd ikke eders hjerter som ved forbitrelsen,

<span id="an_3:16">3:16</span> hvem var det da vel som hørte den og dog
forbitret ham? var det ikke alle de som gikk ut av Egypten ved Moses?

<span id="an_3:17">3:17</span> Og hvem var det han harmedes på i firti
år? var det ikke på dem som hadde syndet, så deres kropper falt i
ørkenen?

<span id="an_3:18">3:18</span> Og om hvem var det han svor at de ikke
skulde komme inn til hans hvile, uten om dem som ikke hadde villet tro?

<span id="an_3:19">3:19</span> Så ser vi da at det var for vantros skyld
de ikke kunde komme inn.

<span id="an_4:1">4:1</span> La oss derfor ta oss i vare for at nogen av
eder skal synes å være blitt liggende efter, da et løfte om å komme inn
til hans hvile ennu er forhånden.

<span id="an_4:2">4:2</span> For det glade budskap er og forkynt oss,
likesom for hine; men ordet som de hørte, blev dem til ingen nytte,
fordi det ikke ved troen var smeltet sammen med dem som hørte det.

<span id="an_4:3">4:3</span> For vi går inn til hvilen, vi som er kommet
til troen, således som han har sagt: Så jeg svor i min vrede: Sannelig,
de skal ikke komme inn til min hvile - enda gjerningene var fullført fra
verdens grunnvoll blev lagt.

<span id="an_4:4">4:4</span> For så har han på et sted sagt om den
syvende dag: Og Gud hvilte på den syvende dag fra alle sine gjerninger;

<span id="an_4:5">4:5</span> og på dette sted igjen: Sannelig, de skal
ikke komme inn til min hvile.

<span id="an_4:6">4:6</span> Eftersom det altså står tilbake at nogen
skal komme inn til den, og de som først fikk det glade budskap, ikke kom
inn for vantros skyld,

<span id="an_4:7">4:7</span> så fastsetter han atter en dag: idag, idet
han sier ved David så lang tid efter, således som før er sagt: Idag, om
I hører hans røst, da forherd ikke eders hjerter.

<span id="an_4:8">4:8</span> For hadde Josva ført dem til hvile, da
hadde han ikke derefter talt om en annen dag.

<span id="an_4:9">4:9</span> Altså står det en sabbatshelg tilbake for
Guds folk.

<span id="an_4:10">4:10</span> For den som er kommet inn til hans hvile,
han har og fått hvile fra sine gjerninger, likesom Gud fra sine.

<span id="an_4:11">4:11</span> La oss derfor gjøre oss umak for å komme
inn til den hvile, forat ikke nogen skal falle efter samme eksempel på
vantro.

<span id="an_4:12">4:12</span> For Guds ord er levende og kraftig og
skarpere enn noget tveegget sverd og trenger igjennem, inntil det kløver
sjel og ånd, ledemot og marg, og dømmer hjertets tanker og råd,

<span id="an_4:13">4:13</span> Og ingen skapning er usynlig for hans
åsyn, men alt er nakent og bart for hans øine som vi har å gjøre med.

<span id="an_4:14">4:14</span> Eftersom vi da har en stor yppersteprest,
som er gått gjennem himlene, Jesus, Guds Sønn, så la oss holde fast ved
bekjennelsen.

<span id="an_4:15">4:15</span> For vi har ikke en yppersteprest som ikke
kan ha medynk med våre skrøpeligheter, men en sådan som er blitt prøvd i
alt i likhet med oss, dog uten synd.

<span id="an_4:16">4:16</span> La oss derfor trede frem med frimodighet
for nådens trone, forat vi kan få miskunn og finne nåde til hjelp i
rette tid.

<span id="an_5:1">5:1</span> For hver yppersteprest tas iblandt
mennesker og innsettes for mennesker til tjeneste for Gud, for å
frembære både gaver og slaktoffer for synder,

<span id="an_5:2">5:2</span> som en som kan bære over med de vankundige
og villfarende, fordi han også selv er skrøpelighet underlagt,

<span id="an_5:3">5:3</span> og for dens skyld må frembære syndoffer,
som for folket, så og for sig selv.

<span id="an_5:4">5:4</span> Og ingen tiltar sig selv den ære, men den
som kalles av Gud, likesom Aron.

<span id="an_5:5">5:5</span> Således tilla da heller ikke Kristus sig
den ære å bli yppersteprest, men han som sa til ham: Du er min Sønn, jeg
har født dig idag;

<span id="an_5:6">5:6</span> likesom han og på et annet sted sier: Du er
prest til evig tid efter Melkisedeks vis.

<span id="an_5:7">5:7</span> Og han har i sitt kjøds dager med sterkt
skrik og tårer frembåret bønner og nødrop til ham som kunde frelse ham
fra døden, og han blev bønnhørt for sin gudsfrykt,

<span id="an_5:8">5:8</span> og således lærte han, skjønt han var Sønn,
lydighet av det han led,

<span id="an_5:9">5:9</span> og da han var fullendt, blev han ophav til
evig frelse for alle dem som lyder ham,

<span id="an_5:10">5:10</span> og blev av Gud kalt yppersteprest efter
Melkisedeks vis.

<span id="an_5:11">5:11</span> Om dette har vi meget å si, som også er
vanskelig å utlegge, eftersom I er blitt trege til å høre.

<span id="an_5:12">5:12</span> For skjønt I efter tiden burde være
lærere, trenger I atter til at en lærer eder hvad som er de første
grunner i Guds ord, og I er blitt sådanne som trenger til melk, ikke
fast føde.

<span id="an_5:13">5:13</span> For hver den som får melk, er ukyndig i
rettferds ord, for han er jo et barn;

<span id="an_5:14">5:14</span> men fast føde er for voksne, for dem som
ved bruken har sine sanser opøvd til å skille mellem godt og ondt.

<span id="an_6:1">6:1</span> La oss derfor gå forbi barnelærdommen om
Kristus og skride frem mot det fullkomne, så vi ikke atter legger
grunnvollen med omvendelse fra døde gjerninger og tro på Gud,

<span id="an_6:2">6:2</span> med lære om dåp og håndspåleggelse, om
dødes opstandelse og evig dom

<span id="an_6:3">6:3</span> Og dette vil vi gjøre, om Gud gir lov til
det.

<span id="an_6:4">6:4</span> For det er umulig at de som engang er blitt
oplyst og har smakt den himmelske gave og fått del i den Hellige Ånd

<span id="an_6:5">6:5</span> og har smakt Guds gode ord og den kommende
verdens krefter, og så faller fra, atter kan fornyes til omvendelse,

<span id="an_6:6">6:6</span> da de på ny korsfester Guds Sønn for sig og
gjør ham til spott.

<span id="an_6:7">6:7</span> For den jord som drikker regnet som ofte
faller på den, og som bærer gagnlig grøde for dem den dyrkes for, den
får velsignelse fra Gud;

<span id="an_6:8">6:8</span> men bærer den torner og tistler, da er den
uduelig og forbannelse nær, og enden med den er å brennes.

<span id="an_6:9">6:9</span> Men om eder, I elskede, er vi visse på det
som bedre er, og som hører til frelse, enda vi taler således.

<span id="an_6:10">6:10</span> For Gud er ikke urettferdig, så han
skulde glemme eders verk og den kjærlighet I har vist mot hans navn,
idet I har tjent og ennu tjener de hellige.

<span id="an_6:11">6:11</span> Men vi ønsker at enhver av eder må vise
den samme iver for den fulle visshet i håpet inntil enden,

<span id="an_6:12">6:12</span> forat I ikke skal bli trege, men
efterfølge dem som ved tro og tålmod arver løftene.

<span id="an_6:13">6:13</span> For da Gud gav Abraham løftet, svor han
ved sig selv, eftersom han ingen større hadde å sverge ved, og sa:

<span id="an_6:14">6:14</span> Sannelig, jeg vil rikelig velsigne dig og
storlig mangfoldiggjøre dig;

<span id="an_6:15">6:15</span> og da han således hadde ventet tålmodig,
opnådde han det som var lovt.

<span id="an_6:16">6:16</span> For mennesker sverger jo ved den større,
og eden er dem en ende på all motsigelse, til stadfestelse.

<span id="an_6:17">6:17</span> Derfor, da Gud vilde enn mere vise
løftets arvinger hvor uryggelig hans vilje var, gikk han imellem med en
ed,

<span id="an_6:18">6:18</span> forat vi ved to uryggelige ting, hvori
Gud umulig kunde lyve, skulde ha en sterk trøst, vi som har tatt vår
tilflukt til å gripe det håp som venter oss,

<span id="an_6:19">6:19</span> det vi har som et anker for sjelen, et
som er trygt og fast og når innenfor forhenget,

<span id="an_6:20">6:20</span> hvor Jesus gikk inn som forløper for oss,
idet han blev yppersteprest til evig tid efter Melkisedeks vis.

<span id="an_7:1">7:1</span> For denne Melkisedek, konge i Salem, den
høieste Guds prest, han som gikk Abraham i møte da han vendte tilbake
fra sin seier over kongene, og som velsignet ham,

<span id="an_7:2">7:2</span> han som Abraham også gav tiende av alt, og
som først, når hans navn utlegges, er rettferdighets konge, men dernæst
også Salems konge, det er freds konge,

<span id="an_7:3">7:3</span> som er uten far, uten mor, uten ættetavle,
som hverken har dagers begynnelse eller livs ende, men er gjort lik med
Guds Sønn - han blir prest for alltid.

<span id="an_7:4">7:4</span> Og se, hvor stor han er, denne som Abraham,
patriarken, endog gav tiende av byttet!

<span id="an_7:5">7:5</span> Og mens de av Levis barn som får
prestedømmet, har et bud om å ta tiende efter loven av folket, det er av
sine brødre, skjønt disse er kommet av Abrahams lend,

<span id="an_7:6">7:6</span> så har denne, som ikke regner sin ætt fra
dem, tatt tiende av Abraham og velsignet ham som hadde løftene.

<span id="an_7:7">7:7</span> Men uten all motsigelse er det den ringere
som velsignes av den høiere.

<span id="an_7:8">7:8</span> Og her er det dødelige mennesker som tar
tiende, men der en som har det vidnesbyrd at han lever.

<span id="an_7:9">7:9</span> Og om jeg så må si: Ved Abraham er endog
Levi, som tar tiende, blitt lagt i tiende;

<span id="an_7:10">7:10</span> for han var ennu i sin fars lend dengang
da Melkisedek møtte ham.

<span id="an_7:11">7:11</span> Var det da fullkommenhet å vinne ved det
levittiske prestedømme - for dette var folket bundet til ved loven -
hvad trang hadde det da vært til at en annen prest skulde opstå efter
Melkisedeks vis og ikke nevnes efter Arons vis?

<span id="an_7:12">7:12</span> Omskiftes prestedømmet, da går jo
nødvendigvis også en omskiftelse av loven for sig;

<span id="an_7:13">7:13</span> for han som dette sies om, hørte til en
annen stamme, hvorav ingen har tatt vare på alteret;

<span id="an_7:14">7:14</span> det er jo kjent nok at vår Herre er
oprunnet av Juda, og til denne stamme har Moses ikke talt noget om
prester.

<span id="an_7:15">7:15</span> Og enn mere klart er det når det opstår
en annen prest efter Melkisedeks vis,

<span id="an_7:16">7:16</span> som ikke er blitt det ifølge et kjødelig
buds lov, men ifølge et uforgjengelig livs kraft;

<span id="an_7:17">7:17</span> for han får det vidnesbyrd: Du er prest
til evig tid efter Melkisedeks vis.

<span id="an_7:18">7:18</span> For et eldre bud settes ut av kraft,
fordi det var svakt og unyttig -

<span id="an_7:19">7:19</span> loven førte jo ikke noget frem til
fullkommenhet - og et bedre håp føres inn, så vi kan nærme oss til Gud.

<span id="an_7:20">7:20</span> Og så visst som det ikke gikk for sig
uten ed -

<span id="an_7:21">7:21</span> for hine er blitt prester uten ed, men
han med ed ved den som sier til ham: Herren svor, og han skal ikke angre
det: Du er prest til evig tid efter Melkisedeks vis -

<span id="an_7:22">7:22</span> så visst er det en bedre pakt som Jesus
er blitt borgsmann for.

<span id="an_7:23">7:23</span> Og av hine prester har det vært flere,
fordi de ved døden blev hindret fra å holde ved;

<span id="an_7:24">7:24</span> men denne har et uforgjengelig
prestedømme, fordi han blir til evig tid,

<span id="an_7:25">7:25</span> og derfor kan han også fullkommen frelse
dem som kommer til Gud ved ham, da han alltid lever til å gå i forbønn
for dem.

<span id="an_7:26">7:26</span> For en sådan yppersteprest måtte vi og
ha, hellig, uskyldig, ren, skilt fra syndere og ophøiet over himlene

<span id="an_7:27">7:27</span> en som ikke hver dag trenger til, likesom
yppersteprestene, først å frembære offer for sine egne synder, derefter
for folkets; for dette gjorde han en gang for alle da han ofret sig
selv.

<span id="an_7:28">7:28</span> For loven innsetter til yppersteprester
mennesker som har skrøpelighet, men edens ord, som kom efter loven,
innsetter Sønnen, han som er blitt fullendt for all evighet.

<span id="an_8:1">8:1</span> Men en hovedsak ved det som her sies, er
dette: Vi har en sådan yppersteprest som satte sig ved høire side av
Majestetens trone i himlene,

<span id="an_8:2">8:2</span> med prestelig tjeneste i helligdommen, det
sanne tabernakel, som Herren har reist, og ikke et menneske.

<span id="an_8:3">8:3</span> For hver yppersteprest innsettes jo til å
frembære både gaver og slaktoffer, hvorfor det er nødvendig at også
denne har noget å frembære.

<span id="an_8:4">8:4</span> Var han nu altså på jorden, da var han ikke
engang prest, da der er prester som efter loven bærer frem gavene,

<span id="an_8:5">8:5</span> de som tjener ved et avbillede og en skygge
av det himmelske, efter den forskrift som Moses fikk da han skulde gjøre
tabernaklet; for han sier; Se til at du gjør alt efter det billede som
blev vist dig på fjellet.

<span id="an_8:6">8:6</span> Men nu har han fått en så meget bedre
prestetjeneste som det og er en bedre pakt han er mellemmann for, da den
er grunnlagt på bedre løfter.

<span id="an_8:7">8:7</span> For hadde hin første vært ulastelig, da var
det ikke søkt rum for en annen;

<span id="an_8:8">8:8</span> det er jo lastende ord han taler til dem
når han sier: Se, de dager kommer, sier Herren, da jeg vil oprette en ny
pakt med Israels hus og med Judas hus,

<span id="an_8:9">8:9</span> ikke efter den pakt som jeg gjorde med
deres fedre på den dag da jeg tok dem ved hånden for å føre dem ut av
Egyptens land; for de blev ikke i min pakt, og jeg brydde mig ikke om
dem, sier Herren.

<span id="an_8:10">8:10</span> For dette er den pakt som jeg vil oprette
med Israels hus efter hine dager, sier Herren: Jeg vil gi mine lover i
deres sinn, og jeg vil skrive dem i deres hjerte, og jeg vil være deres
Gud, og de skal være mitt folk,

<span id="an_8:11">8:11</span> og de skal ikke lære hver sin landsmann
og hver sin bror og si: Kjenn Herren! for de skal alle kjenne mig, fra
den minste til den største iblandt dem;

<span id="an_8:12">8:12</span> for jeg vil være nådig mot deres
urettferdigheter og ikke mere komme deres synder i hu.

<span id="an_8:13">8:13</span> Idet han sier: en ny, har han dømt den
første å være gammel; men det som blir gammelt og foreldes, er nær ved å
bli borte.

<span id="an_9:1">9:1</span> Nu hadde vel og den første pakt sine
forskrifter for gudstjenesten og sin jordiske helligdom

<span id="an_9:2">9:2</span> For der blev laget et telt, det forreste,
og i dette var både lysestaken og bordet og skuebrødene: dette kalles
det Hellige.

<span id="an_9:3">9:3</span> Og bak det annet forheng var det telt som
kalles det Aller-helligste,

<span id="an_9:4">9:4</span> som hadde et røkoffer-alter av gull og
paktens ark, som var klædd rundt om med gull, og i denne var en
gullkrukke med manna og Arons stav, som hadde blomstret, og paktens
tavler,

<span id="an_9:5">9:5</span> og over den herlighetens kjeruber, som
skygget over nådestolen; men om disse ting skal vi ikke nu tale stykke
for stykke.

<span id="an_9:6">9:6</span> Men da nu dette er laget således, går
prestene alltid inn i det forreste telt når de utfører sin tjeneste;

<span id="an_9:7">9:7</span> men i det annet telt går bare
ypperstepresten inn en gang om året, ikke uten blod, som han bærer frem
for sig selv og for folkets forseelser,

<span id="an_9:8">9:8</span> idet den Hellige Ånd herved gir dette til
kjenne at veien til helligdommen ennu ikke er åpenbaret så lenge det
forreste telt ennu står,

<span id="an_9:9">9:9</span> for dette er et billede inntil den
nuværende tid, og svarende til dette bæres det da frem både gaver og
slaktoffer,

<span id="an_9:10">9:10</span> som dog ikke makter å gjøre den
fullkommen efter samvittigheten som tjener Gud, men som bare, sammen med
mat og drikke og alle slags tvetninger, er kjødelige forskrifter, pålagt
inntil tiden kom til å sette alt i rette skikk.

<span id="an_9:11">9:11</span> Men da Kristus kom som yppersteprest for
de kommende goder, gikk han gjennem det større og fullkomnere telt, som
ikke er gjort med hender, det er: som ikke er av denne skapning,

<span id="an_9:12">9:12</span> og ikke med blod av bukker og kalver, men
med sitt eget blod, en gang inn i helligdommen og fant en evig
forløsning.

<span id="an_9:13">9:13</span> For så sant blodet av bukker og okser og
asken av en kvige, når den sprenges på de urene, helliger til kjødets
renhet,

<span id="an_9:14">9:14</span> hvor meget mere skal da Kristi blod, han
som ved en evig ånd bar sig selv frem som et ulastelig offer for Gud,
rense eders samvittighet fra døde gjerninger til å tjene den levende
Gud!

<span id="an_9:15">9:15</span> Og derfor er han mellemmann for en ny
pakt, forat de kalte skal få den evige arv som var lovt, efterat en død
har funnet sted til forløsning fra overtredelsene under den første pakt.

<span id="an_9:16">9:16</span> For hvor det er et testament, der er det
nødvendig at dens død som har oprettet det, blir godtgjort;

<span id="an_9:17">9:17</span> for et testament kommer først til å
gjelde efter døden, da det aldri har kraft så lenge den lever som
oprettet det.

<span id="an_9:18">9:18</span> Derfor er heller ikke den første pakt
blitt innvidd uten blod;

<span id="an_9:19">9:19</span> for da ethvert bud efter loven var blitt
forkynt av Moses for alt folket, tok han blodet av kalvene og bukkene
tillikemed vann og skarlagenrød ull og isop og sprengte det både på
boken selv og på alt folket, idet han sa:

<span id="an_9:20">9:20</span> Dette er den pakts blod som Gud har
foreskrevet for eder.

<span id="an_9:21">9:21</span> Men også teltet og alle gudstjenestens
redskaper oversprengte han i like måte med blod.

<span id="an_9:22">9:22</span> Og næsten alt blir efter loven renset med
blod, og uten blod blir utgydt, skjer ikke forlatelse.

<span id="an_9:23">9:23</span> Det er altså nødvendig at avbilledene av
de himmelske ting blir renset ved dette, men de himmelske ting selv ved
bedre offer enn disse.

<span id="an_9:24">9:24</span> For Kristus gikk ikke inn i en helligdom
som var gjort med hender og bare var et billede av den sanne, men inn i
selve himmelen, for nu å åpenbares for Guds åsyn for vår skyld,

<span id="an_9:25">9:25</span> og heller ikke forat han flere ganger
skulde ofre sig selv, således som ypperstepresten hvert år går inn i
helligdommen med fremmed blod;

<span id="an_9:26">9:26</span> ellers måtte han jo ha lidt flere ganger
fra verden blev grunnlagt; men nu er han åpenbaret en gang ved tidenes
ende for å bortta synden ved sitt offer.

<span id="an_9:27">9:27</span> Og likesom det er menneskenes lodd en
gang å dø, og derefter dom,

<span id="an_9:28">9:28</span> således skal og Kristus, efter å være
ofret en gang for å bortta manges synder, annen gang åpenbare sig, uten
synd, til frelse for dem som venter på ham.

<span id="an_10:1">10:1</span> For da loven bare har en skygge av de
kommende goder, men ikke selve billedet av tingene, så kan den aldri ved
de offer som de hvert år alltid på ny bærer frem, gjøre dem fullkomne
som kommer frem med dem.

<span id="an_10:2">10:2</span> Ellers vilde de jo ha ophørt med å
frembære dem, da de ofrende ikke lenger vilde ha synder på
samvittigheten når de en gang var renset.

<span id="an_10:3">10:3</span> Men ved dem kommer hvert år en minnelse
om synder;

<span id="an_10:4">10:4</span> for det er umulig at blod av okser og
bukker kan bortta synder.

<span id="an_10:5">10:5</span> Derfor sier han idet han treder inn i
verden: Offer og gave vilde du ikke ha, men et legeme laget du for mig;

<span id="an_10:6">10:6</span> brennoffer og syndoffer hadde du ikke
lyst til.

<span id="an_10:7">10:7</span> Da sa jeg: Se, jeg kommer - i bokrullen
er det skrevet om mig - for å gjøre, Gud, din vilje.

<span id="an_10:8">10:8</span> Idet han først sier: Offer og gaver og
brennoffer og syndoffer vilde du ikke ha og hadde du ikke lyst til - og
de bæres dog frem efter loven -

<span id="an_10:9">10:9</span> så har han derefter sagt: Se, jeg kommer
for å gjøre din vilje. Han tar det første bort for å innsette det annet,

<span id="an_10:10">10:10</span> og ved denne vilje er vi helliget ved
ofringen av Jesu Kristi legeme en gang for alle.

<span id="an_10:11">10:11</span> Og hver prest står daglig og gjør
tjeneste og bærer mange ganger frem de samme offer, som dog aldri kan
bortta synder;

<span id="an_10:12">10:12</span> men han har frembåret ett offer for
synder og har derefter for alltid satt sig ved Guds høire hånd,

<span id="an_10:13">10:13</span> og nu venter han bare på at hans
fiender skal legges til skammel for hans føtter;

<span id="an_10:14">10:14</span> for med ett offer har han for alltid
gjort dem fullkomne som blir helliget.

<span id="an_10:15">10:15</span> Men det vidner og den Hellige Ånd for
oss; for efterat han har sagt:

<span id="an_10:16">10:16</span> Dette er den pakt som jeg vil oprette
med dem efter hine dager, så sier Herren: Jeg vil gi mine lover i deres
hjerter, og jeg vil skrive dem i deres sinn,

<span id="an_10:17">10:17</span> og deres synder og deres overtredelser
vil jeg ikke mere komme i hu.

<span id="an_10:18">10:18</span> Men hvor det er forlatelse for dem, der
trenges ikke mere noget offer for synd.

<span id="an_10:19">10:19</span> Da vi altså, brødre, i Jesu blod har
frimodighet til å gå inn i helligdommen,

<span id="an_10:20">10:20</span> som han har innvidd oss en ny og
levende vei til gjennem forhenget, det er hans kjød,

<span id="an_10:21">10:21</span> og da vi har en stor prest over Guds
hus,

<span id="an_10:22">10:22</span> så la oss trede frem med sanndru hjerte
i troens fulle visshet, renset på hjertene fra en ond samvittighet og
tvettet på legemet med rent vann;

<span id="an_10:23">10:23</span> la oss holde uryggelig fast ved
bekjennelsen av vårt håp - for han er trofast som gav løftet -

<span id="an_10:24">10:24</span> og la oss gi akt på hverandre, så vi
opgløder hverandre til kjærlighet og gode gjerninger,

<span id="an_10:25">10:25</span> og ikke forlater vår egen forsamling,
som nogen har for skikk, men formaner hverandre, og det så meget mere
som I ser dagen nærme sig.

<span id="an_10:26">10:26</span> For synder vi med vilje efter å ha lært
sannheten å kjenne, da er det ikke mere tilbake noget offer for synder,

<span id="an_10:27">10:27</span> men bare en forferdelig gru for dom og
en nidkjærhetens brand som skal fortære de gjenstridige.

<span id="an_10:28">10:28</span> Har nogen brutt Mose lov, da dør han
uten barmhjertighet på to eller tre vidners ord;

<span id="an_10:29">10:29</span> hvor meget verre straff tror I da den
skal aktes verd som har trådt Guds Sønn under føtter og ringeaktet
paktens blod, som han blev helliget ved, og har hånet nådens Ånd?

<span id="an_10:30">10:30</span> Vi kjenner jo ham som har sagt: Mig
hører hevnen til, jeg vil gjengjelde, og atter: Herren skal dømme sitt
folk.

<span id="an_10:31">10:31</span> Det er forferdelig å falle i den
levende Guds hender.

<span id="an_10:32">10:32</span> Men kom i hu de gamle dager, da I,
efter å være blitt oplyst, utholdt en stor strid i lidelser,

<span id="an_10:33">10:33</span> idet I dels blev til et skuespill ved
hån og trengsler, dels led med dem som hadde det således.

<span id="an_10:34">10:34</span> For også fangene hadde I medynk med, og
fant eder med glede i at eders gods blev røvet, da I visste at I selv
hadde en bedre og blivende eiendom.

<span id="an_10:35">10:35</span> Kast derfor ikke bort eders
frimodighet, som har stor lønn!

<span id="an_10:36">10:36</span> For I trenger til tålmod, forat I, når
I har gjort Guds vilje, kan opnå det som er lovt.

<span id="an_10:37">10:37</span> For ennu er det bare så kort en stund,
så kommer han som komme skal, og han skal ikke dryge;

<span id="an_10:38">10:38</span> men den rettferdige, ved tro skal han
leve, og dersom han unddrager sig, har min sjel ikke lyst til ham.

<span id="an_10:39">10:39</span> Men vi er ikke av dem som unddrager sig
til fortapelse, vi er av dem som tror til sjelens frelse.

<span id="an_11:1">11:1</span> Men tro er full visshet om det som håpes,
overbevisning om ting som ikke sees.

<span id="an_11:2">11:2</span> For på grunn av den fikk de gamle godt
vidnesbyrd.

<span id="an_11:3">11:3</span> Ved tro skjønner vi at verden er kommet i
stand ved Guds ord, så det som sees, ikke blev til av det synlige.

<span id="an_11:4">11:4</span> Ved tro bar Abel frem for Gud et bedre
offer enn Kain; ved den fikk han det vidnesbyrd at han var rettferdig,
idet Gud vidnet om hans gaver, og ved den taler han ennu efter sin død.

<span id="an_11:5">11:5</span> Ved tro blev Enok bortrykket, så han ikke
skulde se døden, og han blev ikke funnet, fordi Gud hadde bortrykket
ham. For før han blev bortrykket, fikk han det vidnesbyrd at han tektes
Gud;

<span id="an_11:6">11:6</span> men uten tro er det umulig å tekkes Gud;
for den som treder frem for Gud, må tro at han er til, og at han lønner
dem som søker ham.

<span id="an_11:7">11:7</span> Ved tro bygget Noah, varslet av Gud om
det som ennu ikke var sett, i hellig frykt en ark til frelse for sitt
hus; ved den fordømte han verden og blev arving til rettferdigheten av
tro.

<span id="an_11:8">11:8</span> Ved tro var Abraham lydig da han blev
kalt, så han drog ut til det sted han skulde få til arv, og han drog ut
uten å vite hvorhen han skulde komme;

<span id="an_11:9">11:9</span> ved tro opholdt han sig som utlending i
det lovede land som i et fremmed land, idet han bodde i telt sammen med
Isak og Jakob, medarvingene til det samme løfte;

<span id="an_11:10">11:10</span> for han ventet på den stad som har de
faste grunnvoller, og som Gud er byggmester og skaper til.

<span id="an_11:11">11:11</span> Ved tro fikk også Sara kraft til å
grunnlegge en ætt, og det til tross for sin alder, da hun aktet ham
trofast som gav løftet;

<span id="an_11:12">11:12</span> derfor blev det også av en, og det en
utlevd, avlet så mange som himmelens stjerner og som sanden ved havets
strand, som ingen kan telle.

<span id="an_11:13">11:13</span> I tro døde alle disse uten at de hadde
opnådd det som var lovt; men de så det langt borte og hilste det og
bekjente at de var fremmede og utlendinger på jorden.

<span id="an_11:14">11:14</span> For de som sier slikt, gir derved til
kjenne at de søker et fedreland;

<span id="an_11:15">11:15</span> og dersom de hadde tenkt på det som de
var kommet fra, da hadde de jo hatt tid til å vende tilbake;

<span id="an_11:16">11:16</span> men nu stunder de efter et bedre, det
er et himmelsk; derfor skammer Gud sig ikke ved dem, ved å kalles deres
Gud; for han har gjort en stad ferdig til dem.

<span id="an_11:17">11:17</span> Ved tro ofret Abraham Isak dengang han
blev fristet; ja, sin enbårne ofret han som hadde fått løftene,

<span id="an_11:18">11:18</span> han som det blev sagt til: I Isak skal
det nevnes dig en ætt;

<span id="an_11:19">11:19</span> for han tenkte at Gud er mektig endog
til å opvekke fra de døde, og derfra fikk han ham og likesom tilbake.

<span id="an_11:20">11:20</span> Ved tro velsignet Isak Jakob og Esau,
med syn på det som skulde komme.

<span id="an_11:21">11:21</span> Ved tro velsignet Jakob døende hver og
en av Josefs sønner og tilbad, bøiet over knappen på sin stav.

<span id="an_11:22">11:22</span> Ved tro talte Josef på sitt siste om
Israels barns utgang og gav påbud om sine ben.

<span id="an_11:23">11:23</span> Ved tro blev Moses efter sin fødsel
skjult i tre måneder av sine foreldre, fordi de så at gutten var fager,
og de fryktet ikke for kongens bud.

<span id="an_11:24">11:24</span> Ved tro nektet Moses, da han var blitt
stor, å kalles Faraos datters sønn,

<span id="an_11:25">11:25</span> idet han heller valgte å lide ondt
sammen med Guds folk enn å ha en kortvarig nydelse av synden,

<span id="an_11:26">11:26</span> og aktet Kristi vanære for en større
rikdom enn Egyptens skatter; for han så frem til lønnen.

<span id="an_11:27">11:27</span> Ved tro forlot han Egypten, uten å
frykte for kongens vrede; for han holdt ut, som om han så den usynlige.

<span id="an_11:28">11:28</span> Ved tro holdt han påsken med
blodsprengningen, forat ikke ødeleggeren skulde røre deres førstefødte.

<span id="an_11:29">11:29</span> Ved tro gikk de gjennem det Røde Hav
som over tørt land; men da egypterne prøvde på det, druknet de.

<span id="an_11:30">11:30</span> Ved tro falt Jerikos murer, da de hadde
gått omkring dem i syv dager.

<span id="an_11:31">11:31</span> Ved tro undgikk skjøgen Rahab å gå til
grunne med de vantro, da hun hadde tatt imot speiderne med fred.

<span id="an_11:32">11:32</span> Og hvorfor taler jeg lenger? Tiden
vilde bli mig for kort om jeg skulde fortelle om Gideon og Barak og
Samson og Jefta, om David og Samuel og profetene,

<span id="an_11:33">11:33</span> som ved tro seiret over kongeriker,
håndhevde rettferdighet, fikk løfter opfylt, stoppet gapet på løver,

<span id="an_11:34">11:34</span> slukket ilds kraft, slapp fra sverds
egg, fikk styrke igjen efter sykdom, blev veldige i krig, fikk fienders
hærer til å vike;

<span id="an_11:35">11:35</span> kvinner fikk sine døde igjen ved
opstandelse; andre blev utspent til pinsel og vilde ikke ta imot
utløsning, forat de kunde få del i en bedre opstandelse;

<span id="an_11:36">11:36</span> andre fikk lide spott og hudstrykning,
ja bånd og fengsel;

<span id="an_11:37">11:37</span> de blev stenet, gjennemsaget, fristet;
de døde for sverd; de flakket omkring i fåreskinn, i gjeteskinn, de led
mangel, trengsel, hård medferd

<span id="an_11:38">11:38</span> - verden var dem ikke verd - de vanket
om i utørkener og fjell og huler og jordkløfter.

<span id="an_11:39">11:39</span> Og enda alle disse fikk vidnesbyrd for
sin tro, opnådde de ikke det som var lovt,

<span id="an_11:40">11:40</span> fordi Gud forut hadde utsett noget
bedre for oss, så de ikke skulde nå fullendelsen uten oss.

<span id="an_12:1">12:1</span> Derfor, la og oss, da vi har så stor en
sky av vidner omkring oss, avlegge alt som tynger, og synden som henger
så fast ved oss, og med tålmodighet løpe i den kamp som er oss foresatt,

<span id="an_12:2">12:2</span> idet vi ser på troens ophavsmann og
fullender, Jesus, han som for den glede som ventet ham, led tålmodig
korset, uten å akte vanæren, og nu sitter på høire side av Guds trone.

<span id="an_12:3">12:3</span> Ja, gi akt på ham som tålmodig har lidt
en slik motsigelse av syndere, så I ikke skal gå trett og bli motløse i
eders sjeler!

<span id="an_12:4">12:4</span> Ennu har I ikke gjort motstand like til
blodet i eders kamp mot synden,

<span id="an_12:5">12:5</span> og I har glemt den formaning som taler
til eder som til barn: Min sønn! akt ikke Herrens tukt ringe, og bli
ikke motløs når du refses av ham;

<span id="an_12:6">12:6</span> for den Herren elsker, den tukter han, og
han hudstryker hver sønn som han tar sig av.

<span id="an_12:7">12:7</span> Det er for tuktens skyld at I tåler
lidelser; Gud gjør med eder som med sønner. For hvem er den sønn som
hans far ikke tukter?

<span id="an_12:8">12:8</span> Men er I uten tukt, som alle har fått sin
del av, da er I uekte barn, og ikke sønner.

<span id="an_12:9">12:9</span> Dessuten: våre kjødelige fedre hadde vi
til optuktere, og vi hadde ærefrykt for dem; skal vi da ikke meget mere
være lydige mot åndenes Fader, så vi får leve?

<span id="an_12:10">12:10</span> For hine tuktet oss for nogen få dager
efter sitt tykke, men han tukter til vårt gagn, forat vi skal få del i
hans hellighet.

<span id="an_12:11">12:11</span> All tukt synes vel, mens den står på,
ikke å være til glede, men til sorg; men siden gir den dem som derved er
blitt opøvd, rettferdighets salige frukt.

<span id="an_12:12">12:12</span> Derfor, rett de hengende hender og de
maktløse knær,

<span id="an_12:13">12:13</span> og gjør rette stier for eders føtter,
forat ikke det halte skal komme rent i ulag, men heller må bli
helbredet!

<span id="an_12:14">12:14</span> Jag efter fred med alle og efter
helliggjørelse; for uten helliggjørelse skal ingen se Herren.

<span id="an_12:15">12:15</span> Og gi akt på at ikke nogen viker
tilbake fra Guds nåde, at ikke nogen bitter rot skal vokse op og volde
men, og mange bli smittet ved den,

<span id="an_12:16">12:16</span> at ikke nogen er en horkarl eller en
vanhellig som Esau, som for en eneste rett mat solgte sin
førstefødselsrett.

<span id="an_12:17">12:17</span> I vet jo at han og senere, da han vilde
arve velsignelsen, blev avvist - for han fant ikke rum for bot - enda
han søkte den med tårer.

<span id="an_12:18">12:18</span> For I er ikke kommet til et fjell som
en kan ta på med hender, og til brennende ild og til skodde og mørke og
uvær,

<span id="an_12:19">12:19</span> og til basunlyd og røst av ord, slik at
de som hørte den, bad at der ikke måtte tales mere til dem;

<span id="an_12:20">12:20</span> for de kunde ikke bære dette bud: Om
det så bare er et dyr som rører ved fjellet, skal det stenes,

<span id="an_12:21">12:21</span> og så fryktelig var synet at Moses sa:
Jeg er forferdet og skjelver.

<span id="an_12:22">12:22</span> Men I er kommet til Sions berg og den
levende Guds stad, det himmelske Jerusalem, og til englenes mange
tusener,

<span id="an_12:23">12:23</span> til høitidsskaren og menigheten av de
førstefødte, som er opskrevet i himlene, og til dommeren, som er alles
Gud, og til de fullendte rettferdiges ånder,

<span id="an_12:24">12:24</span> og til Jesus, mellemmann for en ny
pakt, og til oversprengningens blod, som taler bedre enn Abels.

<span id="an_12:25">12:25</span> Se til at I ikke avviser ham som taler!
For slapp ikke hine fri, de som avviste ham som talte på jorden, hvor
meget mindre skal da vi slippe om vi vender oss bort fra ham som taler
fra himmelen!

<span id="an_12:26">12:26</span> Hans røst rystet dengang jorden; men nu
har han lovt og sagt: Ennu en gang vil jeg ryste ikke bare jorden, men
også himmelen.

<span id="an_12:27">12:27</span> Men det ord: Ennu en gang, gir til
kjenne en omskiftelse av de ting som rystes, fordi de er skapt, så de
ting som ikke rystes, skal bli ved.

<span id="an_12:28">12:28</span> Derfor, da vi får et rike som ikke kan
rystes, så la oss være takknemlige og derved tjene Gud til hans
velbehag, med blygsel og frykt!

<span id="an_12:29">12:29</span> For vår Gud er en fortærende ild.

<span id="an_13:1">13:1</span> La broderkjærligheten bli ved!

<span id="an_13:2">13:2</span> Glem ikke gjestfrihet! for ved den har
nogen uten å vite det hatt engler til gjester.

<span id="an_13:3">13:3</span> Kom fangene i hu som deres medfanger, dem
som lider ondt, siden I og selv er i legemet!

<span id="an_13:4">13:4</span> Ekteskapet være i akt og ære hos alle, og
ektesengen usmittet! for horkarler og ekteskapsbrytere skal Gud dømme.

<span id="an_13:5">13:5</span> Eders ferd være uten pengekjærhet, så I
nøies med det I har; for han har sagt: Jeg vil ingenlunde slippe dig og
ingenlunde forlate dig,

<span id="an_13:6">13:6</span> så vi kan si med fritt mot: Herren er min
hjelper, jeg vil ikke frykte; hvad kan et menneske gjøre mig?

<span id="an_13:7">13:7</span> Kom i hu eders veiledere, som har talt
Guds ord til eder! gi akt på utgangen av deres ferd, og efterfølg så
deres tro!

<span id="an_13:8">13:8</span> Jesus Kristus er igår og idag den samme,
ja til evig tid.

<span id="an_13:9">13:9</span> La eder ikke føre på avveie ved mange
forskjellige og fremmede lærdommer! for det er godt at hjertet blir
styrket ved nåden, ikke ved mat, som ikke har gagnet dem som gav sig av
dermed.

<span id="an_13:10">13:10</span> Vi har et alter som de ikke har rett
til å ete av de som tjener ved teltet;

<span id="an_13:11">13:11</span> for de dyr hvis blod bæres inn i
helligdommen ved ypperstepresten til å sone for synd, deres kropper
brennes op utenfor leiren;

<span id="an_13:12">13:12</span> derfor led også Jesus utenfor porten,
forat han ved sitt eget blod kunde hellige folket.

<span id="an_13:13">13:13</span> La oss da gå ut til ham utenfor leiren
og bære hans vanære!

<span id="an_13:14">13:14</span> for vi har ikke her en blivende stad,
men søker den kommende.

<span id="an_13:15">13:15</span> La oss da ved ham alltid frembære
lovoffer for Gud, det er: frukt av leber som lover hans navn!

<span id="an_13:16">13:16</span> Men glem ikke å gjøre godt og å dele
med andre! for slike offer tekkes Gud.

<span id="an_13:17">13:17</span> Lyd eders veiledere og rett eder efter
dem! for de våker over eders sjeler som de som skal gjøre regnskap, så
de kan gjøre det med glede og ikke sukkende; for det er eder ikke til
gagn.

<span id="an_13:18">13:18</span> Bed for oss! for vi trøster oss til at
vi har en god samvittighet, og vil gjerne fare rett frem i alle stykker.

<span id="an_13:19">13:19</span> Og jeg ber eder dess mere å gjøre dette
forat jeg dess snarere må bli gitt eder tilbake.

<span id="an_13:20">13:20</span> Men fredens Gud, som i kraft av en evig
pakts blod førte fårenes store hyrde, vår Herre Jesus, op fra de døde,

<span id="an_13:21">13:21</span> han gjøre eder fullt dyktige i all god
gjerning, så I kan gjøre hans vilje, idet han virker i eder det som
tekkes ham, ved Jesus Kristus; ham være æren i all evighet! Amen.

<span id="an_13:22">13:22</span> Jeg ber eder, brødre, ta dette
formaningens ord vel op; for jeg har skrevet til eder i korthet.

<span id="an_13:23">13:23</span> Vit at vår bror Timoteus er gitt fri;
sammen med ham vil jeg se eder, om han kommer snart.

<span id="an_13:24">13:24</span> Hils alle eders veiledere og alle de
hellige! De fra Italia hilser eder.

<span id="an_13:25">13:25</span> Nåden være med eder alle!

------------------------------------------------------------------------

[Next: James](jam.md)
