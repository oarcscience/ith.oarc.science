[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jer)  [Next](eze) 

------------------------------------------------------------------------

### Norwegian Bible: Lamentations

<span id="an_1:1">1:1</span> Hvor ensom hun sitter, den folkerike stad!
Hun er blitt som en enke; den store blandt folkene, fyrstinnen i landene
er blitt til træl!

<span id="an_1:2">1:2</span> Sårt gråter hun om natten, og hennes tårer
rinner på hennes kinn; hun har ingen trøster blandt alle sine elskere;
alle hennes venner har vært troløse mot henne, de er blitt hennes
fiender.

<span id="an_1:3">1:3</span> I landflyktighet er Juda vandret, efter
trengsel og megen møie; det bor iblandt folkene, har ikke funnet hvile;
alle dets forfølgere har innhentet det på trange steder.

<span id="an_1:4">1:4</span> Veiene til Sion sørger fordi ingen kommer
til festene; alle dets porter er øde, dets prester sukker, dets jomfruer
er sorgfulle, og det selv er bitterlig bedrøvet.

<span id="an_1:5">1:5</span> Dets motstandere er blitt dets herrer, dets
fiender er trygge, for Herren har lagt sorg på det for dets mange
overtredelsers skyld; dets små barn har fienden ført i fangenskap.

<span id="an_1:6">1:6</span> Fra Sions datter svant all hennes prakt;
hennes fyrster blev lik hjorter som ikke finner beite, og de gikk der
uten kraft for forfølgerens åsyn.

<span id="an_1:7">1:7</span> I sin elendighets og landflyktighets tid
kommer Jerusalem i hu alle de herligheter som hun hadde fra fordums
dager; da hennes folk falt for fiendens hånd, og hun ingen hjelper
hadde, da så fiendene henne, de spottet over det hun hadde tapt.

<span id="an_1:8">1:8</span> Storlig har Jerusalem syndet, derfor er hun
blitt til en vederstyggelighet; alle de som æret henne, forakter henne,
for de så hennes blusel; hun selv sukket og vendte sig bort.

<span id="an_1:9">1:9</span> Hennes urenhet hang ved hennes
kjortelfliker; hun tenkte ikke på hvad ende det vilde ta med henne; da
sank hun på underlig vis, ingen trøstet henne. Herre, se min elendighet!
Fienden gjør sig stor.

<span id="an_1:10">1:10</span> Fienden rakte sin hånd ut efter alle
hennes kostelige ting; for hun så hedninger komme inn i hennes
helligdom, de som du bød ikke skulde komme inn i din menighet.

<span id="an_1:11">1:11</span> Alt hennes folk sukker og søker efter
brød; de gir sine kostelige ting bort for mat, for å opholde livet. Se,
Herre, se hvor foraktet jeg er blitt!

<span id="an_1:12">1:12</span> Går det eder ikke til hjerte, alle I som
går forbi på veien? Sku og se om det finnes en smerte lik den smerte som
er voldt mig, den som Herren har bedrøvet mig med på sin brennende
vredes dag!

<span id="an_1:13">1:13</span> Fra det høie sendte han ild i mine ben og
lot den råde; han spente ut garn for mine føtter, han støtte mig
tilbake, han gjorde mig elendig, syk hele dagen.

<span id="an_1:14">1:14</span> Mine overtredelser er knyttet sammen ved
hans hånd til et åk; sammenslynget er de lagt på min nakke; han har
brutt min kraft. Herren har gitt mig i hendene på dem som jeg ikke kan
stå imot.

<span id="an_1:15">1:15</span> Herren forkastet alle de kjemper som
fantes hos mig, han kalte sammen en folkeskare mot mig for å knuse mine
unge menn; Herren trådte vinpersen for jomfruen, Judas datter.

<span id="an_1:16">1:16</span> Over dette gråter jeg, mitt øie, mitt øie
flyter bort i vann; for langt fra mig er trøsteren som kunde husvale min
sjel; mine barn er ødelagt, for fienden fikk overhånd.

<span id="an_1:17">1:17</span> Sion rekker ut sine hender, det har ingen
trøster; Herren har kalt sammen mot Jakob hans fiender rundt omkring;
Jerusalem er blitt til en vederstyggelighet blandt dem.

<span id="an_1:18">1:18</span> Herren er rettferdig, for jeg var
gjenstridig mot hans bud. Hør, alle folk, og se min smerte! Mine
jomfruer og mine unge menn er gått i fangenskap.

<span id="an_1:19">1:19</span> Jeg ropte på mine elskere; de svek mig.
Mine prester og mine eldste opgav ånden i byen da de søkte efter mat for
å opholde livet.

<span id="an_1:20">1:20</span> Se, Herre, jeg er i trengsel! Det gjærer
i mitt indre, mitt hjerte vender sig i mitt bryst; for jeg har vært
gjenstridig; utenfor har sverdet gjort mig barnløs, innenfor er det som
døden.

<span id="an_1:21">1:21</span> De hørte at jeg sukket, det var ingen som
trøstet mig; alle mine fiender hørte om min ulykke, de gledet sig over
at du har gjort det. Men du lar komme en dag som du har forkynt, og da
skal de bli som jeg.

<span id="an_1:22">1:22</span> La all deres ondskap komme for ditt åsyn,
og gjør mot dem som du har gjort mot mig for alle mine overtredelsers
skyld! For mine sukk er mange, og mitt hjerte er sykt.

<span id="an_2:1">2:1</span> Hvor Herren i sin vrede har innhyllet Sions
datter i mørke skyer! Han har kastet Israels herlighet fra himmelen til
jorden, og han har ikke kommet i hu sine føtters skammel\* på sin vredes
dag. /

<span id="an_2:2">2:2</span> Herren har uten skånsel tilintetgjort alle
Jakobs boliger, han har i sin vrede brutt ned Judas datters festninger,
kastet dem til jorden; han har vanhelliget riket og dets fyrster.

<span id="an_2:3">2:3</span> Han har i brennende vrede avhugget hvert
horn i Israel, dradd sin høire hånd tilbake for fiendens åsyn\* og satt
Jakob i brand lik en ildslue som fortærer rundt omkring. /

<span id="an_2:4">2:4</span> Han har spent sin bue som en fiende, stilt
sig med sin høire hånd som en motstander og drept alt som var en lyst
for vårt øie; i Sions datters telt har han utøst sin vrede som ild.

<span id="an_2:5">2:5</span> Herren er blitt som en fiende, han har
tilintetgjort Israel, tilintetgjort alle dets palasser, ødelagt dets
festninger og hopet sorg på sorg over Judas datter.

<span id="an_2:6">2:6</span> Han har med vold revet ned sitt gjerde som
gjerdet om en have, han har ødelagt sitt forsamlingssted; Herren har
latt høitid og sabbat bli glemt i Sion, og i sin vrede og harme forskutt
konge og prest.

<span id="an_2:7">2:7</span> Herren har forkastet sitt alter, forsmådd
sin helligdom; han har overgitt dets\* palassers murer i fiendens vold;
de\*\* lot sin røst høre i Herrens hus som på en høitidsdag. / /

<span id="an_2:8">2:8</span> Herren tenkte på å ødelegge Sions datters
mur, han strakte ut målesnoren, han drog ikke sin hånd tilbake fra
herjing, og han lot voller og murer sørge; forfalne ligger de der alle.

<span id="an_2:9">2:9</span> Dets porter er sunket i jorden, han har
ødelagt og sprengt dets bommer; dets konge og dets høvdinger bor blandt
hedningene, så der ikke er nogen lov; heller ikke har dets profeter fått
noget syn fra Herren.

<span id="an_2:10">2:10</span> Sions datters eldste sitter tause på
jorden; de har strødd støv på sitt hode, omgjordet sig med sekk;
Jerusalems jomfruer har senket sitt hode til jorden.

<span id="an_2:11">2:11</span> Mine øine er borttæret av tårer, det
gjærer i mitt indre, min lever er utøst til jorden, fordi mitt folks
datter er ødelagt, fordi de små barn og de diende vansmektet på byens
gater;

<span id="an_2:12">2:12</span> de ropte til sine mødre: Hvor er korn og
vin? - da de vansmektet på byens gater lik sårede, da de opgav ånden ved
sine mødres barm.

<span id="an_2:13">2:13</span> Hvad skal jeg vidne for dig, hvad skal
jeg ligne dig med, du Jerusalems datter? Hvad skal jeg stille ved siden
av dig, så jeg kunde trøste dig, du jomfru, Sions datter? For stor som
havet er din skade; hvem kan læge dig?

<span id="an_2:14">2:14</span> Dine profeter har skuet for dig tomme og
dårlige ting; de åpenbarte ikke din misgjerning for å avvende ditt
fangenskap, men de forkynte dig tomme og villedende spådommer.

<span id="an_2:15">2:15</span> De slår hendene sammen over dig alle de
som går forbi på veien; de spotter og ryster på hodet over Jerusalems
datter: Er dette den stad de kalte skjønnhetens krone, all jordens
glede?

<span id="an_2:16">2:16</span> Alle dine fiender spiler op sin munn mot
dig, de spotter og skjærer tenner, de sier: Vi har ødelagt den; ja,
dette er den dag vi har ventet på; vi har oplevd den, vi har sett den.

<span id="an_2:17">2:17</span> Herren har gjort det han hadde tenkt, han
har fullbyrdet sitt ord som han hadde forkynt alt i fordums dager, han
har brutt ned uten skånsel; og han lot fienden glede sig over dig, han
lot dine motstandere bære sine horn høit.

<span id="an_2:18">2:18</span> Deres hjerte roper til Herren. - Du Sions
datters mur! La tårer rinne som bekker dag og natt, unn dig ikke nogen
hvile, la ikke ditt øie ha ro!

<span id="an_2:19">2:19</span> Stå op, rop høit om natten, når
nattevaktene begynner! Utøs ditt hjerte som vann for Herrens åsyn! Løft
dine hender til ham for dine barns liv, de som vansmekter av hunger på
alle gatehjørner!

<span id="an_2:20">2:20</span> Se, Herre, se! Hvem har du gjort således
med? Skal kvinner ete sin livsfrukt, de spede barn som bæres på armen?
Skal prest og profet slås ihjel i Herrens helligdom?

<span id="an_2:21">2:21</span> Ung og gammel ligger på jorden i gatene,
mine jomfruer og mine unge menn er falt for sverdet; du slo ihjel på din
vredes dag, du slaktet uten skånsel.

<span id="an_2:22">2:22</span> Som på en høitidsdag kalte du redsler
over mig fra alle kanter, og det var ikke på Herrens vredes dag nogen
som slapp unda eller blev reddet; dem som jeg hadde båret på armen og
opfostret, dem ødela min fiende.

<span id="an_3:1">3:1</span> Jeg er den mann som har sett elendighet
under hans vredes ris.

<span id="an_3:2">3:2</span> Mig har han ledet og ført i mørke og ikke i
lys.

<span id="an_3:3">3:3</span> Bare mot mig vender han atter og atter sin
hånd den hele dag.

<span id="an_3:4">3:4</span> Han lot mitt kjøtt og min hud fortæres; han
knuste mine ben.

<span id="an_3:5">3:5</span> Han bygget en mur mot mig og omringet mig
med bitterhet og møie.

<span id="an_3:6">3:6</span> På mørke steder lot han mig bo som de for
lenge siden døde.

<span id="an_3:7">3:7</span> Han murte igjen for mig, så jeg ikke kan
komme ut; han gjorde mine lenker tunge.

<span id="an_3:8">3:8</span> Om jeg enn ropte og skrek, lukket han sitt
øre for min bønn.

<span id="an_3:9">3:9</span> Han tilmurte mine veier med hugne stener,
mine stier gjorde han krokete.

<span id="an_3:10">3:10</span> En lurende bjørn var han mot mig, en løve
i skjul.

<span id="an_3:11">3:11</span> Mine veier gjorde han til avveier, han
sønderrev mig og ødela mig.

<span id="an_3:12">3:12</span> Han spente sin bue og stilte mig op til
mål for sin pil.

<span id="an_3:13">3:13</span> Han lot sitt koggers sønner fare inn i
mine nyrer.

<span id="an_3:14">3:14</span> Jeg er blitt til latter for alt mitt
folk, til en spottesang for dem hele dagen.

<span id="an_3:15">3:15</span> Han mettet mig med bitre urter, han gav
mig rikelig malurt å drikke.

<span id="an_3:16">3:16</span> Han knuste mine tenner, han gav mig
småsten å ete, han trykte mig ned i asken.

<span id="an_3:17">3:17</span> Du forkastet mig og tok bort min fred;
jeg glemte det som godt er,

<span id="an_3:18">3:18</span> og jeg sa: Det er forbi med min kraft og
mitt håp til Herren.

<span id="an_3:19">3:19</span> Kom i hu min elendighet og min
landflyktighet - malurt og galle!

<span id="an_3:20">3:20</span> Min sjel kommer det i hu og er nedbøiet i
mig.

<span id="an_3:21">3:21</span> Dette vil jeg ta mig til hjerte, derfor
vil jeg håpe:

<span id="an_3:22">3:22</span> Herrens miskunnhet er det at det ikke er
forbi med oss; for hans barmhjertighet har ennu ikke ende.

<span id="an_3:23">3:23</span> Den er ny hver morgen, din trofasthet er
stor.

<span id="an_3:24">3:24</span> Herren er min del, sier min sjel; derfor
håper jeg på ham.

<span id="an_3:25">3:25</span> Herren er god mot dem som bier efter ham,
mot den sjel som søker ham.

<span id="an_3:26">3:26</span> Det er godt at en bier i stillhet efter
Herrens frelse.

<span id="an_3:27">3:27</span> Det er godt for en mann at han bærer åk i
sin ungdom,

<span id="an_3:28">3:28</span> at han sitter ene og tier, når han\*
legger byrder på ham, /

<span id="an_3:29">3:29</span> at han trykker sin munn i støvet og sier:
Kanskje det ennu er håp -

<span id="an_3:30">3:30</span> at han vender sitt kinn til den som slår
ham, lar sig mette med hån.

<span id="an_3:31">3:31</span> For Herren forkaster ikke til evig tid,

<span id="an_3:32">3:32</span> men om han bedrøver, så forbarmer han sig
igjen efter sin rike miskunnhet;

<span id="an_3:33">3:33</span> for det er ikke av hjertet han plager
eller bedrøver menneskenes barn.

<span id="an_3:34">3:34</span> Når nogen knuser alle jordens fanger
under sine føtter,

<span id="an_3:35">3:35</span> bøier mannens rett for den Høiestes åsyn

<span id="an_3:36">3:36</span> eller gjør en mann urett i hans sak - mon
Herren ikke ser det?

<span id="an_3:37">3:37</span> Hvem talte så det skjedde, uten at Herren
bød det?

<span id="an_3:38">3:38</span> Er det ikke fra den Høiestes munn både de
onde og de gode ting utgår?

<span id="an_3:39">3:39</span> Hvorfor klager et menneske som lever?
Enhver klage over sin egen synd!

<span id="an_3:40">3:40</span> La oss ransake våre veier og granske dem,
og la oss vende om til Herren!

<span id="an_3:41">3:41</span> La oss løfte vårt hjerte og våre hender
til Gud i himmelen!

<span id="an_3:42">3:42</span> Vi har syndet og vært gjenstridige; du
har ikke tilgitt.

<span id="an_3:43">3:43</span> Du innhyllet dig i vrede og forfulgte
oss; du slo ihjel, du sparte ikke.

<span id="an_3:44">3:44</span> Du innhyllet dig i skyer, så ingen bønn
trengte igjennem.

<span id="an_3:45">3:45</span> Til skarn og utskudd gjorde du oss midt
iblandt folkene.

<span id="an_3:46">3:46</span> De spilte op sin munn mot oss alle våre
fiender.

<span id="an_3:47">3:47</span> Gru og grav er blitt oss til del,
ødeleggelse og undergang.

<span id="an_3:48">3:48</span> Bekker av tårer rinner fra mitt øie fordi
mitt folks datter er gått under.

<span id="an_3:49">3:49</span> Mitt øie rinner og har ikke ro, det får
ingen hvile,

<span id="an_3:50">3:50</span> før Herrens øie ser ned fra himmelen.

<span id="an_3:51">3:51</span> Mitt øie volder min sjel smerte for alle
min stads døtres skyld.

<span id="an_3:52">3:52</span> Hårdt jaget de mig som en fugl de som var
mine fiender uten årsak.

<span id="an_3:53">3:53</span> De vilde gjøre ende på mitt liv, de vilde
kaste mig i brønnen, og de kastet sten på mig.

<span id="an_3:54">3:54</span> Vannene strømmet over mitt hode; jeg sa:
Jeg er fortapt.

<span id="an_3:55">3:55</span> Jeg påkalte ditt navn, Herre, fra den
dypeste brønn.

<span id="an_3:56">3:56</span> Du hørte min røst; lukk ikke ditt øre for
mitt rop, men la mig få lindring!

<span id="an_3:57">3:57</span> Du var nær den dag jeg kalte på dig; du
sa: Frykt ikke!

<span id="an_3:58">3:58</span> Herre, du har ført min sjels sak, du har
frelst mitt liv.

<span id="an_3:59">3:59</span> Herre, du har sett den urett jeg har
lidt; døm i min sak!

<span id="an_3:60">3:60</span> Du har sett all deres hevn, alle deres
onde råd mot mig.

<span id="an_3:61">3:61</span> Du har hørt deres hån, Herre, alle deres
onde råd mot mig,

<span id="an_3:62">3:62</span> mine motstanderes tale og deres tanker
mot mig den hele dag.

<span id="an_3:63">3:63</span> Akt på dem når de sitter, og når de står
op! De synger spottesanger om mig.

<span id="an_3:64">3:64</span> Du vil gjøre gjengjeld mot dem, Herre,
efter deres henders gjerning.

<span id="an_3:65">3:65</span> Du vil legge et dekke over deres hjerte,
din forbannelse vil bli dem til del.

<span id="an_3:66">3:66</span> Du vil forfølge dem i vrede og ødelegge
dem, så de ikke mere finnes under Herrens himmel.

<span id="an_4:1">4:1</span> Hvor gullet blir mørkt, det edleste gull
forandret, de hellige stener strødd omkring ved alle gatehjørner!

<span id="an_4:2">4:2</span> Sions barn, de dyrebare, like i verd med
det fineste gull, hvor de er blitt aktet som lerkrukker, et verk av en
pottemakers hender!

<span id="an_4:3">4:3</span> Endog sjakaler rekker bryst, gir sine unger
die; mitt folks datter er blitt grusom som strutsen i ørkenen.

<span id="an_4:4">4:4</span> Diebarnets tunge henger fast ved ganen av
tørst; små barn ber om brød, det er ingen som deler ut til dem,

<span id="an_4:5">4:5</span> De som åt fine retter, ligger elendige på
gatene; de som blev båret på skarlagen, favner møkkdynger.

<span id="an_4:6">4:6</span> Så blev straffen over mitt folks datter
større enn straffen over Sodoma, som blev lagt i grus i et øieblikk,
uten at hender blev løftet imot det.

<span id="an_4:7">4:7</span> Hennes fyrster var renere enn sne, hvitere
enn melk; de var rødere på legemet enn koraller; som safir var deres
utseende.

<span id="an_4:8">4:8</span> Mørkere enn sort er nu deres utseende, de
blir ikke kjent på gatene; deres hud henger ved deres ben, den er blitt
tørr som tre.

<span id="an_4:9">4:9</span> Lykkeligere var de som blev drept ved
sverd, enn de som blev drept ved hunger, de som tærtes bort og gikk til
grunne av mangel på brød.

<span id="an_4:10">4:10</span> Ømhjertede kvinner kokte selv sine egne
barn, de tjente dem til føde da mitt folks datter gikk under.

<span id="an_4:11">4:11</span> Herren uttømte sin harme, han utøste sin
brennende vrede og tendte en ild i Sion, og den fortærte dets
grunnvoller.

<span id="an_4:12">4:12</span> Jordens konger og alle som bodde på
jorderike, trodde ikke at nogen motstander og fiende skulde komme inn
gjennem Jerusalems porter.

<span id="an_4:13">4:13</span> For dets profeters synder, dets presters
misgjerninger, de som utøste rettferdiges blod i byen, er det skjedd.

<span id="an_4:14">4:14</span> De vanket omkring på gatene som blinde,
tilsølt med blod, så ingen kunde røre ved deres klær.

<span id="an_4:15">4:15</span> Vik bort! Uren! ropte folk til dem - vik
bort, vik bort, rør ikke ved oss! For de har flyktet og vanker omkring;
det sies blandt folkene: De skal ikke bli her lenger!

<span id="an_4:16">4:16</span> Herrens åsyn har spredt dem, han ser ikke
mere til dem; prester akter de\* ikke, over de gamle forbarmer de sig
ikke. /

<span id="an_4:17">4:17</span> Da det\* ennu stod, stirret våre matte
øine forgjeves efter hjelp; på vårt vakttårn speidet vi efter et folk
som ikke kunde frelse oss\*\*. / /

<span id="an_4:18">4:18</span> De lurte på våre skritt, så vi ikke kunde
gå på våre gater; vår ende var kommet nær, vår tid var omme, ja, vår
ende var kommet.

<span id="an_4:19">4:19</span> Våre forfølgere var raskere enn himmelens
ørner; på fjellene forfulgte de oss, i ørkenen lurte de på oss.

<span id="an_4:20">4:20</span> Vår livsånde, Herrens salvede, blev
fanget i deres graver, han om hvem vi sa: I hans skygge vil vi leve
blandt folkene.

<span id="an_4:21">4:21</span> Fryd dig og gled dig bare, Edoms datter,
du som bor i landet Us! Også til dig skal begeret komme; du skal bli
drukken og klæ dig naken.

<span id="an_4:22">4:22</span> Din straff er til ende, Sions datter! Han
vil ikke mere bortføre dig. Han vil hjemsøke dig for din misgjerning,
Edoms datter, åpenbare dine synder.

<span id="an_5:1">5:1</span> Kom i hu, Herre, det som har hendt oss, sku
og se hvor vi blir hånet!

<span id="an_5:2">5:2</span> Vår arv er gått over til fremmede, våre hus
til utlendinger.

<span id="an_5:3">5:3</span> Vi er blitt farløse, har ingen far; våre
mødre er som enker.

<span id="an_5:4">5:4</span> Vi må kjøpe det vann vi drikker, vår ved må
vi betale.

<span id="an_5:5">5:5</span> Våre forfølgere er på nakken av oss; vi er
trette, vi får ingen hvile.

<span id="an_5:6">5:6</span> Til Egypten har vi overgitt oss, og til
Assyria, for å bli mettet med brød.

<span id="an_5:7">5:7</span> Våre fedre har syndet, de er ikke mere; vi
bærer deres misgjerninger.

<span id="an_5:8">5:8</span> Træler hersker over oss; ingen river oss ut
av deres hånd.

<span id="an_5:9">5:9</span> Med fare for vårt liv henter vi vårt brød,
truet av ørkenens sverd.

<span id="an_5:10">5:10</span> Vår hud brenner som en ovn av hungerens
luer.

<span id="an_5:11">5:11</span> Kvinner har de krenket i Sion, jomfruer i
Judas byer.

<span id="an_5:12">5:12</span> Fyrster har de hengt, de gamles åsyn har
de ikke hedret.

<span id="an_5:13">5:13</span> Unge menn bar kvernen, og gutter segnet
under vedbøren.

<span id="an_5:14">5:14</span> De gamle sitter ikke mere i porten, de
unge menn ikke mere ved sin strengelek.

<span id="an_5:15">5:15</span> Med vårt hjertes glede er det forbi, vår
dans er omskiftet til sorg.

<span id="an_5:16">5:16</span> Kronen er falt av vårt hode; ve oss, vi
har syndet.

<span id="an_5:17">5:17</span> Derfor er vårt hjerte sykt, derfor er
våre øine blitt dimme,

<span id="an_5:18">5:18</span> for Sions bergs skyld, som er øde; rever
løper om på det.

<span id="an_5:19">5:19</span> Du, Herre, troner til evig tid, din trone
blir fra slekt til slekt.

<span id="an_5:20">5:20</span> Hvorfor skulde du glemme oss evig,
forlate oss for så lang en tid?

<span id="an_5:21">5:21</span> Herre, før oss atter til dig, så vi kan
komme tilbake! Forny våre dager, så de blir som i fordums tid!

<span id="an_5:22">5:22</span> For skulde du rent ha forkastet oss?
Skulde du være så storlig vred på oss?

------------------------------------------------------------------------

[Next: Ezekiel](eze)
