[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti2)  [Next](plm.md) 

------------------------------------------------------------------------

### Norwegian Bible: Titus

<span id="an_1:1">1:1</span> Paulus, Guds tjener og Jesu Kristi apostel
til å føre Guds utvalgte til tro og til å kjenne den sannhet som hører
til gudsfrykt,

<span id="an_1:2">1:2</span> i håp om evig liv, som Gud, han som ikke
lyver, har lovt fra evige tider,

<span id="an_1:3">1:3</span> men nu i sin tid har han åpenbaret sitt ord
i den forkynnelse som blev mig betrodd efter Guds, vår frelsers befaling

<span id="an_1:4">1:4</span> - til Titus, min ekte sønn i den felles
tro; Nåde og fred fra Gud Fader og Kristus Jesus, vår frelser!

<span id="an_1:5">1:5</span> Derfor lot jeg dig bli efter på Kreta at du
skulde sette det i rette skikk som ennu stod tilbake, og innsette eldste
i hver by, således som jeg foreskrev dig,

<span id="an_1:6">1:6</span> om nogen er ulastelig, én kvinnes mann, og
har troende barn som ikke har ondt ord på sig for ryggesløshet eller er
gjenstridige.

<span id="an_1:7">1:7</span> For en tilsynsmann skal være ulastelig som
en Guds husholder, ikke selvgod, ikke vredladen, ikke drikkfeldig, ikke
voldsom, ikke lysten efter ussel vinning,

<span id="an_1:8">1:8</span> men gjestfri, glad i det gode, sindig,
rettferdig, hellig, avholdende,

<span id="an_1:9">1:9</span> en som holder fast ved det troverdige ord
efter læren, forat han kan være i stand til både å formane ved den sunde
lære og å tale til rette dem som sier imot.

<span id="an_1:10">1:10</span> For der er mange gjenstridige, som farer
med tomt snakk og dårer folks hu, helst de av omskjærelsen.

<span id="an_1:11">1:11</span> Disse skal en målbinde; for de nedriver
hele hus ved å føre utilbørlig lære for ussel vinnings skyld.

<span id="an_1:12">1:12</span> En av dem, deres egen profet, har sagt:
Kreterne er alltid løgnere, onde dyr, late buker.

<span id="an_1:13">1:13</span> Dette vidnesbyrd er sant. Derfor skal du
tale dem strengt til rette, forat de må bli sunde i troen,

<span id="an_1:14">1:14</span> så de ikke gir sig av med jødiske eventyr
og bud av mennesker som vender sig bort fra sannheten.

<span id="an_1:15">1:15</span> Alt er rent for de rene; men for de urene
og vantro er intet rent; både deres sinn og deres samvittighet er urene.

<span id="an_1:16">1:16</span> De sier at de kjenner Gud; men de
fornekter ham med sine gjerninger, for de er vederstyggelige og ulydige
og uduelige til all god gjerning.

<span id="an_2:1">2:1</span> Men tal du det som sømmer sig for den sunde
lære,

<span id="an_2:2">2:2</span> at gamle menn skal være edrue, verdige,
sindige, sunde i troen, i kjærligheten, i tålmodet;

<span id="an_2:3">2:3</span> likeså at gamle kvinner i sin ferd skal te
sig som det sømmer sig for hellige, ikke fare med baktalelse, ikke være
træler av drikk, men veiledere i det gode,

<span id="an_2:4">2:4</span> forat de kan lære de unge kvinner å elske
sine menn og sine barn,

<span id="an_2:5">2:5</span> å være sindige, rene, huslige, gode, lydige
mot sine egne menn, forat Guds ord ikke skal bli spottet!

<span id="an_2:6">2:6</span> De unge menn skal du likeledes formane til
å være sindige,

<span id="an_2:7">2:7</span> idet du i alle måter ter dig selv som et
forbillede i gode gjerninger, og i din lære viser renhet, verdighet,

<span id="an_2:8">2:8</span> en sund, ulastelig tale, forat motstanderen
må gå i sig selv, idet han ikke har noget ondt å si om oss.

<span id="an_2:9">2:9</span> Tjenere skal du formane til å være lydige
mot sine egne herrer, i alle ting å tekkes dem, ikke å si imot,

<span id="an_2:10">2:10</span> ikke å være utro, men vise all god
troskap, forat de i alt kan være en pryd for Guds, vår frelsers lære.

<span id="an_2:11">2:11</span> For Guds nåde er åpenbaret til frelse for
alle mennesker,

<span id="an_2:12">2:12</span> idet den optukter oss til å fornekte
ugudelighet og de verdslige lyster og leve tuktig og rettferdig og
gudfryktig i den nuværende verden,

<span id="an_2:13">2:13</span> mens vi venter på det salige håp og
åpenbarelsen av den store Guds og vår frelser Jesu Kristi herlighet,

<span id="an_2:14">2:14</span> han som gav sig selv for oss for å
forløse oss fra all urettferdighet og rense sig selv et eiendomsfolk,
nidkjært til gode gjerninger.

<span id="an_2:15">2:15</span> Tal dette og forman og irettesett med all
myndighet! La ingen ringeakte dig!

<span id="an_3:1">3:1</span> Minn dem om å underordne sig under
myndigheter og øvrigheter, å være lydige, rede til all god gjerning,

<span id="an_3:2">3:2</span> ikke å spotte nogen, ikke å være
stridslystne, men milde, og vise all saktmodighet mot alle mennesker.

<span id="an_3:3">3:3</span> For også vi var engang uforstandige,
ulydige, villfarende, træler av mangehånde begjæringer og lyster, vi
levde i ondskap og avind, vi var forhatt og hatet hverandre;

<span id="an_3:4">3:4</span> men da Guds, vår frelsers godhet og
kjærlighet til menneskene blev åpenbaret,

<span id="an_3:5">3:5</span> frelste han oss, ikke for rettferdige
gjerningers skyld som vi hadde gjort, men efter sin miskunn, ved badet
til gjenfødelse og fornyelse ved den Hellige Ånd,

<span id="an_3:6">3:6</span> som han rikelig har utøst over oss ved
Jesus Kristus, vår frelser.

<span id="an_3:7">3:7</span> forat vi, rettferdiggjort ved hans nåde,
efter håpet skulde bli arvinger til det evige liv.

<span id="an_3:8">3:8</span> Det er et troverdig ord, og dette vil jeg
at du skal innprente, forat de som tror på Gud, må legge vinn på å gjøre
gode gjerninger. Dette er godt og nyttig for menneskene;

<span id="an_3:9">3:9</span> men dårlige stridsspørsmål og ættetavler og
kiv og trette om loven skal du holde dig fra; for de er unyttige og
gagnløse.

<span id="an_3:10">3:10</span> Et menneske som gir sig av med vranglære,
skal du vise fra dig, efterat du har formant ham én gang og én gang til,

<span id="an_3:11">3:11</span> for du vet at han er forvendt og synder,
dømt av sig selv.

<span id="an_3:12">3:12</span> Når jeg sender Artemas eller Tykikus til
dig, da gjør dig umak for å komme til mig i Nikopolis; for der har jeg
tenkt å bli vinteren over.

<span id="an_3:13">3:13</span> Zenas, den lovkyndige, og Apollos skal du
med omhu hjelpe på vei, forat intet skal fattes dem.

<span id="an_3:14">3:14</span> Også våre må lære å gjøre gode
gjerninger, alt efter som det er trang til, forat de ikke skal være uten
frukt.

<span id="an_3:15">3:15</span> Alle som er hos mig, hilser dig. Hils dem
som elsker oss i troen! Nåden være med eder alle!

------------------------------------------------------------------------

[Next: Philemon](plm.md)
