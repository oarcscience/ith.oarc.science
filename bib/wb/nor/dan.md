[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](eze)  [Next](hos.md) 

------------------------------------------------------------------------

### Norwegian Bible: Daniel

<span id="an_1:1">1:1</span> I Judas konge Jojakims tredje regjeringsår
drog Nebukadnesar, kongen i Babel, til Jerusalem og kringsatte det.

<span id="an_1:2">1:2</span> Og Herren gav Judas konge Jojakim i hans
hånd, og likeledes en del av karene i Guds hus, og han førte dem til
Sinears land, til sin guds hus - han lot karene sette inn i sin guds
skattkammer.

<span id="an_1:3">1:3</span> Og kongen sa til Aspenas, sin øverste
hoffmann, at han skulde ta med sig nogen av Israels barn, både av
kongeætten og av de fornemste,

<span id="an_1:4">1:4</span> unge gutter som var uten lyte og fagre å se
til, og med evne til å tilegne sig all slags visdom og vinne kunnskap og
bli kyndige i videnskap, og som var dyktige til å tjene i kongens
palass, og at de skulde oplæres i kaldeernes skrift og tungemål.

<span id="an_1:5">1:5</span> Og kongen fastsatte hvad de hver dag skulde
ha av kongens kostelige mat og av den vin han drakk, og bød at de skulde
opdras i tre år, og når disse år var omme, skulde de bli kongens
tjenere.

<span id="an_1:6">1:6</span> Blandt dem var av Judas barn Daniel,
Hananja, Misael og Asarja.

<span id="an_1:7">1:7</span> Og den øverste hoffmann gav dem nye navn:
Daniel kalte han Beltsasar og Hananja Sadrak og Misael Mesak og Asarja
Abed-Nego.

<span id="an_1:8">1:8</span> Men Daniel satte sig fore at han ikke vilde
gjøre sig uren med kongens kostelige mat og med den vin han drakk, og
han bad den øverste hoffmann om at han måtte være fri for således å
gjøre sig uren.

<span id="an_1:9">1:9</span> Og Gud lot Daniel finne velvilje og
barmhjertighet hos den øverste hoffmann.

<span id="an_1:10">1:10</span> Og den øverste hoffmann sa til Daniel:
Jeg er redd for at min herre kongen, som har fastsatt hvad I skal ete og
drikke, vil synes at eders ansikter ser dårligere ut enn de gutters som
er på eders alder, og at I således skal føre skyld over mitt hode hos
kongen.

<span id="an_1:11">1:11</span> Da sa Daniel til kjellermesteren, som den
øverste hoffmann hadde satt over Daniel, Hananja, Misael og Asarja:

<span id="an_1:12">1:12</span> Kjære, prøv det med dine tjenere i ti
dager og la dem gi oss grønnsaker å ete og vann å drikke,

<span id="an_1:13">1:13</span> så kan du siden ta vårt utseende i
øiesyn, og likeså de gutters utseende som eter kongens kostelige mat, og
gjør så med dine tjenere efter det du da ser!

<span id="an_1:14">1:14</span> Og han gjorde som de ønsket, og prøvde
det med dem i ti dager.

<span id="an_1:15">1:15</span> Og da de ti dager var omme, viste det sig
at de var fagrere å se til og i bedre hold enn alle de gutter som hadde
ett av kongens kostelige mat.

<span id="an_1:16">1:16</span> Da lot kjellermesteren deres kostelige
mat bære bort, og likeså den vin de skulde drikke, og gav dem
grønnsaker.

<span id="an_1:17">1:17</span> Og Gud gav disse fire gutter kunnskap og
forstand på all slags skrift og visdom, og Daniel skjønte sig på alle
slags syner og drømmer.

<span id="an_1:18">1:18</span> Da den tid kongen hadde fastsatt, var til
ende, og de skulde fremstilles for ham, førte den øverste hoffmann dem
inn for Nebukadnesar.

<span id="an_1:19">1:19</span> Og kongen talte med dem, og det fantes
ikke blandt alle de unge gutter nogen som kunde måle sig med Daniel,
Hananja, Misael og Asarja; så blev de da kongens tjenere.

<span id="an_1:20">1:20</span> Og i enhver sak som krevde visdom og
forstand, og som kongen spurte dem om, fant han at de ti ganger overgikk
alle de tegnsutleggere og åndemanere som fantes i hele hans rike.

<span id="an_1:21">1:21</span> Og Daniel blev der like til kong Kyros'
første år.

<span id="an_2:1">2:1</span> I sitt annet regjeringsår hadde
Nebukadnesar drømmer som gjorde hans sinn urolig, og det var forbi med
hans søvn.

<span id="an_2:2">2:2</span> Og kongen lot kalle tegnsutleggerne og
åndemanerne og trollmennene og kaldeerne, forat de skulde fortelle
kongen hans drømmer; og de kom og trådte frem for kongen.

<span id="an_2:3">2:3</span> Og kongen sa til dem: Jeg har hatt en drøm,
og mitt sinn er blitt urolig; jeg stunder efter å få drømmen å vite.

<span id="an_2:4">2:4</span> Da talte kaldeerne til kongen på araméisk:
Kongen leve evindelig! Si dine tjenere drømmen! Så skal vi kunngjøre dig
dens uttydning.

<span id="an_2:5">2:5</span> Kongen svarte kaldeerne: Dette mitt ord
står fast: Hvis I ikke kunngjør mig drømmen og dens uttydning, så skal I
bli hugget i stykker, og eders huser gjort til en møkkdynge.

<span id="an_2:6">2:6</span> Men dersom I kunngjør mig drømmen og dens
uttydning, så skal I få rike gaver og stor ære av mig. Derfor, si mig
drømmen og dens uttydning!

<span id="an_2:7">2:7</span> Da svarte de annen gang: Vil ikke kongen si
sine tjenere drømmen! Så skal vi si hvad den betyr.

<span id="an_2:8">2:8</span> Kongen svarte: Jeg vet for visst at I bare
vil vinne tid, fordi I ser at det ord jeg sa, står fast.

<span id="an_2:9">2:9</span> Såfremt I ikke sier mig drømmen, da er
dommen over eder uforanderlig. Men I er blitt enige om å fortelle mig en
skammelig løgn, i håp om at tidene skal forandre sig, derfor, si mig
drømmen, så jeg kan vite at I også kan kunngjøre mig dens uttydning!

<span id="an_2:10">2:10</span> Kaldeerne svarte kongen: Det er ikke et
menneske på jorden som kan kunngjøre kongen det han vil vite; for ingen
konge, hvor stor og mektig han var, har nogensinne krevd noget sådant av
nogen tegnsutlegger eller åndemaner eller kaldeer.

<span id="an_2:11">2:11</span> For det som kongen krever, er altfor
vanskelig, og det er ingen annen som kan kunngjøre kongen hvad han vil
vite, enn gudene, som ikke har sin bolig blandt menneskene.

<span id="an_2:12">2:12</span> Over dette blev kongen harm og meget
vred, og han bød at alle Babels vismenn skulde drepes.

<span id="an_2:13">2:13</span> Da denne befaling var utstedt, og de
skulde til å drepe vismennene, lette de også efter Daniel og hans
medbrødre for å drepe dem.

<span id="an_2:14">2:14</span> Da sa Daniel et klokt og forstandig ord
til Arjok, høvdingen for kongens livvakt, som hadde draget ut for å
drepe Babels vismenn.

<span id="an_2:15">2:15</span> Han tok til orde og spurte Arjok, kongens
høvedsmann: Hvorfor har kongen utstedt denne strenge befaling? Da
fortalte Arjok Daniel hvorledes det hadde sig.

<span id="an_2:16">2:16</span> Så gikk Daniel inn og bad kongen at han
vilde gi ham en frist, så han kunde kunngjøre kongen uttydningen.

<span id="an_2:17">2:17</span> Derefter gikk Daniel hjem og fortalte
Hananja, Misael og Asarja, sine medbrødre, det som hadde hendt,

<span id="an_2:18">2:18</span> forat de skulde bede himmelens Gud at han
i sin barmhjertighet vilde åpenbare denne hemmelighet, så at ikke Daniel
og hans medbrødre skulde bli drept sammen med Babels andre vismenn.

<span id="an_2:19">2:19</span> Da blev hemmeligheten åpenbaret Daniel i
et syn om natten; og Daniel priste himmelens Gud.

<span id="an_2:20">2:20</span> Daniel tok til orde og sa: Lovet være
Guds navn fra evighet og til evighet! For visdommen og styrken hører ham
til,

<span id="an_2:21">2:21</span> og han omskifter tider og stunder,
avsetter konger og innsetter konger; han gir de vise visdom og de
forstandige forstand;

<span id="an_2:22">2:22</span> han åpenbarer det dype og skjulte; han
vet hvad som er i mørket, og hos ham bor lyset.

<span id="an_2:23">2:23</span> Dig, mine fedres Gud, takker og priser
jeg, fordi du har gitt mig visdom og styrke og nu har kunngjort mig hvad
vi bad dig om; for det som kongen vilde vite har du kunngjort oss.

<span id="an_2:24">2:24</span> Så gikk da Daniel inn til Arjok, som
kongen hadde gitt pålegg om å drepe Babels vismenn; han kom og sa til
ham: Drep ikke Babels vismenn! Før mig inn til kongen! Så vil jeg
kunngjøre kongen uttydningen.

<span id="an_2:25">2:25</span> Da førte Arjok Daniel i hast inn til
kongen og sa til ham: Jeg har funnet en av de bortførte fra Juda, han
vil kunngjøre kongen uttydningen.

<span id="an_2:26">2:26</span> Kongen svarte Daniel, som hadde fått
navnet Beltsasar: Er du i stand til å kunngjøre mig den drøm jeg har
hatt, og dens uttydning?

<span id="an_2:27">2:27</span> Daniel svarte kongen: Den hemmelighet
kongen ønsker å få vite, makter ingen vismenn, åndemanere,
tegnsutleggere eller sannsigere å kunngjøre kongen;

<span id="an_2:28">2:28</span> men det er en Gud i himmelen, som
åpenbarer hemmeligheter, og han har kunngjort kong Nebukadnesar hvad som
skal skje i de siste dager. Dette var den drøm og de syner du hadde i
ditt indre, mens du hvilte på ditt leie:

<span id="an_2:29">2:29</span> Da du, konge, lå på ditt leie, steg det
op hos dig tanker om hvad som skulde skje i fremtiden; og han som
åpenbarer hemmeligheter, kunngjorde dig hvad som skal skje.

<span id="an_2:30">2:30</span> Og for mig er denne hemmelighet blitt
åpenbaret, ikke fordi jeg eier nogen visdom fremfor alle andre som
lever, men forat uttydningen skulde kunngjøres kongen, og du skulde få
ditt hjertes tanker å vite.

<span id="an_2:31">2:31</span> Konge, du så i ditt syn et stort billede;
det var et veldig billede, og dets glans var overmåte stor; det stod
like foran dig, og det var forferdelig å skue.

<span id="an_2:32">2:32</span> Billedets hode var av fint gull, brystet
og armene av sølv, buken og lendene av kobber,

<span id="an_2:33">2:33</span> benene av jern og føttene dels av jern og
dels av ler.

<span id="an_2:34">2:34</span> Mens du så på billedet, blev en sten
revet løs, men ikke med hender, og den rammet billedet på føttene, som
var av jern og ler, og knuste dem.

<span id="an_2:35">2:35</span> Da knustes på én gang både jernet, leret,
kobberet, sølvet og gullet, og det blev som agner fra treskeplassene om
sommeren, og vinden tok det så det ikke fantes spor efter det. Men
stenen som rammet billedet, blev til et stort fjell, som fylte hele
jorden.

<span id="an_2:36">2:36</span> Det var drømmen; og nu skal vi si kongen
uttydningen.

<span id="an_2:37">2:37</span> Konge, du kongenes konge, som himmelens
Gud har gitt riket og makten og styrken og æren -

<span id="an_2:38">2:38</span> overalt hvor menneskenes barn, markens
dyr og himmelens fugler har sine bosteder, har han gitt dem i din hånd
og gjort dig til herre over dem alle - du er hodet av gull.

<span id="an_2:39">2:39</span> Men efter dig skal det opkomme et annet
rike, ringere enn ditt, og så ennu et tredje rike, som er av kobber, og
som skal herske over all jorden,

<span id="an_2:40">2:40</span> og derefter et fjerde rike, som skal være
sterkt som jernet; eftersom jernet knuser og sønderslår alt, skal det
som det sønderknusende jern sønderslå og sønderknuse alle hine riker.

<span id="an_2:41">2:41</span> Og at føttene og tærne som du så, dels
var av pottemakerler og dels av jern, det betyr at det skal være et delt
rike, og at det skal være noget av jernets styrke i det, eftersom du så
jernet blandet med leret.

<span id="an_2:42">2:42</span> Og at tærne på føttene dels var av jern
og dels av ler, det betyr at riket for en del skal være sterkt og for en
del skrøpelig,

<span id="an_2:43">2:43</span> og at jernet som du så, var blandet med
ler, det betyr at de\* skal blande sig med hverandre ved giftermål, men
at de allikevel ikke i lengden skal holde sammen, likesom jernet ikke
blander sig med leret. /

<span id="an_2:44">2:44</span> Og i disse kongers dager vil himmelens
Gud oprette et rike, som i all evighet ikke skal ødelegges, og dette
rike skal ikke overlates til noget annet folk; det skal knuse og gjøre
ende på alle hine riker, men selv skal det stå fast evindelig;

<span id="an_2:45">2:45</span> for du så jo at en sten blev revet løs
fra fjellet, men ikke med hender, og knuste jernet, kobberet, leret,
sølvet og gullet. Den store Gud har kunngjort kongen hvad som skal skje
i fremtiden, og fast står drømmen, og troverdig er dens uttydning.

<span id="an_2:46">2:46</span> Da falt kong Nebukadnesar på sitt ansikt
og tilbad Daniel, og han bød at de skulde ofre ham matoffer og røkelse.

<span id="an_2:47">2:47</span> Og kongen tok til orde og sa til Daniel:
I sannhet, eders Gud er gudenes Gud og kongenes herre og en som
åpenbarer hemmeligheter, siden du har kunnet åpenbare denne hemmelighet.

<span id="an_2:48">2:48</span> Derefter gjorde kongen Daniel til en stor
mann, og han gav ham mange store gaver og satte ham til herre over hele
landskapet Babel og til øverste forstander for alle Babels vismenn.

<span id="an_2:49">2:49</span> Og på Daniels bønn satte kongen Sadrak,
Mesak og Abed-Nego til å styre landskapet Babel; men Daniel selv blev
ved kongens hoff.

<span id="an_3:1">3:1</span> Kong Nebukadnesar gjorde et billede av
gull, seksti alen høit og seks alen bredt, og stilte det op i Duradalen
i landskapet Babel.

<span id="an_3:2">3:2</span> Og kong Nebukadnesar sendte ut folk som
skulde stevne sammen satrapene, stattholderne og landshøvdingene,
overdommerne, skattmesterne, de lovkyndige, dommerne og alle
landskapenes embedsmenn og byde dem å komme til innvielsen av det
billede kong Nebukadnesar hadde stilt op.

<span id="an_3:3">3:3</span> Da kom satrapene, stattholderne og
landshøvdingene, overdommerne, skattmesterne, de lovkyndige, dommerne og
alle landskapenes embedsmenn sammen til innvielsen av det billede kong
Nebukadnesar hadde stilt op, og de trådte frem foran det billede
Nebukadnesar hadde stilt op.

<span id="an_3:4">3:4</span> Og herolden ropte med høi røst: Det være
eder sagt, I folk, ætter og tungemål:

<span id="an_3:5">3:5</span> Så snart I hører lyden av horn, fløite,
citar, harpe, lutt og sekkepipe og alle andre slags strengelek, skal I
falle ned og tilbede det gullbillede kong Nebukadnesar har stilt op.

<span id="an_3:6">3:6</span> Og den som ikke faller ned og tilbeder,
skal i samme stund kastes i den brennende ildovn.

<span id="an_3:7">3:7</span> Så snart nu alle folkene hørte lyden av
horn, fløite, citar, harpe, lutt og alle andre slags strengelek, falt
alle folk, ætter og tungemål ned og tilbad det gullbillede kong
Nebukadnesar hadde stilt op.

<span id="an_3:8">3:8</span> Men straks efter stod nogen kaldeiske menn
frem og klaget på jødene.

<span id="an_3:9">3:9</span> De tok til orde og sa til kong
Nebukadnesar: Kongen leve evindelig!

<span id="an_3:10">3:10</span> Konge, du har gitt befaling om at hvert
menneske som hørte lyden av horn, fløite, citar, harpe, lutt, sekkepipe
og alle andre slags strengelek, skulde falle ned og tilbede
gullbilledet,

<span id="an_3:11">3:11</span> og den som ikke falt ned og tilbad,
skulde kastes i den brennende ildovn.

<span id="an_3:12">3:12</span> Men nu er her nogen jødiske menn som du
har satt til å styre landskapet Babel, Sadrak, Mesak og Abed-Nego; disse
menn har ikke aktet på ditt bud, konge! De dyrker ikke dine guder, og
det gullbillede du har stilt op, tilbeder de ikke.

<span id="an_3:13">3:13</span> Da blev Nebukadnesar vred og harm og bød
at Sadrak, Mesak og Abed-Nego skulde føres frem; så blev disse menn ført
frem for kongen.

<span id="an_3:14">3:14</span> Nebukadnesar tok til orde og sa til dem:
Er det med forsett, Sadrak, Mesak og Abed-Nego, at I ikke dyrker min gud
og ikke tilbeder det gullbillede jeg har stilt op?

<span id="an_3:15">3:15</span> Nuvel, hvis I, når I hører lyden av horn,
fløite, citar, harpe, lutt, sekkepipe og alle andre slags strengelek, er
rede til å falle ned og tilbede det billede jeg har gjort, så er det
godt og vel; men hvis I ikke tilbeder det, så skal I i samme stund
kastes i den brennende ildovn, og hvem er den gud som kan frelse eder av
min hånd?

<span id="an_3:16">3:16</span> Sadrak, Mesak og Abed-Nego svarte kongen:
Nebukadnesar! Vi har ikke nødig å svare dig et ord på dette.

<span id="an_3:17">3:17</span> Vår Gud, som vi dyrker, er mektig til å
frelse oss; av den brennende ildovn og av din hånd, konge, vil han
frelse.

<span id="an_3:18">3:18</span> Men hvis ikke, da skal du vite, konge, at
vi ikke vil dyrke dine guder eller tilbede det gullbillede du har stilt
op.

<span id="an_3:19">3:19</span> Da blev Nebukadnesar full av harme, og
uttrykket i hans ansikt forandret sig, idet han så på Sadrak, Mesak og
Abed-Nego. Han tok til orde og sa at ovnen skulde gjøres syv ganger
hetere enn de hadde funnet for godt å ophete den.

<span id="an_3:20">3:20</span> Og han bød nogen sterke menn i hans hær å
binde Sadrak, Mesak og Abed-Nego og kaste dem i den brennende ildovn.

<span id="an_3:21">3:21</span> Da blev disse menn med sine skjorter,
kjortler og kapper og sine andre klær bundet og kastet i den brennende
ildovn.

<span id="an_3:22">3:22</span> Såsom nu kongens ord var så strengt, og
ovnen var blitt så overmåte sterkt ophetet, drepte ildsluen de menn som
hadde ført Sadrak, Mesak og Abed-Nego dit op.

<span id="an_3:23">3:23</span> Men disse tre menn, Sadrak, Mesak og
Abed-Nego, blev kastet bundet ned i den brennende ildovn.

<span id="an_3:24">3:24</span> Da forferdedes kong Nebukadnesar og
reiste sig hastig op. Han tok til orde og sa til sine rådsherrer: Kastet
vi ikke tre menn bundet i ilden? De svarte kongen: Jo visselig, konge!

<span id="an_3:25">3:25</span> Han tok atter til orde og sa: Men jeg ser
fire menn som går løse omkring inne i ilden, og det er ingen skade å se
på dem, og den fjerde ser ut som en gudesønn.

<span id="an_3:26">3:26</span> Da gikk Nebukadnesar bort til døren på
den brennende ildovn. Han tok til orde og sa: Sadrak, Mesak og
Abed-Nego, I den høieste guds tjenere! Kom hit ut! Da gikk Sadrak, Mesak
og Abed-Nego ut av ilden.

<span id="an_3:27">3:27</span> Og satrapene, stattholderne,
landshøvdingene og kongens rådsherrer kom sammen; de så at ilden ikke
hadde hatt nogen makt over disse menns legemer, og at håret på deres
hoder ikke var svidd, og at deres skjorter ikke hadde lidt nogen skade;
det kunde ikke engang kjennes lukt av noget brent på dem.

<span id="an_3:28">3:28</span> Da tok Nebukadnesar til orde og sa: Lovet
være Sadraks, Mesaks og Abed-Negos gud, som sendte sin engel og frelste
sine tjenere, som satte sin lit til ham og gjorde mot kongens ord og
vågde sitt liv for ikke å dyrke eller tilbede nogen gud uten sin gud.

<span id="an_3:29">3:29</span> Så gir jeg da nu det bud at den som i
sine ord forser sig mot Sadraks, Mesaks og Abed-Negos gud, hvad folk
eller ætt eller tungemål han så hører til, han skal hugges i stykker, og
hans hus gjøres til en møkkdynge; for det er ingen annen gud som makter
å frelse således.

<span id="an_3:30">3:30</span> Så ophøiet kongen Sadrak, Mesak og
Abed-Nego til ære og verdighet i landskapet Babel.

<span id="an_4:1">4:1</span> Kong Nebukadnesar til alle folk, ætter og
tungemål som bor på den hele jord: Alt godt bli eder i rikt mål til del

<span id="an_4:2">4:2</span> De tegn og under som den høieste Gud har
gjort mot mig, har jeg funnet for godt å kunngjøre.

<span id="an_4:3">4:3</span> Hvor store er ikke hans tegn, hvor mektige
hans under! Hans rike er et evig rike, og hans herredømme varer fra
slekt til slekt.

<span id="an_4:4">4:4</span> Jeg, Nebukadnesar, satt i god ro i mitt
hus, levde lykkelig i mitt palass.

<span id="an_4:5">4:5</span> Da hadde jeg en drøm; den forferdet mig, og
tankene på mitt leie og synene i mitt indre skremte mig.

<span id="an_4:6">4:6</span> Og det blev av mig utstedt det bud at alle
Babels vismenn skulde føres inn for mig, forat de skulde kunngjøre mig
drømmens uttydning.

<span id="an_4:7">4:7</span> Da kom tegnsutleggerne, åndemanerne,
kaldeerne og sannsigerne inn, og jeg fortalte dem drømmen; men de kunde
ikke si mig hvorledes den skulde tydes.

<span id="an_4:8">4:8</span> Til sist kom også Daniel inn for mig, han
som hadde fått navnet Beltsasar efter navnet på min gud, og i hvem de
hellige guders ånd er, og jeg fortalte ham drømmen:

<span id="an_4:9">4:9</span> Beltsasar, du tegnsutleggernes mester!
Efterdi jeg vet at de hellige guders ånd er i dig, og at ingen
hemmelighet er dig for vanskelig, så si mig nu de syner jeg har sett i
min drøm - si mig hvorledes de skal tydes!

<span id="an_4:10">4:10</span> Dette var de syner jeg hadde i mitt indre
mens jeg hvilte på mitt leie: Jeg så i mitt syn et tre som stod midt på
jorden, og som var meget høit;

<span id="an_4:11">4:11</span> det var et stort og sterkt tre, og så
høit at det nådde til himmelen, og det kunde sees helt til jordens ende;

<span id="an_4:12">4:12</span> dets løv var fagert, og det bar rikelig
frukt, så det gav føde for alle; markens dyr fant skygge under det, og
himmelens fugler bodde på dets grener, og alt levende nærte sig av det.

<span id="an_4:13">4:13</span> Og i de syner jeg hadde i mitt indre mens
jeg hvilte på mitt leie, så jeg en hellig vekter som steg ned fra
himmelen.

<span id="an_4:14">4:14</span> Han ropte med høi røst, og således lød
hans ord: Fell treet, hugg dets grener av, riv løvet av det og spred
fruktene omkring! Dyrene under det skal rømme, og fuglene flyve bort fra
dets grener.

<span id="an_4:15">4:15</span> Men la dets rotstubb stå igjen i jorden,
men i lenker av jern og kobber, midt i gresset på marken! Og med
himmelens dugg skal han\* vætes, og med dyrene skal han ha del i jordens
urter. /

<span id="an_4:16">4:16</span> Hans hjerte skal forandres, så det ikke
lenger er et menneskes hjerte; et dyrs hjerte skal han få, og syv
tider\* skal skride frem over ham. /

<span id="an_4:17">4:17</span> Dette budskap har sin grunn i vekternes
rådslutning, og sådan er de helliges avgjørelser i denne sak, forat alle
som lever, skal sanne at den Høieste har makt over kongedømmet blandt
menneskene og gir det til den han vil, og setter den ringeste av
menneskene til å råde over det.

<span id="an_4:18">4:18</span> Det var den drøm som jeg kong
Nebukadnesar, så; kunngjør nu du Beltsasar mig dens uttydning. For ingen
av mitt rikes vismenn kan si mig hvad den betyr; men du kan det, fordi
de hellige guders ånd er i dig.

<span id="an_4:19">4:19</span> Da stod Daniel, han som hadde fått navnet
Beltsasar, en stund slått av redsel, og hans tanker forferdet ham. Så
tok kongen til orde og sa: Beltsasar! La ikke drømmen og dens uttydning
forferde dig! Beltsasar svarte: Min herre! Gid denne drøm måtte gjelde
dem som hater dig, og dens uttydning dine fiender!

<span id="an_4:20">4:20</span> Det tre du så, som var så stort og
sterkt, og så høit at det nådde til himmelen, og som kunde sees over
hele jorden,

<span id="an_4:21">4:21</span> og som hadde så fagert løv og bar så
rikelig frukt at det gav føde for alle - som markens dyr hadde tilhold
under, og på hvis grener himmelens fugler bodde,

<span id="an_4:22">4:22</span> det er du selv, konge, du som er så stor
og mektig, og hvis velde har vokset så det når til himmelen, og hvis
herredømme strekker sig like til jordens ende.

<span id="an_4:23">4:23</span> Men at kongen så en hellig vekter som
steg ned fra himmelen og sa: Fell treet og ødelegg det, men la dets
rotstubb stå igjen i jorden, men i lenker av jern og kobber, midt i
gresset på marken, og med himmelens dugg skal han vætes, og med markens
dyr skal han dele lodd så lenge til syv tider har skredet frem over ham,

<span id="an_4:24">4:24</span> det betyr, konge, og så er den Høiestes
rådslutning, som kommer over min herre kongen:

<span id="an_4:25">4:25</span> Du skal bli utstøtt fra menneskene, og
din bolig skal være hos markens dyr, og urter skal du ete likesom
oksene, og med himmelens dugg skal du vætes, og syv tider skal skride
frem over dig, inntil du sanner at den Høieste har makt over kongedømmet
blandt menneskene og gir det til den han vil.

<span id="an_4:26">4:26</span> Men at det blev sagt at treets rotstubb
skulde stå igjen, det betyr at ditt rike skal være ditt fra den tid du
sanner at himmelen har makten.

<span id="an_4:27">4:27</span> Derfor, konge, la mitt råd tekkes dig, og
løs dig fra dine synder ved rettferdighet og fra dine misgjerninger ved
barmhjertighet mot ulykkelige, om din lykke skal bli varig.

<span id="an_4:28">4:28</span> Alt dette kom over kong Nebukadnesar.

<span id="an_4:29">4:29</span> Da tolv måneder var til ende, gikk han
engang omkring på taket av det kongelige palass i Babel.

<span id="an_4:30">4:30</span> Da tok kongen til orde og sa: Er ikke
dette det store Babel, som jeg har bygget til kongesete ved min veldige
makt og til ære for min herlighet?

<span id="an_4:31">4:31</span> Før kongen ennu hadde talt ut, kom det
brått en røst fra himmelen: Til dig, kong Nebukadnesar, sies nu dette
ord: Riket er tatt fra dig,

<span id="an_4:32">4:32</span> fra menneskene blir du utstøtt, og hos
markens dyr skal din bolig være, urter skal du ete likesom oksene, og
syv tider skal skride frem over dig, inntil du sanner at den Høieste har
makt over kongedømmet blandt menneskene og gir det til den han vil.

<span id="an_4:33">4:33</span> I samme stund blev dette ord fullbyrdet
på Nebukadnesar; han blev utstøtt fra menneskene og åt urter likesom
oksene, og av himmelens dugg blev hans kropp vætet, til hans hår vokste
og blev som ørnefjær, og hans negler som fugleklør.

<span id="an_4:34">4:34</span> Men da tiden\* var utløpet, løftet jeg,
Nebukadnesar, mine øine til himmelen, og min forstand vendte tilbake, og
jeg lovet den Høieste og priste og æret ham som lever evindelig, han
hvis herredømme er et evig herredømme, og hvis rike varer fra slekt til
slekt\*\*. / /

<span id="an_4:35">4:35</span> Alle de som bor på jorden, er som intet å
akte, og han gjør med himmelens hær og med dem som bor på jorden, hvad
han vil, og det er ingen som kan hindre ham og si til ham: Hvad gjør du?

<span id="an_4:36">4:36</span> Så vendte da på den tid min forstand
tilbake, og jeg fikk mitt kongedømmes herlighet, min prakt og min glans
igjen, og mine rådsherrer og stormenn søkte mig op, og jeg blev atter
innsatt i mitt kongedømme og fikk ennu større makt enn før.

<span id="an_4:37">4:37</span> Nu priser og ophøier og ærer jeg,
Nebukadnesar, himmelens konge; for alle hans gjerninger er sannhet, og
hans stier rettferdighet, og dem som ferdes i overmot, makter han å
ydmyke.

<span id="an_5:1">5:1</span> Kong Belsasar gjorde et stort gjestebud for
sine tusen stormenn, og han drakk vin for deres øine.

<span id="an_5:2">5:2</span> Da vinen smakte Belsasar, bød han at de
gull- og sølvkar som hans far Nebukadnesar hadde tatt bort fra templet i
Jerusalem, skulde hentes, så kongen og hans stormenn, hans hustruer og
hans medhustruer kunde drikke av dem.

<span id="an_5:3">5:3</span> Så hentet de de gullkar som var tatt bort
fra templet, fra Guds hus i Jerusalem; og kongen og hans stormenn, hans
hustruer og hans medhustruer drakk av dem.

<span id="an_5:4">5:4</span> De drakk vin og priste sine guder av gull
og sølv, av kobber, jern, tre og sten.

<span id="an_5:5">5:5</span> I samme stund kom det til syne fingrer av
en menneskehånd, som skrev på den kalkede vegg i kongens palass, midt
imot lysestaken. Og kongen så den hånd som skrev.

<span id="an_5:6">5:6</span> Da skiftet kongen farve, og hans tanker
forferdet ham; hans lenders ledemot slappedes, og hans knær slo mot
hverandre.

<span id="an_5:7">5:7</span> Og kongen ropte med høi røst at de skulde
hente åndemanerne, kaldeerne og sannsigerne. Så tok han da til orde og
sa til Babels vismenn: Den mann som leser denne skrift og kunngjør mig
dens uttydning, han skal klæs i purpur og få en gullkjede om sin hals,
og i makt skal han være den tredje i riket.

<span id="an_5:8">5:8</span> Da alle kongens vismenn var kommet til
stede, var de ikke i stand til å lese skriften og kunngjøre kongen dens
uttydning.

<span id="an_5:9">5:9</span> Da blev kong Belsasar storlig forferdet og
skiftet farve, og hans stormenn blev aldeles forvirret.

<span id="an_5:10">5:10</span> Ved kongens og hans stormenns ord kom
dronningen\* inn i gjestebudssalen. Hun tok til orde og sa: Kongen leve
evindelig! La ikke dine tanker forferde dig, og skift ikke farve! /

<span id="an_5:11">5:11</span> Det finnes i ditt rike en mann i hvem de
hellige guders ånd er, og hos hvem det i din fars dager blev funnet
oplysning og klokskap og en visdom som guders visdom; og kong
Nebukadnesar, din far, gjorde ham til mester for tegnsutleggerne,
åndemanerne, kaldeerne og sannsigerne. Således, konge, ophøiet din far
ham,

<span id="an_5:12">5:12</span> fordi det hos ham fantes en høi ånd og
kunnskap og innsikt og evne til å tyde drømmer og løse gåter og utrede
vanskelige spørsmål - jeg mener Daniel, han som kongen gav navnet
Beltsasar. Send derfor bud efter Daniel! Så kunngjør han dig
uttydningen.

<span id="an_5:13">5:13</span> Så blev Daniel ført inn for kongen. Og
kongen tok til orde og sa til Daniel: Er du Daniel, en av de jødiske
fanger som kongen, min far, førte hit fra Juda?

<span id="an_5:14">5:14</span> Jeg har hørt om dig at guders ånd er i
dig, og at det hos dig er funnet oplysning og innsikt og høi visdom.

<span id="an_5:15">5:15</span> Nu er vismennene og åndemanerne blitt
ført inn for mig for å lese denne skrift og kunngjøre mig dens
uttydning; men de er ikke i stand til å kunngjøre mig nogen uttydning av
den.

<span id="an_5:16">5:16</span> Men jeg har hørt om dig at du kan gi
uttydninger og utrede vanskelige spørsmål; kan du nu lese denne skrift
og kunngjøre mig dens uttydning, så skal du klæs i purpur og få en
gullkjede om din hals, og i makt skal du være den tredje i riket.

<span id="an_5:17">5:17</span> Da svarte Daniel og sa der han stod foran
kongen: Dine gaver kan du selv ha, og dine foræringer kan du gi til en
annen! Men skriften skal jeg lese for kongen og kunngjøre ham dens
uttydning.

<span id="an_5:18">5:18</span> Konge! Den høieste Gud gav Nebukadnesar,
din far, riket og makten og æren og herligheten;

<span id="an_5:19">5:19</span> og for den makts skyld han hadde gitt
ham, bevet og fryktet alle folk, ætter og tungemål for ham; hvem han
vilde, slo han ihjel, og hvem han vilde, lot han leve, og hvem han
vilde, ophøiet han, og hvem han vilde, fornedret han.

<span id="an_5:20">5:20</span> Men da hans hjerte ophøiet sig, og hans
ånd blev stolt og overmodig, blev han nedstøtt fra sin kongetrone, og
hans ære blev tatt fra ham.

<span id="an_5:21">5:21</span> Han blev utstøtt fra menneskenes barn, og
hans hjerte blev likt dyrenes, og hos villeslene var hans bolig; urter
måtte han ete likesom oksene, og av himmelens dugg blev hans legeme
vætet, inntil han sannet at den høieste Gud råder over kongedømmet
blandt menneskene og setter den han vil, til å styre.

<span id="an_5:22">5:22</span> Men du Belsasar, hans sønn, har ikke
ydmyket ditt hjerte, enda du visste alt dette;

<span id="an_5:23">5:23</span> du har ophøiet dig mot himmelens herre,
og du har latt hente karene som var tatt fra hans hus, og du og dine
stormenn, dine hustruer og dine medhustruer har drukket vin av dem, og
du har prist dine guder av sølv og gull, av kobber, jern, tre og sten,
som ikke ser og ikke hører og ikke har forstand; men den Gud i hvis hånd
din livsånde er, og som råder over alle dine veier, har du ikke æret.

<span id="an_5:24">5:24</span> Derfor blev nu denne hånd sendt fra ham,
og denne skrift skrevet.

<span id="an_5:25">5:25</span> Og dette er den skrift som er skrevet
her: Mene, mene, tekel, ufarsin\*. /

<span id="an_5:26">5:26</span> Og så er uttydningen av dette ord: Mene:
Tellet har Gud ditt kongedømmes dager og gjort ende på det.

<span id="an_5:27">5:27</span> Tekel: Veid er du på vektskål og funnet
for lett.

<span id="an_5:28">5:28</span> Peres: Delt er ditt kongedømme og gitt
til mederne og perserne.

<span id="an_5:29">5:29</span> Da bød Belsasar at Daniel skulde klæs i
purpur og en gullkjede legges om hans hals, og at det skulde utropes om
ham at han i makt skulde være den tredje i riket.

<span id="an_5:30">5:30</span> Samme natt blev kaldeerkongen Belsasar
drept.

<span id="an_6:1">6:1</span> Og mederen Darius mottok riket; han var da
to og seksti år gammel.

<span id="an_6:2">6:2</span> Darius fant for godt å sette hundre og tyve
satraper over riket; de skulde bo rundt omkring i hele riket.

<span id="an_6:3">6:3</span> Og over dem satte han tre riksråder, og av
dem var Daniel den ene; for dem skulde satrapene avlegge regnskap, så
kongen ikke skulde lide noget tap.

<span id="an_6:4">6:4</span> Men Daniel utmerket sig fremfor riksrådene
og satrapene, fordi det var en høi ånd i ham, og kongen tenkte på å
sette ham over hele riket.

<span id="an_6:5">6:5</span> Da søkte riksrådene og satrapene å finne
skyld hos Daniel vedkommende rikets styrelse, men de kunde ikke finne
nogen skyld eller nogen urett, eftersom han var tro, og det ikke fantes
nogen forseelse eller nogen urett hos ham.

<span id="an_6:6">6:6</span> Så sa disse menn: Vi finner ingen skyld hos
denne Daniel, det skulde da være at vi kunde finne noget å anklage ham
for i hans gudsdyrkelse.

<span id="an_6:7">6:7</span> Da stormet disse riksråder og satraper inn
til kongen og sa til ham: Kong Darius leve evindelig!

<span id="an_6:8">6:8</span> Alle riksrådene, stattholderne og
satrapene, rådsherrene og landshøvdingene har rådslått om at det burde
utstedes en kongelig forordning og gis et strengt forbud, at hver den
som i løpet av tretti dager beder til nogen gud eller noget menneske
uten til dig, konge, skal kastes i løvehulen.

<span id="an_6:9">6:9</span> Så utsted nu, konge, et sådant forbud, og
la det sette op skriftlig, så det efter medernes og persernes
uforanderlige lov ikke kan tilbakekalles.

<span id="an_6:10">6:10</span> I overensstemmelse hermed lot kong Darius
sette op en skrivelse med et sådant forbud.

<span id="an_6:11">6:11</span> Men så snart Daniel fikk vite at
skrivelsen var satt op, gikk han inn i sitt hus; der hadde han i sin sal
åpne vinduer som vendte mot Jerusalem, og tre ganger om dagen bøide han
sine knær med bønn og lovprisning for sin Guds åsyn, aldeles som han
hadde gjort før.

<span id="an_6:12">6:12</span> Da stormet disse menn inn og fant Daniel
bedende og bønnfallende for sin Gud.

<span id="an_6:13">6:13</span> Så gikk de frem for kongen og spurte med
tanke på det kongelige forbud: Har du ikke latt sette op et forbud, at
hvert menneske som i løpet av tretti dager beder til nogen gud eller
noget menneske uten til dig, konge, skal kastes i løvehulen? Kongen
svarte: Det ord står fast efter medernes og persernes uforanderlige lov.

<span id="an_6:14">6:14</span> Da tok de til orde og sa der de stod
foran kongen: Daniel, som er en av de bortførte fra Juda, har ikke aktet
på dig, konge, eller på det forbud du har latt sette op; tre ganger om
dagen holder han bønn.

<span id="an_6:15">6:15</span> Da kongen hørte dette, blev han meget
bedrøvet og tenkte på hvorledes han skulde kunne frelse Daniel, og helt
til solen gikk ned, gjorde han sig umak for å utfri ham.

<span id="an_6:16">6:16</span> Da stormet disse menn inn på kongen og sa
til ham: Vit, konge, at det gjelder den lov hos mederne og perserne at
intet forbud og ingen forordning som kongen utsteder, kan forandres.

<span id="an_6:17">6:17</span> Så bød kongen at Daniel skulde hentes og
kastes i løvehulen. Og kongen tok til orde og sa til Daniel: Din Gud,
som du stadig dyrker, han frelse dig!

<span id="an_6:18">6:18</span> Så blev en sten ført frem og lagt over
hulens åpning, og kongen forseglet den med sitt eget og sine stormenns
segl, så det ikke skulde kunne skje nogen forandring i det som var gjort
med Daniel.

<span id="an_6:19">6:19</span> Derefter gikk kongen hjem til sitt palass
og fastet hele natten, og han lot ikke nogen av sine medhustruer komme
inn til sig, og søvnen flydde fra ham.

<span id="an_6:20">6:20</span> Tidlig om morgenen, så snart det lysnet,
stod kongen op og skyndte sig til løvehulen.

<span id="an_6:21">6:21</span> Og da han kom nær til hulen, ropte han
med sorgfull røst på Daniel. Han tok til orde og sa til Daniel: Daniel,
du den levende Guds tjener! Har din Gud, som du stadig har dyrket,
maktet å frelse dig fra løvene?

<span id="an_6:22">6:22</span> Da svarte Daniel kongen: Kongen leve
evindelig!

<span id="an_6:23">6:23</span> Min Gud sendte sin engel og lukket
løvenes gap, så de ikke har gjort mig nogen skade, fordi jeg er funnet
uskyldig for ham, og heller ikke mot dig, konge, har jeg gjort noget
galt.

<span id="an_6:24">6:24</span> Da blev kongen meget glad og bød at
Daniel skulde dras op av hulen; og da Daniel var dradd op av hulen,
fantes det ingen skade på ham, fordi han hadde trodd på sin Gud.

<span id="an_6:25">6:25</span> Og kongen bød at de menn som hadde klaget
på Daniel, skulde hentes, og de blev med sine barn og hustruer kastet i
løvehulen; og før de nådde bunnen i hulen, falt løvene over dem og
knuste alle deres ben.

<span id="an_6:26">6:26</span> Derefter skrev kong Darius til alle folk,
ætter og tungemål som fantes på den hele jord: Alt godt bli eder i rikt
mål til del!

<span id="an_6:27">6:27</span> Jeg gir hermed det bud at alle folk i
hele mitt kongerikes område skal skjelve og frykte for Daniels Gud; for
han er den levende Gud og blir i evighet, og hans rike ødelegges ikke,
og hans herredømme varer inntil enden.

<span id="an_6:28">6:28</span> Han frelser og utfrir og gjør tegn og
under i himmelen og på jorden - han som frelste Daniel av løvenes vold.

<span id="an_6:29">6:29</span> Og Daniel levde æret og lykkelig både
under Darius' og perseren Kyros' regjering.

<span id="an_7:1">7:1</span> I Babels konge Belsasars første år hadde
Daniel en drøm og så i sitt indre syner mens han lå på sitt leie; siden
skrev han drømmen op og fortalte dens hovedinnhold.

<span id="an_7:2">7:2</span> Således lød Daniels fortelling: Jeg hadde
et syn om natten, og i det syn så jeg hvorledes himmelens fire vinder
brøt frem over det store hav.

<span id="an_7:3">7:3</span> Og fire store dyr steg op av havet, og alle
var de forskjellige fra hverandre.

<span id="an_7:4">7:4</span> Det første var som en løve og hadde
ørnevinger; og mens jeg så på det, blev dets vinger revet av, og det
blev løftet fra jorden og reist på to føtter som et menneske, og det
fikk et menneskehjerte.

<span id="an_7:5">7:5</span> Så fikk jeg se et dyr til, det annet i
rekken; det var likt en bjørn og reiste sig på den ene side\*; det hadde
tre ribben i sitt gap mellem sine tenner, og det blev sagt til det: Stå
op og et meget kjøtt! /

<span id="an_7:6">7:6</span> Derefter så jeg i mitt syn et annet dyr,
som lignet en leopard; det hadde fire fuglevinger på ryggen og hadde
fire hoder, og det fikk stort velde.

<span id="an_7:7">7:7</span> Derefter fikk jeg i mine nattlige syner se
et fjerde dyr, fryktelig og forferdelig og overmåte sterkt; det hadde
store tenner av jern og åt og knuste, og det som blev tilovers, trådte
det ned med sine føtter; det var anderledes enn alle de første dyr og
hadde ti horn.

<span id="an_7:8">7:8</span> Jeg aktet nøie på hornene; da fikk jeg se
et annet lite horn som skjøt op mellem dem, og tre av de første horn
blev rykket op for dets skyld, og dette horn hadde øine som menneskeøine
og en munn som talte store ord.

<span id="an_7:9">7:9</span> Mens jeg så på dette, blev det satt stoler
frem, og en gammel av dager satte sig; hans klædebon var hvitt som sne,
og håret på hans hode var som ren ull; hans trone var ildsluer, og
hjulene på den var brennende ild.

<span id="an_7:10">7:10</span> En strøm av ild fløt frem og gikk ut fra
ham; tusen ganger tusen tjente ham, og ti tusen ganger ti tusen stod
foran ham; retten blev satt, og bøker blev åpnet.

<span id="an_7:11">7:11</span> Mens jeg så på dette, blev dyret drept
for de store ords skyld som hornet talte, og dets kropp blev
tilintetgjort og kastet i ilden for å brennes.

<span id="an_7:12">7:12</span> De andre dyrs herredømme blev tatt fra
dem; for deres levetid var fastsatt til tid og stund.

<span id="an_7:13">7:13</span> Fremdeles fikk jeg i mine nattlige syner
se hvorledes en som lignet en menneskesønn, kom med himmelens skyer; han
gikk bort til den gamle av dager og blev ført frem for ham.

<span id="an_7:14">7:14</span> Og det blev gitt ham herredømme og ære og
rike, og alle folk, ætter og tungemål skulde tjene ham; hans herredømme
er et evig herredømme, som ikke forgår, og hans rike er et rike som ikke
ødelegges.

<span id="an_7:15">7:15</span> Da blev jeg, Daniel, grepet av uro i min
ånd, og synene i mitt indre forferdet mig.

<span id="an_7:16">7:16</span> Jeg gikk bort til en av dem som stod der,
og bad ham om å få sikker oplysning om alt dette; og han svarte mig og
kunngjorde mig uttydningen av det:

<span id="an_7:17">7:17</span> Disse fire store dyr betyr at fire konger
skal opstå av jorden;

<span id="an_7:18">7:18</span> men den Høiestes hellige skal få riket og
ha det i eie til evig tid, ja i evigheters evighet.

<span id="an_7:19">7:19</span> Da ønsket jeg å få sikker oplysning om
det fjerde dyr, som var anderledes enn alle de andre, det som var så
fryktelig og hadde tenner av jern og klør av kobber, og som åt og knuste
og trådte det som blev tilovers, ned med sine føtter,

<span id="an_7:20">7:20</span> og likeså om de ti horn på dets hode, og
om det nye horn, det som skjøt op, og for hvis skyld tre av de andre
horn falt av - det horn som både hadde øine og en munn som talte store
ord, og som var større å se til enn de andre.

<span id="an_7:21">7:21</span> Jeg så hvorledes dette horn førte krig
mot de hellige og fikk overhånd over dem,

<span id="an_7:22">7:22</span> inntil den gamle av dager kom, og den
Høiestes hellige fikk sin rett, og tiden kom da de hellige tok riket i
eie.

<span id="an_7:23">7:23</span> Så lød hans ord: Det fjerde dyr betyr at
det på jorden skal komme et fjerde rike, som skal være anderledes enn
alle de andre riker, og det skal sluke hele jorden og søndertrede og
knuse den.

<span id="an_7:24">7:24</span> Og de ti horn betyr at det av dette rike
skal opstå ti konger, og efter dem skal det opstå en annen konge, som
skal være anderledes enn de foregående, og som skal ydmyke tre konger,

<span id="an_7:25">7:25</span> og han skal tale ord mot den Høieste og
undertrykke den Høiestes hellige; han skal tenke på å forandre hellige
tider og lov, og de skal gis i hans hånd en tid og tider og en halv
tid\*. /

<span id="an_7:26">7:26</span> Så blir retten satt, og herredømmet skal
fratas ham, så han blir ødelagt og tilintetgjort for all tid.

<span id="an_7:27">7:27</span> Og riket og herredømmet og makten over
rikene under hele himmelen skal gis til det folk som er den Høiestes
hellige; dets rike skal være et evig rike, og alle makter skal tjene og
lyde det.

<span id="an_7:28">7:28</span> Hermed er min fortelling til ende. Jeg,
Daniel, forferdedes storlig av mine tanker, og mitt ansikt skiftet
farve; men jeg gjemte det jeg hadde sett og hørt, i mitt hjerte.

<span id="an_8:1">8:1</span> I kong Belsasars tredje regjeringsår fikk
jeg, Daniel, se et syn, et som kom efter det jeg før hadde sett.

<span id="an_8:2">8:2</span> Da jeg hadde dette syn, forekom det mig som
jeg var i borgen Susan i landskapet Elam, og videre forekom det mig i
synet som jeg var ved elven Ulai.

<span id="an_8:3">8:3</span> Og da jeg så op, fikk jeg se en vær som
stod foran elven; den hadde to horn, og begge hornene var høie, men det
ene høiere enn det andre, og det høieste vokste sist frem.

<span id="an_8:4">8:4</span> Jeg så væren stange mot vest og mot nord og
mot syd, og intet dyr kunde stå sig for den, og det var ingen som kunde
frelse av dens vold; den gjorde som den vilde, og tedde sig overmodig.

<span id="an_8:5">8:5</span> Og da jeg videre gav akt, fikk jeg se en
gjetebukk som kom fra vest og fór frem over hele jorden uten å røre ved
jorden, og bukken hadde et veldig horn mellem øinene.

<span id="an_8:6">8:6</span> Og den kom like bort til væren med de to
horn, den som jeg så foran elven, og sprang imot den i sin voldsomme
kraft.

<span id="an_8:7">8:7</span> Og jeg så hvorledes den kom tett inn på
væren og i sinne fór løs på den og støtte til den og sønderbrøt begge
dens horn, og væren hadde ikke kraft til å stå sig for den; og den
kastet den til jorden og trådte den ned, og det var ingen som kunde
frelse væren av dens vold.

<span id="an_8:8">8:8</span> Og gjetebukken blev overmåte mektig; men
just som den hadde nådd sin fulle styrke, blev det store horn brutt av,
og i stedet for det vokste det op fire veldige horn, som vendte mot
himmelens fire hjørner.

<span id="an_8:9">8:9</span> Og av det ene av dem skjøt det op et nytt
horn, som fra først av var lite, men siden blev overmåte stort mot syd
og mot øst og mot det fagre land\*. /

<span id="an_8:10">8:10</span> Og det vokste like op til himmelens hær
og kastet nogen av hæren - av stjernene\* - til jorden og trådte dem
ned. /

<span id="an_8:11">8:11</span> Ja, like til hærens fyrste hevet det sig;
det tok fra ham det stadige offer, og hans helligdoms bolig blev
omstyrtet.

<span id="an_8:12">8:12</span> Og sammen med det stadige offer blev
hæren overgitt til ødeleggelse for frafallets skyld; og hornet kastet
sannheten til jorden, og det hadde fremgang med alt det foretok sig.

<span id="an_8:13">8:13</span> Så hørte jeg en av de hellige tale; og en
annen hellig sa til ham som talte: For hvor lang tid gjelder synet om
det stadige offer og det ødeleggende frafall - at både helligdom og hær
overgis til nedtredelse?

<span id="an_8:14">8:14</span> Og han sa til mig: To tusen og tre hundre
aftener og morgener; så skal helligdommen komme til sin rett igjen.

<span id="an_8:15">8:15</span> Da nu jeg, Daniel, så dette syn, søkte
jeg å forstå det; da stod det med én gang foran mig en skikkelse som så
ut som en mann.

<span id="an_8:16">8:16</span> Og jeg hørte et menneskes røst mellem
Ulais bredder; han ropte: Gabriel! Forklar synet for ham!

<span id="an_8:17">8:17</span> Så kom han dit jeg stod, og da han kom,
blev jeg forferdet og falt på mitt ansikt; og han sa til mig: Gi akt på
mine ord, menneskebarn! For synet sikter til endens tid.

<span id="an_8:18">8:18</span> Mens han talte med mig, sank jeg sanseløs
på mitt ansikt til jorden; da rørte han ved mig og reiste mig op igjen.

<span id="an_8:19">8:19</span> Og han sa: Nu vil jeg kunngjøre dig hvad
som skal skje i vredens siste tid; for synet sikter til den for enden
fastsatte tid.

<span id="an_8:20">8:20</span> Væren du så, den med de to horn, det er
kongene av Media og Persia.

<span id="an_8:21">8:21</span> Og den raggete bukk er kongen av
Grekenland, og det store horn mellem dens øine er den første konge\*. /

<span id="an_8:22">8:22</span> Og at dette horn blev avbrutt, og at det
kom fire andre i dets sted, det betyr at fire kongeriker\* skal opstå av
hans folk, men ikke med hans kraft. /

<span id="an_8:23">8:23</span> Og i den siste tid av deres herredømme,
når overtrederne har gjort sine synders mål fullt, skal det opstå en
konge med frekt åsyn og kyndig i onde råd\*. /

<span id="an_8:24">8:24</span> Og hans makt skal bli stor, men ikke ved
hans egen kraft, og han skal gjøre utrolig stor skade og ha fremgang med
alt det han foretar sig; han skal ødelegge mektige fyrster og de
helliges folk.

<span id="an_8:25">8:25</span> Og fordi han er klok, skal hans
svikefulle ferd lykkes for ham; han skal ophøie sig i sitt hjerte, og
han skal ødelegge mange i deres trygghet; ja, mot fyrstenes fyrste skal
han sette sig op; men uten menneskehånd skal han knuses.

<span id="an_8:26">8:26</span> Og synet om aftenene og morgenene, som
det var tale om, er sannhet; men gjem du synet, for det sikter til en
fjern fremtid!

<span id="an_8:27">8:27</span> Men jeg, Daniel, blev rent avmektig, og
jeg blev syk en tid; så stod jeg op og gjorde min tjeneste hos kongen;
jeg var forferdet over synet, men det var ingen som forstod det.

<span id="an_9:1">9:1</span> I Darius', Ahasverus' sønns første
regjeringsår - han som var av medisk ætt og var blitt konge over
kaldeerriket

<span id="an_9:2">9:2</span> i det første år av hans regjering la jeg,
Daniel, i bøkene merke til tallet på de år som Herren hadde talt om til
profeten Jeremias - at han vilde la fulle sytti år gå til ende mens
Jerusalem lå i ruiner.

<span id="an_9:3">9:3</span> Da vendte jeg mitt ansikt til Gud Herren
for å søke ham med bønn og ydmyke begjæringer under faste og i sekk og
aske.

<span id="an_9:4">9:4</span> Og jeg bad til Herren min Gud og bekjente
og sa: Akk, Herre, du store og forferdelige Gud, som holder din pakt og
bevarer miskunnhet mot dem som elsker dig og holder dine bud!

<span id="an_9:5">9:5</span> Vi har syndet og gjort ille og vært
ugudelige og satt oss op imot dig; vi har veket av fra dine bud og dine
lover.

<span id="an_9:6">9:6</span> Vi hørte ikke på dine tjenere, profetene,
som talte i ditt navn til våre konger, våre fyrster og våre fedre og til
alt folket i landet.

<span id="an_9:7">9:7</span> Dig, Herre, hører rettferdigheten til, men
oss vårt ansikts blygsel, som det sees på denne dag - oss, Judas menn og
Jerusalems innbyggere og hele Israel, både dem som er nær, og dem som er
langt borte, i alle de land som du har drevet dem bort til for den
troløshets skyld som de har vist mot dig.

<span id="an_9:8">9:8</span> Herre! Oss hører vårt ansikts blygsel til,
våre konger, våre fyrster og våre fedre, fordi vi har syndet mot dig.

<span id="an_9:9">9:9</span> Hos Herren vår Gud er barmhjertighet og
forlatelse. For vi har satt oss op imot ham,

<span id="an_9:10">9:10</span> og vi hørte ikke på Herrens, vår Guds
røst og fulgte ikke hans lover, som han forela oss ved sine tjenere,
profetene;

<span id="an_9:11">9:11</span> men hele Israel overtrådte din lov og vek
av fra dig og hørte ikke på din røst; derfor blev den utøst over oss den
forbannelse som han hadde svoret å sende, og som står skrevet i Mose,
Guds tjeners lov; for vi hadde syndet mot ham,

<span id="an_9:12">9:12</span> og han opfylte de ord som han hadde talt
mot oss og mot våre dommere, som dømte oss, og han lot så stor en ulykke
komme over oss at det ikke under hele himmelen har hendt noget sådant
som det som har hendt i Jerusalem.

<span id="an_9:13">9:13</span> Efter det som skrevet står i Mose lov,
kom all denne ulykke over oss; men vi bønnfalt ikke Herren vår Gud og
vendte ikke om fra våre misgjerninger og aktet ikke på din sannhet.

<span id="an_9:14">9:14</span> Derfor hadde Herren ulykken stadig for
øie og lot den komme over oss; for Herren vår Gud er rettferdig i alt
det han gjør, men vi hørte ikke på hans røst.

<span id="an_9:15">9:15</span> Og nu, Herre vår Gud, du som førte ditt
folk ut av Egyptens land med sterk hånd og gjorde dig et navn, som det
er på denne dag! Vi har syndet, vi har vært ugudelige.

<span id="an_9:16">9:16</span> Herre! La efter alle dine rettferdige
gjerninger din vrede og harme vende sig bort fra din stad Jerusalem,
ditt hellige berg! For på grunn av våre synder og våre fedres
misgjerninger er Jerusalem og ditt folk blitt til spott for alle dem som
bor omkring oss.

<span id="an_9:17">9:17</span> Hør nu, vår Gud, på din tjeners bønn og
hans ydmyke begjæringer og la ditt åsyn lyse over din ødelagte helligdom
- for din egen skyld, Herre!

<span id="an_9:18">9:18</span> Vend, min Gud, ditt øre hit og hør! Oplat
dine øine og se våre ruiner og staden som er kalt med ditt navn! For
ikke på våre rettferdige gjerninger grunner vi våre ydmyke begjæringer,
som vi bærer frem for ditt åsyn, men på din store barmhjertighet.

<span id="an_9:19">9:19</span> Herre, hør! Herre, forlat! Herre, gi akt
og gjør det og dryg ikke - for din egen skyld, min Gud! For din stad og
ditt folk er kalt med ditt navn.

<span id="an_9:20">9:20</span> Mens jeg ennu talte og bad og bekjente
min synd og mitt folk Israels synd og bar min bønn for min Guds hellige
berg frem for Herrens, min Guds åsyn -

<span id="an_9:21">9:21</span> mens jeg ennu talte i bønnen, da kom
Gabriel, den mann som jeg før hadde sett i synet, dengang jeg blev så
rent avmektig, og rørte ved mig - det var på aftenofferets tid.

<span id="an_9:22">9:22</span> Og han lærte mig og talte til mig og sa:
Daniel! Nu er jeg kommet hit for å lære dig å forstå.

<span id="an_9:23">9:23</span> Med det samme du begynte å frembære dine
ydmyke bønner, kom det et ord, og nu er jeg kommet for å kunngjøre dig
det; for du er høit elsket; så merk dig nu ordet og gi akt på synet!

<span id="an_9:24">9:24</span> Sytti uker\* er tilmålt ditt folk og din
hellige stad til å innelukke frafallet og til å forsegle synder og til å
dekke over misgjerning og til å føre frem en evig rettferdighet\*\* og
til å besegle syn og profet\*\*\* og til å salve et
Aller-helligste\*\*\*\*. / / / /

<span id="an_9:25">9:25</span> Og du skal vite og forstå: Fra den tid
ordet utgår om å gjenreise og ombygge Jerusalem, inntil en salvet\*, en
fyrste, står frem, skal det gå syv uker og to og seksti uker; det skal
igjen settes i stand og opbygges med gater og vollgraver, men under
tidenes trengsel\*\*. / /

<span id="an_9:26">9:26</span> Og efter de to og seksti uker skal den
salvede utryddes\* og intet ha\*\*, og staden og helligdommen skal en
kommende fyrstes folk ødelegge, og enden på det er oversvømmelse, og
inntil enden er det krig; ødeleggelse er fast besluttet. / /

<span id="an_9:27">9:27</span> Og én uke skal gjøre pakten\* fast for de
mange; og i midten av uken skal slaktoffer og matoffer ophøre\*\*, og på
vederstyggelighetenes vinger skal ødeleggeren komme\*\*\*, og det inntil
tilintetgjørelse og fast besluttet straffedom strømmer ned over den som
ødelegges. / / /

<span id="an_10:1">10:1</span> I perserkongen Kyros' tredje år kom det i
en åpenbaring et ord til Daniel, som hadde fått navnet Beltsasar; dette
ord er sant og varsler stor trengsel. Og han merket sig ordet og gav akt
på synet.

<span id="an_10:2">10:2</span> På den tid hadde jeg, Daniel, sørget i
tre uker;

<span id="an_10:3">10:3</span> nogen kostelig mat åt jeg ikke, og kjøtt
og vin kom ikke i min munn, og heller ikke salvet jeg mig, før de tre
uker var til ende.

<span id="an_10:4">10:4</span> På den fire og tyvende dag i den første
måned, mens jeg stod ved bredden av den store elv, det er Hiddekel\*, /

<span id="an_10:5">10:5</span> så jeg op, og da fikk jeg se en mann som
stod der; han var klædd i linklær, og hans lender var omgjorde med et
belte av gull fra Ufas;

<span id="an_10:6">10:6</span> hans legeme var som krysolitt, hans
ansikt skinte som lynet, hans øine var som ildsluer, hans armer og ben
var som blankt kobber å se til, og lyden av hans ord var som et veldig
drønn.

<span id="an_10:7">10:7</span> Jeg, Daniel, var den eneste som så synet;
de menn som var med mig, så ikke synet, men en stor redsel falt på dem,
og de flyktet og skjulte sig.

<span id="an_10:8">10:8</span> Så blev jeg alene tilbake. Og da jeg så
dette store syn, blev jeg rent maktesløs, og mitt ansikt mistet sin
friske farve, så jeg så rent ille ut, og jeg hadde ingen kraft mere.

<span id="an_10:9">10:9</span> Og jeg hørte lyden av hans ord; og da jeg
hørte lyden av hans ord, sank jeg sanseløs fremover med ansiktet mot
jorden.

<span id="an_10:10">10:10</span> Da merket jeg en hånd som rørte ved
mig, den hjalp mig op, så jeg skjelvende hvilte på mine knær og hender.

<span id="an_10:11">10:11</span> Og han sa til mig: Daniel, du høit
elskede mann! Gi akt på de ord jeg vil tale til dig, og reis dig op
igjen! For nu er jeg sendt til dig. Og da han talte således til mig,
stod jeg skjelvende op.

<span id="an_10:12">10:12</span> Og han sa til mig: Frykt ikke, Daniel!
For fra den første dag du vendte din hu til å vinne forstand og til å
ydmyke dig for din Guds åsyn, er dine ord blitt hørt, og for dine ords
skyld er jeg kommet.

<span id="an_10:13">10:13</span> Perserrikets fyrste\* stod mig imot i
en og tyve dager; men da kom Mikael, en av de fornemste fyrster\*\*, og
hjalp mig, så jeg fikk overhånd der hos kongene av Persia. / /

<span id="an_10:14">10:14</span> Og nu er jeg kommet for å oplyse dig om
hvad som skal vederfares ditt folk i de siste dager\*; for dette er
atter et syn som sikter til de dager. /

<span id="an_10:15">10:15</span> Og da han talte således til mig, vendte
jeg mitt ansikt mot jorden og var målløs.

<span id="an_10:16">10:16</span> Og se, en som lignet et menneske, rørte
ved mine leber, og jeg åpnet min munn og talte og sa til ham som stod
foran mig: Herre! Ved det syn jeg har hatt, er svære smerter kommet over
mig, så jeg ikke lenger har nogen kraft;

<span id="an_10:17">10:17</span> hvorledes skulde da min herres tjener,
en slik som jeg, kunne tale med en slik som min herre er? Hos mig finnes
fra nu av ingen kraft, og det er ikke ånde tilbake i mig.

<span id="an_10:18">10:18</span> Og atter rørte en som så ut som et
menneske, ved mig og styrket mig, og han sa: Frykt ikke, du høit elskede
mann! Fred være med dig! Vær du bare frimodig! Og som han talte med mig,
blev jeg styrket og sa: Tal, herre! For du har styrket mig.

<span id="an_10:19">10:19</span> Da sa han: Vet du nu hvorfor jeg er
kommet til dig? Nu må jeg vende tilbake for å stride mot Persias
fyrste\*; og når jeg drar ut, da kommer Grekenlands fyrste. /

<span id="an_10:20">10:20</span> Men først vil jeg kunngjøre dig hvad
som er optegnet i sannhets bok. Og det er ikke en eneste som hjelper mig
mot dem, uten Mikael, eders fyrste;

<span id="an_11:1">11:1</span> jeg stod også ved hans side som hjelper
og som vern i mederen Darius' første år. / \[DNL 11, 1 er i trykte bøker
plassert på slutten av kapittel 10.\]

<span id="an_11:2">11:2</span> Og nu vil jeg kunngjøre dig hvad som
visst og sant vil hende: Ennu skal det opstå tre konger\* i Persia, og
den fjerde\*\* skal samle større rikdom enn alle de andre, og når han
har vunnet stor makt ved sin rikdom, skal han opbyde alt mot Grekenlands
rike. / /

<span id="an_11:3">11:3</span> Så skal det opstå en veldig konge\*, og
han skal herske med stor makt og gjøre som han vil. /

<span id="an_11:4">11:4</span> Men aldri så snart er han stått frem, så
skal hans rike brytes i stykker og deles efter de fire verdenshjørner;
det skal ikke tilfalle hans efterkommere og ikke være så mektig som da
han rådet; for hans rike skal omstyrtes og tilfalle andre enn dem.

<span id="an_11:5">11:5</span> Og Sydens konge\* skal bli mektig, og en
av hans fyrster\*\* skal bli mektigere enn han og råde over et eget
rike; hans rike skal være et stort rike. / /

<span id="an_11:6">11:6</span> Og mange år efter skal de inngå forbund
med hverandre; en datter av Sydens konge skal komme til Nordens konge\*
for å skape vennskap mellem dem; men hun skal ikke lenge formå å utrette
noget, og hverken han\*\* eller datteren som skulde hjelpe ham, skal
holde stand, men hun og de som førte henne dit, og hennes far og han som
tok imot henne\*\*\*, skal miste livet på den for hver av dem bestemte
tid. / / /

<span id="an_11:7">11:7</span> Men et av skuddene fra hennes røtter\*
skal trede op på hans plass; og han skal dra mot fiendens hær og trenge
inn i Nordens konges\*\* festninger og gjøre med dem som han vil, og ha
overmakt. / /

<span id="an_11:8">11:8</span> Endog deres guder med deres støpte
billeder, med deres kostbare kar av sølv og gull, skal han føre bort til
Egypten; siden skal han i nogen år la Nordens konge få være i fred.

<span id="an_11:9">11:9</span> Så skal Nordens konge dra mot Sydens
konges rike, men måtte vende tilbake til sitt land igjen\*. /

<span id="an_11:10">11:10</span> Og hans sønner\* skal ruste sig til
strid og samle en veldig krigshær, og den skal dra inn i landet og
oversvømme og overskylle det; så skal den komme igjen, og krigen skal
føres helt frem til hans festning\*\*. / /

<span id="an_11:11">11:11</span> Da skal Sydens konge\* bli harm og dra
ut og stride mot Nordens konge, og han skal stille op en stor hær, men
den skal gis i hans\* hånd. /

<span id="an_11:12">11:12</span> Når denne hær er sprengt, skal han bli
overmodig; han skal felle titusener, men allikevel ikke få overmakten.

<span id="an_11:13">11:13</span> Og Nordens konge\* skal komme igjen og
stille op en hær som er ennu større enn den første; og når nogen år er
gått til ende, skal han komme med en stor hær og store forråd. /

<span id="an_11:14">11:14</span> Og i de tider skal mange reise sig mot
Sydens konge\*, og voldsmenn\*\* av ditt eget folk skal også reise sig,
så synet blir stadfestet; men de skal falle. / /

<span id="an_11:15">11:15</span> Og Nordens konge skal komme og opkaste
en voll og innta en sterk festning\*, og Sydens makt skal ikke kunne
holde stand, og enn ikke hans\*\* utvalgte mannskap har kraft til å
holde stand. / /

<span id="an_11:16">11:16</span> Og den som rykker mot ham, skal gjøre
som han vil, og ingen skal kunne stå sig mot ham; han skal feste fot i
det fagre land\* og føre ødeleggelse med sig. /

<span id="an_11:17">11:17</span> Og han\* skal ta sig fore å komme med
hele sitt rikes makt\*\*, men er villig til å inngå forlik, og det skal
han også få i stand; og en kvinne, sin egen datter\*\*\*, skal han gi
ham, forat hun skal volde ødeleggelse; men det skal ikke komme i stand
og ikke lykkes for ham. / / /

<span id="an_11:18">11:18</span> Så skal han vende sig mot øene og innta
mange, men en hærfører\* skal gjøre ende på hans hån og endog la hans
hån falle tilbake på ham selv. /

<span id="an_11:19">11:19</span> Da skal han vende sig mot festningene i
sitt eget land, men han snubler og faller og er ikke mere til.

<span id="an_11:20">11:20</span> Og på hans plass skal det opstå en\*
som skal la en skattekrever\*\* dra gjennem rikets pryd\*\*\*; og nogen
dager efter skal han omkomme, men ikke ved vrede, heller ikke i
krig\*\*\*\*. / / / /

<span id="an_11:21">11:21</span> Og på hans plass skal det opstå et
foraktelig menneske\*, som de ikke har overgitt kongedømmets herlighet;
men han kommer uventende og tilegner sig kongedømmet ved list og svik. /

<span id="an_11:22">11:22</span> Og de oversvømmende hærer\* skal
oversvømmes av ham og tilintetgjøres, og likeså forbundsfyrsten\*\*; / /

<span id="an_11:23">11:23</span> for efterat han har inngått forbund med
ham, skal han fare frem med svik; han skal dra ut og få overmakten med
få folk.

<span id="an_11:24">11:24</span> Uventende skal han falle inn i landets
fruktbareste bygder og gjøre ting som hans fedre og hans fedres fedre
ikke har gjort; hærfang og rov og gods skal han strø ut til sine folk,
og mot faste byer skal han legge op onde råd, og det vil vare en tid.

<span id="an_11:25">11:25</span> Han skal opbyde sin makt og sitt mot
mot Sydens konge og komme med en stor hær; men Sydens konge skal også
ruste sig til krig med en overmåte stor og sterk hær; men han skal ikke
kunne holde stand; for det blir lagt op onde råd mot ham.

<span id="an_11:26">11:26</span> De som eter ved hans bord, skal felle
ham; hans hær skal strømme frem, og det skal bli et stort mannefall.

<span id="an_11:27">11:27</span> Begge konger\* har ondt i sinne, og
mens de sitter ved samme bord, skal de tale løgn; men det skal ikke
lykkes, for ennu dryger det med enden, til den fastsatte tid kommer. /

<span id="an_11:28">11:28</span> Han\* skal vende tilbake til sitt land
med meget gods, og han skal legge op råd mot den hellige pakt, og
efterat han har utført dem, skal han vende tilbake til sitt land. /

<span id="an_11:29">11:29</span> Til fastsatt tid skal han atter dra mot
Syden; men den siste gang skal det ikke gå som første gang;

<span id="an_11:30">11:30</span> for skib fra Kittim\* skal komme imot
ham, og han skal bli motfallen og vende om og la sin vrede gå ut over
den hellige pakt; så skal han vende om og legge merke til dem som
forlater den hellige pakt. /

<span id="an_11:31">11:31</span> Og hærer som han sender ut, skal komme
og vanhellige helligdommen, den faste borg\*, og avskaffe det stadige
offer og stille op den ødeleggende vederstyggelighet. /

<span id="an_11:32">11:32</span> Og dem som synder mot pakten, skal han
gjøre til hedninger ved glatte ord; men de av folket som kjenner sin
Gud, skal stå fast og holde ut.

<span id="an_11:33">11:33</span> Og de forstandige blandt folket skal
lære mengden, og de skal falle ved sverd og bål og ved fangenskap og
plyndring en tid lang.

<span id="an_11:34">11:34</span> Men mens de holder på å ligge under,
skal de få en liten hjelp, og mange skal slå sig i lag med dem på
skrømt.

<span id="an_11:35">11:35</span> Og nogen av de forstandige skal falle,
sa de kan bli prøvd og renset og tvettet til endens tid; for ennu dryger
det med enden, til den fastsatte tid kommer.

<span id="an_11:36">11:36</span> Og kongen skal gjøre som han vil, og
ophøie sig og heve sig over enhver gud, og mot gudenes Gud skal han tale
forferdelige ord, og han skal ha fremgang, inntil vreden er til ende;
for det som er fast besluttet, vil bli fullbyrdet.

<span id="an_11:37">11:37</span> På sine fedres guder skal han ikke
akte, heller ikke på kvinnenes lyst\* eller på nogen annen gud skal han
akte; for han skal ophøie sig over alle. /

<span id="an_11:38">11:38</span> Men festningenes gud skal han ære i
stedet; en gud som hans fedre ikke har kjent, skal han ære med gull og
sølv og dyre stener og andre kostelige ting;

<span id="an_11:39">11:39</span> og således skal han gjøre med de sterke
festninger og med den fremmede gud: Dem som vedkjenner sig denne gud,
skal han vise stor ære, og han skal sette dem til å råde over mange, og
han skal dele ut jord til dem som lønn.

<span id="an_11:40">11:40</span> Men i endens tid skal Sydens konge føre
krig med ham, og Nordens konge skal storme frem mot ham med vogner og
hestfolk og mange skib og falle inn i landene og oversvømme og
overskylle dem.

<span id="an_11:41">11:41</span> Han skal også falle inn i det fagre
land, og store skarer skal falle; men disse skal slippe unda hans makt:
Edom og Moab og de ypperste av Ammons barn.

<span id="an_11:42">11:42</span> Og han skal utstrekke sin hånd mot
andre land, og Egyptens land skal ikke slippe unda.

<span id="an_11:43">11:43</span> Han skal tilegne sig skattene av gull
og av sølv og alle Egyptens kostelige ting, og libyere og etiopere skal
være i hans følge.

<span id="an_11:44">11:44</span> Men tidender fra Østen og fra Norden
skal forferde ham, og han skal dra ut i stor harme for å ødelegge og
tilintetgjøre mange.

<span id="an_11:45">11:45</span> Og han skal slå op sine palasstelt
mellem havet og helligdommens fagre berg; men så bærer det til enden med
ham, og det er ingen som hjelper ham.

<span id="an_12:1">12:1</span> På den tid skal Mikael stå frem, den
store fyrste som verner om ditt folks barn, og det skal komme en
trengselstid som det ikke har vært fra den dag noget folk blev til, og
like til den tid. Men på den tid skal alle de av ditt folk bli frelst
som finnes opskrevet i boken.

<span id="an_12:2">12:2</span> Og de mange som sover i jordens muld,
skal våkne op, somme til evig liv og somme til skam og evig avsky.

<span id="an_12:3">12:3</span> Men de forstandige skal skinne som
himmelhvelvingen skinner, og de som har ført de mange til rettferdighet,
skal skinne som stjernene, evindelig og alltid.

<span id="an_12:4">12:4</span> Og du, Daniel, gjem disse ord og forsegl
boken inntil endens tid! Mange skal granske den, og kunnskapen skal bli
stor.

<span id="an_12:5">12:5</span> Så fikk jeg, Daniel, i mitt syn se to
andre som stod der, en på den ene elvebredd og en på den andre
elvebredd.

<span id="an_12:6">12:6</span> Og en av dem sa til den mann som var
klædd i linklær, og som stod ovenover elvens vann: Hvor lenge vil det
vare før disse underfulle ting er til ende?

<span id="an_12:7">12:7</span> Og jeg hørte hvad den mann sa som var
klædd i linklær, og som stod ovenover elvens vann; han løftet sin høire
hånd og sin venstre hånd op mot himmelen og svor ved ham som lever
evindelig: En tid og tider og en halv tid\*, og når det hellige folks
makt er fullstendig knust, skal alle disse ting fullendes. /

<span id="an_12:8">12:8</span> Og jeg hørte det, men forstod det ikke,
og jeg sa: Herre! Hvad er det siste av disse ting?

<span id="an_12:9">12:9</span> Så sa han: Gå bort, Daniel! For disse ord
skal være gjemt og forseglet inntil endens tid.

<span id="an_12:10">12:10</span> Mange skal bli renset og tvettet og
prøvd; men de ugudelige skal bli ved å være ugudelige, og ingen ugudelig
skal forstå det; men de forstandige skal forstå det.

<span id="an_12:11">12:11</span> Og fra den tid det stadige offer blir
avskaffet, og den ødeleggende vederstyggelighet blir stilt op, skal det
gå tusen, to hundre og nitti dager.

<span id="an_12:12">12:12</span> Salig er den som bier og når frem til
tusen, tre hundre og fem og tretti dager.

<span id="an_12:13">12:13</span> Men gå du din ende i møte! Du skal
hvile og stå op til din lodd ved dagenes ende.

------------------------------------------------------------------------

[Next: Hosea](hos.md)
