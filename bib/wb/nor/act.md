[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](joh)  [Next](rom.md) 

------------------------------------------------------------------------

### Norwegian Bible: Acts

<span id="an_1:1">1:1</span> Den første bok skrev jeg, Teofilus, om alt
det som Jesus begynte med både å gjøre og å lære,

<span id="an_1:2">1:2</span> inntil den dag da han blev optatt, efterat
han ved den Hellige Ånd hadde gitt sine bud til de apostler som han
hadde utvalgt sig,

<span id="an_1:3">1:3</span> dem som han også fremstilte sig for levende
med mange beviser efterat han hadde lidt, idet han i firti dager viste
sig for dem og talte om det som hører til Guds rike.

<span id="an_1:4">1:4</span> Og da han var sammen med dem, bød han dem
at de ikke skulde vike fra Jerusalem, men bie på det som Faderen hadde
lovt, som I, sa han, har hørt om av mig;

<span id="an_1:5">1:5</span> for Johannes døpte vel med vann, men I skal
døpes med den Hellige Ånd ikke mange dager herefter.

<span id="an_1:6">1:6</span> Da de nu var kommet sammen, spurte de ham:
Herre! gjenreiser du på den tid riket for Israel?

<span id="an_1:7">1:7</span> Han sa til dem: Det tilkommer ikke eder å
vite tider eller timer som min Fader har fastsatt av sin egen makt;

<span id="an_1:8">1:8</span> men I skal få kraft idet den Hellige Ånd
kommer over eder, og I skal være mine vidner både i Jerusalem og i hele
Judea og Samaria og like til jordens ende.

<span id="an_1:9">1:9</span> Og da han hadde sagt dette, fór han op mens
de så på, og en sky tok ham bort fra deres øine.

<span id="an_1:10">1:10</span> Og mens de stirret op mot himmelen idet
han fór bort, se, da stod to menn hos dem i hvite klær,

<span id="an_1:11">1:11</span> og de sa: I galileiske menn! hvorfor står
I og ser op mot himmelen? Denne Jesus som er optatt fra eder til
himmelen, skal komme igjen på samme måte som I så ham fare op til
himmelen.

<span id="an_1:12">1:12</span> Da vendte de tilbake til Jerusalem fra
det berg som kalles Oljeberget og ligger nær ved Jerusalem, en
sabbatsreise derfra.

<span id="an_1:13">1:13</span> Og da de var kommet dit, gikk de op på
den sal hvor de holdt til både Peter og Johannes, og Jakob og Andreas,
Filip og Tomas, Bartolomeus og Matteus, Jakob, Alfeus' sønn, og Simon
ivreren og Judas, Jakobs sønn;

<span id="an_1:14">1:14</span> alle disse holdt samdrektig ved i bønnen
sammen med nogen kvinner og Maria, Jesu mor, og hans brødre.

<span id="an_1:15">1:15</span> Og i disse dager stod Peter op midt
iblandt brødrene der var samlet en flokk på omkring et hundre og tyve og
han sa:

<span id="an_1:16">1:16</span> Brødre! Det skriftord måtte opfylles som
den Hellige Ånd forut talte ved Davids munn om Judas, som blev veiviser
for dem som grep Jesus;

<span id="an_1:17">1:17</span> han var jo regnet blandt oss og fikk del
i denne tjeneste.

<span id="an_1:18">1:18</span> Han kjøpte sig nu en aker for lønnen for
sin ugjerning, og han styrtet ned og brast itu, og alle hans innvoller
veltet ut,

<span id="an_1:19">1:19</span> og det blev vitterlig for alle dem som
bor i Jerusalem, så at hin aker på deres eget mål fikk navnet Hakeldama,
det er blodaker.

<span id="an_1:20">1:20</span> For det er skrevet i Salmenes bok: Hans
bolig bli øde, og ingen bo der, og: La en annen få hans embede!

<span id="an_1:21">1:21</span> Derfor bør en av de menn som vandret
sammen med oss i all den tid den Herre Jesus gikk inn og ut hos oss,

<span id="an_1:22">1:22</span> like fra sin dåp ved Johannes inntil den
dag da han blev optatt fra oss en av disse bør sammen med oss bli vidne
om hans opstandelse.

<span id="an_1:23">1:23</span> De stilte da frem to, Josef, som kaltes
Barsabbas, med tilnavnet Justus, og Mattias.

<span id="an_1:24">1:24</span> Og de bad således: Du, Herre, som kjenner
alles hjerter! vis oss hvem du har utvalgt av disse to

<span id="an_1:25">1:25</span> til å få del i denne tjeneste og
apostelgjerning som Judas gikk bort fra for å gå til sitt eget sted!

<span id="an_1:26">1:26</span> Så kastet de lodd mellem dem, og loddet
falt på Mattias, og han blev regnet sammen med de elleve apostler.

<span id="an_2:1">2:1</span> Og da pinsefestens dag var kommet, var de
alle samlet på samme sted.

<span id="an_2:2">2:2</span> Og med ett kom det en lyd fra himmelen som
av et fremfarende veldig vær og fylte hele huset der de satt.

<span id="an_2:3">2:3</span> Og det viste sig for dem tunger likesom av
ild, som skilte sig og satte sig på enhver av dem.

<span id="an_2:4">2:4</span> Da blev de alle fylt med den Hellige Ånd,
og de begynte å tale med andre tunger, alt efter som Ånden gav dem å
tale.

<span id="an_2:5">2:5</span> Nu bodde det i Jerusalem jøder, gudfryktige
menn fra alle folkeslag under himmelen.

<span id="an_2:6">2:6</span> Da nu denne lyd kom, strømmet hopen sammen
og blev forvirret, fordi de hørte dem tale enhver på sitt eget mål;

<span id="an_2:7">2:7</span> og de blev forferdet og undret sig, og sa:
Men er ikke alle disse som taler, galileere?

<span id="an_2:8">2:8</span> Hvorledes går det da til at vi alle hører
vårt eget mål, som vi er født i,

<span id="an_2:9">2:9</span> vi partere og medere og elamitter, og vi
som bor i Mesopotamia og Judea og Kappadokia, Pontus og Asia,

<span id="an_2:10">2:10</span> Frygia og Pamfylia, Egypten og
landskapene i Libya ved Kyrene, og vi tilreisende fra Rom,

<span id="an_2:11">2:11</span> både jøder og tilhengere av jødenes tro,
kretere og arabere: vi hører dem tale om Guds store gjerninger på våre
tungemål?

<span id="an_2:12">2:12</span> Men de blev alle forferdet og var
rådville, og de sa til hverandre: Hvad kan dette være?

<span id="an_2:13">2:13</span> Men andre sa spottende: De er fulle av
søt vin!

<span id="an_2:14">2:14</span> Da stod Peter frem med de elleve, og
løftet sin røst og talte til dem: I jødiske menn og alle I som bor i
Jerusalem! Dette være eder vitterlig, og lån øre til mine ord!

<span id="an_2:15">2:15</span> For disse er ikke drukne, således som I
mener; det er jo bare den tredje time på dagen;

<span id="an_2:16">2:16</span> men dette er det som er sagt ved profeten
Joel:

<span id="an_2:17">2:17</span> Og det skal skje i de siste dager, sier
Gud, da vil jeg utgyde av min Ånd over alt kjød, og eders sønner og
eders døtre skal tale profetiske ord, og eders unge menn skal se syner,
og eders oldinger ha drømmer;

<span id="an_2:18">2:18</span> ja, endog over mine træler og over mine
trælkvinner vil jeg i hine dager utgyde av min Ånd, og de skal tale
profetiske ord.

<span id="an_2:19">2:19</span> Og jeg vil la under skje på himmelen i
det høie, og tegn på jorden i det lave: blod og ild og røkskyer;

<span id="an_2:20">2:20</span> solen skal bli til mørke og månen til
blod, før Herrens dag kommer, den store og herlige.

<span id="an_2:21">2:21</span> Og det skal skje: Hver den som påkaller
Herrens navn, han skal bli frelst.

<span id="an_2:22">2:22</span> Israelittiske menn! hør disse ord: Jesus
fra Nasaret, en mann som var blitt utpekt for eder av Gud ved kraftige
gjerninger og under og tegn, som Gud gjorde ved ham midt iblandt eder,
således som I selv vet,

<span id="an_2:23">2:23</span> han som blev forrådt efter Guds
besluttede råd og forutviden, ham slo I ihjel, idet I naglet ham til
korset ved urettferdiges hender;

<span id="an_2:24">2:24</span> men Gud opreiste ham, idet han løste
dødens veer, eftersom det ikke var mulig at han kunde holdes av den.

<span id="an_2:25">2:25</span> For David sier om ham: Jeg hadde alltid
Herren for mine øine, for han er ved min høire hånd, forat jeg ikke skal
rokkes;

<span id="an_2:26">2:26</span> derfor gledet mitt hjerte sig og min
tunge jublet, ja endog mitt kjød skal legge sig til hvile med håp;

<span id="an_2:27">2:27</span> for du skal ikke forlate min sjel i
dødsriket, ei heller skal du overgi din hellige til å se
tilintetgjørelse;

<span id="an_2:28">2:28</span> du kunngjorde mig livets veier, du skal
fylle mig med glede for ditt åsyn.

<span id="an_2:29">2:29</span> Brødre! la mig få lov til å tale med
frimodighet til eder om patriarken David, at han både døde og blev
begravet, og hans grav er iblandt oss den dag idag;

<span id="an_2:30">2:30</span> da han nu var en profet og visste at Gud
med en ed hadde tilsvoret ham at av hans lends frukt vilde han sette en
på hans trone,

<span id="an_2:31">2:31</span> så var det om Messias' opstandelse han
fremsynt talte det ord at han ikke blev forlatt i dødsriket, ei heller
så hans kjød tilintetgjørelse.

<span id="an_2:32">2:32</span> Denne Jesus opreiste Gud, som vi alle er
vidner om.

<span id="an_2:33">2:33</span> Efterat han nu er ophøiet ved Guds høire
hånd og av sin Fader har fått den Hellige Ånd, som var lovt, så utgjød
han dette som I både ser og hører.

<span id="an_2:34">2:34</span> For David fór ikke op til himmelen, men
han sier selv: Herren sa til min herre: Sett dig ved min høire hånd,

<span id="an_2:35">2:35</span> til jeg får lagt dine fiender til skammel
for dine føtter!

<span id="an_2:36">2:36</span> Så skal da hele Israels hus vite for
visst at Gud har gjort ham både til Herre og til Messias, denne Jesus
som I korsfestet.

<span id="an_2:37">2:37</span> Men da de hørte dette, stakk det dem i
hjertet, og de sa til Peter og de andre apostler: Hvad skal vi gjøre,
brødre?

<span id="an_2:38">2:38</span> Peter sa da til dem: Omvend eder, og
enhver av eder la sig døpe på Jesu Kristi navn til syndenes forlatelse,
så skal I få den Hellige Ånds gave!

<span id="an_2:39">2:39</span> For løftet hører eder til og eders barn
og alle dem som er langt borte, så mange som Herren vår Gud kaller til.

<span id="an_2:40">2:40</span> Og med flere andre ord vidnet han og
formante dem, idet han sa: La eder frelse fra denne vanartede slekt!

<span id="an_2:41">2:41</span> De som nu tok imot hans ord, blev døpt,
og det blev på den dag lagt til omkring tre tusen sjeler.

<span id="an_2:42">2:42</span> Og de holdt trolig fast ved apostlenes
lære og ved samfundet, ved brøds-brytelsen og ved bønnene.

<span id="an_2:43">2:43</span> Og det kom frykt over hver sjel, og mange
under og tegn blev gjort ved apostlene.

<span id="an_2:44">2:44</span> Og alle de troende holdt sig sammen og
hadde alt felles,

<span id="an_2:45">2:45</span> og sine eiendeler og sitt gods solgte de
og delte det ut til alle, efter som nogen hadde trang til,

<span id="an_2:46">2:46</span> og idet de samdrektig hver dag stadig
søkte templet og brøt brødet hjemme, nøt de sin mat med fryd og hjertets
enfold,

<span id="an_2:47">2:47</span> idet de lovet Gud og hadde yndest hos
hele folket. Og Herren la hver dag dem som lot sig frelse, til
menigheten.

<span id="an_3:1">3:1</span> Men Peter og Johannes gikk sammen op i
templet ved bønnens time, som var den niende.

<span id="an_3:2">3:2</span> Og det blev båret frem en mann som var
vanfør fra mors liv av, og som de daglig la ved den tempeldør som kalles
den fagre, for å be dem som gikk inn i templet, om almisse.

<span id="an_3:3">3:3</span> Da han så Peter og Johannes som vilde gå
inn i templet, bad han om å få en almisse.

<span id="an_3:4">3:4</span> Men Peter så skarpt på ham sammen med
Johannes og sa: Se på oss!

<span id="an_3:5">3:5</span> Han gav da akt på dem, for han ventet å få
noget av dem.

<span id="an_3:6">3:6</span> Men Peter sa: Sølv og gull eier jeg ikke;
men det jeg har, det gir jeg dig: I Jesu Kristi, nasareerens navn - stå
op og gå!

<span id="an_3:7">3:7</span> Så grep han ham ved den høire hånd og
reiste ham op,

<span id="an_3:8">3:8</span> og straks fikk hans føtter og ankler
styrke, og han sprang op og stod og gikk omkring, og han fulgte med dem
inn i templet, og gikk omkring der og sprang og lovet Gud.

<span id="an_3:9">3:9</span> Og hele folket så ham gå omkring og love
Gud,

<span id="an_3:10">3:10</span> og de kjente ham, de så at han var den
som satt der ved den fagre tempeldør for å få almisse, og de blev fulle
av forundring og redsel over det som var vederfaret ham.

<span id="an_3:11">3:11</span> Mens han nu holdt sig nær til Peter og
Johannes, strømmet hele folket i forundring sammen om dem ved den
buegang som kalles Salomos buegang.

<span id="an_3:12">3:12</span> Da Peter så dette, svarte han folket:
Israelittiske menn! Hvorfor undrer I eder over dette? eller hvorfor
stirrer I på oss som om vi av vår egen kraft eller gudsfrykt hadde gjort
at han går omkring?

<span id="an_3:13">3:13</span> Abrahams og Isaks og Jakobs Gud, våre
fedres Gud, har herliggjort sin tjener Jesus, ham som I forrådte og
fornektet for Pilatus da han dømte at han skulde løslates;

<span id="an_3:14">3:14</span> men I fornektet den hellige og
rettferdige og bad at en morder måtte gis eder,

<span id="an_3:15">3:15</span> men livets høvding drepte I, ham som Gud
opvakte fra de døde, som vi er vidner om.

<span id="an_3:16">3:16</span> Og ved troen på hans navn har hans navn
styrket denne mann som I ser og kjenner, og troen som virkedes ved ham,
har gitt ham denne fulle førlighet for eders alles øine.

<span id="an_3:17">3:17</span> Og nu, brødre! jeg vet at I gjorde det i
uvitenhet, likesom eders rådsherrer;

<span id="an_3:18">3:18</span> men Gud opfylte på denne måte det som han
forut forkynte ved alle profetenes munn, at hans Messias skulde lide.

<span id="an_3:19">3:19</span> Så fatt da et annet sinn og vend om,
forat eders synder må bli utslettet, så husvalelsens tider kan komme fra
Herrens åsyn,

<span id="an_3:20">3:20</span> og han kan sende den for eder utkårede
Messias, Jesus,

<span id="an_3:21">3:21</span> som himmelen skal huse inntil de tider da
alt det blir gjenoprettet som Gud har talt om ved sine hellige profeters
munn fra eldgamle dager av.

<span id="an_3:22">3:22</span> Moses har jo sagt: En profet, likesom
mig, skal Herren eders Gud opreise eder av eders brødre; ham skal I høre
i alt det som han taler til eder;

<span id="an_3:23">3:23</span> og det skal skje: Hver sjel som ikke
hører denne profet, skal utryddes av folket.

<span id="an_3:24">3:24</span> Men også alle profetene fra Samuel av og
derefter, så mange som har talt, har også forkynt om disse dager.

<span id="an_3:25">3:25</span> I er barn av profetene og av den pakt som
Gud gjorde med våre fedre da han sa til Abraham: Og i din ætt skal alle
jordens slekter velsignes.

<span id="an_3:26">3:26</span> I var de første som Gud sendte sin tjener
til, da han lot ham fremstå forat han skulde velsigne eder, idet enhver
av eder vender sig bort fra sin ondskap.

<span id="an_4:1">4:1</span> Men mens de talte til folket, kom prestene
og høvedsmannen for tempelvakten og sadduseerne over dem;

<span id="an_4:2">4:2</span> de harmedes over at de lærte folket og
forkynte i Jesus opstandelsen fra de døde,

<span id="an_4:3">4:3</span> og de la hånd på dem og satte dem i fengsel
til den næste dag; for det var alt aften.

<span id="an_4:4">4:4</span> Men mange av dem som hadde hørt ordet, kom
til troen, og tallet på mennene blev omkring fem tusen.

<span id="an_4:5">4:5</span> Dagen efter skjedde det da at deres
rådsherrer og eldste og skriftlærde samlet sig i Jerusalem,

<span id="an_4:6">4:6</span> og med dem ypperstepresten Annas og Kaifas
og Johannes og Aleksander og så mange som var av yppersteprestelig ætt,

<span id="an_4:7">4:7</span> og de stilte dem frem midt iblandt sig og
spurte dem: Ved hvilken kraft eller ved hvilket navn gjorde I dette?

<span id="an_4:8">4:8</span> Da sa Peter til dem, fylt av den Hellige
Ånd: I folkets rådsherrer og Israels eldste!

<span id="an_4:9">4:9</span> Når vi idag blir tatt i forhør for en
velgjerning mot et sykt menneske, om hvad han er helbredet ved,

<span id="an_4:10">4:10</span> da være det vitterlig for eder alle og
for hele Israels folk at ved Jesu Kristi, nasareerens navn, han som I
korsfestet, han som Gud opvakte fra de døde, ved ham står denne
helbredet for eders øine.

<span id="an_4:11">4:11</span> Han er den sten som blev forkastet av
eder, I bygningsmenn, men som er blitt hjørnesten.

<span id="an_4:12">4:12</span> Og det er ikke frelse i nogen annen; for
det er heller ikke noget annet navn under himmelen, gitt blandt
mennesker, ved hvilket vi skal bli frelst.

<span id="an_4:13">4:13</span> Men da de så Peters og Johannes'
frimodighet og fikk vite at de var ulærde og lege menn, undret de sig,
og de kjente dem igjen, at de hadde vært med Jesus;

<span id="an_4:14">4:14</span> og da de så mannen stå ved deres side,
han som var blitt helbredet, kunde de ikke si imot.

<span id="an_4:15">4:15</span> De bød dem da gå ut fra rådet, og de
rådførte sig med hverandre og sa:

<span id="an_4:16">4:16</span> Hvad skal vi gjøre med disse mennesker?
for at et vitterlig tegn er gjort ved dem, det er åpenbart for alle som
bor i Jerusalem, og det kan vi ikke nekte.

<span id="an_4:17">4:17</span> Men forat det ikke skal utbrede sig mere
blandt folket, så la oss alvorlig true dem til ikke mere å tale i dette
navn til noget menneske!

<span id="an_4:18">4:18</span> Så kalte de dem inn og bød dem at de
aldeles ikke skulde tale eller lære i Jesu navn.

<span id="an_4:19">4:19</span> Men Peter og Johannes svarte dem: Døm
selv om det er rett i Guds øine å lyde eder mere enn Gud!

<span id="an_4:20">4:20</span> for vi kan ikke la være å tale om det som
vi har sett og hørt.

<span id="an_4:21">4:21</span> De truet dem da enn mere, og så lot de
dem gå, da de for folkets skyld ikke fant nogen råd til å straffe dem;
for alle priste Gud for det som var skjedd;

<span id="an_4:22">4:22</span> for han var mere enn firti år gammel den
mann som dette helbredelsestegn hadde hendt med.

<span id="an_4:23">4:23</span> Da de nu var løslatt, kom de til sine
egne og fortalte dem alt det yppersteprestene og de eldste hadde sagt
til dem.

<span id="an_4:24">4:24</span> Da de hørte det, løftet de samdrektig sin
røst til Gud og sa: Herre! du som gjorde himmelen og jorden og havet og
alt det som i dem er,

<span id="an_4:25">4:25</span> du som ved din tjener Davids munn sa:
Hvorfor fnyste hedningene og grundet folkene på det som fåfengt er?

<span id="an_4:26">4:26</span> Jordens konger steg frem, og høvdingene
samlet sig sammen mot Herren og mot hans salvede -

<span id="an_4:27">4:27</span> ja i sannhet, i denne by samlet de sig
mot din hellige tjener Jesus, som du salvet, både Herodes og Pontius
Pilatus med hedningene og Israels folk,

<span id="an_4:28">4:28</span> for å gjøre det som din hånd og ditt råd
forut hadde besluttet skulde skje.

<span id="an_4:29">4:29</span> Og nu, Herre! hold øie med deres trusler,
og gi dine tjenere å tale ditt ord med all frimodighet,

<span id="an_4:30">4:30</span> idet du rekker din hånd ut til
helbredelse og til tegn og undergjerninger ved din hellige tjener Jesu
navn.

<span id="an_4:31">4:31</span> Og da de hadde bedt, skalv det sted hvor
de var samlet, og de blev alle fylt med den Hellige And, og de talte
Guds ord med frimodighet.

<span id="an_4:32">4:32</span> Men hele flokken av dem som var kommet
til troen, hadde ett hjerte og en sjel, og ikke en sa om noget av sitt
gods at det var hans eget de hadde alt felles.

<span id="an_4:33">4:33</span> Og med stor kraft bar apostlene frem
vidnesbyrdet om den Herre Jesu opstandelse, og det var stor nåde over
dem alle.

<span id="an_4:34">4:34</span> For det var heller ikke nogen trengende
iblandt dem; for alle som eide akrer eller hus, solgte dem og bar frem
verdien av det de hadde solgt,

<span id="an_4:35">4:35</span> og la det for apostlenes føtter, og det
blev delt ut til enhver efter som han hadde trang til.

<span id="an_4:36">4:36</span> Og Josef, som av apostlene hadde fått
tilnavnet Barnabas, det er utlagt: formaningens sønn, en levitt, født på
Kypern, som eide en aker, solgte den og bar frem pengene og la dem for
apostlenes føtter.

<span id="an_5:1">5:1</span> Men en mann ved navn Ananias og hans hustru
Saffira solgte en eiendom,

<span id="an_5:2">5:2</span> og han stakk til side noget av pengene med
sin hustrus vitende, og bar frem en del og la det for apostlenes føtter.

<span id="an_5:3">5:3</span> Da sa Peter: Ananias! hvorfor har Satan
fylt ditt hjerte, så du skulde lyve for den Hellige Ånd og stikke til
side noget av pengene for akeren?

<span id="an_5:4">5:4</span> Var den ikke din så lenge du hadde den, og
var den ikke i din makt da den blev solgt? Hvorfor har du satt dig denne
gjerning fore i ditt hjerte? Du har ikke løiet for mennesker, men for
Gud.

<span id="an_5:5">5:5</span> Men da Ananias hørte disse ord, falt han om
og opgav ånden. Og stor frykt kom over alle som hørte det;

<span id="an_5:6">5:6</span> og de unge menn stod op og la ham til rette
og bar ham ut og begravde ham.

<span id="an_5:7">5:7</span> Så gikk det omkring tre timer; da trådte
hans hustru inn, uten å vite hvad som var skjedd.

<span id="an_5:8">5:8</span> Peter tok da til orde og sa til henne: Si
mig: Var det for denne pris I solgte akeren? Hun sa: Ja, for denne pris.

<span id="an_5:9">5:9</span> Da sa Peter til henne: Hvorfor er I dog
blitt enige om å friste Herrens Ånd? Se, deres føtter som har begravet
din mann, er for døren, og de skal bære dig ut.

<span id="an_5:10">5:10</span> Og straks falt hun om for hans føtter og
opgav ånden, og da de unge menn kom inn, fant de henne død; og de bar
henne ut og begravde henne hos hennes mann.

<span id="an_5:11">5:11</span> Og stor frykt kom over hele menigheten og
over alle som hørte dette.

<span id="an_5:12">5:12</span> Men det blev gjort mange tegn og
undergjerninger blandt folket ved apostlenes hender, og de holdt alle
samdrektig til i Salomos buegang.

<span id="an_5:13">5:13</span> Av de andre vågde ingen å holde sig til
dem; men folket priste dem;

<span id="an_5:14">5:14</span> og dess flere troende blev vunnet for
Herren, menn og kvinner i hopetall,

<span id="an_5:15">5:15</span> så de endog bar de syke ut på gatene og
la dem på senger og benker, forat endog bare skyggen av Peter kunde
overskygge nogen av dem når han kom.

<span id="an_5:16">5:16</span> Ja, også fra de omliggende byer kom de
sammen i mengde til Jerusalem og førte med sig syke og folk som var
plaget av urene ånder, og de blev alle helbredet.

<span id="an_5:17">5:17</span> Da stod ypperstepresten op og alle de som
holdt med ham, det var sadduseernes parti, og de blev fulle av
nidkjærhet

<span id="an_5:18">5:18</span> og la hånd på apostlene og kastet dem i
det offentlige fengsel.

<span id="an_5:19">5:19</span> Men en Herrens engel åpnet om natten
fengslets dører og førte dem ut og sa:

<span id="an_5:20">5:20</span> Gå avsted, og stå frem og tal i templet
alle dette livs ord for folket!

<span id="an_5:21">5:21</span> Da de hørte dette, gikk de mot dagningen
inn i templet og lærte. Da nu ypperstepresten og hans følge kom, kalte
de sammen rådet og alle Israels barns eldste, og sendte bud til fengslet
for å hente dem.

<span id="an_5:22">5:22</span> Men de tjenere som kom dit, fant dem ikke
i fengslet; de kom da tilbake og meldte:

<span id="an_5:23">5:23</span> Fengslet fant vi pålitelig lukket, og
vaktmennene stod ved døren; men da vi lukket op, fant vi ingen der inne.

<span id="an_5:24">5:24</span> Da høvedsmannen for tempelvakten og
yppersteprestene hørte disse ord, visste de ikke hvad de skulde tenke om
dem, og hvad dette skulde bli til.

<span id="an_5:25">5:25</span> Da kom det en og meldte dem: Se, de menn
som I kastet i fengsel, står i templet og lærer folket.

<span id="an_5:26">5:26</span> Da gikk høvedsmannen avsted med tjenerne
og hentet dem, dog ikke med vold; for de fryktet for folket, at de
skulde bli stenet.

<span id="an_5:27">5:27</span> Og da de hadde hentet dem, stilte de dem
for rådet, og ypperstepresten spurte dem og sa:

<span id="an_5:28">5:28</span> Vi bød eder strengt at I ikke skulde lære
i dette navn, og nu har I fylt Jerusalem med eders lære og vil føre
dette menneskes blod over oss!

<span id="an_5:29">5:29</span> Da svarte Peter og apostlene: En skal
lyde Gud mere enn mennesker.

<span id="an_5:30">5:30</span> Våre fedres Gud opvakte Jesus, som I
drepte ved å henge ham på et tre;

<span id="an_5:31">5:31</span> ham ophøiet Gud ved sin høire hånd til
høvding og frelser, for å gi Israel omvendelse og syndenes forlatelse.

<span id="an_5:32">5:32</span> Og vi er hans vidner om disse ting, og
likeså den Hellige Ånd, som Gud gav dem som lyder ham.

<span id="an_5:33">5:33</span> Da de hørte dette, skar det dem i
hjertet, og de la råd op om å slå dem ihjel.

<span id="an_5:34">5:34</span> Men det stod op en fariseer i rådet ved
navn Gamaliel, en lovlærer som var høit aktet av hele folket, og han bød
å føre mennene ut et øieblikk,

<span id="an_5:35">5:35</span> og han sa til dem: Israelittiske menn! Se
eder vel for hvad I gjør med disse mennesker!

<span id="an_5:36">5:36</span> For nogen tid siden fremstod Teudas, som
sa sig å være noget, og omkring fire hundre menn slo sig sammen med ham;
han blev drept, og alle de som lød ham, spredtes og blev til intet.

<span id="an_5:37">5:37</span> Efter ham fremstod Judas fra Galilea i
skatteutskrivningens dager og forførte folket til å følge sig; også han
omkom, og alle de som lød ham, blev spredt.

<span id="an_5:38">5:38</span> Og nu sier jeg eder: Hold eder fra disse
menn og la dem være i fred! for er dette råd eller dette verk av
mennesker, da skal det gå til grunne,

<span id="an_5:39">5:39</span> men er det av Gud, vil I ikke kunne
ødelegge dem. Vokt eder at I ikke må finnes stridende mot Gud!

<span id="an_5:40">5:40</span> De lød ham da, og kalte apostlene inn
igjen og lot dem hudstryke, og bød dem at de ikke skulde tale i Jesu
navn, og så lot de dem gå.

<span id="an_5:41">5:41</span> Så gikk de da bort fra rådet, glade over
at de var aktet verdige til å vanæres for det navns skyld;

<span id="an_5:42">5:42</span> og de holdt ikke op med å lære hver dag i
templet og hjemme og å forkynne evangeliet om Kristus Jesus.

<span id="an_6:1">6:1</span> I disse dager da disiplenes tall øket, gav
de gresktalende jøder sig til å knurre mot hebreerne over at deres enker
blev satt til side ved den daglige utdeling.

<span id="an_6:2">6:2</span> Da kalte de tolv hele disippelskaren sammen
og sa: Det er ikke tilbørlig at vi forlater Guds ord og gjør tjeneste
ved bordene;

<span id="an_6:3">6:3</span> utse derfor iblandt eder, brødre, syv menn
som har godt vidnesbyrd, fulle av Ånd og visdom! dem vil vi innsette til
å røkte dette hverv;

<span id="an_6:4">6:4</span> vi derimot vil holde ved i bønnen og ordets
tjeneste.

<span id="an_6:5">6:5</span> Dette ord syntes hele skaren godt om, og de
valgte Stefanus, en mann full av tro og den Hellige Ånd, og Filip og
Prokorus og Nikanor og Timon og Parmenas og Nikolaus, en tilhenger av
jødenes tro, fra Antiokia;

<span id="an_6:6">6:6</span> dem stilte de frem for apostlene, og disse
bad og la sine hender på dem.

<span id="an_6:7">6:7</span> Og Guds ord hadde fremgang, og tallet på
disiplene i Jerusalem øket sterkt, og en stor mengde av prestene blev
lydige mot troen.

<span id="an_6:8">6:8</span> Men Stefanus var full av nåde og kraft, og
gjorde undergjerninger og store tegn blandt folket.

<span id="an_6:9">6:9</span> Da stod nogen frem av den synagoge som
kalles de frigittes og kyreneernes og aleksandrinernes, og av dem fra
Kilikia og Asia, og de innlot sig i ordskifte med Stefanus,

<span id="an_6:10">6:10</span> og de var ikke i stand til å stå sig mot
den visdom og den Ånd han talte av.

<span id="an_6:11">6:11</span> Da traff de lønnlig avtale med nogen menn
som sa: Vi har hørt ham tale bespottelige ord mot Moses og Gud.

<span id="an_6:12">6:12</span> Og de opegget folket og de eldste og de
skriftlærde, og de falt over ham og drog ham avsted og førte ham for
rådet,

<span id="an_6:13">6:13</span> og stilte frem falske vidner som sa:
Dette menneske holder ikke op med å tale mot det hellige sted og mot
loven;

<span id="an_6:14">6:14</span> for vi har hørt ham si at denne Jesus fra
Nasaret skal bryte ned dette sted og forandre de skikker som Moses gav
oss.

<span id="an_6:15">6:15</span> Og da alle de som satt i rådet, stirret
på ham, så de hans ansikt som en engels ansikt.

<span id="an_7:1">7:1</span> Ypperstepresten sa da: Er dette sant?

<span id="an_7:2">7:2</span> Han svarte: Brødre og fedre! Hør på mig:
Herlighetens Gud åpenbarte sig for vår far Abraham mens han var i
Mesopotamia, før han hadde bosatt sig i Karan,

<span id="an_7:3">7:3</span> og sa til ham: Dra ut fra ditt land og fra
din slekt, og gå til det land som jeg vil vise dig!

<span id="an_7:4">7:4</span> Så drog han ut fra kaldeernes land og
bosatte sig i Karan. Og derfra lot Gud ham efter farens død flytte til
dette land som I nu bor i;

<span id="an_7:5">7:5</span> men han gav ham ikke arvelodd der, enn ikke
en fotsbredd; og han lovte å gi ham det til eie, og hans ætt efter ham,
enda han ikke hadde barn.

<span id="an_7:6">7:6</span> Og Gud talte således: Hans ætt skal bo i
utlendighet i et fremmed land, og de skal holde den i trældom og
mishandle den i fire hundre år;

<span id="an_7:7">7:7</span> og det folk som de skal træle under, vil
jeg dømme, sa Gud, og derefter skal de dra ut derfra og tjene mig på
dette sted.

<span id="an_7:8">7:8</span> Og han gav ham omskjærelsens pakt; og så
fikk han sønnen Isak, og omskar ham på den åttende dag, og Isak fikk
sønnen Jakob, og Jakob blev far til de tolv patriarker.

<span id="an_7:9">7:9</span> Og patriarkene bar avind mot Josef og
solgte ham til Egypten; og Gud var med ham

<span id="an_7:10">7:10</span> og fridde ham ut av alle hans trengsler,
og gav ham nåde og visdom for Faraos, egypterkongens øine; og han satte
ham til høvding over Egypten og hele sitt hus.

<span id="an_7:11">7:11</span> Så kom det hungersnød over hele Egyptens
land og Kana'an, og stor trengsel, og våre fedre fant ikke føde.

<span id="an_7:12">7:12</span> Men da Jakob fikk høre at det var korn i
Egypten, sendte han våre fedre dit første gang;

<span id="an_7:13">7:13</span> og annen gang blev Josef gjenkjent av
sine brødre, og Josefs byrd kom til Faraos kunnskap.

<span id="an_7:14">7:14</span> Da sendte Josef bud og kalte til sig sin
far Jakob og hele sin slekt, fem og sytti sjeler.

<span id="an_7:15">7:15</span> Så drog Jakob ned til Egypten, og han
døde, han og våre fedre,

<span id="an_7:16">7:16</span> og de blev ført til Sikem og lagt i den
grav som Abraham kjøpte for en kjøpesum i sølv av Hemors barn i Sikem.

<span id="an_7:17">7:17</span> Efter som nu tiden nærmet sig da det
løfte skulde opfylles som Gud hadde gitt Abraham, tok folket til og blev
mannsterkt i Egypten,

<span id="an_7:18">7:18</span> inntil det fremstod en annen konge over
Egypten, som ikke kjente Josef;

<span id="an_7:19">7:19</span> han fór med svik mot vårt folk, og ved
mishandling tvang han våre fedre til å sette sine nyfødte barn ut, så de
ikke skulde holdes i live.

<span id="an_7:20">7:20</span> På den tid blev Moses født, og han var
fager for Gud; han blev i tre måneder fostret i sin fars hus,

<span id="an_7:21">7:21</span> og da han var blitt utsatt, tok Faraos
datter ham op, og fostret ham og tok ham i sønns sted.

<span id="an_7:22">7:22</span> Og Moses blev oplært i all egypternes
visdom, og han var mektig i ord og gjerninger.

<span id="an_7:23">7:23</span> Men da han var blitt firti år gammel,
fikk han i sinne å se til sine brødre, Israels barn,

<span id="an_7:24">7:24</span> og da han så en lide urett, kom han ham
til hjelp og hevnet den som blev mishandlet, og slo egypteren ihjel.

<span id="an_7:25">7:25</span> Han tenkte da at hans brødre skulde
forstå at Gud gav dem frelse ved hans hånd; men de forstod det ikke.

<span id="an_7:26">7:26</span> Den næste dag kom han til dem mens de
trettet, og han formante dem til å holde fred, han sa: I menn! I er
brødre; hvorfor gjør I hverandre urett?

<span id="an_7:27">7:27</span> Men han som gjorde sin næste urett,
støtte ham fra sig og sa: Hvem har satt dig til høvding og dommer over
oss?

<span id="an_7:28">7:28</span> Vil du kanskje slå mig ihjel, som du igår
slo ihjel egypteren?

<span id="an_7:29">7:29</span> Men Moses flyktet for dette ords skyld,
og blev en utlending i Midians land og fikk der to sønner.

<span id="an_7:30">7:30</span> Og da firti år var til ende, åpenbarte en
engel sig for ham i berget Sinais ørken i en brennende tornebusk.

<span id="an_7:31">7:31</span> Da Moses så det, undret han sig over
synet; men da han gikk bort for å se på det, kom en røst fra Herren:

<span id="an_7:32">7:32</span> Jeg er dine fedres Gud, Abrahams og Isaks
og Jakobs Gud. Men Moses skalv av redsel, og vågde ikke å se på det.

<span id="an_7:33">7:33</span> Og Herren sa til ham: Løs skoene av dine
føtter! for det sted du står på, er hellig jord.

<span id="an_7:34">7:34</span> Jeg har grant sett hvor mitt folk blir
mishandlet i Egypten, og deres sukk har jeg hørt, og jeg er steget ned
for å utfri dem. Og nu, kom, la mig sende dig til Egypten!

<span id="an_7:35">7:35</span> Denne Moses som de fornektet, idet de sa:
Hvem har satt dig til høvding og dommer? ham sendte Gud til å være både
høvding og redningsmann ved den engels hånd som åpenbarte sig for ham i
tornebusken.

<span id="an_7:36">7:36</span> Han var den som førte dem ut, idet han
gjorde undergjerninger og tegn i Egyptens land og i det Røde Hav og i
ørkenen i firti år.

<span id="an_7:37">7:37</span> Han er den Moses som sa til Israels barn:
En profet, likesom mig, skal Gud opreise eder av eders brødre.

<span id="an_7:38">7:38</span> Han er den som i menigheten i ørkenen var
med den engel som talte til ham på Sinai berg, og med våre fedre, han
som mottok levende ord for å gi oss dem.

<span id="an_7:39">7:39</span> Ham vilde våre fedre ikke være lydige, de
støtte ham fra sig, og vendte sig i sitt hjerte til Egypten, og de sa
til Aron:

<span id="an_7:40">7:40</span> Gjør oss guder som kan dra foran oss! for
denne Moses som førte oss ut av Egyptens land vi vet ikke hvad det er
blitt av ham.

<span id="an_7:41">7:41</span> Og de gjorde en kalv i hine dager og bar
frem offer til avgudsbilledet, og de gledet sig over sine henders verk.

<span id="an_7:42">7:42</span> Men Gud vendte sig bort, og overgav dem
til å dyrke himmelens hær, som skrevet er i profetenes bok: Israels hus!
gav I mig vel slaktoffer og andre offer i firti år i ørkenen?

<span id="an_7:43">7:43</span> Nei, I bar med eder Moloks telt og guden
Remfans stjerne, de billeder som I gjorde for å tilbede dem, og jeg vil
flytte eder bort hinsides Babylon.

<span id="an_7:44">7:44</span> Våre fedre hadde i ørkenen vidnesbyrdets
telt, således som den som talte til Moses, bød ham å gjøre det efter det
forbillede han hadde sett;

<span id="an_7:45">7:45</span> dette tok våre fedre i arv, og førte det
med Josva inn i de hedningers eiendomsland som Gud drev bort for våre
fedre, inntil Davids dager.

<span id="an_7:46">7:46</span> Han fant nåde hos Gud, og bad om at han
måtte finne et bosted for Jakobs Gud.

<span id="an_7:47">7:47</span> Men Salomo bygget ham et hus.

<span id="an_7:48">7:48</span> Men den Høieste bor ikke i hus som er
gjort med hender, således som profeten sier:

<span id="an_7:49">7:49</span> Himmelen er min trone, og jorden en
skammel for mine føtter; hvad hus vil I bygge mig, sier Herren, eller
hvor er det sted jeg skal hvile på?

<span id="an_7:50">7:50</span> Har ikke min hånd gjort alt dette?

<span id="an_7:51">7:51</span> I hårde halser og uomskårne på hjerte og
ører! I står alltid den Hellige Ånd imot, som eders fedre, således også
I.

<span id="an_7:52">7:52</span> Hvem av profetene forfulgte ikke eders
fedre? De drepte dem som forut forkynte at den rettferdige skulde komme,
han som I nu har forrådt og myrdet,

<span id="an_7:53">7:53</span> I som mottok loven gitt ved engler og
ikke har holdt den!

<span id="an_7:54">7:54</span> Men da de hørte dette, stakk det dem i
deres hjerter, og de skar tenner mot ham.

<span id="an_7:55">7:55</span> Men han var full av den Hellige Ånd og
skuet ufravendt op mot himmelen, og han så Guds herlighet, og Jesus stå
ved Guds høire hånd,

<span id="an_7:56">7:56</span> og han sa: Nu ser jeg himlene åpne, og
Menneskesønnen stå ved Guds høire hånd!

<span id="an_7:57">7:57</span> Da skrek de med høi røst og holdt for
sine ører, og stormet alle som en inn på ham

<span id="an_7:58">7:58</span> og drev ham ut av byen og stenet ham; og
vidnene la sine klær av sig ved en ung manns føtter som hette Saulus.

<span id="an_7:59">7:59</span> Og de stenet Stefanus, mens han bad og
sa: Herre Jesus, ta imot min ånd!

<span id="an_7:60">7:60</span> Og han falt på kne og ropte med høi røst:
Herre, tilregn dem ikke denne synd! Og som han hadde sagt dette, sov han
inn.

<span id="an_8:1">8:1</span> Og Saulus samtykte i mordet på ham. Men på
den dag blev det en stor forfølgelse mot menigheten i Jerusalem, og de
blev alle adspredt over Judeas og Samarias land, undtagen apostlene.

<span id="an_8:2">8:2</span> Men nogen gudfryktige menn begravde
Stefanus og holdt en stor veklage over ham.

<span id="an_8:3">8:3</span> Men Saulus herjet menigheten, og gikk inn i
hus efter hus og drog ut både menn og kvinner og lot dem kaste i
fengsel.

<span id="an_8:4">8:4</span> De som nu var adspredt, drog omkring og
forkynte evangeliets ord.

<span id="an_8:5">8:5</span> Filip kom da ned til en by i Samaria og
forkynte Kristus for dem.

<span id="an_8:6">8:6</span> Og folket gav samdrektig akt på det som
blev sagt av Filip, idet de hørte og så de tegn som han gjorde.

<span id="an_8:7">8:7</span> For det var mange som hadde urene ånder, og
de fór ut av dem med høie skrik, og mange verkbrudne og vanføre blev
helbredet.

<span id="an_8:8">8:8</span> Og det blev stor glede der i byen.

<span id="an_8:9">8:9</span> Men der var en mann ved navn Simon, som før
hadde gitt sig av med trolldom i byen og satt folket i Samaria i den
største forundring, for han sa sig selv å være stor;

<span id="an_8:10">8:10</span> ham gav de akt på, både små og store, de
sa: Han er Guds kraft som kalles den store.

<span id="an_8:11">8:11</span> Men de gav akt på ham fordi han i lang
tid hadde satt dem i forundring ved sine trolldomskunster.

<span id="an_8:12">8:12</span> Men da de nu trodde Filip, som forkynte
dem evangeliet om Guds rike og Jesu Kristi navn, så lot de sig døpe,
både menn og kvinner.

<span id="an_8:13">8:13</span> Og Simon tok ved troen han også, og da
han var blitt døpt, holdt han sig nær til Filip, og da han så de
kraftige gjerninger og tegn som blev gjort, blev han ute av sig selv av
forundring.

<span id="an_8:14">8:14</span> Da nu apostlene i Jerusalem fikk høre at
Samaria hadde tatt imot Guds ord, sendte de Peter og Johannes til dem;

<span id="an_8:15">8:15</span> disse kom ned og bad for dem, forat de
skulde få den Hellige Ånd;

<span id="an_8:16">8:16</span> for Ånden var ennu ikke falt på nogen av
dem, de var bare døpt til den Herre Jesu navn.

<span id="an_8:17">8:17</span> De la da sine hender på dem, og de fikk
den Hellige Ånd.

<span id="an_8:18">8:18</span> Men da Simon så at Ånden blev gitt ved
apostlenes håndspåleggelse, kom han til dem med penger og sa:

<span id="an_8:19">8:19</span> Gi også mig denne makt at den som jeg
legger mine hender på, må få den Hellige Ånd!

<span id="an_8:20">8:20</span> Men Peter sa til ham: Ditt sølv være
forbannet, både det og du selv, fordi du tenkte å kjøpe Guds gave for
penger!

<span id="an_8:21">8:21</span> Du har ikke del eller lodd i dette ord;
for ditt hjerte er ikke rett for Gud.

<span id="an_8:22">8:22</span> Omvend dig derfor fra denne din ondskap,
og bed Herren om måskje ditt hjertes tanke måtte forlates dig!

<span id="an_8:23">8:23</span> For jeg ser at du ligger i bitterhets
galle og urettferdighets bånd.

<span id="an_8:24">8:24</span> Da svarte Simon: Bed I for mig til
Herren, forat ikke noget av det I har sagt, skal komme over mig!

<span id="an_8:25">8:25</span> Efterat de nu hadde vidnet og talt
Herrens ord, vendte de tilbake til Jerusalem, og de forkynte evangeliet
i mange av samaritanenes byer.

<span id="an_8:26">8:26</span> Men en Herrens engel talte til Filip og
sa: Stå op og gå mot syd, på den vei som går ned fra Jerusalem til Gasa!
Denne vei er øde.

<span id="an_8:27">8:27</span> Han stod da op og gikk dit; og se, der
var en etioper, en hoffmann, en høi embedsmann hos Kandake, etiopernes
dronning, en som var satt over hele hennes skatt; han var kommet til
Jerusalem for å tilbede,

<span id="an_8:28">8:28</span> og han var nu på hjemveien, og satt på
sin vogn og leste profeten Esaias.

<span id="an_8:29">8:29</span> Og Ånden sa til Filip: Gå bort til denne
vogn og hold dig nær ved den!

<span id="an_8:30">8:30</span> Filip løp da til, og hørte at han leste
profeten Esaias, og sa: Skjønner du det du leser?

<span id="an_8:31">8:31</span> Han svarte: Hvorledes skulde jeg vel
kunne det uten at nogen veileder mig? Og han bad Filip stige op og sette
sig hos ham.

<span id="an_8:32">8:32</span> Men det stykke av Skriften som han leste,
var dette: Som et får blev han ført bort for å slaktes, og lik et lam
som er stumt for den som klipper det, således åpner han ikke sin munn;

<span id="an_8:33">8:33</span> i hans fornedrelse blev dommen over ham
borttatt, og hvem kan fortelle om hans ætt? for hans liv blir tatt bort
fra jorden.

<span id="an_8:34">8:34</span> Hoffmannen tok da til orde og sa til
Filip: Jeg ber dig: om hvem sier profeten dette? om sig selv eller om
nogen annen?

<span id="an_8:35">8:35</span> Da oplot Filip sin munn, og idet han gikk
ut fra dette skriftsted, forkynte han ham evangeliet om Jesus.

<span id="an_8:36">8:36</span> Og som de drog frem på veien, kom de til
et sted hvor det var vann, og hoffmannen sa: Se, her er vann; hvad er
til hinder for at jeg blir døpt?

<span id="an_8:37">8:37</span> Og Filip sa: Tror du av hele ditt hjerte,
så kan det skje. Men han svarte og sa: Jeg tror at Jesus Kristus er Guds
Sønn.

<span id="an_8:38">8:38</span> Og han bød vognen holde, og de steg ned i
vannet, både Filip og hoffmannen, og han døpte ham.

<span id="an_8:39">8:39</span> Men da de steg op av vannet, rykte
Herrens Ånd Filip bort, og hoffmannen så ham ikke lenger; for han drog
sin vei med glede.

<span id="an_8:40">8:40</span> Men Filip blev funnet i Asdod, og han
drog omkring og forkynte evangeliet i alle byene, inntil han kom til
Cesarea.

<span id="an_9:1">9:1</span> Men Saulus fnyste fremdeles av trusel og
mord mot Herrens disipler, og han gikk til ypperstepresten

<span id="an_9:2">9:2</span> og bad ham om brev til Damaskus, til
synagogene der, forat om han fant nogen som hørte Guds vei til, både
menn og kvinner, han da kunde føre dem bundne til Jerusalem.

<span id="an_9:3">9:3</span> Men på reisen skjedde det at han kom nær
til Damaskus, og med ett strålte et lys fra himmelen om ham,

<span id="an_9:4">9:4</span> og han falt til jorden og hørte en røst som
sa til ham: Saul! Saul! hvorfor forfølger du mig?

<span id="an_9:5">9:5</span> Han sa: Hvem er du, Herre? Og han svarte:
Jeg er Jesus, han som du forfølger.

<span id="an_9:6">9:6</span> Men stå op og gå inn i byen, så skal det
bli dig sagt hvad du har å gjøre!

<span id="an_9:7">9:7</span> Men mennene som reiste sammen med ham, stod
forferdet, for de hørte vel røsten, men så ikke nogen.

<span id="an_9:8">9:8</span> Saulus reiste sig da op fra jorden; men da
han åpnet sine øine, så han intet; de ledet ham da ved hånden og førte
ham inn i Damaskus.

<span id="an_9:9">9:9</span> Og i tre dager var han uten syn og hverken
åt eller drakk.

<span id="an_9:10">9:10</span> Men det var i Damaskus en disippel ved
navn Ananias, og Herren sa til ham i et syn: Ananias! Han svarte: Her er
jeg, Herre!

<span id="an_9:11">9:11</span> Og Herren sa til ham: Stå op og gå bort i
den gate som kalles den rette, og spør i Judas' hus efter en som heter
Saulus, fra Tarsus! for se, han beder,

<span id="an_9:12">9:12</span> og han har i et syn sett en mann ved navn
Ananias, som kom inn til ham og la hånden på ham forat han skulde få
sitt syn igjen.

<span id="an_9:13">9:13</span> Men Ananias svarte: Herre! jeg har hørt
av mange om denne mann hvor meget ondt han har gjort mot dine hellige i
Jerusalem,

<span id="an_9:14">9:14</span> og her har han makt fra yppersteprestene
til å binde alle dem som påkaller ditt navn.

<span id="an_9:15">9:15</span> Men Herren sa til ham: Gå avsted! for han
er mig et utvalgt redskap til å bære mitt navn frem både for hedninger
og konger og for Israels barn;

<span id="an_9:16">9:16</span> for jeg vil vise ham hvor meget han skal
lide for mitt navns skyld.

<span id="an_9:17">9:17</span> Så gikk Ananias avsted og kom inn i huset
og la hendene på ham og sa: Saul, bror! Herren har sendt mig, Jesus, han
som åpenbarte sig for dig på veien hvor du kom, forat du skal få ditt
syn igjen og bli fylt med den Hellige Ånd.

<span id="an_9:18">9:18</span> Og straks falt det likesom skjell fra
hans øine, og han fikk sitt syn igjen, og han stod op og blev døpt,

<span id="an_9:19">9:19</span> og han tok føde til sig og blev styrket.
Han blev da nogen dager hos disiplene i Damaskus.

<span id="an_9:20">9:20</span> Og straks forkynte han Jesus i
synagogene, at han er Guds Sønn.

<span id="an_9:21">9:21</span> Og alle som hørte det, blev ute av sig
selv av forundring og sa: Er ikke dette han som i Jerusalem utryddet dem
som påkaller dette navn? og han var kommet hit for å føre dem bundne til
yppersteprestene.

<span id="an_9:22">9:22</span> Men Saulus blev enn mere styrket, og han
målbandt jødene som bodde i Damaskus, idet han beviste at Jesus er
Messias.

<span id="an_9:23">9:23</span> Da nu mange dager var gått, la jødene råd
op om å slå ham ihjel;

<span id="an_9:24">9:24</span> men Saulus fikk vite at de efterstrebte
ham. De voktet også portene dag og natt for å slå ham ihjel;

<span id="an_9:25">9:25</span> men hans disipler tok ham om natten og
slapp ham ut gjennem muren, idet de firte ham ned i en kurv.

<span id="an_9:26">9:26</span> Da han nu kom til Jerusalem, søkte han å
holde sig nær til disiplene; og de fryktet alle for ham, for de trodde
ikke at han var nogen disippel.

<span id="an_9:27">9:27</span> Men Barnabas tok sig av ham og førte ham
til apostlene, og han fortalte dem hvorledes han hadde sett Herren på
veien, og at han hadde talt til ham, og hvorledes han i Damaskus hadde
lært frimodig i Jesu navn.

<span id="an_9:28">9:28</span> Så gikk han da inn og ut med dem i
Jerusalem

<span id="an_9:29">9:29</span> og lærte frimodig i Herrens navn, og han
talte med de gresktalende jøder og innlot sig i ordskifte med dem. De
søkte da å slå ham ihjel;

<span id="an_9:30">9:30</span> men da brødrene fikk det å vite, førte de
ham ned til Cesarea, og sendte ham derfra til Tarsus.

<span id="an_9:31">9:31</span> Menigheten hadde nu fred over hele Judea
og Galilea og Samaria; den opbyggedes og vandret i Herrens frykt, og
vokste ved den Hellige Ånds hjelp.

<span id="an_9:32">9:32</span> Og det hendte sig da Peter drog allesteds
omkring, at han også kom ned til de hellige som bodde i Lydda.

<span id="an_9:33">9:33</span> Der fant han en mann ved navn Æneas, som
hadde ligget åtte år til sengs, fordi han var verkbrudden.

<span id="an_9:34">9:34</span> Og Peter sa til ham: Æneas! Jesus Kristus
helbreder dig; stå op og red selv din seng! Og straks stod han op,

<span id="an_9:35">9:35</span> og alle som bodde i Lydda og Saron, så
ham, og de omvendte sig til Herren.

<span id="an_9:36">9:36</span> I Joppe var det en disippelinne ved navn
Tabita, det er utlagt: Dorkas\*; hun var rik på gode gjerninger og gav
mange almisser. /

<span id="an_9:37">9:37</span> Men det skjedde i de dager at hun blev
syk og døde; de vasket henne da og la henne på en sal.

<span id="an_9:38">9:38</span> Og da Lydda ligger nær ved Joppe, og
disiplene hadde hørt at Peter var der, sendte de to menn til ham og bad:
Dryg ikke med å komme hit til oss!

<span id="an_9:39">9:39</span> Peter stod da op og gikk med dem, og da
han kom dit, førte de ham op på salen, og alle enkene stod ved hans side
og gråt, og viste ham de kjortler og klær som Tabita hadde gjort den tid
hun var hos dem.

<span id="an_9:40">9:40</span> Men Peter bød alle gå ut, falt på kne og
bad, og han vendte sig til liket og sa: Tabita, stå op! Hun slo øinene
op, og da hun så Peter, satte hun sig op.

<span id="an_9:41">9:41</span> Og han rakte henne hånden og reiste henne
op; og han kalte de hellige og enkene inn og stilte henne levende frem
for dem.

<span id="an_9:42">9:42</span> Dette blev vitterlig over hele Joppe, og
mange kom til troen på Herren.

<span id="an_9:43">9:43</span> Derefter blev han en lengere tid i Joppe
hos en mann ved navn Simon, en garver.

<span id="an_10:1">10:1</span> Det var en mann i Cesarea ved navn
Kornelius, høvedsmann ved den hærdeling som kaltes den italiske;

<span id="an_10:2">10:2</span> han var en from mann og fryktet Gud med
hele sitt hus og gav mange almisser til folket og bad alltid til Gud.

<span id="an_10:3">10:3</span> Og han så grandgivelig i et syn, omkring
den niende time på dagen, en Guds engel som kom inn til ham og sa til
ham: Kornelius!

<span id="an_10:4">10:4</span> Men han stirret på ham og blev forferdet
og sa: Hvad er det, Herre? Han svarte ham: Dine bønner og dine almisser
er steget op til ihukommelse for Gud.

<span id="an_10:5">10:5</span> Og nu, send nogen menn til Joppe og hent
til dig en mann ved navn Simon, som kalles med tilnavn Peter;

<span id="an_10:6">10:6</span> han bor hos en garver som heter Simon, og
som har et hus ved havet.

<span id="an_10:7">10:7</span> Da nu engelen som talte til ham, var
faret fra ham, kalte han til sig to av sine tjenere og en from
stridsmann av dem som alltid var om ham,

<span id="an_10:8">10:8</span> og han fortalte dem det alt sammen, og
sendte dem avsted til Joppe.

<span id="an_10:9">10:9</span> Den næste dag, mens disse var på veien og
nærmet sig til byen, gikk Peter ved den sjette time op på taket for å
bede.

<span id="an_10:10">10:10</span> Han blev da sulten og vilde ha noget å
ete. Mens de nu laget det til, kom det en henrykkelse over ham,

<span id="an_10:11">10:11</span> og han ser himmelen åpnet og noget dale
ned, likesom en stor duk, som blev senket ned på jorden efter de fire
hjørner;

<span id="an_10:12">10:12</span> i den var det alle slags firføtte og
krypende dyr som lever på jorden, og alle slags himmelens fugler.

<span id="an_10:13">10:13</span> Og det kom en røst til ham: Stå op,
Peter! slakt og et!

<span id="an_10:14">10:14</span> Men Peter sa: Ingenlunde, Herre! aldri
har jeg ett noget vanhellig eller urent.

<span id="an_10:15">10:15</span> Og det kom atter en røst, for annen
gang, til ham: Det som Gud har renset, det må ikke du gjøre til urent.

<span id="an_10:16">10:16</span> Dette skjedde tre ganger, og straks
blev det tatt op igjen til himmelen.

<span id="an_10:17">10:17</span> Mens nu Peter var tvilrådig med sig
selv om hvad det syn vel skulde bety som han hadde sett, se, da stod de
menn som var utsendt av Kornelius, for porten, efterat de hadde spurt
sig frem til Simons hus,

<span id="an_10:18">10:18</span> og de ropte inn og spurte om Simon som
kaltes med tilnavn Peter, bodde der.

<span id="an_10:19">10:19</span> Mens Peter nu grundet på synet, sa
Ånden til ham: Se, tre menn leter efter dig;

<span id="an_10:20">10:20</span> stå op og gå ned, og dra med dem uten å
tvile! for det er jeg som har sendt dem.

<span id="an_10:21">10:21</span> Da gikk Peter ned til mennene og sa:
Se, jeg er den som I leter efter; hvad er årsaken til at I er kommet
hit?

<span id="an_10:22">10:22</span> De sa: Kornelius, en høvedsmann, en
rettferdig og gudfryktig mann, som har godt vidnesbyrd av hele jødenes
folk, fikk det bud av en hellig engel at han skulde hente dig til sitt
hus og høre hvad du har å si.

<span id="an_10:23">10:23</span> Han kalte dem da inn og gav dem
herberge. Og den næste dag stod han op og drog avsted med dem, og nogen
av brødrene fra Joppe gikk med ham.

<span id="an_10:24">10:24</span> Dagen efter kom de til Cesarea, og
Kornelius hadde kalt sammen sine frender og nærmeste venner og ventet på
dem.

<span id="an_10:25">10:25</span> Da nu Peter trådte inn, gikk Kornelius
ham i møte og falt ned for hans føtter og tilbad ham.

<span id="an_10:26">10:26</span> Men Peter reiste ham op og sa: Stå op!
Også jeg er et menneske.

<span id="an_10:27">10:27</span> Og idet han samtalte med ham, gikk han
inn, og der fant han mange samlet,

<span id="an_10:28">10:28</span> og han sa til dem: I vet hvor
utillatelig det er for en jøde å omgåes med nogen av et annet folk eller
å gå inn til ham; men Gud viste mig at jeg ikke skulde kalle noget
menneske vanhellig eller urent;

<span id="an_10:29">10:29</span> derfor kom jeg også uten innvending da
jeg blev budsendt. Jeg spør altså: Av hvad årsak sendte I bud efter mig?

<span id="an_10:30">10:30</span> Da sa Kornelius: For fire dager siden -
det var da som nu ved den niende time - bad jeg i mitt hus, og se, en
mann stod for mig i skinnende klædebon,

<span id="an_10:31">10:31</span> og han sier: Kornelius! din bønn er
hørt, og dine almisser er ihukommet for Guds åsyn;

<span id="an_10:32">10:32</span> send derfor bud til Joppe og kall til
dig Simon som kalles med tilnavnet Peter! han har herberge hos Simon, en
garver, ved havet; og han skal tale til dig når han kommer hit.

<span id="an_10:33">10:33</span> Derfor sendte jeg straks bud til dig,
og du gjorde vel at du kom. Nu er vi da alle til stede for Guds åsyn for
å høre alt som er dig pålagt av Herren.

<span id="an_10:34">10:34</span> Peter oplot da sin munn og sa: Jeg
skjønner i sannhet at Gud ikke gjør forskjell på folk;

<span id="an_10:35">10:35</span> men blandt ethvert folkeslag tar han
imot den som frykter ham og gjør rettferdighet.

<span id="an_10:36">10:36</span> Det ord som han sendte ut til Israels
barn, idet han i evangeliet forkynte fred ved Jesus Kristus han er alles
Herre

<span id="an_10:37">10:37</span> det ord kjenner I, det som utgikk over
hele Judea efter å ha tatt sin begynnelse fra Galilea efter den dåp som
Johannes forkynte -

<span id="an_10:38">10:38</span> hvorledes Gud salvet Jesus fra Nasaret
med den Hellige Ånd og kraft, han som gikk omkring og gjorde vel og
helbredet alle som var overveldet av djevelen, fordi Gud var med ham.

<span id="an_10:39">10:39</span> Og vi er vidner om alt det han gjorde
både i jødenes land og i Jerusalem, han som de slo ihjel, idet de hengte
ham på et tre.

<span id="an_10:40">10:40</span> Ham opvakte Gud på den tredje dag, og
gav ham å åpenbare sig,

<span id="an_10:41">10:41</span> ikke for hele folket, men for de vidner
som var forut valgt av Gud, for oss, vi som åt og drakk sammen med ham
efterat han var opstanden fra de døde.

<span id="an_10:42">10:42</span> Og han bød oss å forkynne for folket og
vidne at han er den som av Gud er bestemt til å være dommer over levende
og døde.

<span id="an_10:43">10:43</span> Ham gir alle profetene det vidnesbyrd
at hver den som tror på ham, får syndenes forlatelse ved hans navn.

<span id="an_10:44">10:44</span> Mens Peter ennu talte disse ord, falt
den Hellige Ånd på alle dem som hørte ordet.

<span id="an_10:45">10:45</span> Og alle de troende av omskjærelsen som
var kommet med Peter, blev forferdet over at den Hellige Ånds gave var
blitt utgytt også over hedningene;

<span id="an_10:46">10:46</span> for de hørte dem tale med tunger og
lovprise Gud.

<span id="an_10:47">10:47</span> Da svarte Peter: Mon nogen kan nekte
dem vannet, så de ikke skulde bli døpt, de som har fått den Hellige Ånd
likesom vi?

<span id="an_10:48">10:48</span> Og han bød at de skulde døpes i Jesu
Kristi navn. De bad ham da bli der nogen dager.

<span id="an_11:1">11:1</span> Apostlene og de brødre som var omkring i
Judea, fikk da høre at også hedningene hadde tatt imot Guds ord.

<span id="an_11:2">11:2</span> Da nu Peter kom op til Jerusalem, gikk de
av omskjærelsen i rette med ham og sa:

<span id="an_11:3">11:3</span> Du gikk inn til uomskårne menn og åt med
dem.

<span id="an_11:4">11:4</span> Men Peter begynte da fra først av og la
det ut i sammenheng og sa:

<span id="an_11:5">11:5</span> Jeg var i byen Joppe og bad; da så jeg i
en henrykkelse et syn: Det dalte ned noget, likesom en stor duk, som
blev senket ned fra himmelen efter de fire hjørner, og det kom like bort
til mig;

<span id="an_11:6">11:6</span> da jeg stirret på den og så nøie efter,
blev jeg var jordens firføtte dyr og ville og krypende dyr og himmelens
fugler.

<span id="an_11:7">11:7</span> Jeg hørte også en røst som sa til mig:
Stå op, Peter! slakt og et!

<span id="an_11:8">11:8</span> Men jeg sa: Ingenlunde, Herre! aldri er
noget vanhellig eller urent kommet i min munn.

<span id="an_11:9">11:9</span> En røst fra himmelen svarte mig da annen
gang: Det som Gud har renset, det må ikke du gjøre til urent.

<span id="an_11:10">11:10</span> Dette skjedde tre ganger; og det blev
alt sammen dradd op igjen til himmelen.

<span id="an_11:11">11:11</span> Og se, i det samme stod tre menn
utenfor huset der jeg var; de var utsendt til mig fra Cesarea,

<span id="an_11:12">11:12</span> Og Ånden sa til mig at jeg skulde gå
med dem uten å tvile; disse seks brødre drog også med mig; og vi kom inn
i mannens hus.

<span id="an_11:13">11:13</span> Og han fortalte oss hvorledes han hadde
sett engelen som stod i hans hus og sa til ham: Send bud til Joppe og
hent til dig Simon som kalles med tilnavn Peter!

<span id="an_11:14">11:14</span> han skal tale ord til dig som du skal
bli frelst ved, du og hele ditt hus.

<span id="an_11:15">11:15</span> Men da jeg begynte å tale, falt den
Hellige Ånd på dem, likesom på oss i begynnelsen.

<span id="an_11:16">11:16</span> Da kom jeg Herrens ord i hu, at han sa:
Johannes døpte med vann, men I skal døpes med den Hellige Ånd.

<span id="an_11:17">11:17</span> Gav nu altså Gud dem den samme gave som
han gav oss, da de var kommet til troen på den Herre Jesus Kristus, hvem
var da vel jeg, at jeg skulde være i stand til å hindre Gud?

<span id="an_11:18">11:18</span> Da de hørte dette, slo de sig til ro,
og de priste Gud og sa: Så har da Gud også gitt hedningene omvendelsen
til livet.

<span id="an_11:19">11:19</span> De som nu var adspredt på grunn av den
trengsel som opstod for Stefanus' skyld, drog omkring like til Fønikia
og Kypern og Antiokia, men talte ikke ordet til andre enn jøder.

<span id="an_11:20">11:20</span> Men iblandt dem var det nogen menn fra
Kypern og Kyrene, som kom til Antiokia, og der talte de også til
grekerne og forkynte dem evangeliet om den Herre Jesus.

<span id="an_11:21">11:21</span> Og Herrens hånd var med dem, og et
stort tall kom til troen og omvendte sig til Herren.

<span id="an_11:22">11:22</span> Denne tidende kom da menigheten i
Jerusalem for øre, og de sendte Barnabas ut for å dra til Antiokia;

<span id="an_11:23">11:23</span> da han kom dit og så Guds nåde, gledet
han sig, og han formante alle til at de med hjertets forsett skulde
holde fast ved Herren;

<span id="an_11:24">11:24</span> for han var en god mann og full av den
Hellige Ånd og tro. Og en stor skare blev vunnet for Herren.

<span id="an_11:25">11:25</span> Han drog da ut til Tarsus for å opsøke
Saulus, og da han hadde funnet ham, førte han ham til Antiokia.

<span id="an_11:26">11:26</span> Og et helt år var de sammen der i
menigheten og lærte en stor skare, og i Antiokia fikk disiplene først
navnet kristne.

<span id="an_11:27">11:27</span> I disse dager kom det nogen profeter
ned fra Jerusalem til Antiokia,

<span id="an_11:28">11:28</span> og en av dem, ved navn Agabus, stod op
og varslet ved Ånden at det skulde komme en stor hungersnød over hele
jorderike; den kom også under Klaudius.

<span id="an_11:29">11:29</span> Disiplene vedtok da, alt efter som
enhver av dem hadde råd til, å sende noget til hjelp for de brødre som
bodde i Judea.

<span id="an_11:30">11:30</span> Dette gjorde de også, og de sendte det
med Barnabas og Saulus til de eldste.

<span id="an_12:1">12:1</span> På denne tid la kong Herodes hånd på
nogen av menigheten og mishandlet dem.

<span id="an_12:2">12:2</span> Jakob, Johannes' bror, avlivet han med
sverd,

<span id="an_12:3">12:3</span> og da han så at det var jødene til behag,
grep han dessuten også Peter - det var de usyrede brøds dager -

<span id="an_12:4">12:4</span> og da han hadde grepet ham, kastet han
ham i fengsel, og overlot til fire vaktskifter av stridsmenn, hvert på
fire mann, å passe på ham, da han efter påsken vilde føre ham frem for
folket.

<span id="an_12:5">12:5</span> Så holdt de da vakt over Peter i
fengslet; men det blev gjort inderlig bønn til Gud for ham av
menigheten.

<span id="an_12:6">12:6</span> Da nu Herodes skulde til å føre ham frem,
sov Peter den natt mellem to stridsmenn, bundet med to lenker, og
vaktmenn utenfor døren passet på fengslet.

<span id="an_12:7">12:7</span> Og se, en Herrens engel stod der, og et
lys skinte i fangerummet, og han støtte Peter i siden og vekket ham op
og sa: Skynd dig og stå op! Og lenkene falt av hans hender.

<span id="an_12:8">12:8</span> Og engelen sa til ham: Bind op om dig og
knyt dine sko på dig! Han gjorde så. Og han sier til ham: Kast din kappe
om dig, og følg mig!

<span id="an_12:9">12:9</span> Han gikk da ut og fulgte ham, og han
forstod ikke at det som engelen gjorde, var virkelig, han trodde han så
et syn.

<span id="an_12:10">12:10</span> De gikk da gjennem den første vakt og
den annen, og kom til den jernport som førte ut til byen; den åpnet sig
for dem av sig selv, og de trådte ut og gikk en gate frem, og straks
skiltes engelen fra ham.

<span id="an_12:11">12:11</span> Da kom Peter til sig selv og sa: Nu vet
jeg for visst at Herren har utsendt sin engel og fridd mig ut av
Herodes' hånd og av alt det som jødefolket hadde ventet på.

<span id="an_12:12">12:12</span> Da han nu hadde sanset sig, gikk han
bort til det hus som eides av Maria, mor til Johannes som kaltes med
tilnavn Markus; der var mange samlet og holdt bønn.

<span id="an_12:13">12:13</span> Og da han banket på porten, kom det en
tjenestepike ved navn Rode ut for å høre efter,

<span id="an_12:14">12:14</span> og da hun kjente Peters røst, blev hun
så glad at hun ikke åpnet porten, men løp inn og fortalte at Peter stod
utenfor

<span id="an_12:15">12:15</span> De sa til henne: Du er fra sans og
samling. Men hun forsikret at det var således. Da sa de: Det er hans
engel.

<span id="an_12:16">12:16</span> Men Peter blev ved å banke på, de
lukket da op og så ham, og de blev forferdet.

<span id="an_12:17">12:17</span> Han vinket da til dem med hånden at de
skulde tie stille, og han fortalte dem hvorledes Herren hadde ført ham
ut av fengslet, og sa: Fortell dette til Jakob og brødrene! Så gikk han
bort og drog til et annet sted.

<span id="an_12:18">12:18</span> Da det nu blev dag, var det ikke lite
opstyr blandt stridsmennene; de undret sig over hvad det vel var blitt
av Peter.

<span id="an_12:19">12:19</span> Herodes lot lete efter ham, men fant
ham ikke; han tok da vaktmennene i forhør og bød at de skulde føres
bort; og han drog ned fra Judea til Cesarea og opholdt sig der.

<span id="an_12:20">12:20</span> Han var meget forbitret på tyrierne og
sidonierne; men de enedes om å trede frem for ham, og efterat de hadde
fått Blastus, kongens kammerherre, på sin side, bad de om fred, fordi
deres land hadde sin næring fra kongens.

<span id="an_12:21">12:21</span> På en fastsatt dag klædde da Herodes
sig i kongelig skrud og satte sig på sin trone og holdt en tale til dem,

<span id="an_12:22">12:22</span> og folket ropte til ham: Dette er Guds
røst, og ikke et menneskes.

<span id="an_12:23">12:23</span> Straks slo en Herrens engel ham, fordi
han ikke gav Gud æren, og han blev fortært av ormer og opgav ånden.

<span id="an_12:24">12:24</span> Men Guds ord hadde fremgang og utbredte
sig.

<span id="an_12:25">12:25</span> Og Barnabas og Saulus vendte tilbake
fra Jerusalem efterat de hadde fullført sin tjeneste, og de tok med sig
derfra Johannes som kaltes med tilnavn Markus.

<span id="an_13:1">13:1</span> I Antiokia, i menigheten der, var det
profeter og lærere: Barnabas og Simeon, som kaltes Niger, og LUKius fra
Kyrene og Manaen, fosterbror til fjerdingsfyrsten Herodes, og Saulus.

<span id="an_13:2">13:2</span> Mens de holdt gudstjeneste og fastet, sa
den Hellige Ånd: Ta ut for mig Barnabas og Saulus til den gjerning som
jeg har kalt dem til!

<span id="an_13:3">13:3</span> Da lot de dem dra ut efterat de hadde
fastet og bedt og lagt hendene på dem.

<span id="an_13:4">13:4</span> Da de nu således var utsendt av den
Hellige Ånd, drog de ned til Seleukia og seilte derfra til Kypern,

<span id="an_13:5">13:5</span> og da de var kommet til Salamis, forkynte
de Guds ord i jødenes synagoger; de hadde også Johannes med, som skulde
gå dem til hånde.

<span id="an_13:6">13:6</span> Efterat de nu hadde vandret gjennem hele
øen like til Pafus, traff de på en trollmann, en falsk profet, en jøde
ved navn Barjesus,

<span id="an_13:7">13:7</span> som var hos landshøvdingen Sergius
Paulus, en forstandig mann. Denne kalte Barnabas og Saulus til sig og
bad om å få høre Guds ord.

<span id="an_13:8">13:8</span> Men Elymas, trollmannen for således
uttydes hans navn stod dem imot og søkte å vende landshøvdingen bort fra
troen.

<span id="an_13:9">13:9</span> Da blev Saulus, som også kaltes Paulus,
fylt av den Hellige Ånd, og han så skarpt på ham og sa:

<span id="an_13:10">13:10</span> Du som er full av all svik og all
ondskap, du djevelens barn, all rettferdighets fiende! vil du ikke holde
op med å forvende Herrens rette veier?

<span id="an_13:11">13:11</span> Og nu, se, Herrens hånd er over dig, og
du skal bli blind og til en tid ikke se solen. Og straks falt det skodde
og mørke over ham, og han gikk omkring og søkte efter nogen som kunde
lede ham ved hånden.

<span id="an_13:12">13:12</span> Da kom landshøvdingen til troen, da han
så det som var skjedd, og han undret sig storlig over Herrens lære.

<span id="an_13:13">13:13</span> Paulus og de som var med ham, seilte da
ut fra Pafus og kom til Perge i Pamfylia, men Johannes skilte sig fra
dem og vendte tilbake til Jerusalem.

<span id="an_13:14">13:14</span> Men de drog videre fra Perge og kom til
Antiokia i Pisidia, og gikk inn i synagogen på sabbatsdagen og satte sig
der.

<span id="an_13:15">13:15</span> Efter oplesningen av loven og profetene
sendte da synagoge-forstanderne bud til dem og sa: Brødre! har I noget
formaningsord til folket, så tal!

<span id="an_13:16">13:16</span> Da stod Paulus op og slo til lyd med
hånden og sa: Israelittiske menn og I som frykter Gud! Hør:

<span id="an_13:17">13:17</span> Dette folks, Israels, Gud utvalgte våre
fedre, og han lot folket vokse sig stort under utlendigheten i Egypten,
og med løftet arm førte han dem ut derfra,

<span id="an_13:18">13:18</span> og omkring firti år bar han dem på
faderarm i ørkenen,

<span id="an_13:19">13:19</span> og han utryddet syv folkeslag i
Kana'ans land og skiftet deres land ut til arv for dem, i omkring fire
hundre og femti år.

<span id="an_13:20">13:20</span> Siden gav han dem dommere inntil
profeten Samuel.

<span id="an_13:21">13:21</span> Og derefter krevde de en konge, og Gud
gav dem Saul, Kis' sønn, en mann av Benjamins stamme, i firti år,

<span id="an_13:22">13:22</span> og efterat han hadde avsatt ham,
opreiste han dem David til konge, som han også gav dette vidnesbyrd: Jeg
fant David, Isais sønn, en mann efter mitt hjerte; han skal gjøre all
min vilje.

<span id="an_13:23">13:23</span> Av hans ætt førte han efter sitt løfte
en frelser frem for Israel, Jesus,

<span id="an_13:24">13:24</span> efterat Johannes forut for hans
fremtreden hadde forkynt omvendelses dåp for hele Israels folk.

<span id="an_13:25">13:25</span> Men da Johannes fullendte sitt løp, sa
han: Den I holder mig for å være, er jeg ikke; men se, det kommer en
efter mig, hvis sko jeg ikke er verdig til å løse av hans føtter.

<span id="an_13:26">13:26</span> Brødre, sønner av Abrahams ætt og de
iblandt eder som frykter Gud! til eder blev ordet om denne frelse
utsendt.

<span id="an_13:27">13:27</span> For de som bor i Jerusalem, og deres
rådsherrer kjente ham ikke, og ved å dømme ham opfylte de profetenes ord
som blir lest hver sabbat,

<span id="an_13:28">13:28</span> og enda de ikke fant nogen dødsskyld
hos ham, bad de Pilatus at han måtte bli slått ihjel.

<span id="an_13:29">13:29</span> Og da de hadde fullbyrdet alt som er
skrevet om ham, tok de ham ned av treet og la ham i en grav.

<span id="an_13:30">13:30</span> Men Gud opvakte ham fra de døde,

<span id="an_13:31">13:31</span> og han åpenbarte sig i flere dager for
dem som hadde draget op med ham fra Galilea til Jerusalem, de som nu er
hans vidner for folket.

<span id="an_13:32">13:32</span> Og vi forkynner eder evangeliet om det
løfte som blev gitt til fedrene, at dette har Gud opfylt for oss, deres
barn, idet han opreiste Jesus,

<span id="an_13:33">13:33</span> således som det også er skrevet i den
annen salme: Du er min Sønn; jeg har født dig idag.

<span id="an_13:34">13:34</span> Men at han har opreist ham fra de døde,
så han ikke mere skal vende tilbake til tilintetgjørelse, det har han
sagt således: Jeg vil gi eder de hellige løfter til David, de trofaste.

<span id="an_13:35">13:35</span> Derfor sier han også på et annet sted:
Du skal ikke overgi din hellige til å se tilintetgjørelse.

<span id="an_13:36">13:36</span> For David sov inn, efterat han i sin
levetid hadde tjent Guds råd, og han blev samlet med sine fedre og så
tilintetgjørelse;

<span id="an_13:37">13:37</span> men den som Gud opvakte, han så ikke
tilintetgjørelse.

<span id="an_13:38">13:38</span> Så være det eder da vitterlig, brødre,
at ved ham forkynnes eder syndenes forlatelse,

<span id="an_13:39">13:39</span> og fra alt det som I ikke kunde
rettferdiggjøres fra ved Mose lov, rettferdiggjøres i ham enhver som
tror.

<span id="an_13:40">13:40</span> Se da til at ikke det kommer over eder
som er sagt hos profetene:

<span id="an_13:41">13:41</span> Se, I foraktere, og undre eder og bli
til intet! for en gjerning gjør jeg i eders dager, en gjerning som I
ikke vil tro om nogen forteller eder det.

<span id="an_13:42">13:42</span> Da de gikk ut, bad folk dem om at disse
ord måtte bli talt til dem den følgende sabbat.

<span id="an_13:43">13:43</span> Og da synagoge-tjenesten var til ende,
fulgte mange av jødene og av de gudsdyrkere som hadde tatt ved jødenes
tro, med Paulus og Barnabas; disse talte da med dem og formante dem til
å holde fast ved Guds nåde.

<span id="an_13:44">13:44</span> På den næste sabbat samlet da næsten
hele byen sig for å høre Herrens ord.

<span id="an_13:45">13:45</span> Men da jødene så folkehopen, blev de
fulle av nidkjærhet og motsa det som blev sagt av Paulus, ja motsa og
spottet.

<span id="an_13:46">13:46</span> Da tok Paulus og Barnabas til orde og
sa dem rent ut: Det var nødvendig at Guds ord blev talt først til eder;
men siden I støter det fra eder og ikke akter eder verdige til det evige
liv, så vender vi oss nu til hedningene.

<span id="an_13:47">13:47</span> For så er Herrens bud til oss: Jeg har
satt dig til et lys for hedninger, forat du skal være til frelse inntil
jordens ende.

<span id="an_13:48">13:48</span> Da hedningene hørte det, blev de glade
og priste Herrens ord, og de tok ved troen så mange som var utsett til
evig liv.

<span id="an_13:49">13:49</span> Og Herrens ord utbredte sig over hele
landet.

<span id="an_13:50">13:50</span> Men jødene satte op de fornemme kvinner
som var tilhengere av jødenes tro, og de første menn i byen, og de
reiste en forfølgelse mot Paulus og Barnabas, og drev dem bort fra sine
landemerker.

<span id="an_13:51">13:51</span> De rystet da støvet av sine føtter mot
dem, og kom til Ikonium.

<span id="an_13:52">13:52</span> Men disiplene blev fylt av glede og den
Hellige Ånd.

<span id="an_14:1">14:1</span> I Ikonium skjedde det da at de sammen
gikk inn i jødenes synagoge og talte således at en stor mengde både av
jøder og av grekere kom til troen.

<span id="an_14:2">14:2</span> Men de jøder som ikke vilde tro, opegget
hedningenes sinn og satte ondt i dem mot brødrene.

<span id="an_14:3">14:3</span> De blev nu en lang tid der og talte
frimodig i Herren, som gav sitt nådesord vidnesbyrd, idet han lot tegn
og under skje ved deres hender.

<span id="an_14:4">14:4</span> Og mengden i byen delte sig; nogen holdt
med jødene, andre med apostlene.

<span id="an_14:5">14:5</span> Men da nu både hedningene og jødene med
deres styresmenn stormet frem og vilde mishandle dem og stene dem,

<span id="an_14:6">14:6</span> og de merket dette, flydde de til byene i
Lykaonia, Lystra og Derbe, og landet deromkring,

<span id="an_14:7">14:7</span> og forkynte evangeliet der.

<span id="an_14:8">14:8</span> Og i Lystra satt det en mann som ikke
hadde makt i føttene, da han var vanfør fra mors liv av, og som aldri
hadde kunnet gå.

<span id="an_14:9">14:9</span> Han hørte Paulus tale; denne så skarpt på
ham, og da han så at han hadde tro til å bli helbredet, sa han med høi
røst:

<span id="an_14:10">14:10</span> Reis dig og stå oprett på dine føtter!
Og han sprang op og gikk omkring.

<span id="an_14:11">14:11</span> Men da folket så det som Paulus hadde
gjort, ropte de med høi røst på lykaonisk og sa: Gudene er blitt
mennesker lik og er kommet ned til oss.

<span id="an_14:12">14:12</span> Og de kalte Barnabas Jupiter og Paulus
Merkur, fordi han var den som førte ordet.

<span id="an_14:13">14:13</span> Og presten ved det Jupitertempel som
var utenfor byen, kom til porten med okser og kranser og vilde ofre
sammen med folket.

<span id="an_14:14">14:14</span> Men da apostlene Barnabas og Paulus
hørte dette, sønderrev de sine klær og sprang ut til hopen

<span id="an_14:15">14:15</span> og ropte: I menn! hvad er det I gjør?
Også vi er mennesker under samme vilkår som I, og vi forkynner eder
evangeliet at I skal vende eder bort fra disse falske guder til den
levende Gud, han som gjorde himmelen og jorden og havet og alt som i dem
er,

<span id="an_14:16">14:16</span> han som i de fremfarne tider lot alle
hedningefolkene vandre sine egne veier,

<span id="an_14:17">14:17</span> enda han ikke lot sig uten vidnesbyrd,
idet han gjorde godt, gav eder regn og fruktbare tider fra himmelen, og
mettet eders hjerter med føde og glede.

<span id="an_14:18">14:18</span> Og ved å si dette fikk de med nød og
neppe hindret folket fra å ofre til dem.

<span id="an_14:19">14:19</span> Men det kom jøder til fra Antiokia og
Ikonium og overtalte folket, og de stenet Paulus og slepte ham utenfor
byen, da de trodde at han var død;

<span id="an_14:20">14:20</span> men mens disiplene flokket sig omkring
ham, stod han op og gikk inn i byen. Den næste dag drog han med Barnabas
avsted til Derbe.

<span id="an_14:21">14:21</span> Og efterat de hadde forkynt evangeliet
der i byen og gjort mange disipler, vendte de tilbake til Lystra og
Ikonium og Antiokia,

<span id="an_14:22">14:22</span> idet de styrket disiplenes sjeler og
formante dem til å holde fast ved troen og sa: Vi må gå inn i Guds rike
gjennem mange trengsler.

<span id="an_14:23">14:23</span> Og efterat de hadde valgt eldste for
dem i hver menighet, overgav de dem med bønn og faste til den Herre som
de hadde satt sin tro til.

<span id="an_14:24">14:24</span> Efterat de så hadde draget igjennem
Pisidia, kom de til Pamfylia,

<span id="an_14:25">14:25</span> og da de hadde talt ordet i Perge, drog
de ned til Attalia,

<span id="an_14:26">14:26</span> og seilte derfra til Antiokia, det sted
hvor de var blitt overgitt til Guds nåde for å gjøre den gjerning som de
nu hadde fullført.

<span id="an_14:27">14:27</span> Da de nu kom dit, samlet de menigheten
og fortalte hvor store ting Gud hadde gjort ved dem, og at han hadde
åpnet troens dør for hedningene.

<span id="an_14:28">14:28</span> Og så blev de en ikke så kort tid hos
disiplene.

<span id="an_15:1">15:1</span> Og det kom nogen ned fra Judea og lærte
brødrene: Dersom I ikke blir omskåret efter Mose skikk, kan I ikke bli
frelst.

<span id="an_15:2">15:2</span> Da det nu opstod strid, og Paulus og
Barnabas fikk et ikke lite ordskifte med dem, vedtok de at Paulus og
Barnabas og nogen andre av dem skulde dra op til apostlene og de eldste
i Jerusalem og legge dette spørsmål frem for dem.

<span id="an_15:3">15:3</span> Menigheten fulgte dem da et stykke på
veien, og så drog de gjennem Fønikia og Samaria, idet de fortalte om
hedningenes omvendelse, og de vakte stor glede hos alle brødrene.

<span id="an_15:4">15:4</span> Og da de kom frem til Jerusalem, blev de
mottatt av menigheten og apostlene og de eldste, og de fortalte hvor
store ting Gud hadde gjort ved dem.

<span id="an_15:5">15:5</span> Men det reiste sig nogen av fariseernes
parti som hadde tatt ved troen, og sa: De må omskjæres og bydes å holde
Mose lov.

<span id="an_15:6">15:6</span> Apostlene og de eldste kom da sammen for
å overveie denne sak.

<span id="an_15:7">15:7</span> Da det nu blev et skarpt ordskifte, stod
Peter op og sa til dem: Brødre! I vet at allerede for lenge siden gjorde
Gud det valg iblandt eder at ved min munn skulde hedningene få høre
evangeliets ord og komme til troen.

<span id="an_15:8">15:8</span> Og Gud, som kjenner hjertene, gav dem
vidnesbyrd, idet han gav dem likesom oss den Hellige Ånd,

<span id="an_15:9">15:9</span> og han gjorde ingen forskjell mellem oss
og dem, idet han ved troen renset deres hjerter.

<span id="an_15:10">15:10</span> Hvorfor frister I da nu Gud ved å legge
et åk på disiplenes nakke som hverken våre fedre eller vi var i stand
til å bære?

<span id="an_15:11">15:11</span> Men ved den Herre Jesu nåde tror vi at
vi blir frelst, på samme måte som de.

<span id="an_15:12">15:12</span> Da tidde hele mengden, og de hørte på
Barnabas og Paulus, som fortalte hvor store tegn og undergjerninger Gud
hadde gjort blandt hedningene ved dem.

<span id="an_15:13">15:13</span> Og da de hadde holdt op å tale, tok
Jakob til orde og sa: Brødre! Hør på mig:

<span id="an_15:14">15:14</span> Simeon har fortalt hvorledes Gud fra
først av drog omsorg for å få et folk av hedninger for sitt navn.

<span id="an_15:15">15:15</span> Og dermed stemmer profetenes ord
overens, således som det er skrevet:

<span id="an_15:16">15:16</span> Derefter vil jeg vende tilbake og igjen
opbygge Davids falne hytte, og det nedbrutte av den vil jeg atter
opbygge, og jeg vil igjen opreise den,

<span id="an_15:17">15:17</span> forat alle andre mennesker skal søke
Herren, ja alle hedningefolkene, som mitt navn er blitt nevnt over, sier
Herren, som gjør dette

<span id="an_15:18">15:18</span> som er kjent av ham fra evighet av.

<span id="an_15:19">15:19</span> Derfor mener jeg at vi ikke skal gjøre
det tungt for dem av hedningene som omvender sig til Gud,

<span id="an_15:20">15:20</span> men skrive til dem at de skal avholde
sig fra avgudenes urenhet og fra hor og fra det som er kvalt, og fra
blod.

<span id="an_15:21">15:21</span> For Moses har fra gammel tid av i hver
by dem som forkynner ham, idet han hver sabbat opleses i synagogene.

<span id="an_15:22">15:22</span> Da vedtok apostlene og de eldste sammen
med hele menigheten å velge nogen menn iblandt sig og sende dem til
Antiokia sammen med Paulus og Barnabas; det var Judas med tilnavnet
Barsabbas og Silas, som var høit aktede menn blandt brødrene,

<span id="an_15:23">15:23</span> og de skrev således med dem: Apostlene
og eldste-brødrene hilser brødrene av hedningene i Antiokia og Syria og
Kilikia.

<span id="an_15:24">15:24</span> Eftersom vi har fått høre at nogen som
er kommet fra oss, har forvirret eder ved sin tale og vakt uro i eders
sjeler vi har ikke gitt dem noget pålegg

<span id="an_15:25">15:25</span> så har vi, efterat vi var kommet til
enighet i denne sak, vedtatt å velge nogen menn og sende dem til eder
sammen med våre elskede brødre Barnabas og Paulus,

<span id="an_15:26">15:26</span> menn som har våget sitt liv for vår
Herre Jesu Kristi navns skyld.

<span id="an_15:27">15:27</span> Vi har da sendt Judas og Silas, som
også skal forkynne eder det samme muntlig.

<span id="an_15:28">15:28</span> For den Hellige Ånd og vi har besluttet
ikke å legge nogen annen tyngsel på eder enn disse nødvendige ting:

<span id="an_15:29">15:29</span> at I avholder eder fra avgudsoffer og
blod og det som er kvalt, og hor; dersom I vokter eder for disse ting,
vil det gå eder vel. Lev vel!

<span id="an_15:30">15:30</span> Da nu disse var sendt avsted, kom de
til Antiokia, og de samlet hele menigheten og gav dem brevet.

<span id="an_15:31">15:31</span> Da de hadde lest det, blev de glade
over trøsten de fikk.

<span id="an_15:32">15:32</span> Judas og Silas, som selv var profeter,
trøstet brødrene med mange ord og styrket dem,

<span id="an_15:33">15:33</span> og efterat de hadde vært en tid der,
lot brødrene dem fare med fred til dem som hadde utsendt dem.

<span id="an_15:34">15:34</span> Silas fant det best å bli der.

<span id="an_15:35">15:35</span> Men Paulus og Barnabas blev i Antiokia,
og de lærte og forkynte Herrens ord ved evangeliet sammen med mange
andre.

<span id="an_15:36">15:36</span> Men nogen tid derefter sa Paulus til
Barnabas: La oss nu vende tilbake og se til brødrene i enhver by hvor vi
forkynte Herrens ord, hvorledes de har det!

<span id="an_15:37">15:37</span> Barnabas vilde også ta med Johannes som
kaltes Markus;

<span id="an_15:38">15:38</span> men Paulus syntes ikke at de skulde ta
ham med som hadde skilt sig fra dem i Pamfylia og ikke var gått med dem
til deres gjerning.

<span id="an_15:39">15:39</span> Det kom da til en skarp strid, så de
skiltes fra hverandre, og Barnabas tok Markus med sig og seilte avsted
til Kypern;

<span id="an_15:40">15:40</span> men Paulus valgte Silas til sin
følgesvenn og drog ut, efterat brødrene hadde overgitt ham til Herrens
nåde.

<span id="an_15:41">15:41</span> Og han drog igjennem Syria og Kilikia
og styrket menighetene.

<span id="an_16:1">16:1</span> Han kom da til Derbe og Lystra, og se,
der var en disippel ved navn Timoteus, sønn av en jødisk kvinne som
hadde tatt ved troen, og av en gresk far;

<span id="an_16:2">16:2</span> han hadde godt lov av brødrene i Lystra
og Ikonium.

<span id="an_16:3">16:3</span> Ham vilde Paulus ha med sig på reisen, og
han tok og omskar ham for de jøders skyld som var på de steder; for de
visste alle at hans far var greker.

<span id="an_16:4">16:4</span> Efter som de nu drog fra by til by, påla
de brødrene å holde de bud som var vedtatt av apostlene og de eldste i
Jerusalem.

<span id="an_16:5">16:5</span> Så blev da menighetene styrket i troen,
og vokste i tall for hver dag.

<span id="an_16:6">16:6</span> De drog nu igjennem Frygia og det
galatiske land, fordi de blev hindret av den Hellige Ånd fra å tale
ordet i Asia;

<span id="an_16:7">16:7</span> og da de var kommet bortimot Mysia,
prøvde de på å fare til Bitynia, men Jesu Ånd gav dem ikke lov;

<span id="an_16:8">16:8</span> så drog de da utenom Mysia og drog ned
til Troas.

<span id="an_16:9">16:9</span> Og et syn viste sig om natten for Paulus:
Det stod en mann fra Makedonia og bad ham og sa: Kom over til Makedonia
og hjelp oss!

<span id="an_16:10">16:10</span> Da han hadde sett synet, søkte vi
straks å dra over til Makedonia; vi kunde skjønne at Herren hadde kalt
oss til å forkynne evangeliet for dem.

<span id="an_16:11">16:11</span> Vi seilte da ut fra Troas og styrte
rett frem til Samotrake, og den næste dag til Neapolis,

<span id="an_16:12">16:12</span> og derfra til Filippi, som er den
første by i den del av Makedonia og en romersk koloni; der i byen blev
vi da nogen tid.

<span id="an_16:13">16:13</span> På sabbatsdagen gikk vi utenfor porten,
til en elv hvor de pleide å samles til bønn, og vi satte oss der og
talte til de kvinner som var kommet sammen.

<span id="an_16:14">16:14</span> Og der var en kvinne ved navn Lydia, en
purpur-kremmerske fra byen Tyatira, som dyrket Gud efter jødenes tro;
hun hørte på, og Herren oplot hennes hjerte, så hun gav akt på det som
blev talt av Paulus.

<span id="an_16:15">16:15</span> Da nu hun og hennes hus var blitt døpt,
bad hun oss og sa: Så sant I holder mig for å være en som tror på
Herren, så kom inn i mitt hus og ta ophold der! Og hun nødde oss.

<span id="an_16:16">16:16</span> Men det skjedde engang vi drog ut til
bedestedet, at vi møtte en trælkvinne som hadde en spådomsånd, og som
hjalp sine herrer til stor inntekt ved å spå.

<span id="an_16:17">16:17</span> Hun fulgte efter Paulus og oss og
ropte: Disse mennesker er den høieste Guds tjenere, som forkynner eder
frelsens vei.

<span id="an_16:18">16:18</span> Dette gjorde hun i mange dager. Da
harmedes Paulus og vendte sig om og sa til ånden: Jeg byder dig i Jesu
Kristi navn å fare ut av henne! Og den fór ut i samme stund.

<span id="an_16:19">16:19</span> Men da hennes herrer så at deres håp om
inntekt var ute, tok de fatt på Paulus og Silas og slepte dem avsted til
torvet for å stille dem for retten,

<span id="an_16:20">16:20</span> og de førte dem frem for styresmennene
og sa: Disse mennesker forstyrrer rent vår by; de er jøder,

<span id="an_16:21">16:21</span> og forkynner skikker som vi ikke har
lov til å ta imot eller leve efter, vi som er romere.

<span id="an_16:22">16:22</span> Folket reiste sig også imot dem;
styresmennene rev da klærne av dem og lot dem hudstryke,

<span id="an_16:23">16:23</span> og da de hadde gitt dem mange slag,
kastet de dem i fengsel, og bød fangevokteren å passe godt på dem.

<span id="an_16:24">16:24</span> Da han hadde fått dette bud, kastet han
dem i det innerste fangerum og satte deres føtter fast i stokken.

<span id="an_16:25">16:25</span> Men ved midnattstid holdt Paulus og
Silas bønn og sang lovsanger til Gud, og fangene hørte på dem.

<span id="an_16:26">16:26</span> Da kom det med ett et sterkt
jordskjelv, så fengslets grunnvoller rystet, og straks sprang alle dører
op, og alles lenker løstes.

<span id="an_16:27">16:27</span> Fangevokteren fór da op av søvne, og da
han så fengslets dører åpne, drog han et sverd og vilde drepe sig, fordi
han trodde at fangene var rømt.

<span id="an_16:28">16:28</span> Men Paulus ropte med høi røst: Gjør dig
ikke noget ondt! vi er her alle.

<span id="an_16:29">16:29</span> Han bad da om lys og sprang inn, og han
falt skjelvende ned for Paulus og Silas.

<span id="an_16:30">16:30</span> Og han førte dem utenfor og sa: Herrer!
hvad skal jeg gjøre for å bli frelst?

<span id="an_16:31">16:31</span> De sa da: Tro på den Herre Jesus, sa
skal du bli frelst, du og ditt hus!

<span id="an_16:32">16:32</span> Og de talte Herrens ord til ham og til
alle som var i hans hus

<span id="an_16:33">16:33</span> Så tok han dem til sig i samme time på
natten og vasket dem efter slagene, og straks blev han døpt med alle
sine,

<span id="an_16:34">16:34</span> og han førte dem op i sitt hus og satte
et bord for dem, og frydet sig, efterat han med hele sitt hus var kommet
til troen på Gud.

<span id="an_16:35">16:35</span> Da det nu var blitt dag, sendte
styresmennene bud med sine tjenere: Gi disse mennesker fri!

<span id="an_16:36">16:36</span> Fangevokteren fortalte da disse ord til
Paulus: Styresmennene har sendt bud at I skal gis fri; så gå nu ut og
dra bort i fred!

<span id="an_16:37">16:37</span> Men Paulus sa til dem: De har
hudstrøket oss for alles øine, uten lov og dom, vi som er romerske
borgere; så har de kastet oss i fengsel, og nu jager de oss lønnlig
bort? Nei, la dem selv komme og føre oss ut!

<span id="an_16:38">16:38</span> Tjenerne meldte disse ord til
styresmennene; da blev de redde, da de fikk høre at de var romerske
borgere,

<span id="an_16:39">16:39</span> og de kom og gav dem gode ord, og førte
dem ut og bad dem fare fra byen.

<span id="an_16:40">16:40</span> Så gikk de da ut av fengslet og gikk
inn til Lydia, og efterat de hadde sett brødrene og formant dem, drog de
avsted.

<span id="an_17:1">17:1</span> Efterat de hadde reist igjennem Amfipolis
og Apollonia, kom de til Tessalonika, hvor jødene hadde en synagoge.

<span id="an_17:2">17:2</span> Efter sin sedvane gikk Paulus inn til
dem, og på tre sabbatsdager holdt han samtale med dem ut av skriftene,

<span id="an_17:3">17:3</span> og la ut og forklarte at Messias skulde
lide og opstå fra de døde, og sa: Dette er Messias, den Jesus som jeg
forkynner eder.

<span id="an_17:4">17:4</span> Og nogen av dem lot sig overbevise og
holdt sig til Paulus og Silas, likeså en stor mengde av de grekere som
dyrket Gud, og ikke få av de fornemste kvinner.

<span id="an_17:5">17:5</span> Men jødene blev nidkjære og tok med sig
nogen onde mennesker, nogen dagdrivere, og gjorde et opløp og satte byen
i røre, og de trengte frem imot Jasons hus og søkte å få dem ut til
folket;

<span id="an_17:6">17:6</span> men da de ikke fant dem, slepte de Jason
og nogen brødre frem for by-dommerne og ropte: Disse som opvigler hele
verden, er også kommet hit,

<span id="an_17:7">17:7</span> og Jason har tatt imot dem; og alle disse
gjør stikk imot keiserens bud og sier at en annen, en som heter Jesus,
er konge.

<span id="an_17:8">17:8</span> Da folket og by-dommerne hørte dette,
blev de forferdet,

<span id="an_17:9">17:9</span> og efterat de hadde latt Jason og de
andre innestå for dem, lot de dem fare.

<span id="an_17:10">17:10</span> Men straks samme natt sendte brødrene
både Paulus og Silas avsted til Berøa. Da de kom dit, gikk de bort i
jødenes synagoge.

<span id="an_17:11">17:11</span> Men disse var av et edlere sinn enn de
i Tessalonika; de tok imot ordet med all godvilje, og gransket daglig i
skriftene om det var således som det blev sagt dem.

<span id="an_17:12">17:12</span> Mange av disse kom da til troen, og
ikke få av de fornemme greske kvinner og menn.

<span id="an_17:13">17:13</span> Men da jødene i Tessalonika fikk vite
at Guds ord blev forkynt av Paulus også i Berøa, kom de dit og opegget
folket der også.

<span id="an_17:14">17:14</span> Straks sendte da brødrene Paulus avsted
på veien til havet; men både Silas og Timoteus blev tilbake der.

<span id="an_17:15">17:15</span> De som fulgte med Paulus, førte ham da
til Aten, og drog så derfra med det bud til Silas og Timoteus at de
skulde komme til ham så snart som mulig.

<span id="an_17:16">17:16</span> Mens nu Paulus ventet på dem i Aten,
harmedes hans ånd i ham, da han så at byen var full av avgudsbilleder.

<span id="an_17:17">17:17</span> Han holdt da samtaler i synagogen med
jødene og dem som dyrket Gud, og på torvet hver dag med dem han traff
på.

<span id="an_17:18">17:18</span> Nogen av de epikureiske og stoiske
visdomslærere innlot sig også i ordskifte med ham, og nogen sa: Hvad
mener vel denne ordgyder? Andre igjen sa: Han synes å være en som
forkynner utenlandske guddommer det var fordi han forkynte evangeliet om
Jesus og opstandelsen.

<span id="an_17:19">17:19</span> Så tok de ham ved hånden og førte ham
op på Areopagus, og sa: Kan vi få vite hvad dette er for en ny lære som
du forkynner?

<span id="an_17:20">17:20</span> for underlige ting fører du frem for
våre ører; vi ønsker derfor å få vite hvad dette skal bety.

<span id="an_17:21">17:21</span> Men alle atenere og de fremmede som
opholdt sig der, gav sig ikke stunder til annet enn å fortelle eller
høre nytt.

<span id="an_17:22">17:22</span> Så stod da Paulus frem midt på
Areopagus og sa: Atenske menn! I alle måter ser jeg at I er ivrige i
eders gudsfrykt.

<span id="an_17:23">17:23</span> For da jeg gikk omkring og så på eders
helligdommer, fant jeg også et alter som det var satt den innskrift på:
For en ukjent Gud. Det som I altså dyrker uten å kjenne det, dette
forkynner jeg eder.

<span id="an_17:24">17:24</span> Gud, han som gjorde verden og alt som i
den er, han som er herre over himmel og jord, han bor ikke i templer
gjort med hender;

<span id="an_17:25">17:25</span> heller ikke tjenes han av menneskelige
hender som om han trengte til noget, han som jo selv gir alle liv og
ånde og alle ting;

<span id="an_17:26">17:26</span> og han lot alle folkeslag av ett blod
bo over hele jorderike, og satte dem faste tider og grenseskjell mellem
deres bosteder,

<span id="an_17:27">17:27</span> forat de skulde lete efter Gud, om de
dog kunde føle og finne ham, enda han ikke er langt borte fra nogen
eneste av oss.

<span id="an_17:28">17:28</span> For i ham er det vi lever og rører oss
og er til, som også nogen av eders skalder har sagt: For vi er også hans
ætt.

<span id="an_17:29">17:29</span> Da vi nu altså er Guds ætt, bør vi ikke
tro at guddommen er lik gull eller sølv eller sten, et billedverk av
menneskelig kunst og tanke.

<span id="an_17:30">17:30</span> Efterat Gud da har båret over med
vankundighetens tider, byder han nu menneskene at de alle allesteds skal
omvende sig,

<span id="an_17:31">17:31</span> eftersom han har fastsatt en dag da han
skal dømme verden med rettferdighet ved en mann som han har bestemt til
det, efterat han har gitt fullgodt bevis for alle ved å opreise ham fra
de døde.

<span id="an_17:32">17:32</span> Da de hørte om dødes opstandelse,
spottet nogen, men andre sa: Vi vil høre dig ennu en gang om dette.

<span id="an_17:33">17:33</span> Dermed gikk da Paulus bort fra dem.

<span id="an_17:34">17:34</span> Men nogen menn holdt sig til ham og kom
til troen, iblandt dem også Dionysius, en av Areopagus-dommerne, og en
kvinne ved navn Damaris, og nogen andre med dem.

<span id="an_18:1">18:1</span> Derefter drog han fra Aten og kom til
Korint.

<span id="an_18:2">18:2</span> Der fant han en jøde ved navn Akvilas,
født i Pontus, som nylig var kommet fra Italia med sin hustru Priskilla,
fordi Klaudius hadde påbudt at alle jøder skulde forlate Rom; dem gav
han sig i lag med,

<span id="an_18:3">18:3</span> og da han drev samme håndverk, bodde han
hos dem og arbeidet der; for de var teltmakere av håndverk.

<span id="an_18:4">18:4</span> Men hver sabbat holdt han samtaler i
synagogen, og han overbeviste jøder og grekere.

<span id="an_18:5">18:5</span> Da nu Silas og Timoteus kom ned fra
Makedonia, var Paulus helt optatt av å lære, idet han vidnet for jødene
at Jesus er Messias.

<span id="an_18:6">18:6</span> Men da de stod imot og spottet, rystet
han støvet av sine klær og sa til dem: Eders blod komme over eders eget
hode! Jeg er ren; fra nu av går jeg til hedningene.

<span id="an_18:7">18:7</span> Så gikk han bort derfra, og tok inn i et
hus som tilhørte en mann ved navn Justus, som dyrket Gud; hans hus lå
like ved synagogen.

<span id="an_18:8">18:8</span> Men synagoge-forstanderen Krispus kom til
troen på Herren med hele sitt hus, og mange av korintierne som hørte
ham, kom til troen og lot sig døpe.

<span id="an_18:9">18:9</span> Og Herren sa til Paulus i et syn om
natten: Frykt ikke, men tal, og ti ikke!

<span id="an_18:10">18:10</span> Jeg er med dig, og ingen skal røre dig
for å gjøre dig ondt; for jeg har meget folk i denne by.

<span id="an_18:11">18:11</span> Så tok han ophold der i et år og seks
måneder, og lærte Guds ord iblandt dem.

<span id="an_18:12">18:12</span> Men da Gallio var landshøvding i Akaia,
reiste jødene sig alle som en mot Paulus og førte ham for domstolen og
sa:

<span id="an_18:13">18:13</span> Denne opvigler folk til å dyrke Gud på
annen vis enn loven byder.

<span id="an_18:14">18:14</span> Da nu Paulus skulde til å oplate
munnen, sa Gallio til jødene: Var det nogen misgjerning eller slem udåd,
I jøder, da hadde jeg hatt god grunn til å høre tålmodig på eder;

<span id="an_18:15">18:15</span> men er det spørsmål om en lære og om
navn og om eders lov, da får det bli eders sak; dommer i disse ting vil
jeg ikke være.

<span id="an_18:16">18:16</span> Og han drev dem bort fra domstolen.

<span id="an_18:17">18:17</span> Men da tok de alle fatt på
synagoge-forstanderen Sostenes og slo ham midt for domstolen; og Gallio
brydde sig ikke noget om alt dette.

<span id="an_18:18">18:18</span> Paulus blev der da ennu en lang tid; så
sa han farvel til brødrene og seilte avsted til Syria og i følge med ham
Priskilla og Akvilas efterat han i Kenkreæ hadde klippet sitt hår; for
han hadde et løfte på sig.

<span id="an_18:19">18:19</span> Så kom de til Efesus; der lot han de
andre bli tilbake, og selv gikk han inn i synagogen og gav sig i samtale
med jødene.

<span id="an_18:20">18:20</span> Da de bad ham bli der lenger, samtykte
han ikke,

<span id="an_18:21">18:21</span> men sa farvel til dem og sa: Jeg vil
komme til eder en annen gang, om Gud så vil. Så seilte han fra Efesus

<span id="an_18:22">18:22</span> og kom til Cesarea; derefter drog han
op og hilste på menigheten, og drog så ned til Antiokia.

<span id="an_18:23">18:23</span> Da han hadde vært der nogen tid, drog
han ut, og vandret gjennem det galatiske land og Frygia fra ende til
annen og styrket alle disiplene.

<span id="an_18:24">18:24</span> Men det var en jøde ved navn Apollos,
født i Aleksandria, en vel talende mann, som kom til Efesus; han var
sterk i skriftene.

<span id="an_18:25">18:25</span> Han var oplært i Herrens vei, og da han
var brennende i ånden, talte og lærte han grundig om Jesus, enda han
bare kjente Johannes' dåp.

<span id="an_18:26">18:26</span> Og han begynte å tale frimodig i
synagogen. Da Priskilla og Akvilas hadde hørt ham, tok de ham til sig og
la Guds vei nøiere ut for ham.

<span id="an_18:27">18:27</span> Da han nu vilde dra videre til Akaia,
tilskyndte brødrene ham, og skrev til disiplene der om å ta imot ham. Og
da han kom dit, blev han ved Guds nåde til stort gagn for de troende;

<span id="an_18:28">18:28</span> for med kraft målbandt han jødene
offentlig, idet han viste av skriftene at Jesus er Messias.

<span id="an_19:1">19:1</span> Mens Apollos var i Korint, skjedde det at
Paulus kom til Efesus, efterat han hadde vandret igjennem de øvre
landskaper.

<span id="an_19:2">19:2</span> Der fant han nogen disipler og sa til
dem: Fikk I den Hellige Ånd da I kom til troen? De svarte ham: Vi har
ikke engang hørt om den Hellige Ånd er kommet.

<span id="an_19:3">19:3</span> Han sa da: Hvad dåp blev I da døpt med?
De sa: Med Johannes' dåp.

<span id="an_19:4">19:4</span> Da sa Paulus: Johannes, han døpte med
omvendelses dåp, idet han sa til folket at de skulde tro på den som kom
efter ham, det er på Jesus.

<span id="an_19:5">19:5</span> Da de hørte dette, lot de sig døpe til
den Herre Jesu navn,

<span id="an_19:6">19:6</span> og da Paulus la hendene på dem, kom den
Hellige Ånd over dem, og de talte med tunger og profetiske ord.

<span id="an_19:7">19:7</span> Disse menn var i alt omkring tolv.

<span id="an_19:8">19:8</span> Han gikk da inn i synagogen og talte
frimodig i tre måneder, idet han holdt samtaler med dem og overtydet dem
om det som hører Guds rike til.

<span id="an_19:9">19:9</span> Men da nogen forherdet sig og ikke vilde
tro, og talte ille om Guds vei så mengden hørte på det, da brøt han lag
med dem og skilte disiplene fra dem, og holdt daglige samtaler i
Tyrannus' skole.

<span id="an_19:10">19:10</span> Dette varte i to år, så alle som bodde
i Asia, fikk høre Herrens ord, både jøder og grekere.

<span id="an_19:11">19:11</span> Og usedvanlige kraftgjerninger gjorde
Gud ved Paulus' hender,

<span id="an_19:12">19:12</span> så at de endog tok svededuker eller
forklær som han hadde hatt på sig, og bar til de syke, og sykdommene vek
fra dem, og de onde ånder fór ut av dem.

<span id="an_19:13">19:13</span> Men også nogen av de jødiske
ånde-manere som fór omkring, tok sig fore å nevne den Herre Jesu navn
over dem som hadde onde ånder, og sa: Jeg maner eder ved den Jesus som
Paulus forkynner.

<span id="an_19:14">19:14</span> Det var nogen sønner av Skevas, en
jødisk yppersteprest, syv i tallet, som gjorde dette.

<span id="an_19:15">19:15</span> Men den onde ånd svarte dem: Jesus
kjenner jeg, og Paulus vet jeg om; men I, hvem er I?

<span id="an_19:16">19:16</span> Og mannen som den onde ånd var i,
sprang inn på dem og vant på dem begge to og overmannet dem, så at de
måtte fly nakne og sårede ut av huset.

<span id="an_19:17">19:17</span> Dette blev da vitterlig for alle dem
som bodde i Efesus, både jøder og grekere, og det falt frykt over dem
alle, og den Herre Jesu navn blev prist,

<span id="an_19:18">19:18</span> og mange av dem som var kommet til
troen, kom og bekjente og fortalte om sine gjerninger.

<span id="an_19:19">19:19</span> Og en stor hop av dem som hadde drevet
med utillatelige kunster, bar sine bøker sammen og brente dem op for
alles øine; og de regnet ut deres verdi og fant at den var femti tusen
sølvpenninger.

<span id="an_19:20">19:20</span> Således hadde Herrens ord sterk
fremgang og fikk makt.

<span id="an_19:21">19:21</span> Da nu dette var fullført, satte Paulus
sig fore å reise gjennem Makedonia og Akaia og dra til Jerusalem, idet
han sa: Når jeg har vært der, må jeg også se Rom.

<span id="an_19:22">19:22</span> Han sendte da to av dem som gikk ham
til hånde, Timoteus og Erastus, til Makedonia; selv blev han ennu nogen
tid i Asia.

<span id="an_19:23">19:23</span> Men ved denne tid blev det et ikke lite
opstyr om Guds vei.

<span id="an_19:24">19:24</span> For en mann ved navn Demetrius, en
sølvsmed, som arbeidet Diana-templer av sølv, og som hjalp kunstnerne
til en ikke liten inntekt,

<span id="an_19:25">19:25</span> sammenkalte disse og de arbeidere som
syslet med dette, og sa til dem: I menn! I vet at av dette arbeid har vi
vår velstand,

<span id="an_19:26">19:26</span> og I ser og hører at ikke bare i
Efesus, men i næsten hele Asia har denne Paulus ved sine overtalelser
forført en stor hop, idet han sier at de ikke er guder de som arbeides
med hendene.

<span id="an_19:27">19:27</span> Nu er det ikke bare den fare for oss at
denne håndtering skal komme i vanrykte, men også at den store gudinne
Dianas tempel skal bli regnet for intet, og at det skal bli gjort ende
på hennes storhet, som hele Asia, ja hele jorderike dyrker.

<span id="an_19:28">19:28</span> Da de hørte dette, blev de fulle av
vrede og ropte: Stor er efesernes Diana!

<span id="an_19:29">19:29</span> Og hele byen kom i oprør, og de stormet
alle som en avsted til teatret og rev med sig Gajus og Aristarkus, to
makedoniere, Paulus' reisefeller.

<span id="an_19:30">19:30</span> Paulus vilde nu gå der inn til folket,
men disiplene tillot ham det ikke;

<span id="an_19:31">19:31</span> også nogen av asiarkene, som var hans
venner, sendte bud til ham og bad ham at han ikke måtte gå inn i
teatret.

<span id="an_19:32">19:32</span> Nogen skrek nu ett, andre et annet; for
forsamlingen var i et røre, og størstedelen visste ikke hvad de var
kommet sammen for.

<span id="an_19:33">19:33</span> Men nogen av hopen satte Aleksander inn
i saken, da jødene skjøv ham frem; Aleksander slo da til lyd med hånden
og vilde holde en forsvarstale til folket.

<span id="an_19:34">19:34</span> Men da de fikk vite at han var jøde,
blev det ett rop fra dem alle, og de skrek i omkring to timer: Stor er
efesernes Diana!

<span id="an_19:35">19:35</span> Men by-skriveren fikk hopen til å være
rolig, og sa derefter: I menn fra Efesus! Hvilket menneske er det vel
som ikke vet at efesernes by er tempelvokter for den store Diana og
hennes himmelfalne billede?

<span id="an_19:36">19:36</span> Da nu ingen motsier dette, må I holde
eder rolige og ikke foreta eder noget forhastet.

<span id="an_19:37">19:37</span> For I har ført hit disse mennesker, som
hverken er tempelranere eller spotter eders gudinne.

<span id="an_19:38">19:38</span> Har nu altså Demetrius og kunstnerne
med ham nogen klage mot nogen, da holdes det jo rettergangsdager, og her
er jo landshøvdinger; la dem kalle hverandre inn for retten!

<span id="an_19:39">19:39</span> Men har I noget å kreve i andre saker,
da skal det bli avgjort i lovlig tingmøte.

<span id="an_19:40">19:40</span> For vi står endog i fare for å komme
under tiltale som oprørere for denne dags skyld, da det ikke er nogen
grunn som vi kan svare med for dette opløp.

<span id="an_19:41">19:41</span> Ved å tale så fikk han forsamlingen til
å gå sin vei.

<span id="an_20:1">20:1</span> Da nu opstyret hadde lagt sig, kalte
Paulus disiplene til sig og for mante dem og bød dem farvel; så drog han
avsted for å fare til Makedonia.

<span id="an_20:2">20:2</span> Efterat han nu hadde reist gjennem disse
landskaper og hadde formant dem med mange ord, kom han til Grekenland;

<span id="an_20:3">20:3</span> der blev han i tre måneder, og fordi
jødene lurte på ham da han var i ferd med å seile til Syria, satte han
sig fore å vende tilbake gjennem Makedonia.

<span id="an_20:4">20:4</span> Han hadde da følge til Asia av Sopater,
Pyrrus' sønn, fra Berøa, og blandt tessalonikerne av Aristarkus og
Sekundus, og av Gajus fra Derbe og Timoteus, og av Tykikus og Trofimus
fra Asia.

<span id="an_20:5">20:5</span> Disse drog i forveien og bidde på oss i
Troas;

<span id="an_20:6">20:6</span> men vi seilte ut fra Filippi efter de
usyrede brøds dager, og kom fem dager efter til dem i Troas; der blev vi
i syv dager.

<span id="an_20:7">20:7</span> På den første dag i uken var vi samlet
for å bryte brødet; Paulus holdt da samtaler med dem, for han skulde
fare derfra den næste dag, og han drog sin tale ut like til midt på
natten.

<span id="an_20:8">20:8</span> Det var mange lamper i salen hvor vi var
samlet.

<span id="an_20:9">20:9</span> Men en ung mann ved navn Eutykus satt i
vinduet og var falt i dyp søvn, da Paulus talte med dem i lang tid, og i
søvne styrtet han ut og falt ned fra tredje stokkverk, Og blev tatt død
op.

<span id="an_20:10">20:10</span> Men Paulus gikk ned og kastet sig over
ham og favnet ham og sa: Vær ikke urolige! hans sjel er i ham.

<span id="an_20:11">20:11</span> Så gikk han op igjen og brøt brødet og
åt av det; og efterat han hadde talt lenge med dem, like til daggry,
drog han avsted.

<span id="an_20:12">20:12</span> De førte da gutten levende bort og blev
høilig trøstet.

<span id="an_20:13">20:13</span> Vi hadde imens gått ombord i skibet og
seilte til Assus, hvor vi skulde ta Paulus ombord; for det hadde han
pålagt oss; selv vilde han gå til fots.

<span id="an_20:14">20:14</span> Da han nu møtte oss i Assus, tok vi ham
ombord, og kom til Mitylene,

<span id="an_20:15">20:15</span> Og derfra seilte vi videre og kom den
næste dag bent ut for Kios; annen dag gikk vi innom Samos og lå over i
Trogillium, og kom dagen efter til Milet.

<span id="an_20:16">20:16</span> For Paulus hadde satt sig fore å seile
Efesus forbi, så han ikke skulde bli heftet i Asia; for han hastet for å
nå frem til Jerusalem til pinsedag, om det var ham mulig.

<span id="an_20:17">20:17</span> Fra Milet sendte han da bud til Efesus
og kalte menighetens eldste til sig.

<span id="an_20:18">20:18</span> Da de var kommet til ham, sa han til
dem: I vet hvordan min ferd iblandt eder var hele tiden fra den første
dag jeg kom til Asia,

<span id="an_20:19">20:19</span> at jeg tjente Herren med all ydmykhet
og under tårer og prøvelser som jeg måtte utstå ved jødenes
efterstrebelser;

<span id="an_20:20">20:20</span> hvorledes jeg ikke holdt tilbake noget
av det som kunde være eder til gagn, men forkynte eder det og lærte eder
det offentlig og i husene,

<span id="an_20:21">20:21</span> idet jeg vidnet både for jøder og for
grekere om omvendelsen til Gud og troen på vår Herre Jesus Kristus.

<span id="an_20:22">20:22</span> Og nu se, bundet av Ånden drar jeg til
Jerusalem, og vet ikke hvad som skal møte mig der,

<span id="an_20:23">20:23</span> men bare at den Hellige Ånd i by efter
by vidner for mig og sier at bånd og trengsler venter mig.

<span id="an_20:24">20:24</span> Men for mig selv akter jeg ikke mitt
liv et ord verdt, når jeg bare kan fullende mitt løp og den tjeneste som
jeg fikk av den Herre Jesus: å vidne om Guds nådes evangelium.

<span id="an_20:25">20:25</span> Og nu, se, jeg vet at I aldri mere skal
se mitt åsyn, alle I som jeg gikk omkring iblandt og forkynte riket.

<span id="an_20:26">20:26</span> Derfor vidner jeg for eder på denne dag
at jeg er ren for alles blod;

<span id="an_20:27">20:27</span> for jeg holdt ikke noget tilbake, men
forkynte eder hele Guds råd.

<span id="an_20:28">20:28</span> Så gi da akt på eder selv, og på hele
den hjord som den Hellige Ånd satte eder til tilsynsmenn i, for å vokte
Guds menighet, som han vant sig ved sitt eget blod!

<span id="an_20:29">20:29</span> Jeg vet at efter min bortgang skal det
komme glupende ulver inn blandt eder, som ikke skåner hjorden;

<span id="an_20:30">20:30</span> ja, blandt eder selv skal det fremstå
menn som fører forvendt tale for å lokke disiplene efter sig.

<span id="an_20:31">20:31</span> Våk derfor, og kom i hu at jeg i tre år
ikke holdt op, hverken natt eller dag, å formane hver eneste en med
tårer!

<span id="an_20:32">20:32</span> Og nu overgir jeg eder til Gud og hans
nådes ord, han som er mektig til å opbygge eder og gi eder arvelodd
blandt alle dem som er blitt helliget.

<span id="an_20:33">20:33</span> Jeg attrådde ikke sølv eller gull eller
klær av nogen;

<span id="an_20:34">20:34</span> I vet selv at det jeg selv trengte, og
de som var med mig, det har disse hender arbeidet for.

<span id="an_20:35">20:35</span> I alle deler viste jeg eder at således
bør vi ved strevsomt arbeid ta oss av de skrøpelige og komme den Herre
Jesu ord i hu, som han selv har sagt: Det er saligere å gi enn å ta.

<span id="an_20:36">20:36</span> Da han hadde sagt dette, falt han på
kne og bad sammen med dem alle.

<span id="an_20:37">20:37</span> De brast da alle i sterk gråt, og de
falt Paulus om halsen og kysset ham;

<span id="an_20:38">20:38</span> men mest sørget de over det ord han
hadde sagt, at de aldri mere skulde se hans åsyn. Derefter fulgte de ham
til skibet.

<span id="an_21:1">21:1</span> Da vi nu hadde revet oss løs fra dem og
hadde seilt avsted, kom vi rett frem til Kos, næste dag til Rodus, og
derfra til Patara.

<span id="an_21:2">21:2</span> Der fant vi et skib som skulde fare rett
over til Fønikia; vi gikk da ombord på det og seilte avsted.

<span id="an_21:3">21:3</span> Efterat vi hadde fått Kypern i sikte og
latt den efter oss på venstre hånd, seilte vi til Syria og løp inn til
Tyrus; for der skulde skibet losse sin ladning.

<span id="an_21:4">21:4</span> Vi opsøkte da disiplene og blev der i syv
dager; de sa til Paulus ved Ånden at han ikke måtte dra til Jerusalem.

<span id="an_21:5">21:5</span> Da nu disse dager var til ende, drog vi
derfra og fór videre, og de fulgte oss alle med kvinner og barn helt
utenfor byen; vi falt da på kne på stranden og bad;

<span id="an_21:6">21:6</span> så bød vi hverandre farvel, og vi gikk
ombord på skibet; men de vendte tilbake til sitt.

<span id="an_21:7">21:7</span> Vi endte nu sjøferden og kom fra Tyrus
til Ptolemais; der hilste vi på brødrene og blev en dag hos dem.

<span id="an_21:8">21:8</span> Næste dag drog vi derfra og kom til
Cesarea; der tok vi inn hos Filip, evangelisten, som var en av de syv,
og blev hos ham.

<span id="an_21:9">21:9</span> Han hadde fire ugifte døtre som hadde
profetisk gave.

<span id="an_21:10">21:10</span> Mens vi nu blev der i flere dager, kom
en profet ved navn Agabus ned fra Judea;

<span id="an_21:11">21:11</span> han kom til oss og tok Paulus' belte og
bandt sig selv på hender og føtter og sa: Så sier den Hellige Ånd: Den
mann som eier dette belte, ham skal jødene binde således i Jerusalem og
overgi i hedningenes hender.

<span id="an_21:12">21:12</span> Da vi hørte dette, bad vi ham, både vi
og de der på stedet, at han ikke måtte dra op til Jerusalem.

<span id="an_21:13">21:13</span> Men Paulus svarte: Hvorfor gråter I og
sønderriver mitt hjerte? Jeg er rede ikke bare til å bindes, men også
til å dø i Jerusalem for den Herre Jesu navn.

<span id="an_21:14">21:14</span> Da han nu ikke lot sig overtale, slo vi
oss til ro og sa: Skje Herrens vilje!

<span id="an_21:15">21:15</span> Da nu disse dager var til ende, gjorde
vi oss i stand og drog op til Jerusalem,

<span id="an_21:16">21:16</span> og sammen med oss reiste også nogen av
disiplene fra Cesarea; de førte oss til en som hette Mnason, fra Kypern,
en gammel disippel, som vi skulde bo hos.

<span id="an_21:17">21:17</span> Da vi nu kom til Jerusalem, tok
brødrene imot oss med glede.

<span id="an_21:18">21:18</span> Den næste dag gikk Paulus med oss til
Jakob, og alle de eldste kom dit.

<span id="an_21:19">21:19</span> Og da han hadde hilst på dem, fortalte
han det som Gud hadde gjort blandt hedningene ved hans tjeneste, det ene
efter det annet.

<span id="an_21:20">21:20</span> Da de hørte det, priste de Gud; og så
sa de til ham: Du ser, bror, hvor mangfoldige tusener det er blandt
jødene som har tatt ved troen, og alle er de nidkjære for loven;

<span id="an_21:21">21:21</span> men nu har de hørt si om dig at ute
blandt hedningene lærer du alle jøder frafall fra Moses og sier at de
ikke skal omskjære sine barn eller vandre efter de gamle skikker.

<span id="an_21:22">21:22</span> Hvad er da å gjøre? I ethvert fall vil
en hel mengde komme sammen; for de vil få høre at du er kommet.

<span id="an_21:23">21:23</span> Gjør nu derfor som vi sier til dig! Vi
har her fire menn som har et løfte på sig;

<span id="an_21:24">21:24</span> slå dig sammen med dem og la dig rense
med dem, og ta på dig omkostningene for dem, så de kan få rake sitt
hode! så vil alle skjønne at det ikke er noget i det som de har hørt si
om dig, men at du også selv vandrer så at du holder loven.

<span id="an_21:25">21:25</span> Men om de hedninger som har tatt ved
troen, har vi sendt brev og vedtatt at de ikke skal holde noget sådant,
men bare vokte sig for avgudsoffer og blod og det som er kvalt, og hor.

<span id="an_21:26">21:26</span> Da slo Paulus sig sammen med mennene,
og den næste dag lot han sig rense med dem og gikk inn i templet for å
melde utløpet av renselsesdagene, da offeret skulde frembæres for enhver
av dem.

<span id="an_21:27">21:27</span> Da nu de syv dager led til ende, fikk
jødene fra Asia se ham i templet, og de satte op hele hopen og la hånd
på ham

<span id="an_21:28">21:28</span> og skrek: Israelittiske menn! kom til
hjelp! Dette er det menneske som allesteds lærer alle imot folket og
loven og dette sted, og han har endog ført grekere inn i templet og
vanhelliget dette hellige sted.

<span id="an_21:29">21:29</span> For de hadde før sett Trofimus fra
Efesus ute i byen i følge med ham, og nu tenkte de at Paulus hadde ført
ham inn i templet.

<span id="an_21:30">21:30</span> Det blev da et opstyr i hele byen, og
folket flokket sig sammen, og de grep Paulus og slepte ham utenfor
templet, og straks blev dets dører lukket.

<span id="an_21:31">21:31</span> Mens de nu holdt på og vilde slå ham
ihjel, gikk det melding op til den øverste høvedsmann for vakten om at
hele Jerusalem var i et røre.

<span id="an_21:32">21:32</span> Han tok da straks krigsfolk og
høvedsmenn og skyndte sig ned til dem; men da de så den øverste
høvedsmann og krigsfolket, holdt de op med å slå Paulus.

<span id="an_21:33">21:33</span> Da kom den øverste høvedsmann bort til
ham og lot ham gripe, og bød at han skulde bindes med to lenker, og
spurte hvem han var, og hvad han hadde gjort.

<span id="an_21:34">21:34</span> Nogen i hopen ropte da ett, andre et
annet; og da han på grunn av larmen ikke kunde få noget sikkert å vite,
bød han at han skulde føres inn i festningen.

<span id="an_21:35">21:35</span> Da han nu kom til trappene, blev det
slik at han måtte bæres av krigsfolket, så voldsom var hopen;

<span id="an_21:36">21:36</span> for hele mengden av folket fulgte efter
og skrek: Drep ham!

<span id="an_21:37">21:37</span> Da nu Paulus skulde føres inn i
festningen, sier han til den øverste høvedsmann: Får jeg lov å si et ord
til dig? Han svarte: Kan du gresk?

<span id="an_21:38">21:38</span> Er du da ikke den egypter som for nogen
tid siden gjorde oprør og førte de fire tusen mordere ut i ørkenen?

<span id="an_21:39">21:39</span> Da sa Paulus: Jeg er en jøde, fra
Tarsus, borger av en ikke ukjent by i Kilikia; men jeg ber dig: Gi mig
lov å tale til folket!

<span id="an_21:40">21:40</span> Da han gav ham lov til det, stilte
Paulus sig på trappen og slo til lyd for folket med hånden; da det nu
blev aldeles stille, talte han til dem på det hebraiske mål og sa:

<span id="an_22:1">22:1</span> Brødre og fedre! Hør på det jeg nu vil si
eder til mitt forsvar!

<span id="an_22:2">22:2</span> Da de hørte at han talte til dem på det
hebraiske mål, holdt de sig ennu mere stille. Han sier da:

<span id="an_22:3">22:3</span> Jeg er en jøde, født i Tarsus i Kilikia,
men opfostret i denne by, oplært ved Gamaliels føtter efter vår fedrene
lovs strenghet, og jeg var nidkjær for Gud, som I alle er idag;

<span id="an_22:4">22:4</span> jeg forfulgte Guds vei til døden, bandt
og kastet i fengsel både menn og kvinner,

<span id="an_22:5">22:5</span> som også ypperstepresten og hele
eldste-rådet kan vidne; av dem fikk jeg endog brev med til brødrene i
Damaskus, og drog dit for å føre også dem som var der, bundne til
Jerusalem, forat de kunde få straff.

<span id="an_22:6">22:6</span> Men det skjedde da jeg var på veien og
kom nær til Damaskus, da strålte ved middags-tider et sterkt lys fra
himmelen med ett omkring mig,

<span id="an_22:7">22:7</span> og jeg falt til jorden og hørte en røst
som sa til mig: Saul! Saul! hvorfor forfølger du mig?

<span id="an_22:8">22:8</span> Jeg svarte: Hvem er du, Herre? Og han sa
til mig: Jeg er Jesus fra Nasaret, han som du forfølger.

<span id="an_22:9">22:9</span> De som var med mig, så lyset, men røsten
av ham som talte til mig, hørte de ikke.

<span id="an_22:10">22:10</span> Jeg sa da: Hvad skal jeg gjøre, Herre?
Og Herren svarte mig: Stå op og gå inn i Damaskus! der skal bli talt til
dig om alt det som du er bestemt til å gjøre.

<span id="an_22:11">22:11</span> Da jeg nu ikke kunde se for glansen av
hint lys, blev jeg ledet ved hånden av dem som var med mig, og kom inn i
Damaskus.

<span id="an_22:12">22:12</span> Og en som hette Ananias, en gudfryktig
mann efter loven, med godt vidnesbyrd av alle jøder som bodde der,

<span id="an_22:13">22:13</span> kom til mig og stod for mig og sa:
Saul, bror, se op! Og samme stund så jeg op på ham.

<span id="an_22:14">22:14</span> Og han sa: Våre fedres Gud har utkåret
dig til å kjenne hans vilje og se den rettferdige og høre røsten av hans
munn;

<span id="an_22:15">22:15</span> for du skal være ham et vidne for alle
mennesker om det du har sett og hørt.

<span id="an_22:16">22:16</span> Og nu, hvad bier du efter? stå op og la
dig døpe og få avtvettet dine synder, idet du påkaller hans navn.

<span id="an_22:17">22:17</span> Da jeg så var vendt tilbake til
Jerusalem og bad i templet, hendte det mig at jeg kom i en henrykkelse,

<span id="an_22:18">22:18</span> og jeg så ham, og jeg hørte ham si til
mig: Skynd dig og gå i hast ut av Jerusalem! for de kommer ikke til å ta
imot ditt vidnesbyrd om mig.

<span id="an_22:19">22:19</span> Da sa jeg: Herre! de vet selv at jeg
kastet i fengsel og hudstrøk rundt om i synagogene dem som trodde på
dig,

<span id="an_22:20">22:20</span> og da blodet av Stefanus, ditt vidne,
blev utgytt, stod jeg også hos og samtykte i det og tok vare på klærne
til dem som slo ham ihjel.

<span id="an_22:21">22:21</span> Og han sa til mig: Dra ut! for jeg vil
sende dig ut til hedningefolk langt borte.

<span id="an_22:22">22:22</span> Inntil dette ord hørte de på ham; men
da løftet de sin røst og sa: Ta ham bort fra jorden! han burde ikke få
leve!

<span id="an_22:23">22:23</span> Da de nu skrek og rev klærne av sig og
kastet støv op i luften,

<span id="an_22:24">22:24</span> bød den øverste høvedsmann at han
skulde føres inn i festningen, og sa at han skulde forhøres under
hudstrykning, forat han kunde få vite av hvad årsak de ropte så mot ham.

<span id="an_22:25">22:25</span> Men da de nu hadde bundet ham for å
hudstryke ham, sa Paulus til høvedsmannen, som stod hos: Har I lov til å
hudstryke en romersk borger og det uten dom?

<span id="an_22:26">22:26</span> Da høvedsmannen hørte dette, gikk han
til den øverste høvedsmann og meldte det, og sa: Hvad er det du er i
ferd med å gjøre? dette menneske er jo romersk borger.

<span id="an_22:27">22:27</span> Den øverste høvedsmann gikk da bort til
ham og sa: Si mig: Er du romersk borger? Han svarte: Ja.

<span id="an_22:28">22:28</span> Den øverste høvedsmann sa: Jeg har
kjøpt denne borgerrett for mange penger. Men Paulus svarte: Men jeg er
endog født til den.

<span id="an_22:29">22:29</span> Da gikk de straks fra ham de som skulde
ha forhørt ham. Men da den øverste høvedsmann fikk vite at han var
romersk borger, blev også han redd, fordi han hadde bundet ham.

<span id="an_22:30">22:30</span> Men da han næste dag vilde ha visshet
om hvad jødene hadde å klage på ham, løste han ham, og bød at
yppersteprestene og hele rådet skulde komme sammen. Og han førte Paulus
ned og stilte ham frem for dem.

<span id="an_23:1">23:1</span> Da så Paulus fast på rådet og sa: Brødre!
med all god samvittighet har jeg ført mitt levnet for Gud inntil denne
dag.

<span id="an_23:2">23:2</span> Ypperstepresten Ananias bød da dem som
stod der, å slå ham på munnen.

<span id="an_23:3">23:3</span> Da sa Paulus til ham: Gud skal slå dig,
du kalkede vegg! Og du sitter her for å dømme mig efter loven, og du
bryter loven ved å byde at de skal slå mig?

<span id="an_23:4">23:4</span> De som stod der, sa da: Skjeller du ut
Guds yppersteprest?

<span id="an_23:5">23:5</span> Og Paulus sa: Jeg visste ikke, brødre, at
det var ypperstepresten; det står jo skrevet: Mot en høvding blandt ditt
folk skal du ikke bruke ukvemsord.

<span id="an_23:6">23:6</span> Da nu Paulus visste at den ene del av dem
var sadduseere og den andre del fariseere, ropte han i rådet: Brødre!
jeg er en fariseer, sønn av fariseere; det er for håp og for de dødes
opstandelse at jeg står her for retten.

<span id="an_23:7">23:7</span> Da han sa dette, blev det strid mellem
fariseerne og sadduseerne, og hopen blev innbyrdes uenig.

<span id="an_23:8">23:8</span> For sadduseerne sier at det ikke er nogen
opstandelse, heller ikke nogen engel eller ånd; men fariseerne lærer
begge deler.

<span id="an_23:9">23:9</span> Nu blev det da et stort skrik, og nogen
skriftlærde av fariseernes flokk stod op og stred skarpt og sa: Vi
finner intet ondt hos dette menneske; om det nu var en ånd som talte til
ham, eller en engel?

<span id="an_23:10">23:10</span> Da det nu opstod stor strid, fryktet
den øverste høvedsmann for at Paulus skulde bli slitt i stykker av dem,
og han bød krigsfolket å gå ned og rive ham ut fra dem og føre ham inn i
festningen.

<span id="an_23:11">23:11</span> Men natten efter stod Herren for ham og
sa: Vær frimodig! likesom du vidnet om mig i Jerusalem, således skal du
også vidne i Rom.

<span id="an_23:12">23:12</span> Men da det var blitt dag, la jødene sig
sammen mot ham, og forbannet sig på at de hverken vilde ete eller drikke
før de hadde drept Paulus.

<span id="an_23:13">23:13</span> Det var mere enn firti som således
sammensvor sig,

<span id="an_23:14">23:14</span> og de gikk til yppersteprestene og de
eldste og sa: Vi har forbannet oss på at vi ikke vil smake mat før vi
har drept Paulus;

<span id="an_23:15">23:15</span> nu må da I sammen med rådet la den
øverste høvedsmann vite at han skal føre ham ned til eder, som om I
nøiere vilde prøve hans sak; så holder vi oss ferdige til å drepe ham
før han når frem.

<span id="an_23:16">23:16</span> Men Paulus' søstersønn fikk høre om
dette hemmelige råd, og han kom og gikk inn i festningen og fortalte
Paulus det.

<span id="an_23:17">23:17</span> Paulus kalte da en av høvedsmennene til
sig og sa: Før denne unge mann til den øverste høvedsmann! for han har
noget å melde ham.

<span id="an_23:18">23:18</span> Han tok ham da med sig og førte ham til
den øverste høvedsmann og sier: Fangen Paulus kalte mig til sig og bad
mig føre denne unge mann til dig, da han hadde noget å si dig.

<span id="an_23:19">23:19</span> Den øverste høvedsmann tok ham da ved
hånden og gikk til side og spurte: Hvad er det du har å melde mig?

<span id="an_23:20">23:20</span> Han sa da: Jødene er kommet overens om
å be dig at du imorgen vil føre Paulus for rådet, som om det vilde få
nøiere rede på hans sak;

<span id="an_23:21">23:21</span> du må da ikke la dig overtale av dem;
for mere enn firti menn av dem ligger på lur efter ham, og de har
forbannet sig på at de hverken vil ete eller drikke før de har drept
ham, og nu holder de sig ferdige og venter på at du skal love det.

<span id="an_23:22">23:22</span> Den øverste høvedsmann lot da den unge
mann gå og bød ham: Du må ikke si til nogen at du har latt mig få vite
dette.

<span id="an_23:23">23:23</span> Og han kalte til sig to av
høvedsmennene og sa: La to hundre stridsmenn holde sig ferdige til å dra
til Cesarea, og sytti hestfolk og to hundre skyttere, fra den tredje
time på natten!

<span id="an_23:24">23:24</span> Og han bød at de skulde gjøre hester i
stand, forat de kunde la Paulus ride på dem og føre ham sikkert frem til
landshøvdingen Feliks.

<span id="an_23:25">23:25</span> Og han skrev et brev med dette innhold:

<span id="an_23:26">23:26</span> Klaudius Lysias hilser den mektige
landshøvding Feliks.

<span id="an_23:27">23:27</span> Denne mann, som var grepet av jødene og
nær ved å bli drept av dem, ham fridde jeg ut; jeg kom til med
krigsfolket, efterat jeg hadde fått vite at han var romersk borger;

<span id="an_23:28">23:28</span> og da jeg vilde vite hvad det var de
hadde å klage på ham, førte jeg ham ned for deres råd.

<span id="an_23:29">23:29</span> Jeg fant da at de førte klage over ham
for nogen spørsmål i deres lov, men at det ikke var noget klagemål imot
ham som gjorde ham skyldig til død eller fengsel.

<span id="an_23:30">23:30</span> Men da det nu er blitt meldt mig at de
vil gjøre et overfall på mannen, sender jeg ham uten ophold til dig,
efterat jeg har pålagt hans anklagere at også de skal fremføre for dig
det de har å si.

<span id="an_23:31">23:31</span> Krigsfolket tok nu Paulus, som det var
blitt dem pålagt, og førte ham om natten til Antipatris,

<span id="an_23:32">23:32</span> og dagen efter lot de hestfolket dra
videre med ham og vendte selv tilbake til festningen.

<span id="an_23:33">23:33</span> De kom da til Cesarea og lot
landshøvdingen få brevet, og førte også Paulus frem for ham.

<span id="an_23:34">23:34</span> Da han hadde lest det og spurt hvad
land han var fra, og fått vite at han var fra Kilikia, sa han:

<span id="an_23:35">23:35</span> Jeg skal ta dig i forhør når dine
anklagere kommer. Og han bød at han skulde holdes i varetekt i Herodes'
borg.

<span id="an_24:1">24:1</span> Fem dager efter kom ypperstepresten
Ananias der ned med nogen av de eldste og en taler, Tertullus; disse
fremførte sin klage imot Paulus for landshøvdingen.

<span id="an_24:2">24:2</span> Han blev da kalt frem, og Tertullus
begynte på klagen imot ham og sa:

<span id="an_24:3">24:3</span> Da vi har dig å takke for megen fred, og
da ved din omsorg forbedringer i alle måter og på alle steder blir dette
folk til del, så skjønner vi på dette, mektigste Feliks, med all
takksigelse.

<span id="an_24:4">24:4</span> Men forat jeg ikke skal hefte dig for
lenge, ber jeg dig at du efter din mildhet vil høre på nogen få ord av
oss.

<span id="an_24:5">24:5</span> For vi har funnet at denne mann er en
pest og en opvigler blandt alle jøder rundt om i verden og en leder for
nasareernes sekt;

<span id="an_24:6">24:6</span> han har endog søkt å vanhellige templet.
Vi grep ham derfor og vilde dømme ham efter vår lov;

<span id="an_24:7">24:7</span> men Lysias, den øverste høvedsmann, kom
til og tok ham med makt og vold ut av våre hender,

<span id="an_24:8">24:8</span> og han bød hans anklagere å komme til
dig; og av ham kan du selv, om du gransker saken, få kunnskap om alt det
som vi fører klagemål imot ham for.

<span id="an_24:9">24:9</span> Men også jødene holdt med ham og sa at så
var det.

<span id="an_24:10">24:10</span> Men Paulus svarte, da landshøvdingen
gav ham et tegn at han kunde tale: Da jeg vet at du i mange år har vært
dommer for dette folk, fører jeg frimodig mitt forsvar,

<span id="an_24:11">24:11</span> eftersom du kan få visshet for at det
ikke er mere enn tolv dager siden jeg drog op til Jerusalem for å
tilbede.

<span id="an_24:12">24:12</span> Og hverken i templet eller i synagogene
eller omkring i byen har de funnet at jeg talte til nogen eller opviglet
folket;

<span id="an_24:13">24:13</span> heller ikke kan de godtgjøre for dig
disse sine klager imot mig.

<span id="an_24:14">24:14</span> Men det vedgår jeg for dig at efter den
Guds vei som de kaller en sekt-lære, tjener jeg så mine fedres Gud at
jeg tror alt det som er skrevet i loven og i profetene,

<span id="an_24:15">24:15</span> og har det håp til Gud, som også disse
selv venter på, at en opstandelse forestår både av rettferdige og av
urettferdige.

<span id="an_24:16">24:16</span> Derfor legger jeg selv vinn på alltid å
ha en uskadd samvittighet for Gud og mennesker.

<span id="an_24:17">24:17</span> Da nu flere år var gått, kom jeg for å
føre milde gaver til mitt folk og for å ofre,

<span id="an_24:18">24:18</span> og under dette fant de mig i templet,
efterat jeg hadde renset mig, uten opløp og uten opstyr; men det var
nogen jøder fra Asia,

<span id="an_24:19">24:19</span> og disse burde trede frem for dig og
komme med sin klage om de hadde noget å si på mig.

<span id="an_24:20">24:20</span> Eller la disse selv si hvad skyld de
fant hos mig dengang jeg stod for rådet,

<span id="an_24:21">24:21</span> uten det skulde være for dette ene ord
som jeg ropte da jeg stod iblandt dem: For de dødes opstandelse står jeg
idag for retten iblandt eder.

<span id="an_24:22">24:22</span> Men Feliks utsatte saken, da han hadde
nøiere kjennskap til Guds vei, og han sa: Når høvedsmannen Lysias kommer
her ned, skal jeg prøve eders sak.

<span id="an_24:23">24:23</span> Og han bød høvedsmannen at han skulde
holdes i varetekt og ha ro, og at ingen av hans egne skulde hindres fra
å være ham til tjeneste.

<span id="an_24:24">24:24</span> Da nogen dager var gått, kom Feliks med
sin hustru Drusilla, som var en jødinne, og han sendte bud efter Paulus
og hørte ham om troen på Kristus.

<span id="an_24:25">24:25</span> Men da han talte om rettferd og avhold
og den kommende dom, blev Feliks forferdet og sa: Gå bort for denne
gang! når jeg får god tid, vil jeg kalle dig til mig igjen.

<span id="an_24:26">24:26</span> Han håpet også på at han skulde få
penger av Paulus; derfor sendte han også oftere bud efter ham og talte
med ham.

<span id="an_24:27">24:27</span> Da to år var omme, fikk Feliks til
eftermann Porcius Festus, og da Feliks gjerne vilde vinne takk av
jødene, lot han Paulus bundet efter sig.

<span id="an_25:1">25:1</span> Da nu Festus hadde tiltrådt
landshøvding-embedet, drog han tre dager derefter op til Jerusalem fra
Cesarea.

<span id="an_25:2">25:2</span> Yppersteprestene og jødenes første menn
førte da klage hos ham mot Paulus og kom frem med en bønn til ham;

<span id="an_25:3">25:3</span> med ondt i sinne mot Paulus utbad de sig
den nåde at han vilde la ham hente til Jerusalem; for de lå på lur for å
slå ham ihjel på veien.

<span id="an_25:4">25:4</span> Men Festus svarte da at Paulus blev holdt
i varetekt i Cesarea, og at han selv snart vilde dra dit;

<span id="an_25:5">25:5</span> de altså av eder, sa han, som har
myndighet til det, kan jo dra ned med mig, om det er noget i veien med
denne mann, og fremføre sin klage imot ham.

<span id="an_25:6">25:6</span> Efterat han nu hadde vært bare åtte eller
ti dager hos dem, drog han ned til Cesarea; dagen efter satte han sig på
sitt dommersete og bød at Paulus skulde føres frem.

<span id="an_25:7">25:7</span> Da han var kommet, stilte de jøder som
var kommet fra Jerusalem, sig rundt omkring ham og førte mange svære
klager imot ham; men de var ikke i stand til å bevise dem,

<span id="an_25:8">25:8</span> da Paulus forsvarte sig og sa: Hverken
mot jødenes lov eller mot templet eller mot keiseren har jeg syndet i
noget stykke.

<span id="an_25:9">25:9</span> Men da Festus gjerne vilde vinne takk av
jødene, svarte han Paulus og sa: Er du villig til å dra op til Jerusalem
og der få dom av mig i denne sak?

<span id="an_25:10">25:10</span> Da sa Paulus: Jeg står for keiserens
domstol, og der er det min rett å dømmes. Mot jødene har jeg ingen urett
gjort, som også du godt vet.

<span id="an_25:11">25:11</span> Har jeg urett, og har jeg gjort noget
som fortjener døden, da ber jeg mig ikke fri for å dø; men er det ikke
noget i det som disse fører klagemål imot mig for, da kan ingen overgi
mig til dem bare for å gjøre dem til lags; jeg innanker min sak for
keiseren.

<span id="an_25:12">25:12</span> Festus talte da med sitt råd, og sa så:
For keiseren har du innanket din sak; til keiseren skal du fare.

<span id="an_25:13">25:13</span> Men da nogen dager var til ende, kom
kong Agrippa og Berenike til Cesarea for å hilse på Festus.

<span id="an_25:14">25:14</span> Da de nu hadde vært der i flere dager,
fortalte Festus kongen om Paulus og sa: Her er en mann, efterlatt av
Feliks som fange;

<span id="an_25:15">25:15</span> da jeg kom til Jerusalem, førte
yppersteprestene og jødenes eldste klage imot ham og bad om straff over
ham.

<span id="an_25:16">25:16</span> Jeg svarte dem da at det ikke er
sedvane hos romerne å utlevere et menneske for å gjøre nogen til lags;
men den som klagen gjelder, må først stilles frem for sine anklagere og
få adgang til å forsvare sig mot klagemålet.

<span id="an_25:17">25:17</span> Da de så var kommet sammen her, utsatte
jeg ikke saken, men satte mig næste dag på dommersetet og bød at mannen
skulde føres frem.

<span id="an_25:18">25:18</span> Men da anklagerne stod omkring ham,
fremførte de ikke nogen klage for slikt som jeg hadde tenkt;

<span id="an_25:19">25:19</span> men de hadde nogen stridsspørsmål med
ham om sin egen gudsdyrkelse og om en ved navn Jesus, som var død, men
som Paulus sa var i live.

<span id="an_25:20">25:20</span> Da jeg nu var rådvill og ikke visste
hvorledes denne sak burde undersøkes, spurte jeg om han vilde reise til
Jerusalem og der få dom i saken.

<span id="an_25:21">25:21</span> Men da Paulus innanket sin sak for å
bli holdt i varetekt til keiserens dom, bød jeg at han skulde holdes i
varetekt inntil jeg kan sende ham til keiseren.

<span id="an_25:22">25:22</span> Agrippa sa da til Festus: Jeg vilde
også gjerne høre denne mann. Han svarte: Imorgen skal du få høre ham.

<span id="an_25:23">25:23</span> Dagen efter kom da Agrippa og Berenike
med stor prakt og gikk inn i salen sammen med de øverste høvedsmenn og
de gjæveste menn i byen, og på Festus' bud blev Paulus ført frem.

<span id="an_25:24">25:24</span> Festus sier da: Kong Agrippa og alle I
menn som her er samlet med oss! Her ser I den om hvem hele jødenes hop
søkte mig både i Jerusalem og her, og ropte på at han ikke burde få leve
lenger.

<span id="an_25:25">25:25</span> Men da jeg kom efter at han ikke har
gjort noget som fortjener døden, og da han også selv innanket sin sak
for keiseren, satte jeg mig fore å sende ham dit.

<span id="an_25:26">25:26</span> Noget pålitelig å skrive til min herre
om ham har jeg ikke; derfor førte jeg ham frem for eder, og mest for
dig, kong Agrippa, forat jeg kan ha noget å skrive når han er blitt
forhørt.

<span id="an_25:27">25:27</span> For det tykkes mig meningsløst, når jeg
sender en fange, da ikke å gi oplysning om klagene mot ham.

<span id="an_26:1">26:1</span> Agrippa sa da til Paulus: Du har lov til
å tale om dig selv. Da strakte Paulus sin hånd ut og sa til sitt
forsvar:

<span id="an_26:2">26:2</span> Mot alt det som jøder anklager mig for,
kong Agrippa, akter jeg mig lykkelig at jeg idag skal forsvare mig for
dig,

<span id="an_26:3">26:3</span> for du kjenner best alle skikker og
spørsmål iblandt jødene; derfor ber jeg dig at du vil høre tålmodig på
mig.

<span id="an_26:4">26:4</span> Mitt liv fra ungdommen av, som jeg fra
første stund har levd iblandt mitt folk og i Jerusalem, kjenner alle
jøder,

<span id="an_26:5">26:5</span> da de forut vet om mig, like fra først
av, om de bare vil komme frem med sitt vidnesbyrd, at jeg levde efter
det strengeste parti av vår gudsdyrkelse, som fariseer.

<span id="an_26:6">26:6</span> Og nu står jeg her og skal dømmes for håp
på det løfte som av Gud er gitt fedrene,

<span id="an_26:7">26:7</span> det som vårt tolvstamme-folk under
uavlatelig gudstjeneste natt og dag håper å vinne frem til; for dette
håp tiltales jeg av jøder, konge!

<span id="an_26:8">26:8</span> Hvorfor aktes det for utrolig iblandt
eder at Gud opvekker døde?

<span id="an_26:9">26:9</span> Jeg for min del trodde nu at jeg burde
gjøre meget imot Jesu, nasareerens navn;

<span id="an_26:10">26:10</span> det gjorde jeg også i Jerusalem, og
både kastet jeg mange av de hellige i fengsel, efterat jeg hadde fått
fullmakt av yppersteprestene, og når de skulde slåes ihjel, gav jeg min
stemme til det,

<span id="an_26:11">26:11</span> og omkring i alle synagogene tvang jeg
dem ofte ved straff til å spotte, og jeg raste enn mere mot dem og
forfulgte dem like til de utenlandske byer.

<span id="an_26:12">26:12</span> Under dette drog jeg da også til
Damaskus med makt og myndighet fra yppersteprestene;

<span id="an_26:13">26:13</span> og midt på dagen så jeg på veien,
konge, et lys fra himmelen, klarere enn solen, stråle omkring mig og dem
som reiste med mig,

<span id="an_26:14">26:14</span> og da vi alle falt til jorden, hørte
jeg en røst si til mig på det hebraiske mål: Saul! Saul! hvorfor
forfølger du mig? det blir hårdt for dig å stampe mot brodden.

<span id="an_26:15">26:15</span> Jeg sa da: Hvem er du, Herre? Og Herren
sa: Jeg er Jesus, han som du forfølger.

<span id="an_26:16">26:16</span> Men reis dig op og stå på dine føtter!
for derfor åpenbarte jeg mig for dig: for å utkåre dig til tjener og
vidne både om det som du har sett, og om det for hvis skyld jeg vil
åpenbare mig for dig,

<span id="an_26:17">26:17</span> idet jeg frir dig ut fra folket og
hedningene, som jeg sender dig til

<span id="an_26:18">26:18</span> for å oplate deres øine, så de kan
vende sig fra mørke til lys og fra Satans makt til Gud, forat de kan få
syndenes forlatelse og arvelodd blandt dem som er helliget ved troen på
mig.

<span id="an_26:19">26:19</span> Derfor, kong Agrippa, blev jeg ikke
ulydig mot det himmelske syn;

<span id="an_26:20">26:20</span> men både for dem i Damaskus først og
for Jerusalem og i hele Judeas land og for hedningene forkynte jeg at de
skulde omvende sig og komme tilbake til Gud og gjøre gjerninger som er
omvendelsen verdige.

<span id="an_26:21">26:21</span> For disse tings skyld grep nogen jøder
mig i templet og søkte å slå mig ihjel.

<span id="an_26:22">26:22</span> Så har jeg da fått hjelp fra Gud og
står til denne dag og vidner både for liten og for stor, idet jeg ikke
sier noget annet enn hvad profetene og Moses har sagt skulde skje:

<span id="an_26:23">26:23</span> at Messias skulde lide, og at han som
den første av de dødes opstandelse skulde forkynne lys for folket og for
hedningene.

<span id="an_26:24">26:24</span> Men da han forsvarte sig således, sier
Festus med høi røst: Du er vanvittig, Paulus! din megen lærdom driver
dig til vanvidd.

<span id="an_26:25">26:25</span> Men han sier: Jeg er ikke vanvittig,
mektigste Festus! men jeg taler sanne og sindige ord.

<span id="an_26:26">26:26</span> For kongen kjenner til disse ting, og
til ham taler jeg også frimodig; for jeg kan ikke tro at noget av dette
er ukjent for ham; dette er jo ikke skjedd i en avkrok.

<span id="an_26:27">26:27</span> Tror du, kong Agrippa, profetene? Jeg
vet at du tror.

<span id="an_26:28">26:28</span> Men Agrippa sa til Paulus: Det mangler
lite i at du overtaler mig til å bli en kristen.

<span id="an_26:29">26:29</span> Paulus sa da: Jeg vilde ønske til Gud,
enten det mangler lite eller meget, at ikke alene du, men også alle som
hører mig idag, måtte bli slik som jeg er, bare uten disse lenker.

<span id="an_26:30">26:30</span> Da stod kongen op, og landshøvdingen og
Berenike og de som satt der med dem,

<span id="an_26:31">26:31</span> og de gikk til side og talte med
hverandre og sa: Denne mann gjør ikke noget som fortjener død eller
lenker.

<span id="an_26:32">26:32</span> Og Agrippa sa til Festus: Denne mann
kunde være løslatt, om han ikke hadde innanket sin sak for keiseren.

<span id="an_27:1">27:1</span> Da det nu var avgjort at vi skulde seile
avsted til Italia, overgav de både Paulus og nogen andre fanger til en
høvedsmann ved navn Julius ved den keiserlige hærdeling.

<span id="an_27:2">27:2</span> Vi gikk da ombord på et skib fra
Adramyttium som skulde seile til stedene langs Asia-landet, og så fór vi
ut; Aristarkus, en makedonier fra Tessalonika, var med oss.

<span id="an_27:3">27:3</span> Den annen dag løp vi inn til Sidon, og
Julius, som var menneskekjærlig mot Paulus, gav ham lov til å gå til
sine venner og nyte godt av deres omsorg.

<span id="an_27:4">27:4</span> Derfra fór vi videre og seilte inn under
Kypern, fordi vinden var imot,

<span id="an_27:5">27:5</span> og efterat vi hadde seilt over havet ved
Kilikia og Pamfylia, kom vi til Myra i Lykia.

<span id="an_27:6">27:6</span> Der fant høvedsmannen et skib fra
Aleksandria som skulde til Italia, og han førte oss ombord på det.

<span id="an_27:7">27:7</span> I mange dager gikk det nu smått med
seilingen, og vi vant med nød og neppe frem imot Knidus; da vinden var
imot, holdt vi ned under Kreta ved Salmone,

<span id="an_27:8">27:8</span> og det var så vidt vi kom der forbi og
nådde frem til et sted som kalles Godhavn, nær ved en by Lasea.

<span id="an_27:9">27:9</span> Da nu en lang tid var gått, og det
allerede var farlig å ferdes på sjøen, fordi det alt var over fasten,
advarte Paulus dem og sa:

<span id="an_27:10">27:10</span> I menn! jeg ser at sjøferden vil være
et vågestykke og medføre stor skade, ikke bare for ladning og skib, men
også for vårt liv.

<span id="an_27:11">27:11</span> Men høvedsmannen satte mere lit til
styrmannen og skipperen enn til det som Paulus sa.

<span id="an_27:12">27:12</span> Og da havnen var uhøvelig til
vinterleie, blev de fleste enige om at de skulde fare ut også derfra, om
de måskje kunde vinne frem og ta vinterhavn i Føniks, en havn på Kreta,
som vender mot sydvest og nordvest.

<span id="an_27:13">27:13</span> Da det nu blåste en svak sønnenvind,
tenkte de at de kunde fullføre sitt forsett; de lettet da, og seilte nær
land langsmed Kreta.

<span id="an_27:14">27:14</span> Men ikke lenge efter kom en hvirvelvind
som kalles eurakylon, og kastet sig mot øen;

<span id="an_27:15">27:15</span> da skibet blev grepet av den og ikke
kunde holde sig op mot vinden, gav vi det op og lot oss drive.

<span id="an_27:16">27:16</span> Vi løp da under en liten ø som kalles
Klauda, og det var med nød at vi fikk berget båten;

<span id="an_27:17">27:17</span> da de hadde fått den ombord, grep de
til nødhjelp og slo taug om skibet. Og da de fryktet for å drive ned på
Syrten, firte de seilet ned, og drev således.

<span id="an_27:18">27:18</span> Da vi nu led meget ondt av været,
kastet de næste dag ladningen overbord,

<span id="an_27:19">27:19</span> og den tredje dag kastet vi med egne
hender skibets redskap i sjøen.

<span id="an_27:20">27:20</span> Da nu hverken sol eller stjerner lot
sig se på flere dager, og et svært uvær var over oss, var det fra nu av
forbi med alt håp om redning.

<span id="an_27:21">27:21</span> Og da de ikke hadde fått mat på lenge,
stod Paulus frem midt iblandt dem og sa: I menn! I burde ha lydt mitt
råd og ikke faret ut fra Kreta, så I hadde spart eder for dette
vågestykke og denne skade.

<span id="an_27:22">27:22</span> Og nu ber jeg eder være ved godt mot;
for ingen sjel iblandt eder skal forgå, men bare skibet.

<span id="an_27:23">27:23</span> For i denne natt stod for mig en engel
fra den Gud som jeg tilhører, som jeg også tjener, og sa:

<span id="an_27:24">27:24</span> Frykt ikke, Paulus! du skal stå frem
for keiseren, og se, Gud har gitt dig alle dem som seiler med dig, til
gave.

<span id="an_27:25">27:25</span> Derfor vær ved godt mot, I menn! for
jeg setter min lit til Gud at det skal bli så som det er sagt mig.

<span id="an_27:26">27:26</span> Men vi skal strande på en eller annen
ø.

<span id="an_27:27">27:27</span> Da nu den fjortende natt kom, mens vi
drev omkring i Adriaterhavet, skjønte sjøfolkene midt på natten at det
bar nær mot land.

<span id="an_27:28">27:28</span> Og da de loddet, fant de tyve favner;
men da de var kommet et lite stykke derfra og loddet igjen, fant de
femten favner;

<span id="an_27:29">27:29</span> og da de fryktet for at de kanskje
kunde støte på skjær, kastet de fire anker ut fra bakstavnen, og ønsket
at det vilde bli dag.

<span id="an_27:30">27:30</span> Men sjøfolkene søkte å rømme bort fra
skibet og firte båten ned i havet, idet de lot som om de vilde legge
ankere ut fra forstavnen;

<span id="an_27:31">27:31</span> da sa Paulus til høvedsmannen og til
krigsfolket: Dersom ikke disse blir ombord i skibet, kan I ikke bli
berget.

<span id="an_27:32">27:32</span> Da kappet krigsfolket taugene på båten
og lot den falle.

<span id="an_27:33">27:33</span> Da det nu led mot dag, bad Paulus alle
ta føde til sig, og han sa: Dette er nu den fjortende dag at I venter og
lar være å ete og ikke tar noget til eder.

<span id="an_27:34">27:34</span> Derfor ber jeg eder ta føde til eder;
dette hører med til eders redning; for det skal ikke falle et hår av
hodet på nogen iblandt eder.

<span id="an_27:35">27:35</span> Da han hadde sagt dette, tok han et
brød, takket Gud for alles øine og brøt det og begynte å ete;

<span id="an_27:36">27:36</span> da blev de alle frimodige og tok føde
til sig de også.

<span id="an_27:37">27:37</span> Vi var i alt to hundre og seks og sytti
sjeler på skibet.

<span id="an_27:38">27:38</span> Og da de var blitt mette, lettet de
skibet ved å kaste levnetsmidlene i havet.

<span id="an_27:39">27:39</span> Da det nu blev dag, kjente de ikke
landet, men de blev var en vik som hadde en strand; der bestemte de sig
til å sette skibet på land om det var mulig.

<span id="an_27:40">27:40</span> De kappet da ankerne og lot dem falle i
havet, og løste tillike de taug som de hadde surret rorene med; så
heiste de seilet for vinden og holdt ned på stranden.

<span id="an_27:41">27:41</span> Men de drev inn på en grunn som hadde
dypt hav på begge sider; her støtte de på med skibet, og forskibet løp
sig fast og stod urørlig, men akterskibet blev sønderslått av
brenningene.

<span id="an_27:42">27:42</span> Krigsfolket vilde nu drepe fangene,
forat ikke nogen av dem skulde svømme bort og rømme;

<span id="an_27:43">27:43</span> men høvedsmannen, som vilde frelse
Paulus, hindret dem i deres råd, og bød at de som kunde svømme, skulde
først kaste sig ut og komme i land,

<span id="an_27:44">27:44</span> og så de andre, dels på planker, dels
på stykker av skibet. Og på denne vis gikk det så at alle berget sig i
land.

<span id="an_28:1">28:1</span> Da vi nu hadde berget oss, fikk vi vite
at øen hette Malta.

<span id="an_28:2">28:2</span> De innfødte viste ikke liten
menneskekjærlighet mot oss; de tendte op en ild og tok sig av oss alle
sammen, da det hadde begynt å regne og var koldt.

<span id="an_28:3">28:3</span> Men da Paulus sanket sammen en hop tørre
kvister og kastet dem på ilden, krøp en orm ut på grunn av heten og bet
sig fast i hans hånd.

<span id="an_28:4">28:4</span> Da nu de innfødte så dyret henge ved hans
hånd, sa de til hverandre: Dette menneske er visselig en morder, som den
hevnende rettferdighet ikke gir lov til å leve, skjønt han er berget fra
havet.

<span id="an_28:5">28:5</span> Han rystet da dyret av sig inn i ilden,
og hadde intet mén av det;

<span id="an_28:6">28:6</span> men de ventet på at han skulde hovne
eller falle død om med det samme. Da de nu ventet lenge, og så at han
ikke hadde noget ondt av det, kom de på andre tanker, og sa at han var
en gud.

<span id="an_28:7">28:7</span> Men nær ved dette sted hadde den første
mann på øen, ved navn Publius, en gård; han tok imot oss og viste oss
vennlig gjestfrihet i tre dager.

<span id="an_28:8">28:8</span> Og det traff sig så at Publius' far lå
meget syk av feber og blodgang; Paulus gikk da inn til ham og bad og la
hendene på ham og helbredet ham.

<span id="an_28:9">28:9</span> Men da dette hadde hendt, kom også de
andre der på øen som hadde sykdommer, og blev helbredet.

<span id="an_28:10">28:10</span> De viste oss også stor ære, og da vi
fór derfra, førte de ombord i skibet det vi kunde ha bruk for.

<span id="an_28:11">28:11</span> Da nu tre måneder var gått, fór vi
derfra på et skib fra Aleksandria som hadde hatt vinterleie ved øen og
hadde tvillingene til merke;

<span id="an_28:12">28:12</span> og vi løp inn til Syrakus og blev der i
tre dager;

<span id="an_28:13">28:13</span> og efterat vi derfra hadde seilt rundt
kysten, kom vi til Regium. Dagen efter blev det sønnenvind, så vi efter
to dagers fart kom til Puteoli.

<span id="an_28:14">28:14</span> Der fant vi brødre, og de bad oss bli
syv dager hos dem; og så kom vi til Rom.

<span id="an_28:15">28:15</span> Og da brødrene der fikk høre om oss,
gikk de oss i møte derfra til Forum Appii og Tres Tabernæ; da Paulus så
dem, takket han Gud og fattet mot.

<span id="an_28:16">28:16</span> Da vi nu var kommet til Rom, overgav
høvedsmannen fangene til høvdingen for livvakten; men Paulus fikk lov
til å bo for sig selv sammen med den stridsmann som holdt vakt over ham.

<span id="an_28:17">28:17</span> Og da tre dager var gått, skjedde det
at han kalte sammen de første menn blandt jødene der i byen, og da de
var kommet sammen, sa han til dem: Mine brødre! jeg som ikke har gjort
noget imot vårt folk eller våre fedres skikker, blev fra Jerusalem av
overgitt som fange i romernes hender;

<span id="an_28:18">28:18</span> da de hadde forhørt mig, vilde de late
mig løs, fordi det ikke var nogen døds-sak mot mig.

<span id="an_28:19">28:19</span> Men da jødene satte sig imot det, blev
jeg nødt til å innanke min sak for keiseren, men ikke som om jeg hadde
noget klagemål imot mitt folk.

<span id="an_28:20">28:20</span> Av denne årsak har jeg da bedt eder hit
for å få se eder og tale med eder; for det er for Israels håps skyld jeg
bærer denne lenke.

<span id="an_28:21">28:21</span> De sa da til ham: Hverken har vi fått
noget brev om dig fra Judea, heller ikke er nogen av brødrene kommet og
har meldt eller sagt noget ondt om dig.

<span id="an_28:22">28:22</span> Men vi vil gjerne få høre av dig hvad
du mener; for om denne sekt er det oss vitterlig at den allesteds finner
motsigelse.

<span id="an_28:23">28:23</span> Efterat de da hadde avtalt en dag med
ham, kom de i større mengde til ham i hans herberge; han la da ut for
dem, idet han vidnet om Guds rike og søkte å overbevise dem om Jesus ut
av Mose lov og profetene, fra årle morgen til aften silde.

<span id="an_28:24">28:24</span> Og nogen blev overbevist ved det han
sa, men andre var vantro.

<span id="an_28:25">28:25</span> De gikk da fra hverandre i uenighet,
idet Paulus sa det ene ord: Rettelig talte den Hellige Ånd ved profeten
Esaias til eders fedre da han sa:

<span id="an_28:26">28:26</span> Gå til dette folk og si: I skal høre og
høre og ikke forstå, og se og se og ikke skjelne;

<span id="an_28:27">28:27</span> for dette folks hjerte er sløvet, og
med ørene hører de tungt, og sine øine lukker de, forat de ikke skal se
med øinene og høre med ørene og forstå med hjertet og omvende sig, så
jeg kunde få læge dem.

<span id="an_28:28">28:28</span> Så være det eder da vitterlig at denne
Guds frelse er blitt utsendt til hedningene; hos dem skal den også finne
øre.

<span id="an_28:29">28:29</span> Og da han hadde sagt dette, gikk jødene
bort og hadde et skarpt ordskifte innbyrdes.

<span id="an_28:30">28:30</span> Han blev da to fulle år i sitt leide
herberge, og tok imot alle som kom til ham,

<span id="an_28:31">28:31</span> og han forkynte Guds rike og lærte om
den Herre Jesus med all frimodighet, uten hindring.

------------------------------------------------------------------------

[Next: Romans](rom.md)
