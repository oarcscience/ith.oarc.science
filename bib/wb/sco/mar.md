[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index) 

------------------------------------------------------------------------

### Scottish Gaelic Bible: Mark

<span id="an_1:1">1:1</span> T oiseachd soisgeul Iosa Criosda, Mac Dhe.

<span id="an_1:2">1:2</span> Air reir 's mar tha e sgriobhte san fhaidh
Isaias: seall, cuiridh mi m' aingeal roimh do ghnuis, a reiticheas do
shlighe romhad.

<span id="an_1:3">1:3</span> Guth neach ag eigheach san fhasach:
Reitichibh slighe an Tighearna, agus dianaibh a rathadain direach.

<span id="an_1:4">1:4</span> Bha Eoin anns an fhasach a baisteadh, 'sa
searmonachadh baisteadh an aithreachais gu mathanas pheacannan.

<span id="an_1:5">1:5</span> Agus chaidh duthaich Iudea uile mach ga
ionnsuidh, agus muinntir Ierusalem gu leir, is bhaisteadh iad leis ann
an abhuinn Iordain ag aideachadh am peacannan.

<span id="an_1:6">1:6</span> Agus bha Eoin air eideadh le fionnadh
chamhal, is crios leathair mu mheadhon; agus dh' ith e locuist is mil
fhiadhaich. Agus shearmonaich e ag radh:

<span id="an_1:7">1:7</span> Tha fear nas cumhachdaiche na mise tighinn
as mo dheigh: neach nach airidh mise air cromadh sios is barail a
bhrogan fhuasgladh.

<span id="an_1:8">1:8</span> Bhaist mise sibh le uisge; ach baistidh
esan sibh leis an Spiorad Naomh.

<span id="an_1:9">1:9</span> Is thachair, gun tainig Iosa anns na
laithean sin bho Nasareth Ghalile; agus bhaisteadh e le Eoin ann an
abhuinn Iordan.

<span id="an_1:10">1:10</span> 'S air ball a direadh as an uisge,
chunnaic e neamh fosgailte, 's an Spiorad mar chalman a tearnadh 'sa
fantuinn air.

<span id="an_1:11">1:11</span> Agus thainig guth bho neamh : Is tusa mo
Mhac gaolach, is mor mo thlachd dhiot.

<span id="an_1:12">1:12</span> Agus ghrad-ghreas an Spiorad e dhan
fhasach.

<span id="an_1:13">1:13</span> Agus bha e san fhasach da-fhichead latha,
agus da-fhichead oidhche; is bhuaireadh le Satan e; 's bha e comhla ris
na h-ainmhidhean, agus bha na h-ainglean a frithealadh dha.

<span id="an_1:14">1:14</span> 'S an deigh do dh' Eoin a bhith air a
chuir an greim, thainig Iosa do Ghalile, a searmonachadh soisgeul
rioghachd Dhe,

<span id="an_1:15">1:15</span> 'S ag radh: Tha 'n t-am air a
choimhlionadh, 's tha rioghachd Dhe aig laimh; deanaibh aithreachas,
agus creidibh san t-soisgeul.

<span id="an_1:16">1:16</span> 'Sa gabhail ri taobh muir Ghalile,
chunnaic e Simon,agus Anndra a bhrathair, a cur lion sa mhuir (oir b'
iasgairean iad.),

<span id="an_1:17">1:17</span> Agus thuirt Iosa riutha: Thigibh leanaibh
mise, agus ni mi iasgairean dhaoine dhibh.

<span id="an_1:18">1:18</span> Agus ghrad dh' fhag iad na lin, is lean
iad e.

<span id="an_1:19">1:19</span> 'Sa gabhail as a sin ceum beag air
adhart, chunnaic e Seumas mac Shebede agus Eoin a bhrathair, 's iad a
caradh nan lion sa bhata:

<span id="an_1:20">1:20</span> Agus ghairm e iad san uair. 'Sa fagail an
athar Sebede maille ris an luchd thuarasdail sa bhata, lean iad e.

<span id="an_1:21">1:21</span> Agus chaidh iad a stigh do Chapharnaum;
agus air dha a dhol a stigh gun dail air na laithean sabaid dhan
t-sinagog, theagaisg e iad.

<span id="an_1:22">1:22</span> Agus ghabh iad ioghnadh ri theagasg: oir
bha e gan teagasg mar neach aig an robh cumhachd, 's chan ann mar na
Sgriobhaich.

<span id="an_1:23">1:23</span> Agus bha san t-sinagag aca duine anns an
robh spiorad neoghlan, is dh' eigh e

<span id="an_1:24">1:24</span> Ag radh: Ciod an comunn eadar sinn agus
thusa, Iosa bho Nasareth? An tainig thu gus ar sgrios? Is aithne dhomh
co thu, Aon Naomh Dhe.

<span id="an_1:25">1:25</span> Is mhaoith Iosa air, ag radh: Bi samhach,
agus gabh a-mach as an duine.

<span id="an_1:26">1:26</span> 'S an spiorad neoghlan ga reubadh, 's ag
eigheach le guth ard, chaidh e mach as.

<span id="an_1:27">1:27</span> Agus ghabh iad uile ioghnadh, ionnus gun
d' fharraid iad 'nam measg fhein, ag radh: De tha so? De an teagasg ur
so? oir tha e toirt orduigh le cumhachd do na spioraid neoghlan fhein,
agus tha iad umhail dha.

<span id="an_1:28">1:28</span> 'Agus sgaoil iomradh air gun dail feadh
duthaich Ghalile uile.

<span id="an_1:29">1:29</span> 'Sa dol a mach air ball as an t-sinagog,
thainig iad maille ri Seumas is Eoin gu tigh Shimoin is Anndra.

<span id="an_1:30">1:30</span> Agus bha mathair-cheile Shimoin 'na
laidhe ann am fiabhras; agus dh 'innis iad dha gun dail mu deidhinn.

<span id="an_1:31">1:31</span> Agus thainig e, 'sa breith air laimh
oirre thog e i is ghrad-dh' fhag am fiabhras i, agus fhreasdail i
dhaibh.

<span id="an_1:32">1:32</span> 'S nuair thainig am feasgar, 'sa chaidh a
ghrian fodha, thug iad ga ionnsuidh iadsan uile a bha easlainteach, agus
anns an robh deomhain.

<span id="an_1:33">1:33</span> 'S bha am baile uile air cruinneachadh
aig an dorus.

<span id="an_1:34">1:34</span> Agus leighis e moran, a bha air an
leireadh le iomadh gne ghalar, agus thilg e mach moran dheomhan, 's cha
do leig e leo labhairt, a chionn 's gum b' aithne dhaibh e.

<span id="an_1:35">1:35</span> 'S ag eirigh ro-mhoch, 'sa dol a mach,
chaidh e gu aite fas; is rinn e urnaigh an sin.

<span id="an_1:36">1:36</span> Agus lean Simon e, agus iadsan a bha
comhla ris.

<span id="an_1:37">1:37</span> 'S nuair a fhuair iad e, thuirt iad ris:
Tha iad uile gad shireadh.

<span id="an_1:38">1:38</span> Is thuirt e riutha: rachamaid dha na
bailtean sa choimhearsnachd, gus an searmonaich mi an sin cuideachd: 's
gur ann air son so a thainig mi.

<span id="an_1:39">1:39</span> 'S bha e teagasg 'nan sinagogan, 's feadh
Ghalile uile, 'sa tilgeadh a-mach dheomhan.

<span id="an_1:40">1:40</span> Agus thainig lobhar ga ionnsuidh, a
guidhe air; 'sa tuiteam air a ghluinean,thuirt e ris: Ma 's aill leat,
is urrainn dhut mo ghlanadh.

<span id="an_1:41">1:41</span> 'Sa gabhail truais ris, shin Iosa a lamh,
'sa beantuinn dha, thuirt e ris : Is aill leam: bi glan.

<span id="an_1:42">1:42</span> 'S nuair thuirt e so, ghrad-dh' fhag an
luibhre e, agus bha e air a ghlanadh.

<span id="an_1:43">1:43</span> 'S thug e sparradh cruaidh dha, agus leig
e air falbh e gun dail;

<span id="an_1:44">1:44</span> 'S thuirt e ris: Fiach nach innis thu do
neach sam bith : ach falbh, fiach thu fhein don ard-shagart, agus tairg
air son do ghlanaidh na nithean a dh' orduich Maois, mar theisteanas
dhaibh.

<span id="an_1:45">1:45</span> Ach air dhasan a dhol a mach, thoisich e
ri innse, 's ri sgaoileadh an sgeoil; air chor 's nach b' urrainn dha a
nis a dhol a stigh don bhaile gu follaiseach, ach dh' fhuirich e a mach
ann an aiteachan fas, agus chrunnaich iad as gach aite ga ionnsuidh.

<span id="an_2:1">2:1</span> Agus thill e gu Capharnaum an ceann beagan
laithean, agus chualas gun robh e aig an tigh.

<span id="an_2:2">2:2</span> Agus chruinnich na h-uimhir, 's nach robh
aite aca eadhon timcheall an dorais, is labhair e am facal riutha.

<span id="an_2:3">2:3</span> Agus thainig iad ga ionnsuidh a toirt leo
duine, air an robh am pairilis, air a ghiulan le ceathrar.

<span id="an_2:4">2:4</span> 'Sa chionns nach b' urrainn dhaibh a chur
'na lathair le domhlachd an t-sluaigh, ruisg iad mullach an tighe far an
robh e; 'S air dhaibh fosgladh a dhianamh, leig iad sios an leaba air an
robh fear na crithe 'na laidhe.

<span id="an_2:5">2:5</span> 'S nuair chunnaic Iosa an creideamh, thuirt
e ri fear na crithe: A mhic, tha do pheacannan mathte dhut.

<span id="an_2:6">2:6</span> Ach bha cuid de na Sgriobhaich 'nan suidhe
an sin, 'sa smaoineachadh 'nan cridheachan:

<span id="an_2:7">2:7</span> Carson a tha e a bruidhinn mar so? tha e
labhairt blaisbheum. Co is urrainn peacannan a mhathadh, ach Dia 'na
aonar?

<span id="an_2:8">2:8</span> Dh' aithnich Iosa san uair 'na spiorad
fhein gun robh iad a smaoineachadh so aca fhein, is thuirt e riutha :
Carson tha sibh a smaoineachadh nan nithean sin 'nur cridheachan?

<span id="an_2:9">2:9</span> Co dhiu is fhasa radh ri fear na crithe:
Tha do pheacannan mathte dhut; no radh: Eirich, tog do leaba, agus
coisich?

<span id="an_2:10">2:10</span> Ach los fios a bhith agaibh gu bheil
comas aig Mac an duine peacannan a mhathadh air talamh (thuirt e ri fear
na crithe,)

<span id="an_2:11">2:11</span> Tha mi ag radh riut: Eirich, tog do
leaba, agus falbh dhachaigh.

<span id="an_2:12">2:12</span> Agus ghrad-dh' eirich e: 'sa togail a
leaba, dh' fhalbh e 'nam fianuis uile; air chors gun do ghabh iad
ioghnadh air fad, 's thug iad gloir do Dhia, ag radh: Chan fhaca sinn
riamh a leithid so.

<span id="an_2:13">2:13</span> Is chaidh e mach a-rithist gu taobh na
mara; agus thainig an sluagh uile ga ionnsuidh, is theagaisg e iad.

<span id="an_2:14">2:14</span> 'S nuair a bha e gabhail seachad,
chunnaic e Lebhi Mac Alpheuis 'na shuidhe an tigh na cise, is thuirt e
ris: Lean mise. 'S ag eirigh, lean e e.

<span id="an_2:15">2:15</span> Agus thachair, nuair a bha e 'na shuidhe
aig biadh 'na thigh-san, gun do shuidh moran chismhaor is pheacach
maille ri Iosa agus a dheisciopuil: oir bha moran ann, a lean e.

<span id="an_2:16">2:16</span> Agus na Sgriobhaich 's na Phairisich a
faicinn gun robh e ag ithe comhla ri cismhaoir agus peacaich, thuirt iad
ri dheisciopuil: Carson a tha ur maighistir ag ithe 's ag ol comhla ri
cismhaoir agus peacaich?

<span id="an_2:17">2:17</span> Air do Iosa so a chluinntinn, thuirt e
riutha: Chan eil feum aig daoine slana air lighich, ach aig daoine
tinne: oir cha tainig mi a ghairm nan naomh ach nam peacach.

<span id="an_2:18">2:18</span> Agus bha deisciopuil Eoin 's nam
Phairiseach a trasgadh; agus thainig iad, is thuirt iad ris: Carson tha
deisciopuil Eoin 's nan Phairiseach ri traisg, agus nach eil na
deisciopuil agadsa ri traisg?

<span id="an_2:19">2:19</span> Is thuirt Iosa riutha: An urrainn clann
na bainnse trasgadh, fhad sa bhitheas fear-na-bainnse comhla riutha?
Fhad sa bhitheas fear-na-bainnse comhla riutha, chan urrainn dhaibh
trasgadh.

<span id="an_2:20">2:20</span> Ach thig na laithean anns an toirear
bhuatha fear-na-bainnse: agus an sin ni iad traisg anns na laithean sin.

<span id="an_2:21">2:21</span> Chan fhuaghail duine sam bith breid de
dh' aodach ur air seann eideadh: air-neo bheir am breid ur a liad fhein
as an t-seann aodach, is bithidh an stracadh nas mua.

<span id="an_2:22">2:22</span> Agus cha chuir duine sam bith fion ur ann
an seann searragan: air-neo sgainidh am fion na searragan, is doirtear
am fion, agus caillear na searragan: ach is coir fion ur a chur an
searragan ura.

<span id="an_2:23">2:23</span> Is thachair a rithist, nuair a bha an
Tighearna triall tro achaidhean arbhair air an t-sabaid, gun do theann a
dheisciopuil, 's iad a gabhail air adhart, ri spioladh dhias.

<span id="an_2:24">2:24</span> Is thuirt na Phairisich ris: Seall,
carson tha iad a dianamh air latha na sabaid ni nach eil ceadaichte?

<span id="an_2:25">2:25</span> Is thuirt e riutha: Nach do leugh sibh
riamh, ciod a rinn Daibhidh, nuair a bha e feumach 's air acras, e fhein
agus iadsan a bha cuideris?

<span id="an_2:26">2:26</span> Mar a chaidh e stigh do thigh Dhe ri linn
Abiathair an t-ard-shagart, agus dh' ith e an t-aran-tairgse, nach robh
ceadaichte itheadh, ach do na sagairt, agus thug e dhaibhsan a bha
comhla ris ?

<span id="an_2:27">2:27</span> Is thuirt e riutha: Rinneadh an t-sabaid
air son an duine, 's chan e an duine air son na sabaid.

<span id="an_2:28">2:28</span> Mar sin se Mac an duine Tighearna na
sabaid fhein.

<span id="an_3:1">3:1</span> Is chaidh e stigh a-rithist dhan t-sinagog,
agus bha fear an sin aig an robh lamh sheargte.

<span id="an_3:2">3:2</span> Agus bha suil aca air, fiach an dianadh e
leigheas air latha sabaid; los cuis dhitidh fhaighinn 'na aghaidh.

<span id="an_3:3">3:3</span> Agus thuirt e ris an duine aig an robh an
lamh sheargte: Seas suas sa mhiadhon.

<span id="an_3:4">3:4</span> Is thuirt e riutha: A bheil e laghail math
a dhianamh air na laithean sabaid, no olc? beatha a thiarnadh, no cur as
dhi? Ach bha iadsan 'nan tosd.

<span id="an_3:5">3:5</span> 'S ag amharc orra mun cuairt le feirg 's le
duilichinn air son doille an cridhe, thuirt e ris an duine: Sin a mach
do lamh. Agus shin e i: is rinneadh slan a lamh dha.

<span id="an_3:6">3:6</span> 'S na Phairisich a dol a mach, ghabh iad
comhairle san uair cuide ris na Herodianich na aghaidh, fiach ciamar a
chuireadh iad as dha.

<span id="an_3:7">3:7</span> Ach chaidh Iosa maille ri dheisciopuil a
lethtaobh thun na mara; agus lean moran sluaigh e bho Ghalile 's bho
Iudea,

<span id="an_3:8">3:8</span> Agus bho lerusalem, agus bho Idumea, 'S bho
thaobh thall Iordain; is iadsan mu thimchioll Thiruis agus Shidoin,
cuideachda mhor, 's iad air cluinntinn nan nithean a rinn e, thainig iad
ga ionnsuidh.

<span id="an_3:9">3:9</span> Agus thuirt e ri dheisciopuil, bata beag a
bhith ga fhreasdal as leth an sluaigh, eagal gun domhlaicheadh iad e.

<span id="an_3:10">3:10</span> Oir leighis e moran, air chor 's gun do
bhruchd iad ga ionnsuidh gu beantuinn dha, a mhiad 'sa bha easlainteach.

<span id="an_3:11">3:11</span> 'S nuair a chunnaic na spioraid neoghlan
e, thuit iad sios air a bhialaobh: agus dheigh iad, ag radh:

<span id="an_3:12">3:12</span> Is tusa Mac Dhe. Is mhaoith e gu
fuathasach orra, gun iad ga dhianamh follaiseach.

<span id="an_3:13">3:13</span> 'Sa dol suas gu beinn, ghairm e h-uige an
fheadhainn a b' aill leis fhein; agus thainig iad ga ionnsuidh.

<span id="an_3:14">3:14</span> Agus roghnaich e gum biodh da fhear dhiag
maille ris; agus gun cuireadh e a theagasg iad.

<span id="an_3:15">3:15</span> Is thug e comas dhaibh tinneasan a
leigheas, agus deomhain a thilgeadh a mach.

<span id="an_3:16">3:16</span> Agus thug e Peadar mar ainm air Simon:

<span id="an_3:17">3:17</span> Agus Seumas Shebede, agus Eoin, brathair
Sheumais, is thug e Boanerges mar ainm orra, se sin, mic an
tairneanaich:

<span id="an_3:18">3:18</span> Agus Anndra, agus Philip, agus
Bartholome, agus Matu, agus Tomas, agus Seumas Alpheuis, agus Thadeus,
agus Simon, an Cananeach,

<span id="an_3:19">3:19</span> Agus Iudas Iscariot, esan mar an ciadna a
bhrath e.

<span id="an_3:20">3:20</span> Is thainig iad gu tigh; agus chruinnich
an sluagh a rithist, air chor 's nach b urrainn dhaibh urad agus aran
ithe.

<span id="an_3:21">3:21</span> S nuair a chuala a chairdean so, chaidh
iad a bhreith air; oir thuirt iad: Gun do ghabh e an caothach.

<span id="an_3:22">3:22</span> Is thuirt na Sgriobhaich, a thainig a
nuas a Ierusalem: Tha Beelsebub aige, 's gur ann le prionnsa nan deomhan
a tha e tilgeadh a mach dheomhan.

<span id="an_3:23">3:23</span> 'S an deigh an gairm ri cheile, thuirt e
riutha ann an dubhfhacail: Ciamar is urrainn Satan Satan a thilgeadh a
mach?

<span id="an_3:24">3:24</span> Agus ma bhios rioghachd air a roinn na
h-aghaidh fhein, chan urrainn dhan rioghachd sin seasamh.

<span id="an_3:25">3:25</span> Agus ma bhios tigh air a roinn 'na
aghaidh fhein, chan urrainn dhan tigh sin seasamh.

<span id="an_3:26">3:26</span> 'S ma tha Satan air eirigh 'na aghaidh
fhein, tha e roinnte, 's chan urrainn dha seasamh, ach tha crioch air.

<span id="an_3:27">3:27</span> Chan urrainn do neach sam bith a dhol a
stigh do thigh duine laidir, agus airneas a spuilleadh, mur ceangal e an
toiseach an duine laidir, agus an sin creachaidh e a thigh.

<span id="an_3:28">3:28</span> Gu firinneach tha mi ag radh ribh, gum
mathar do chlann-daoine a h-uile peacadh, agus na blaisbheuman leis an
toir iad toibheum:

<span id="an_3:29">3:29</span> Ach esan a their blaisbheum an aghaidh an
Spioraid Naoimh, chan fhaigh e mathanas a chaoidh, ach bithidh e
ciontach am peacadh siorruidh.

<span id="an_3:30">3:30</span> Chionn gun robh iad ag radh: Tha spiorad
neoghlan aige.

<span id="an_3:31">3:31</span> Is thainig a mhathair 'sa bhraithrean; 's
nan seasamh a muigh, chuir iad ga shireadh.

<span id="an_3:32">3:32</span> Agus bha an sluagh nan suidhe mun cuairt
air; is thuirt iad ris: Faic tha do mhathair 's do bhraithrean a muigh
gad iarraidh.

<span id="an_3:33">3:33</span> Agus gam freagairt thuirt e: Co i mo
mhathair, agus co iad mo bhraithrean?

<span id="an_3:34">3:34</span> 'S ag amharc mun cuairt orrasan, a bha
'nan suidhe mu thimcheall, thuirt e: Seall mo mhathair, agus mo
bhraithrean.

<span id="an_3:35">3:35</span> Oir is esan, a ni toil Dhe, mo bhrathair,
agus mo phiuthar, agus mo mhathair.

<span id="an_4:1">4:1</span> Agus thoisich e rithist ri teagasg aig
taobh na mara; is chrunnaich moran sluaigh ga ionnsuidh, air chor gun
deachaidh e air bord bata 's gun do shuidh e sa bhata air a mhuir, agus
bha an sluagh uile ri taobh na mara air tir;

<span id="an_4:2">4:2</span> Agus theagasg e moran nithean dhaibh an
dubhfhacail, is thuirt e riutha 'na theagasg:

<span id="an_4:3">4:3</span> Eisdibh: Seall chaidh fear-cuir a mach a
chur.

<span id="an_4:4">4:4</span> 'S nuair a bha e cur, thuit cuid ri taobh
an rathaid agus thainig eoin an athair, agus dh' ith iad e.

<span id="an_4:5">4:5</span> Agus thuit cuid eile air talamh creagach,
far nach robh moran uire aige: 'S ghrad-dh' fhas e, chionn nach robh
doimhneachd fuinn aige:

<span id="an_4:6">4:6</span> 'S nuair a dh' eirich a ghrian, shearg e;
's bho nach robh friamh aige, shearg e as.

<span id="an_4:7">4:7</span> Agus thuit cuid eile dheth am measg
dhreaghan; agus dh' fhas an dreaghan suas, is thachd e e, agus cha tug e
mach toradh.

<span id="an_4:8">4:8</span> Agus thuit cuid eile air talamh math; agus
dh' fhas e suas, is chinnich e, agus thug e bhuaithe toradh, cuid deich
thar fhichead, cuid tri fichead, agus cuid ciad fillte.

<span id="an_4:9">4:9</span> Is thuirt e: Esan aig a bheil cluasan gu
cluinntinn, cluinneadh e.

<span id="an_4:10">4:10</span> Agus nuair a bha e leis fhein, dh'
fhaighnich na dha dhiag, a bha comhla ris, an dubhfhacal dheth.

<span id="an_4:11">4:11</span> Is thuirt e riutha: Thugadh dhuibhse
eolas air run -diomhair rioghachd Dhe: ach dhaibhsan, a tha muigh,
nithear a h-uile ni ann an dubhfhacail,

<span id="an_4:12">4:12</span> Air chor 'sa faicinn gum faiceadh iad, 's
nach bu leir dhaibh; 'sa cluinntinn gun cluinneadh iad, 's nach tuigeadh
iad: eagal gun tionndaidh iad uair sam bith, 's gum mathte dhaibh am
peacannan.

<span id="an_4:13">4:13</span> Is thuirt e riutha: Nach tuig sibh an
dubhfhacal so? agus ciamar a thuigeas sibh a h-uile dubhfhacal?

<span id="an_4:14">4:14</span> Esan a tha cur, tha e cur an fhacail.

<span id="an_4:15">4:15</span> Agus is iadsan ri taobh an rathaid, far
na chuireadh am facal, an fheadhainn nach luaithe chluinneas iad e, na
thig Satan, is togaidh e air falbh am facal a chuireadh nan cridheachan.

<span id="an_4:16">4:16</span> Agus is iadsan mar an ciadna, a chuireadh
anns an talamh chreagach, an fheadhainn, an deigh dhaibh eisdeachd ris
an fhacal, a ghrad-ghlac e le aoibhneas:

<span id="an_4:17">4:17</span> 'S chan eil friamh aca unnta fhein, agus
cha mhair iad fada; nuair a dh' eireas trioblaid agus geur leanmhuinn
air son an fhacail, tha iad a tuiteam air falbh.

<span id="an_4:18">4:18</span> Agus tha feadhainn eile ann, a tha air an
cur am measg dhreaghan; 'siad sin iadsan a dh' eisdeas ris an fhacal

<span id="an_4:19">4:19</span> Ach tha iomaguin an t-saoghail, agus
mealltaireachd beartais, agus sannt air nithean eile a dol a stigh 'sa
tachdadh an fhacail, agus ga fhagail gun toradh.

<span id="an_4:20">4:20</span> Agus an fheadhainn a chuireadh air talamh
math, 's iad sin iadsan a dh' eisdeas ris an fhacal, 'sa ghlacas e, sa
bheir a mach toradh, cuid deich thar fhichead, cuid tri fichead, cuid
ciad fillte.

<span id="an_4:21">4:21</span> Is thuirt e riutha: An toirear coinneal,
gus a cur fo shaghach, no fo leabaidh? nach ann gus a cur an coinnleir?

<span id="an_4:22">4:22</span> Oir chan eil ni am falach, nach toirear
am follais; 's cha d' rinneadh ni an uaigneas, ach los gun nochdar e.

<span id="an_4:23">4:23</span> Ma tha cluasan aig duine sam bith gu
cluinntinn, cluinneadh e.

<span id="an_4:24">4:24</span> Is thuirt e riutha: Thugaibh an aire dhan
rud a chluinneas sibh. Leis an tomhas leis na thomhais sibh, toimhsear
dhuibh air ais, agus cuirear tuilleadh ris dhuibh.

<span id="an_4:25">4:25</span> Oir dhan neach aig a bheil, bheirear:
agus bhon neach aig nach eil bheirear an ni sin fhein a th' aige
bhuaithe.

<span id="an_4:26">4:26</span> Is thuirt e: Mar so tha rioghachd Dhe mar
gun tilgeadh duine siol anns an talamh,

<span id="an_4:27">4:27</span> 'S gun caidleadh e, 's gun eireadh e a
dh' oidhche 'sa latha, 'S gum fasadh an siol, 's gun cinneadh e gun
fhios dha.

<span id="an_4:28">4:28</span> Oir bheir an talamh a mach toradh leis
fhein, an toiseach an duilleag, an sin an dias, a rithist an grainnean
lan anns an deis.

<span id="an_4:29">4:29</span> 'S nuair a tha 'n toradh abaich, cuiridh
e an corran ris gun dail, bho na tha am foghar air tighinn.

<span id="an_4:30">4:30</span> Is thuirt e: Co ris a shamhlaicheas sinn
rioghachd Dhe? no ciod an dubhfhacal ris an cuir sinn an coimeas i?

<span id="an_4:31">4:31</span> Tha i coltach ri grainne de shiol
mustaird, nuair a chuirear san talamh i, is lugha i den h-uile siol a
tha air thalamh:

<span id="an_4:32">4:32</span> 'S an deigh a cur, fasaidh i suas, is
cinnidh i nas mua na h-uile luibh, is cuiridh i mach geugan mora, agus
faodaidh eoin an athair tamh fo 'sgaile.

<span id="an_4:33">4:33</span> Agus le iomadh dubhfhacal den leithidean
so, labhair e riutha am facal, air reir 's mar b' urrainn dhaibh
eisdeachd:

<span id="an_4:34">4:34</span> Agus gun dubhfhacal cha do labhair e
riutha: ach a lethtaobh mhinich e a h-uile ni dha dheisciopuil.

<span id="an_4:35">4:35</span> Is thuirt e riutha an latha sin fhein,
nuair thainig am feasgar: Rachamaid null thun an taoibh eile.

<span id="an_4:36">4:36</span> 'Sa cur air falbh an t-sluaigh, ghabh iad
e stigh don eathar mar a bha e; is bha eathraichean eile comhla ris.

<span id="an_4:37">4:37</span> Agus dh' eirich stoirm mhor ghaoithe,
agus thaom i na tuinn a stigh don eathar, air chor 's gun robh an
t-eathar a lionadh.

<span id="an_4:38">4:38</span> Agus bha esan an deireadh an eathair 'na
chadal air cluasaig; agus dhuisg iad e, is thuirt iad ris: A
Mhaighistir, nach eil umhail agad gu bheil sinn a dol a dhith?

<span id="an_4:39">4:39</span> 'S ag eirigh chronaich e a ghaoth, 's
thuirt e ris a mhuir: Gabh fois, bi samhach. Is laidh a ghaoth; agus
thainig fiath mor.

<span id="an_4:40">4:40</span> Is thuirt e riutha: Carson a tha eagal
oirbh? Nach eil creideamh agaibh fhathast? Agus ghabh iad eagal mor; is
thuirt iad ri cheile:

<span id="an_4:41">4:41</span> Co, a shaoileas tu, is e, chionn tha
ghaoth agus a mhuir umhail dha?

<span id="an_5:1">5:1</span> Agus thainig iad thairis air a chaolas
mhara gu duthaich nan Geresach.

<span id="an_5:2">5:2</span> 'Sa dol a mach as an eathar,
ghrad-choinnich fear e a tighinn a mach as na h-uaighean anns an robh
spiorad neoghlan,

<span id="an_5:3">5:3</span> Aig an robh a chomhnaidh anns na
h-uaighean, 's cha b' urrainn do dhuine sam bith a cheangal a nis,
eadhon le slabhruidhean:

<span id="an_5:4">5:4</span> Oir ged chaidh a cheangal gu tric le
cuibhrichean, 's le slabhruidhean, bhrist e na slabhruidhean, 's bhruan
e na cuibhrichean, agus cha burrainn do dhuine sam bith a cheannsachadh.

<span id="an_5:5">5:5</span> Is bha e daonnan a latha sa dh' oidhche
anns na h-uaighean agus anns na beanntan, ag eigheach, 's ga bhruthadh
fhein le clachan.

<span id="an_5:6">5:6</span> 'Sa faicinn Iosa fad as, ruith e, 's thug e
aoradh dha;

<span id="an_5:7">5:7</span> 'S ag eigheach le guth ard, thuirt e: Ciod
mo ghnothach-sa riut, Iosa Mhic an De is airde? guidheam ort as leth
Dhe, nach pian thu mi.

<span id="an_5:8">5:8</span> Oir thuirt e ris: Gabh a mach as an duine,
a spioraid neoghlain.

<span id="an_5:9">5:9</span> Agus dh' fhaighnich e dheth: De t-ainm tha
ort? Is thuirt e ris: Se Legion m' ainm, oir is moran sinn.

<span id="an_5:10">5:10</span> Is ghrios e gu cruaidh air, nach fogradh
e mach as an duthaich e.

<span id="an_5:11">5:11</span> Agus bha an sin mun bheinn treud mhor
mhuc ag ionaltradh.

<span id="an_5:12">5:12</span> Agus ghuidh na spioraid air, ag radh:
Cuir thun nam muc sinn, los gun teid sinn a stigh unnta,

<span id="an_5:13">5:13</span> Agus thug Iosa cead dhaibh san uair.
Thainig na spioraid neoghlan a mach agus chaidh iad a stigh dha na
mucan; is chaidh an treud, a bha mu dha mhile, 'nan deann-ruith an
comhair an cinn dhan mhuir, agus bhathadh sa mhuir iad.

<span id="an_5:14">5:14</span> Agus theich an fheadhainn a bha gam
biadhadh, is dh' innis iad e sa bhaile, is feadh na duthcha. Agus chaidh
iad a mach a dh' fhaicinn ciod a thachair

<span id="an_5:15">5:15</span> Is thainig iad gu Iosa, agus chunnaic iad
esan, a bha air a sharachadh leis an deomhan, 'na shuidhe agus aodach
uime, agus 'na lan chiall; is ghabh iad eagal.

<span id="an_5:16">5:16</span> Agus dh' innis iadsan, a chunnaic e,
dhaibh mar a rinneadh airesan anns an robh an deomhan, agus mu dheidhinn
nam muc.

<span id="an_5:17">5:17</span> Agus thoisich iad ri guidhe air, falbh as
an criochan.

<span id="an_5:18">5:18</span> 'S nuair a bha e a dol a stigh dhan
bhata, thoisich am fear, a bha air a phianadh leis an deomhan, ri guidh'
air a leigeil comhla ris:

<span id="an_5:19">5:19</span> Ach cha do leig e leis, 's ann a thuirt e
ris: Falbh dhachaigh gud chairdean, is innis na rinn an Tighearna dhut,
's mar a ghabh e truas riut.

<span id="an_5:20">5:20</span> Is dh' fhalbh e, agus thoisich e ri innse
ann an Decapolis na rinn Iosa dha; agus ghabh iad uile ioghnadh.

<span id="an_5:21">5:21</span> 'S nuair a thill Iosa a rithist chon an
taobh eile sa bhata, chrunnaich moran sluaigh ga ionnsuidh, agus bha e
teann air a mhuir.

<span id="an_5:22">5:22</span> Agus thainig fear de dh' uachdrain an
t-sinagoig, dham b' ainm Iairus; 's ga fhaicinn, thuit e sios aig a
chasan,

<span id="an_5:23">5:23</span> Agus ghuidh' e gu cruaidh air, ag radh:
Tha mo nighean ri uchd bais, thig, cuir do lamh oirre, los gun
leighisear i, 's gum bi i beo.

<span id="an_5:24">5:24</span> Is dh' fhalbh e comhla ris, agus lean
cuideachda mhor e, is bha iad a domhlachadh mun cuairt air.

<span id="an_5:25">5:25</span> Agus boirionnach, air an robh
siubhal-fala fad da bhliadhna dhiag,

<span id="an_5:26">5:26</span> 'S a dh' fhuilig moran bho iomadh
lighich, 'sa chosg a cuid uile, 's nach deach dad am feobhas, ach an
aite sin a dh'fhas nas miosa.

<span id="an_5:27">5:27</span> A cluinntinn mu Iosa, thainig i, am measg
an t-sluaigh, air a chulaobh, agus bhean i dha eideadh;

<span id="an_5:28">5:28</span> Oir thuirt i: Ged nach dian mi ach
beantuinn dha aodach, bithidh mi slan.

<span id="an_5:29">5:29</span> Is thiormaich san uair a siubhal-fala,
agus dh' fhairich i air a coluinn gun robh a h- eucail air a leigheis.

<span id="an_5:30">5:30</span> Agus dh' aithnich Iosa sa cheart uair ann
fhein, gun deach feartan a mach bhuaithe, agus thionndaidh e ris an
t-sluagh, is thuirt e: Co bhean dham eideadh?

<span id="an_5:31">5:31</span> Is thuirt a dheisciopuil ris: Tha thu
faicinn domhlachd an t-sluaigh 's an abair thu: Co bhean dhomh?

<span id="an_5:32">5:32</span> Agus sheall e mun cuairt a dh' fhaicinn
na te a rinn so.

<span id="an_5:33">5:33</span> Ach am biorionnach a tuigsinn na rinneadh
innte, thainig i fo fhiamh 's air chrith, agus thuit i sios air a
bhialaobh, is dh' innis i dha an fhirinn gu leir.

<span id="an_5:34">5:34</span> Is thuirt esan rithe: A nighean, rinn do
chreideamh slan thu: falbh ann an sith, is bi air do leigheas bho d'
eucail.

<span id="an_5:35">5:35</span> Nuair a bha e fhathast a labhairt,
thainig feadhainn bho riaghladair an t-sinagoig, ag radh: Chaochail do
nighean: carson a tha thu cur tuilleadh dragh air a mhaighistir?

<span id="an_5:36">5:36</span> Nuair a chuala Iosa an comhradh a bh'aca,
thuirt e ri riaghladair an t-sinagoig: Na gabh eagal: ach a mhain creid.

<span id="an_5:37">5:37</span> 'S cha do leig e le duine sam bith a
leantuinn, ach Peadar, agus Seumas, agus Eoin, brathair Sheumais.

<span id="an_5:38">5:38</span> Is rainig iad tigh riaghladair an
t-sinagoig, agus chuinnaic e an iomairt, is sluagh a gal, 'sa caoidh gu
goirt.

<span id="an_5:39">5:39</span> 'Sa dol a stigh, thuirt e riutha: Carson
tha sibh fo bhruaillean, sa gal? chan eil an nighean marbh, ach na
cadal.

<span id="an_5:40">5:40</span> Is rinn iad gaire fanaid air. Ach chuir
esan a mach iad uile, agus thug e leis athair is mathair na h-ighinn, is
iadsan a bha comhla ris, agus chaidh e a stigh far an robh an nighean
'na laidhe.

<span id="an_5:41">5:41</span> 'Sa breith air laimh na h-ighinn, thuirt
e rithe: Talitha cum, se sin air eadar-theangachadh : A nighean (tha mu
ag radh riut), eirich.

<span id="an_5:42">5:42</span> Is dh' eirich an nighean san uair, is
choisich i, oir bha i da bhliadhna dhiag a dh' aois. Agus b' anabarrach
an t-iognadh a ghabh iad.

<span id="an_5:43">5:43</span> Is sparr e gu cruaidh orra, gun neach sam
bith fios fhaighinn air an so; agus dh' iarr e orra rudeigin a thoirt
dhi ri itheadh.

<span id="an_6:1">6:1</span> Is dh'fhalbh e as a sin, agus chaidh e gu
dhuthaich fhein; is lean a dheisciopuil e;

<span id="an_6:2">6:2</span> Agus nuair thainig an t-sabaid, thoisich e
ri teagasg san t-sinagog; is ghabh moran a bha ga eisdeachd ioghnadh ri
theagag ag radh: Co as an tainig na tha aig an duine so? agus de an
gliocas a tha air a thoirt dha: 's na gniomhan cho euchdail, a th' air
an dianamh le lamhan?

<span id="an_6:3">6:3</span> Nach e so an saor, mac Moire, brathair
Sheumais, is Ioseiph, is Iuda, is Shimoin? nach eil a pheathraichean an
so maille ruinn? Agus ghabh iad sgainneal as.

<span id="an_6:4">6:4</span> Is thuirt Iosa riutha: Chan eil faidh gun
onair ach 'na dhuthaich fhein, agus 'na thigh fhein, 's am measg a
chairdean fhein.

<span id="an_6:5">6:5</span> Agus cha burrainn dha miarailt sam bith a
dhianamh an sin, ach a mhain gun do leighis e beagan de dhaoine tinne le
a lamhan a leagail orra;

<span id="an_6:6">6:6</span> Is ghabh e ioghnadh rin cion creidimh, agus
dh' imich e feadh nam bailtean mun cuairt a teagasg.

<span id="an_6:7">6:7</span> Agus ghairm e na dha dhiag: is thoisich e
air an cur air falbh lion dithis is dithis, agus thug e cumhachd dhaibh
thairis air spioradan neoghlan.

<span id="an_6:8">6:8</span> Is dh'aithn e orra gun dad a thoirt leo air
an rathad, ach bata a mhain: gun mhala, gun aran, gun airgiod 'nan
sporan,

<span id="an_6:9">6:9</span> Ach cuarain air a chasan, 's gun da chota a
chur orra.

<span id="an_6:10">6:10</span> Is thuirt e riutha: Ge be aite san teid
sibh a stigh do thigh, fanaibh ann, gus am falbh sibh as a sin.

<span id="an_6:11">6:11</span> Agus aite sam bith nach gabh ribh, 's
nach eisd ribh, a falbh as a sin, crathaibh an duslach dher casan mar
fhianais 'nan aghaidh.

<span id="an_6:12">6:12</span> 'Sa gabhail a mach, shearmonaich iad gun
fheumar aithreachas a dheanamh.

<span id="an_6:13">6:13</span> Agus thilg iad a mach moran dheomhan, is
dh' ung iad le ola moran dhaoine tinne, agus leighis iad iad.

<span id="an_6:14">6:14</span> Agus chuala righ Herod (Oir rinneadh
'ainm Iosa follaiseach), is thuirt e: Dh' eirich Eoin Baistidh bho na
mairbh: 's air an aobhar sin tha feartan gan oibreachadh leis.

<span id="an_6:15">6:15</span> Ach thuirt feadhainn eile: Se Elias a th'
ann. Is thuirt cuid eile: Se faidh th' ann, mar aon de na faidhean a
bh'ann bho shean.

<span id="an_6:16">6:16</span> Air do Herod so a chluinntinn, thuirt e:
Se Eoin, dhen tug mise an ceann, a th' ann, dh' eirich e bho na mairbh.

<span id="an_6:17">6:17</span> Oir chuir Herod fhein a mach is ghlac e
Eoin, agus cheangal e am priosan e as leth Herodiais, bean a bhrathar
Philip, chionn gun do phos e i.

<span id="an_6:18">6:18</span> Oir thuirt Eoin ri Herod: Chan eil e
laghail dhut bean do bhrathar a bhith agad.

<span id="an_6:19">6:19</span> Agus bha Herodias le droch run na
aghaidh, agus bha toil aice a mharbhadh, ach cha b' urrainn dhi.

<span id="an_6:20">6:20</span> Oir bha eagal aig Herod roimh Eoin, a
tuigsinn gun robh e 'na dhuine ceart agus naomh: agus ghleidh e
sabhailte e, agus air dha eisdeachd ris, bhiodh e fo iomagain, ach dh'
eisdeadh e ris gu toileach.

<span id="an_6:21">6:21</span> Agus nuair a thainig latha freagrach,
rinn Herod suipeir, airson latha bhreith, do dh' uaislean, 's do
cheannardan, 's do mhaithean Ghalile.

<span id="an_6:22">6:22</span> 'S nuair a thainig nighean Herodiais so a
stigh, 'sa dhanns i, 'sa thaitinn i ri Herod, agus riuthasan a bha aig
bord comhla ris, thuirt an righ ris a chailin: iarr orm nas aill leat,
is bheir mi dhut e:

<span id="an_6:23">6:23</span> Agus mhionnaich e dhi: Ge be ni a
dhiarras tu bheir mi dhut e, ged a b'e leth mo rioghachd.

<span id="an_6:24">6:24</span> Nuair chaidh i mach, thuirt i ri mathair:
De a dh' iarras mi? ach thuirt ise: Ceann Eoin Baistidh.

<span id="an_6:25">6:25</span> 'S air dhi tighinn a stigh le cabhaig san
uair thun an righ, dh' iarr i, ag radh: Is aill leam gun toir thu dhomh
san uair ceann Eoin Baiste air meis.

<span id="an_6:26">6:26</span> Agus bha 'n righ ro-dhuilich: ach as leth
a mhionnan, s air son na feadhnach a bh' aig bord maille ris, cha b'
aill leis miothlachd a chur oirre:

<span id="an_6:27">6:27</span> 'Sa cur sleagh-fhear bhuaithe, dh'
orduich e a cheann a thoirt a stigh air meis. Is thug e an ceann dheth
sa phriosan,

<span id="an_6:28">6:28</span> Agus thug e leis a cheann air meis, 's
thug e don chailin e; agus thug a chailin dha mathair e.

<span id="an_6:29">6:29</span> Nuair chuala a dheisciopuil so, thainig
iad, 's thug iad leo a chorp, agus chuir iad ann an uaigh e.

<span id="an_6:30">6:30</span> Is chruinnich na h-ostail gu Iosa, agus
dh' innis iad dha a h-uile ni, a bha iad air dianamh, 's air teagasg.

<span id="an_6:31">6:31</span> Is thuirt e riutha: Thigibh a lethtaobh
gu aite fas, agus leigibh ur n-anail airson beagan uine. Oir bha iad
lionor an fheadhainn a bha tighinn 'sa dol; agus cha robh uine aca air
biadh fhein a ghabhail.

<span id="an_6:32">6:32</span> 'Sa gabhail a stigh do bhata, chaidh iad
a lethtaobh gu aite fas.

<span id="an_6:33">6:33</span> Agus chunnacas iad a falbh, 's bha fios
aig moran air; sa falbh air an cois as na bailtean uile, ruith iad an
sin, agus bha iad rompa.

<span id="an_6:34">6:34</span> 'Sa dol air tir, chunnaic Iosa sluagh
mor: agus ghabh e truas riutha, a chionn gun robh iad mar chaoraich gun
bhuachaille, agus thoisich e ri moran a theagasg dhaibh.

<span id="an_6:35">6:35</span> Agus nuair a bha nis a mhor chuid dhan
latha seachad, thainig a dheisciopuil ga ionnsuidh, ag radh : Is fasach
an t-aite so, 's tha 'n uair a nis air ruith

<span id="an_6:36">6:36</span> Leig air falbh iad, los a dol do na
tighean duthcha 's do na bailtean is fhaisge orra gun ceannaich iad
biadh dhaibh fhein a dh' itheas iad.

<span id="an_6:37">6:37</span> Agus fhreagair e iad, ag radh: Thugaibh
fhein biadh dhaibh ri ithe. Is thuirt iad ris: An rachamaid a cheannach
luach da chiad sgilinn de dh' aran a bheir sinn dhaibh ri ithe?

<span id="an_6:38">6:38</span> Is thuirt e riutha: Co miad bonnach-arain
a thagaibh? siubhlaibh a dh' fhaicinn. Agus nuair a fhuair iad mach,
thuirt iad: Coig, 's da iasg.

<span id="an_6:39">6:39</span> Agus dh' orduich e dhaibh a thoirt orra
suidhe uile nam buidhnean air an fhiar ghorm.

<span id="an_6:40">6:40</span> Is shuidh iad sios 'nan cuideachdan
chiadan agus leth-chiadan.

<span id="an_6:41">6:41</span> 'Sa glacadh na coig bonnaich-arain, 's an
da iasg, 's ag amharc suas gu neamh, bheannaich e, is bhrist e na
bonnaich, agus thug e iad dha dheisciopuil, gus an cur air am bialaobh;
agus roinn e an da iasg orra uile.

<span id="an_6:42">6:42</span> Is dhith iad uile, agus riaraicheadh iad.

<span id="an_6:43">6:43</span> Is thog iad lan da chliabh dhiag de
spruileach, 's de dhiasg.

<span id="an_6:44">6:44</span> Agus b' e aireamh na feadhnach, a dh'
ith, coig mile fear.

<span id="an_6:45">6:45</span> 'S air ball thug e air a dheisciopuil a
dhol a stigh do bhata, gus iad a dhol roimhe thar a chaol gu Bethsaida,
fhad 'sa bhiodh e fhein a sgaoileadh an t-sluaigh.

<span id="an_6:46">6:46</span> Agus nuair a sgaoil e iad, chaidh e suas
do bheinn a ghabhail urnaigh.

<span id="an_6:47">6:47</span> 'S nuair a bha an t-anmoch ann bha am
bata am miadhon na fairge, agus esan leis fhein air tir.

<span id="an_6:48">6:48</span> 'Sa faicinn gun robh iad air an sarachadh
ag iomradh (oir bha ghaoth nan aghaidh), thainig e mun cheathramh faire
den oidhche gan ionnsuidh, a coiseachd air a mhuir; agus bha toil aige
dhol seachad orra.

<span id="an_6:49">6:49</span> Ach iadsan ga fhaicinn a coiseachd air a
mhuir, shaoil iad gur e manadh a bh'ann, agus glaodh iad.

<span id="an_6:50">6:50</span> Oir chunnaic iad uile e, agus gabh iad
eagal mor. Agus ghrad-labhair e, is thuirt e riutha: Biodh misneach
agaibh: Is mise thann, na biodh eagal oirbh.

<span id="an_6:51">6:51</span> Agus chaidh e dhan bhata comhla riutha,
agus laidh a ghaoth. Agus bha uamhas mhor orra.

<span id="an_6:52">6:52</span> Oir cha do thuig iad mu na
bonnaich-arain: oir bha an cridhe air a chruadhachadh.

<span id="an_6:53">6:53</span> Agus nuair dh' aisig iad thairis, thainig
iad gu talamh Ghenesareth, is tharruinn iad gu tir.

<span id="an_6:54">6:54</span> 'S nuair thainig iad as a bhata, dh'
aithnich iad e san uair:

<span id="an_6:55">6:55</span> Sa ruith feadh na duthcha sin uile,
thoisich iad air an fheadhainn a bha tinn a ghiulan mun cuairt air
leabaidhean far an cuala iad esan a bhith.

<span id="an_6:56">6:56</span> Agus aite sam bith air an tadhaladh e air
cathraichean, bailtean no duthaich, bha iad a cur nan daoine tinn air na
straidean, 's a guid' air gum faodadh iad a mhain beantuinn do dh'iomall
aodaich: 'sa mhiad 's bhean dha, rinneadh slan iad.

<span id="an_7:1">7:1</span> Agus thainig na Phairisich ga ionnsuidh, is
cuid dhe na Sgriobhaich bho Ierusalem.

<span id="an_7:2">7:2</span> Agus nuair a chunnaic iad cuid dhe
dheisciopuil ag ithe arain le lamhan cumanta, se sin, gun an nighe,
fhuair iad coire dhaibh.

<span id="an_7:3">7:3</span> Oir chan ith na Phairisich, agus na
h-Iudhaich uile biadh, mur nigh iad an lamhan gu tric, a leantuinn
beul-aithris nan seanairean.

<span id="an_7:4">7:4</span> Agus ma thig iad bhon mhargadh, chan ith
iad gun ionnlad; 's tha iomadh ni eile ann, a tha air an orduchadh
dhaibh a chumail, mar tha nighe chupaichean, is phoitean, is
shoitheachan praise.

<span id="an_7:5">7:5</span> Agus dh' fharraid na Phairisich 's na
Sgriobhaich dheth: Carson nach eil do dheisciopuil a leantuinn
beul-aithris nan seanairean, ach ag ithe arain le lamhan gun nighe?

<span id="an_7:6">7:6</span> Ach esan a freagairt, thuirt e riutha: Is
math a dh' fhaisnich Isaias mur deidhinn, a chealgairean, mar tha e
sgriobhte: Tha 'm pobull so toirt urraim dhomhsa lem bilean: ach tha an
cridhe fada bhuam.

<span id="an_7:7">7:7</span> Agus is faoin dhaibh a bhith toirt aoraidh
dhomhsa,'s iad a teasgasg puingean is orduighean dhaoine.

<span id="an_7:8">7:8</span> Oir a fagail fainte Dhe, tha sibh a cumail
beul-aithris dhaoine, mar tha nighe phoitean, is chupaichean; agus moran
nithean eile den leithidean sin tha sibh a dianamh.

<span id="an_7:9">7:9</span> Is thuirt e riutha: Is math tha sibh a cur
fainte Dhe air chul, gus ur beul-aithris fhein a chumail.

<span id="an_7:10">7:10</span> Oir thuirt Maois: Thoir onair dhad athair
is dhad mhathair; agus: Am fear a mhollaicheas athair no mhathair, a
basachadh basaicheadh e.

<span id="an_7:11">7:11</span> Ach tha sibhse ag radh: Ma their duine ri
'athair no ri mhathair corban sam bith (Se sin tobhartas) bhuamsa, thig
e gu buannachd dhutsa

<span id="an_7:12">7:12</span> Agus thar sin cha leig sibh leis dad a
dhianamh dha athair, no dha mhathair,

<span id="an_7:13">7:13</span> Mar sin, a cur facal Dhe air chul le ur
bial-aithris fhein, a tha sibh a cumail a dol, agus tha sibh a dianamh
iomadh ni eile coltach riutha sin.

<span id="an_7:14">7:14</span> 'Sa gairm a rithist an t-sluaigh ga
ionnsuidh, thuirt e riutha: Eisdibh rium uile, agus tuigibh.

<span id="an_7:15">7:15</span> Chan eil ni a dol a staigh ann an duine
bhon taobh a mach, a 's urrainn a thruailleadh: ach 'siad na nithean a
tha tighinn a mach a duine, a tha truailleadh an duine.

<span id="an_7:16">7:16</span> Ma tha cluasan aig neach sam bith gu
cluinntinn, cluinneadh e.

<span id="an_7:17">7:17</span> Agus nuair a chaidh e stigh don tigh bhon
t-sluagh, dh' fharraid a dheisciopuil dheth mun dubhfhacal.

<span id="an_7:18">7:18</span> Is thuirt e riutha: A bheil sibhse mar
sin gun tuigse? Nach eil sibh a tuigsinn, nach eil ni sam bith a dol a
stigh ann an duine bhon taobh a mach, a 's urrainn a thruailleadh:

<span id="an_7:19">7:19</span> A chionn 's nach eil e a dol a stigh 'na
chridhe, ach a dol a stigh na bhroinn, theid e mach don dun. (Mar sin, a
glanadh bhiadhan uile).

<span id="an_7:20">7:20</span> Ach thuirt e, gur iad na nithean, a thig
a mach as an duine a thruailleas an duine.

<span id="an_7:21">7:21</span> Oir 'sann bhon taobh a stigh a cridhe
dhaoine a thig droch smaointean, adhaltras, striopachas, murt,

<span id="an_7:22">7:22</span> Goid, sannt, drochbheart, foill,
mi-gheamnachd, droch-shuil, blaisbheum, uabhar, aimideachd.

<span id="an_7:23">7:23</span> Tha na h-uilc sin uile a struthadh bhon
taobh stigh, 's tha iad a truailleadh an duine.

<span id="an_7:24">7:24</span> 'S ag eirigh as a sin, chaidh e gu
criochan Thiruis agus Shidoin; 'sa dol a stigh do thigh, cha b' aill
leis gum biodh fios aig duine sam bith air, ach cha b' urrainn dha a
bhith am falach.

<span id="an_7:25">7:25</span> Oir cho luath 'sa chuala boirionnach, aig
an robh nighean anns an robh spiorad neoghlan, mu dheidhinn, chaidh i
stigh, agus thuit i aig a chasan.

<span id="an_7:26">7:26</span> Oir bu bhana-phaganach am boirionnach de
chinneadh Shirophenissa. Agus ghrios i air gun cuireadh e an deomhan as
a h-ighinn.

<span id="an_7:27">7:27</span> Thuirt esan rithe: Leig leis a chloinn a
bhith air an riarachadh an toiseachd: oir chan eil e math aran na
cloinne a ghabhail, 'sa thilgeadh thun nan con.

<span id="an_7:28">7:28</span> Ach fhreagair ise, is thuirt i ris: Is
fior sin, a Thighearna, ach ithidh na cuileinean fon bhord de chriomagan
na cloinne.

<span id="an_7:29">7:29</span> Is thuirt e rithe: Air son an fhacail so
bi falbh, chaidh an deomhan a mach as do nighinn.

<span id="an_7:30">7:30</span> 'S nuair rainig i a tigh, fhuair i an
nighean 'na laidhe air an leabaidh, 's an deomhan air a dhol a mach
aisde.

<span id="an_7:31">7:31</span> 'Sa triall a rithist a criochan Thiruis,
thainig e tromh Shidon gu muir Ghalile tromh mhiadhon criochan
Dhecapolis.

<span id="an_7:32">7:32</span> Agus thug iad ga ionnsuidh duine bodhar
is balbh, agus ghuidh iad air, gun cuireadh e a lamh air.

<span id="an_7:33">7:33</span> Is ga thoirt a lethtaobh a mach as an
t-sluagh, chuir e mheoir 'na chluasan; 's le shile bhean e dha
theangaidh;

<span id="an_7:34">7:34</span> 'S ag amharc suas gu neamh, thug e
osnadh, is thuirt e: Ephpheta, se sin, bi air d' fhosgladh.

<span id="an_7:35">7:35</span> Agus san uair dh' fhosgladh a chluasan,
agus dh' fhuasgladh ceangal a theangaidh, is labhair e ceart.

<span id="an_7:36">7:36</span> Is dhaithn e orra gun iad a dh' innse do
neach sam bith. Ach mar is mua dh' aithn e orra 'sann is mua bha iadsan
ga innse;

<span id="an_7:37">7:37</span> Agus sann is mua ghabh iad ioghnadh, ag
radh: Rinn e a h-uile ni gu math; thug e air na bodhair cluinntinn, agus
air na balbhain labhairt.

<span id="an_8:1">8:1</span> Anns na laithean sin a rithist nuair a bha
moran sluaigh ann, gun ni aca a dh' itheadh iad, ghairm e a
dheisciopuil, is thuirt e riutha

<span id="an_8:2">8:2</span> Tha truas agam ris an t-sluagh: oir, seall,
tha iad air giulan leam cheana tri latha, 's chan eil ni aca a dhitheas
iad:

<span id="an_8:3">8:3</span> Agus ma leigeas mi air falbh iad 'nan
traisg dhan tighean, fannaichidh iad air an rathad; oir thainig cuid
dhiu air astar.

<span id="an_8:4">8:4</span> Is fhreagair a dheisciopuil e: Ciamar is
urrainn do neach an riarachadh le aran an so san fhasach?

<span id="an_8:5">8:5</span> Is dh' fharraid e dhiu: Co miad bonnach a
thagaibh? Thuirt iad: A seachd.

<span id="an_8:6">8:6</span> Agus dh' orduich e don t-sluagh suidhe air
an lar. 'Sa glacadh nan seachd bonnaich, 'sa toirt buidheachais, bhrist
e, is thug e dha dheisciopuil iad gus an cur air am bialaobh, agus chuir
iad air bialaobh an t-sluaigh iad.

<span id="an_8:7">8:7</span> 'S bha beagan de mheanbh-iasg aca; agus
bheannaich e iad, agus dh' iarr e an cur air am bialaobh.

<span id="an_8:8">8:8</span> Agus dh' ith iad, is riaraicheadh iad, agus
den phronnaig a dh' fhagadh thog iad seachd cleibh.

<span id="an_8:9">8:9</span> Is bha an fheadhainn a dh' ith mun cuairt
do cheithir mile: agus chuir e air falbh iad.

<span id="an_8:10">8:10</span> 'S gun mhaille chaidh e air bord a bhata
comhla ri dheisciopuil, agus thainig e gu criochan Dhalmanutha.

<span id="an_8:11">8:11</span> Agus thainig na Phairisich a mach, is
thoisich iad ri cheasnachadh, ag iarraidh comharraidh air bho neamh, ga
bhuaireadh.

<span id="an_8:12">8:12</span> 'S ag osnaich 'na spiorad, thuirt e:
Carson a tha an ginealach so ag iarraidh comharraidh? gu deimhinn tha mi
ag radh ribh, nach toirear comharradh don ghinealach so.

<span id="an_8:13">8:13</span> Agus gam fagail chaidh e a rithist air
bord bata, is dh' fhalbh e thar a chaol.

<span id="an_8:14">8:14</span> Agus dhiochuimhnich iad aran a thoirt leo
agus cha robh aca ach aon bhonnach maille riutha san eathar.

<span id="an_8:15">8:15</span> Is dh' aithn e orra, ag radh bithibh
sealltuinneach agus faicilleach bho thaois-ghoirt nam Phairiseach, 's
bho thaois ghoirt Heroid.

<span id="an_8:16">8:16</span> Agus bha iadsan a reusonachadh ri cheile,
ag radh: 'S ann a chionn 's nach eil aran againn.

<span id="an_8:17">8:17</span> Thuirt Iosa riutha, 's e tuigsinn so:
Carson tha sibh smaoineachadh a chionn 's nach eil aran agaibh? nach eil
sibh a faicinn fhathast no a tuigsinn? a bheil ur cridhe dall fhathast?

<span id="an_8:18">8:18</span> Tha suilean agaibh, 's nach eil sibh a
faicinn? Agus cluasan agaibh, 's nach eil sibh a cluinntinn? Cha mhua
tha sibh a cuimhneachadh,

<span id="an_8:19">8:19</span> Nuair a bhrist mi na coig bonnaich am
measg choig mile, co miad lan cleibh de phronnagan a thog sibh? Thuirt
iad ris: A dha dhiag.

<span id="an_8:20">8:20</span> A rithist, na seachd bonnaich am measg
cheithir mile, co miad cliabh do phronnagan a thog sibh? Is thuirt iad
ris: A seachd.

<span id="an_8:21">8:21</span> Is thuirt e riutha: Ciamar nach eil sibh
a tuigsinn fhathast?

<span id="an_8:22">8:22</span> Agus thainig iad gu Bethsaida, 's thug
iad duine dall ga ionnsuidh, agus ghuidh iad air gum beanadh e dha.

<span id="an_8:23">8:23</span> 'Sa breith air laimh an doill, thug e
mach as a bhaile e; 'sa cur a shile air a shuilean, 'sa cur a lamhan
air, dh' fharraid e dheth, an robh e faicinn dad.

<span id="an_8:24">8:24</span> 'Sa sealltuinn suas thuirt e: Tha mi
faicinn dhaoine mar chraobhan ag imeachd.

<span id="an_8:25">8:25</span> An sin chuir e a lamhan air a shuilean a
rithist; agus thoisich e ri faicinn; is fhuair e fhradharc, air chor 's
gum bu leir dha gach ni gu soilleir.

<span id="an_8:26">8:26</span> Is chuir e gu thigh fhein e, ag radh:
Falbh gud thigh; agus ma theid thu stigh don bhaile, na innis do neach
sam bith.

<span id="an_8:27">8:27</span> Agus chaidh Iosa agus a dheisciopuil a
mach gu bailtean Chesarea Philippi; 'S air an t-slighe dh' fharraid e
dhe dheisciopuil, ag radh riutha: Co tha daoine ag radh is mi?

<span id="an_8:28">8:28</span> Fhreagair iad e ag radh: Eoin Baistidh,
cuid Elias, ach cuid eile mar aon de na faidhean.

<span id="an_8:29">8:29</span> An sin thuirt e riutha: Ach co tha sibhse
ag radh is mi? Fhreagair Peadar, is thuirt e ris: is tu Criosda.

<span id="an_8:30">8:30</span> Agus mhaoidh e orra, gun iad a dh
'innseadh so mu dheidhinn do neach sam bith.

<span id="an_8:31">8:31</span> Is thoisich e ri theagasg dhaibh gum feum
Mac an duine moran fhulang, a bhith air a dhiultadh leis na seanairean,
's leis na h-ardshagairt, agus leis na Sgriobhaich, 'sa bhith air a chur
gu bas; agus an deigh thri laithean eirigh a rithist.

<span id="an_8:32">8:32</span> Agus labhair e am facal gu follaiseach.
Agus rug Peadar air, agus theann e ri chronachadh.

<span id="an_8:33">8:33</span> Ach Iosa a tionndadh, sheall e air a
dheisciopuil, is bhagair e air Peadar, ag radh: Theirig air mo chulaobh,
a shatain: oir chan eil tlachd agad do nithean Dhe, ach do nithean
dhaoine.

<span id="an_8:34">8:34</span> 'Sa gairm an t-sluaigh maille ri
dheisciopuil ga ionnsuidh, thuirt e riutha: Ma 's aill le neach sam bith
mise leantuinn, aicheadhadh e e fhein, is togadh e chrois, agus leanadh
e mi.

<span id="an_8:35">8:35</span> Oir co sam bith leis an aill a bheatha
shabhaladh, caillidh e i: agus co sam bith a chailleas a bheatha air mo
shonsa, 's air son an t-soisgeil, sabhailidh e i.

<span id="an_8:36">8:36</span> Oir ciod e is fheairrde duine, an saoghal
a chosnadh gu leir, ma chailleas e anam?

<span id="an_8:37">8:37</span> No ciod a bheir duine an eirig anma?

<span id="an_8:38">8:38</span> Oir an neach a ghabhas naire asam-sa, is
as mo bhriathran, anns a ghinealach adhaltrannach agus pheacach so,
gabhaidh Mac an duine naire assan-san, nuair a thig e an gloir Athar
maille ris na h-ainglean naomha.

<span id="an_9:1">9:1</span> Is thuirt e riutha: Gu deimhinn tha mi ag
radh ribh, gu bheil cuid dhiu-san, a tha 'nan seasamh an so, nach blais
bas, gus am faic iad rioghachd Dhe a tighinn an cumhachd.

<span id="an_9:2">9:2</span> Agus an deigh shia laithean ghabh Iosa
Peadar, is Seumas, agus Eoin; is threoraich e iadsan leo fhein gu beinn
aird a lethtaobh, agus dh' atharraicheadh a chruth 'nan lathair.

<span id="an_9:3">9:3</span> Agus dh' fhas eideadh dealrach is ro-gheal
mar shneachda, geal mar nach urrainn fucadair air talamh a dhianamh.

<span id="an_9:4">9:4</span> Is chunnacas leo Elias agus Maois; agus bha
iad a bruidhinn ri Iosa.

<span id="an_9:5">9:5</span> Agus Peadar a freagairt, thuirt e ri Iosa:
A Rabbi, is math dhuinne a bhith an so; agus dianamaid tri paillionan, a
h-aon dhutsa, a h-aon do Mhaois, 'sa h-aon do Elias.

<span id="an_9:6">9:6</span> Oir cha robh fios aige ciod a bha e ag
radh; chionn 's gun robh iad fo fhiamh ro-mhor.

<span id="an_9:7">9:7</span> Agus bha nial a cur sgaile orra, agus as an
nial thainig guth, ag radh: Se so mo Mhac ro-ghaolach; eisdibh ris.

<span id="an_9:8">9:8</span> 'S ag amharc san uair mun cuairt orra, chan
fhac iad duine, ach Iosa na aonar maille riutha.

<span id="an_9:9">9:9</span> 'Sa tearnadh bhon bheinn, dh' aithn e orra,
gun iad a dh' innse do neach sam bith nan nithean a chunnaic iad, gus an
eireadh Mac an duine bho na mairbh.

<span id="an_9:10">9:10</span> Is gleidh iad am facal aca fhein, a cur
cheisd air a cheile, de bha, gus an eireadh e bho na mairbh, a
ciallachadh.

<span id="an_9:11">9:11</span> Agus dh'fharraid iad dheth, ag radh:
Carson ma ta tha na Phairisich 's na Sgriobhaich a cantuinn, gum feum
Elias tighinn an toiseachd?

<span id="an_9:12">9:12</span> Thuirt e riutha, 's e freagairt: Tha
Elias ri tighinn an toiseachd, agus ath-shuidhichidh e a h-uile ni; is
mar tha e sgriobhte mu Mhac an duine, gum fuilig e moran, 's gum faigh e
taire.

<span id="an_9:13">9:13</span> Ach tha mi ag radh ribh, gun tainig
Elias, ('s gun d' rinn iad air gach ni b' aill leo) mar tha sgriobhte mu
dheidhinn.

<span id="an_9:14">9:14</span> 'Sa tighinn gu dheisciopuil, chunnaic e
moran sluaigh mun timcheall, 's na Sgriobhaich a deaspud riutha.

<span id="an_9:15">9:15</span> 'S cha luaithe chunnaic an sluagh uile
Iosa, na ghlac ioghnadh agus uamhas iad, sa ruith ga ionnsuidh chuir iad
failt' air.

<span id="an_9:16">9:16</span> Agus dh' fhaighnich e dhiu: Ciod mu bheil
sibh a consachadh ri cheile?

<span id="an_9:17">9:17</span> Is fhreagair fear den t-sluagh, ag radh:
A mhaighistir, thug mi gad ionnsuidh mo mhac anns a bheil spiorad balbh.

<span id="an_9:18">9:18</span> Agus, ge be aite an glac e e, tha e ga
bhualadh ri lar, agus tha e cur a mach cobhair, 'sa diosgail le
fhiaclan, sa seargadh as: is thuirt mi rid dheisciopuil iad a thilgeadh
a mach, agus cha b' urrainn dhaibh.

<span id="an_9:19">9:19</span> 'Sa freagairt thuirt e: O ghinealaich
ana-creidich, De cho fad sa bhitheas mi maille ribh? De cho fad sa
chuireas mi suas ribh? thugaibh gam ionnsuidh e.

<span id="an_9:20">9:20</span> Agus thug iad e ga ionnsuidh. Agus cha
luaithe chunnaic e Iosa, na ghluais an spiorad e; is bhuaileadh e ris an
lar, agus chuir e caran dheth is cop mu bhial.

<span id="an_9:21">9:21</span> Is dh' fhaighnich e dhe athair: De cho
fad bho na thachair so dha? Is thuirt esan: Bho na bha e 'na leanabh.

<span id="an_9:22">9:22</span> Agus is tric a thilg e san teine is anns
an uisge e, gu cur as dha: ach ma tha ni sam bith nad chomas, gabh truas
ruinn agus cuidich sinn.

<span id="an_9:23">9:23</span> Is thuirt Iosa ris: Ma 's urrainn dhut
creidsinn! is comasach a h-uile ni don chreideach.

<span id="an_9:24">9:24</span> Agus athair a ghille a glaodhach san
uair, thuirt e le deoir: Tha mi creidsinn, a Thighearna: cuidich m'
ana-creideamh.

<span id="an_9:25">9:25</span> Is nuair a chunnaic Iosa an sluagh a
ruith cuideachd, mhaoidh e air an spiorad neoghlan, a cantuinn ris: A
spioraid bhodhair agus bhailbh tha mi ag aithneadh ort, theirig a mach
as 's na rach a stigh ann tuilleadh.

<span id="an_9:26">9:26</span> Agus chaidh e mach as, ag eigheach, 's ga
riabadh gu goirt: agus dh'fhas e coltach ri duine marbh, air chor 's gun
robh moran ag radh: Tha e marbh.

<span id="an_9:27">9:27</span> Ach Iosa a breith air laimh air, thog e
e, agus dh' eirich e.

<span id="an_9:28">9:28</span> 'S nuair chaidh e stigh dhan tigh, dh'
fharraid a dheisciopuil dheth, 's iad leo fhein: Carson nach b' urrainn
dhuinn a thilgeadh a mach?

<span id="an_9:29">9:29</span> Is thuirt e riutha: Chan urrainn don
t-seorsa so an tilgeadh a mach air sheol sam bith, ach le urnaigh 's le
traisg.

<span id="an_9:30">9:30</span> 'Sa falbh as a sin, chaidh iad troimh
Ghalile; 's cha b' aill leis gum biodh fios aig duine sam bith air an
so.

<span id="an_9:31">9:31</span> Oir bha e teagasg a dheisciopul, 's ag
radh riutha: Gun rachadh Mac an duine liubhairt seachad do lamhan
dhaoine, 's gum marbhadh iad e, 's an deigh a mharbhadh, gun eireadh e
rithist air an treas latha.

<span id="an_9:32">9:32</span> Ach cha do thuig iadsan am facal; agus
bha sgath orra fharraid dheth.

<span id="an_9:33">9:33</span> Is thainig iad gu Capharnaum. 'S nuair a
bha iad san tigh, dh' fhaighnich e dhiu: De an deaspud a bh'agaibh air
an rathad?

<span id="an_9:34">9:34</span> Ach bha iadsan samhach: oir air an rathad
bha iad a consachadh eatorra fhein, co dhiu bu mhua bhiodh.

<span id="an_9:35">9:35</span> 'Sa suidhe, ghairm e na dha dhiag, is
thuirt e riutha: Ma tha toil aig fear sam bith a bhith air thoiseach,
bithidh e air dheireadh orra uile, agus 'na sheirbhiseach dhaibh uile.

<span id="an_9:36">9:36</span> 'Sa breith air leanabh, chuir e 'nam
miadhon e ; 's an deigh a ghlacadh 'na uchd, thuirt e riutha:

<span id="an_9:37">9:37</span> Co sam bith ghabhas ri leanabh den
leithidean so nam ainmsa, tha e gabhail riumsa; agus co sam bith ghabhas
riumsa, chan ann riumsa tha e gabhail, ach ris-san a chuir mi.

<span id="an_9:38">9:38</span> Agus fhreagair Eoin e, ag radh: A
Mhaighistir, chunnaic sinn duine araid, nach eile gar leantuinn-ne, a
tilgeadh a mach dheomhan na d' ainmsa, agus bhac sinn e.

<span id="an_9:39">9:39</span> Agus thuirt Iosa: Na bacaibh e: oir chan
eil aon sam bith, a ni miarailt nam ainmsa, a 's urrainn gu h-ealamh
labhairt gu h-olc nam aghaidh:

<span id="an_9:40">9:40</span> Oir an neach nach eil nur n-aghaidh, tha
e leibh.

<span id="an_9:41">9:41</span> Oir co sam bith a bheir dhuibh ri ol
cupan uisge nam ainmsa, a chionn's gur le Criosda sibh: gu firinneach
tha mi ag radh ribh: cha chaill e dhuais.

<span id="an_9:42">9:42</span> Agus co sam bith bheir sgainneal do h-aon
den fheadhainn bheaga so, a tha creidsinn unnamsa, b' fhearr dha clach
mhuilinn a bhith crochte mu amhaich, 'sa bhith air a thilgeil sa mhuir.

<span id="an_9:43">9:43</span> 'S ma bheir do lamh sgainneal dhut, gearr
dhiot i: is fhearr dhut a dhol a stigh gu beatha air lethlaimh, na dhol
le da laimh a dh' iutharna gu teine nach smalar:

<span id="an_9:44">9:44</span> Far nach basaich a chnuimh aca, 's nach
smalar an teine.

<span id="an_9:45">9:45</span> Agus ma bheir do chas sgainneal dhut,
gearr dhiot i: is fhearr dhut a dhol a stigh gu beatha air lethchois, na
do thilgeadh le da chois a dh' iutharna gu teine nach tig as:

<span id="an_9:46">9:46</span> Far nach basaich a chnuimh aca, 's nach
smalar an teine.

<span id="an_9:47">9:47</span> Agus ma bheir do shuil sgainneal dhut,
spion asad i: 's fhearr dhut a dhol a stigh do rioghachd Dhe le aon
shuil, na do thilgeadh led dha shuil ann an teine iutharna:

<span id="an_9:48">9:48</span> Far nach basaich a chruimh aca, 'S nach
smalar an teine.

<span id="an_9:49">9:49</span> Oir saillear gach aon le teine, is
saillear gach iobairt le salann.

<span id="an_9:50">9:50</span> Tha salann math: ach ma dh' fhasas an
salann neo-bhlasda, co leis a ni sibh blasda e? Biodh salann agaibh
unnaibh, agus biodh sith agaibh eadaraibh fhein.

<span id="an_10:1">10:1</span> 'S ag eirigh as a sin, thainig e gu
criochan Iuda air taobh thall Iordain; agus chruinnich sluagh a rithist
ga ionnsuidh; agus mar a b' abhuist dha, theagaisg e rithist iad.

<span id="an_10:2">10:2</span> 'S na Phairisich a tighinn ga ionnsuidh,
dh' fharraid iad dheth: Bheil e laghail do dhuine a bhean a chur air
falbh? 's iad ga bhuaireadh.

<span id="an_10:3">10:3</span> Ach esan a freagairt, thuirt e riutha:
Ciod a dh' aithn Maois oirbh?

<span id="an_10:4">10:4</span> Thuirt iad: Thug Maois cead
litir-dhealachaidh a sgriobhadh, 's a cur air falbh.

<span id="an_10:5">10:5</span> Thuirt Iosa gam freagairt : 'S ann air
son cruas ur cridhe a sgriobh e dhuibh an reachd so.

<span id="an_10:6">10:6</span> Ach bho thus a chruthachaidh rinn Dia iad
firionn is boirionn.

<span id="an_10:7">10:7</span> Air son so fagaidh duine athair agus a
mhathair, is dluth-leanaidh e ri mhnaoi;

<span id="an_10:8">10:8</span> Agus bithidh an dithis nan aon fheoil. As
leth sin cha dithis iad a nis, ach aon fheoil.

<span id="an_10:9">10:9</span> An ni ma ta a cheangail Dia, na fuasgladh
duine.

<span id="an_10:10">10:10</span> Agus anns an tigh chuir a dheisciopuil
ceisd air a rithist mun ni chiadna.

<span id="an_10:11">10:11</span> Is thuirt e riutha: Co sam bith a
chuireas air falbh a bhean, 'sa phosas te eile, tha e dianamh adhaltrais
na h-aghaidh.

<span id="an_10:12">10:12</span> 'S ma chuireas bean air falbh a fear,
's fear eile phosadh, tha i dianamh adhaltrais.

<span id="an_10:13">10:13</span> Agus thug iad clann bheag ga ionnsuidh,
los gum beanadh e dhaibh. Is bha na deisciopuil a maoitheadh air an
fheadhainn a bha gan toirt uige.

<span id="an_10:14">10:14</span> Nuair a chunnaic Iosa iad, ghabh e gu
h-olc e, is thuirt e riutha: Leigibh le cloinn bhig tighinn gam
ionnsuidh, agus na bacaibh iad: 's gur ann dhan leithidean a bhuineas
rioghachd Dhe:

<span id="an_10:15">10:15</span> Gu deimhinn tha mi gradh ribh: Co sam
bith nach glac rioghachd Dhe mar leanabh beag, nach teid e a stigh
innte.

<span id="an_10:16">10:16</span> Is ghlac e 'na uchd iad, 's a cur a
lamhan orra, bheannaich e iad.

<span id="an_10:17">10:17</span> 'S nuair a dh' fhalbh e mach air a
thurus, thainig duine araid 'na ruith, 'sa dol air a ghluinean air a
bhialaobh, dh' fharraid e dheth, ag radh: A Mhaighistir mhath, ciod a ni
mi gus a bheatha shiorruidh a chosnadh?

<span id="an_10:18">10:18</span> Is thuirt Iosa ris: Carson a tha thu
cantuinn math riumsa? chan eil aon sam bith math, ach Dia 'na aonar.

<span id="an_10:19">10:19</span> Is aithne dhut na faintean: Na dian
adhaltras: Na dian marbhadh: Na dian goid: Na tog fianuis bhreige : Na
dian mealltaireachd. Thoir onair dhad athair is dhad mhathair.

<span id="an_10:20">10:20</span> Ach esan a freagairt, thuirt e ris: A
Mhaighistir, iad sin uile chum mi bhom oige.

<span id="an_10:21">10:21</span> Agus Iosa ag amharc air, thug e gaol
dha, is thuirt e ris: Tha aon ni a dhith ort: falbh, reic na bheil agad,
agus thoir do na bochdan e, agus bithidh iuntas agad am flathanas; is
thig, lean mise.

<span id="an_10:22">10:22</span> Ach bha duilichinn airesan as leth an
fhacail, is dh' fhalbh e gu tuirseach: oir bu duine e aig an robh moran
beairteis.

<span id="an_10:23">10:23</span> Agus Iosa a coimhead mun cuairt air,
thuirt e ri dheisciopuil: Nach duilich do dhuine beartach a dhol a stigh
do rioghachd Dhe!

<span id="an_10:24">10:24</span> Is ghabh a dheisciopuil ioghnadh a
bhriathran. Ach Iosa freagairt a rithist, thuirt e riutha: A chlann
bheag, nach duilich dhaibhsan, a chuireas uidh am beartas, dhol a stigh
do rioghachd Dhe!

<span id="an_10:25">10:25</span> Is fhasa do chamhal dhol tro chno
snathaid, na do dhuine beartach a dhol a stigh do rioghachd Dhe.

<span id="an_10:26">10:26</span> Is ghabh iad am barrachd ioghnaidh, ag
radh ri cheile: Agus co is urrainn a bhith sabhailte?

<span id="an_10:27">10:27</span> Agus thuirt Iosa, 's e ag amharc orra:
Tha so do-dhiante do dhaoine, ach chan eil do Dhia: oir tha a h-uile ni
an comas Dhe.

<span id="an_10:28">10:28</span> Agus thoisich Peadar ri radh ris :
Seall, dh' fhag sinn a h-uile ni, agus lean sinn thu.

<span id="an_10:29">10:29</span> Is thuirt Iosa, 's e freagairt: Gu
deimhinn tha mi ag radh ribh: chan eil neach sam bith a dh' fhagas tigh,
no braithrean, no peathraichean, no athair, no mathair, no clann, no
fearann, as mo lethsa, agus as leth an t-soisgeil,

<span id="an_10:30">10:30</span> Nach fhaigh a chiad urad a nis san tim
so fhein, tighean, agus braithrean, is peathraichean, is mathraichean,
is clann, is fearann, am measg geur- leanmhuinn, agus a bheatha
shiorruidh san ath shaoghal.

<span id="an_10:31">10:31</span> Ach tha moran air thoiseach a bhitheas
air dheireadh, 's air dheireadh a bhitheas air thoiseach.

<span id="an_10:32">10:32</span> Agus bha iad air an rathad a dol suas
gu Ierusalem; agus dh' imich Iosa rompa, is bha ioghnadh orra; is bha
eagal orrasan a bha ga leantuinn. Agus ghabh e rithist na dha dhiag,
agus thoisich e ri innse dhaibh na bha dol a thachairt dha.

<span id="an_10:33">10:33</span> Seall, tha sinn a dol suas gu
Ierusalem, agus liubhrar Mac an duine do na h-ard-shagairt, 's do na
Sgriobhaich, 's do na seanairean, agus ditidh iad e gu bas, agus bheir
iad seachad do na cinnich e;

<span id="an_10:34">10:34</span> Is ni iad fanaid air, agus caithidh iad
smugaidean air, agus sgiursaidh iad e; agus marbhaidh iad e, agus eiridh
e air an treas latha.

<span id="an_10:35">10:35</span> Is thainig Seumas agus Eoin, mic
Shebede, ga ionnsuidh, ag radh: A Mhaighistir, is aill leinn gun dian
thu dhuinn ni sam bith a dh' iarras sinn.

<span id="an_10:36">10:36</span> Ach thuirt esan riutha: Ciod is aill
leibh mi dhianamh dhuibh?

<span id="an_10:37">10:37</span> Is thuirt iad: Deonaich dhuinn gun
suidh sinn, fear againn air do laimh dheis 's am fear eile air do laimh
chli, nad ghloir.

<span id="an_10:38">10:38</span> Is thuirt Iosa riutha: Chan eil fhios
agaibh de tha sibh ag iarraidh. An urrainn dhuibh a chailis ol, a tha
mise dol a dhol, no bhith air ur baisteadh leis a bhaisteadh leis a
bheil mise rim bhaisteadh?

<span id="an_10:39">10:39</span> Is thuirt iad ris: Is urrainn dhuinn.
Is thuirt Iosa riutha: Olaidh sibh gu dearbh a chailis, a tha mise dol a
dh' ol; agus baistear sibh leis a bhaisteadh leis a bheil mise rim
bhaisteadh

<span id="an_10:40">10:40</span> Ach suidhe air mo laimh dheis, no air
mo laimh chli, cha leamsa gu thoirt dhuibh, ach dhaibhsan dhan deach
uimheamachadh.

<span id="an_10:41">10:41</span> Is nuair a chuala an deichnar so,
thoisich iad ri bhith diumbach de Sheumas 's de Eoin.

<span id="an_10:42">10:42</span> Ach Iosa gan gairm, thuirt e riutha: Is
aithne dhuibh gum bheil acasan, air a bheileas a coimhead mar
riaghladairean air na cinnich, ard-thighearnas orra, 's gum bheil
cumhachd aig am prionnsaichean thairis orra.

<span id="an_10:43">10:43</span> Ach chan ann mar sin a bhios nar
measgsa: ach co sam bith leis am miann a bhith air thoiseach 'nur measg,
bithidh e 'na fhear frithealaidh dhuibh.

<span id="an_10:44">10:44</span> Is co sam bith leis an aill a bhith air
thoiseach 'nur measg, bithidh e 'na sheirbhiseach agaibh uile.

<span id="an_10:45">10:45</span> Oir cha tainig Mac an duine e fhein los
gun diante frithealadh dha, ach gu frithealadh, 's gus a bheatha leigeil
sios 'na h-eirig air son mhorain.

<span id="an_10:46">10:46</span> Agus rainig iad Iericho; 's nuair bha
esan 'sa dheisciopuil agus cuideachda ro-mhor a falbh, bh' an dall
Bartimeus, mac Thimeiuis 'na shuidhe ri taobh an rathaid, ag iarraidh
deirce.

<span id="an_10:47">10:47</span> 'S nuair chuala e gur e Iosa bho
Nasareth a bh'ann, thoisich e ri glaodhach 's ri radh: Iosa, a Mhic
Dhaibhidh, dian trocair orm.

<span id="an_10:48">10:48</span> Is mhaoith moran air, fiach am biodh e
samhach. Ach 'sann bu mhua gu mor a ghlaodh e: A Mhic Dhaibhidh, dian
trocair orm.

<span id="an_10:49">10:49</span> Agus sheas Iosa, is dh' orduich e a
ghairm. Agus ghairm iad an dall, a cantuinn ris: Biodh misneachd agad:
eirich, tha e gad iarraidh.

<span id="an_10:50">10:50</span> 'Sa tilgeadh bhuaithe fhalluinne,
thainig e 'na leum ga ionnsuidh.

<span id="an_10:51">10:51</span> Agus Iosa a freagairt, thuirt e ris:
Ciod is aill leat mi dhianamh dhut? Is thuirt an dall ris : A Rabboni,
gum faic mi.

<span id="an_10:52">10:52</span> Is thuirt Iosa ris: Falbh, rinn do
chreideamh slan thu. Agus sa cheart uair chunnaic e, is lean e e air an
t-slighe.

<span id="an_11:1">11:1</span> Agus nuair thainig e teann air Ierusalem
is Betania aig sliabh Olibheit, chuir e air adhart dithis dhe a
dheisciopuil,

<span id="an_11:2">11:2</span> Is thuirt e riutha: Siubhlaibh don bhaile
a tha mur coinneamh, agus air ball a dol a stigh ann, gheibh sibh asal
og an ceangal, air nach do shuidh duine riamh: fuasglaibh is thugaibh an
so e.

<span id="an_11:3">11:3</span> Agus ma their duine sam bith ribh: Ciod
tha sibh a dianamh? abraibh, gu bheil feum aig an Tighearna air, agus
tillidh e e san uair.

<span id="an_11:4">11:4</span> 'Sa dol air an adhart fhuair iad an
t-asal ceangailte air taobh mach a gheata aig coinneachadh da rathaid;
is dh' fhuasgail iad e.

<span id="an_11:5">11:5</span> Agus thuirt cuid den fheadhainn a bha
'nan seasamh an sin riutha: Ciod tha sibh a dianamh a fuasgladh an
asail?

<span id="an_11:6">11:6</span> Is thuirt iad riutha mar a dh' orduich
Iosa dhaibh, is leig iad leo e.

<span id="an_11:7">11:7</span> Agus thug iad an t-asal gu Iosa; is chuir
iad am falluinnean air, agus shuidh e air.

<span id="an_11:8">11:8</span> Is sgaoil moran an aodaichean air an
rathad; agus ghearr feadhainn eile geugan chraobh agus sgap iad air an
rathad iad.

<span id="an_11:9">11:9</span> Agus ghlaodh an fheadhainn a chaidh
roimhe, 'sa lean e, ag radh : Hosanna:

<span id="an_11:10">11:10</span> Is beannaichte esan a tha tighinn an
ainm an Tighearna: is beannaichte rioghachd ar n-athar Daibhidh a tha
tighinn: Hosanna anns na h-ardaibh.

<span id="an_11:11">11:11</span> Is chaidh e stigh do Ierusalem thun an
teampuill; 's an deigh amharc air gach ni mun cuairt, bho na bha 'm
feasgar a nis ann, chaidh e gu Betania maille ris na dha dhiag.

<span id="an_11:12">11:12</span> 'S an ath latha nuair a chaidh iad a
mach a Betania, bha acras air.

<span id="an_11:13">11:13</span> 'S nuair a chunnaic e fad as
craobh-fhige air an robh duilleach, thainig e fiach am faigheadh e ma
dh' fhaoidte dad oirre; 's nuair a rainig e i, cha d' fhuair e ach
duilleagan: oir cha robh am nam figis ann.

<span id="an_11:14">11:14</span> 'Sa freagairt, thuirt e rithe: A so
suas gu brath na itheadh neach meas dhiot. Agus bha dheisciopuil ga
chluinntinn.

<span id="an_11:15">11:15</span> Is rainig iad Ierusalem. 'S nuair a
chaidh e stigh don teampull, thoisich e ri fuadachadh a mach na
feadhnach a bha reic, 's na feadhnach a bha ceannach san teampull; agus
leag e buird luchd-malairt an airgid, is cathraichean luchd-reic
chalman.

<span id="an_11:16">11:16</span> 'S chan fhuiligeadh e gun giulanadh
neach sam bith saghach tromhn teampull:

<span id="an_11:17">11:17</span> Is theagaisg e, ag radh riutha: Nach
eil e sgriobhte: Gun abrar tigh urnaigh ri mo thighsa am measg nan
cinneach uile? Ach rinn sibhse uamh mheirleach dheth.

<span id="an_11:18">11:18</span> Agus nuair chuala na h-ard-shagairt 's
na Sgriobhaich so, dh' iarr iad ciamar a dh' fhaodadh iad cur as dha:
oir bha eagal aca roimhe, a chionn gun robh an sluagh uile a gabhail
ioghnaidh ri theagasg.

<span id="an_11:19">11:19</span> Agus nuair thainig am feasgar, chaidh e
mach as a bhaile.

<span id="an_11:20">11:20</span> 'S nuair a bha iad a gabhail seachad sa
mhaduinn, chunnaic iad a chraobh-fhige seargte bho friamhaichean.

<span id="an_11:21">11:21</span> Is Peadar a cuimhneachadh, thuirt e
ris: A Rabbi, seall, tha chraobh fhige, a mholluich thu, air seargadh
as.

<span id="an_11:22">11:22</span> Is Iosa freagairt, thuirt e riutha:
Biodh creideamh Dhe agaibh.

<span id="an_11:23">11:23</span> Gu deimhinn tha mi radh ribh, co sam
bith a their ris a bheinn so ; Tog agus tilg thu fhein sa mhuir, agus
aig nach bi teagamh na chridhe, ach a chreideas gun dianar ciod sam bith
a their e, gum bi e diante dha.

<span id="an_11:24">11:24</span> Air an aobhar sin tha mi ag radh ribh:
Ge b' e ni dh' iarras sibh ann an urnaigh, creidibh gum faigh sibh e, is
thig e gur n-ionnsuidh.

<span id="an_11:25">11:25</span> 'S nuair sheasas sibh a dhianamh
urnaigh, mathaibh, ma tha dad agaibh an aghaidh duine sam bith los gum
math ur n-Athair a tha air neamh ur peacannan fhein dhuibhse.

<span id="an_11:26">11:26</span> Ach mur math sibh, cha mhua mhathas ur
n-Athair a tha air neamh ur peacannan fhein dhuibhse.

<span id="an_11:27">11:27</span> Agus thainig iad a rithist gu
Ierusalem. 'S nuair a bha e coiseachd san teampull, thainig na
h-ard-shagairt, agus na Sgriobhaich, agus na seanairean ga ionnsuidh,

<span id="an_11:28">11:28</span> Is thuirt iad ris; Ciod an t-ughdaras
leis a bheil thu dianamh nan nithean so? is co thug an t-ughdaras so
dhut gu bheil thu gan dianamh?

<span id="an_11:29">11:29</span> Agus Iosa a freagairt, thuirt e riutha:
Cuiridh mise aon cheist oirbh, agus freagraibh mi; agus innsidh mise
dhuibhse ciod an t-ughdaras leis a bheil mi dianamnh nan nithean so.

<span id="an_11:30">11:30</span> Baisteadh Eoin, an ann bho neamh, no
bho dhaoine a bha e? Freagraibh mi.

<span id="an_11:31">11:31</span> Ach smaoinich iadsan annta fhcin, ag
radh: Ma their sinn: bho neamh, their e: Carson ma ta nach do chreid
sibh e?

<span id="an_11:32">11:32</span> Ma their sinn : bho dhaoine, tha eagal
an t-sluaigh oirnn: oir sheall daoine uile air Eoin mar fhior fhaidh.

<span id="an_11:33">11:33</span> 'Sa freagairt thuirt iad ri Iosa: Chan
eil fhios againn. Is thuirt Iosa riutha, 's e freagairt: Cha mhua dh'
innseas mise dhuibhse ciod an t-ughdaras leis a bheil mi dianamh so.

<span id="an_12:1">12:1</span> Is thoisich e ri labhairt riutha ann an
dubhfhacail: Phlanntaich duine araid fion-lios, is chuir e garadh mu
thimcheall, is chladhaich e amar-fiona, is thog e tur, is shuidhich e
air aonta do thuathanaich e, is dh' fhalbh e gu tir chein.

<span id="an_12:2">12:2</span> Agus chuir e seirbhiseach thun na
tuathanaich san am, los gu faigheadh e de thoradh an fhion-lios bhuapa.

<span id="an_12:3">12:3</span> 'Sa breith air, bhuail iad e, is chuir
iad air falbh falamh e.

<span id="an_12:4">12:4</span> Agus a rithist chuir e gan ionusuidh
seirbhiseach eile; is lot iad sa cheann e, agus thug iad taire dha.

<span id="an_12:5">12:5</span> 'Sa rithist chuir e fear eile, 's mharbh
iad e; agus moran eile: cuid dhiu sgiurs iad, ach cuid eile mharbh iad.

<span id="an_12:6">12:6</span> Ach fhathast bha aona mhac ro-ghradhach
aige, agus mu dheireadh uile chuir e esan gan ionnsuidh, ag radh: Bheir
iad urram dham mhac.

<span id="an_12:7">12:7</span> Ach thuirt na tuathanaich ri cheile: Se
so an t-oighre: thigibh, marbhamaid e; agus bithidh an oighreachd againn
fhein.

<span id="an_12:8">12:8</span> 'Sa breith air, mharbh iad e; is thug iad
a mach as a gharadh-fhiona e.

<span id="an_12:9">12:9</span> Ciod ma ta a ni tighearna a
gharaidh-fhiona? Thig e, agus sgriosaidh e na tuathanaich sin; agus
bheir e gharadh-fiona do dh' fheadhainn eile.

<span id="an_12:10">12:10</span> Nach do leugh sibh an sgriobtur so: A
chlach a dhiult na clachairean, rinneadh clach chinn na h-oisinn dhi.

<span id="an_12:11">12:11</span> Leis an Tighearna rinneadh so, 's tha e
iongantach ri fhaicinn?

<span id="an_12:12">12:12</span> Agus dh' iarr iad a ghlacadh, ach bha
eagal an t-sluaigh orra: oir thuig iad gum b' ann mun deidhinn fhein a
labhair e an dubhfhacal so. Agus ga fhagail, dh' fhalbh iad.

<span id="an_12:13">12:13</span> Is chuir iad ga ionnsuidh cuid de na
Phairisich, agus de luchd-leanmhuinn Heroid, fiach an glacadh iad e 'na
chainnt.

<span id="an_12:14">12:14</span> Thainig iadsan, is thuirt iad ris: A
Mhaighistir, tha fios againn gur duine firinneach thu, 's nach eil
eisimeil agad ri duine sam bith: oir cha sheall thu air pearsa dhaoine,
ach tha thu teagasg slighe Dhe am firinn. Bheil e ceadaichte cis a
thoirt do Chesar, no nach eil?

<span id="an_12:15">12:15</span> Thuig esan am foill, is thuirt e
riutha: Carson tha sibh gam bhuaireadh? Thoiribh dhomh sgilinn gus am
faic mi i.

<span id="an_12:16">12:16</span> Agus thug iad dha i. Is thuirt e
riutha: Co leis an iomhaigh so, 's an sgriobhadh? Thuirt iad ris: Le
Cesar.

<span id="an_12:17">12:17</span> Is Iosa freagairt, thuirt e riutha:
Thugaibh mata do Chesar na bhuineas do Chesar; 's do Dhia na bhuineas do
Dhia. Agus ghabh iad ioghnadh as.

<span id="an_12:18">12:18</span> Agus thainig na Sadusaich ga ionnsuidh,
a tha cantuinn nach eil aiseirigh ann; is dh' fharraid iad dheth, ag
radh

<span id="an_12:19">12:19</span> A mhaighistir, sgriobh Maois dhuinn, ma
gheibh brathair duine bas, 's gum fag e bean, 's nach fhag e clann,
gabhadh a bhrathair a bhean, 's togadh e clann dha bhrathair.

<span id="an_12:20">12:20</span> A nis bha seachdnar bhraithrean ann 's
ghabh a chiad fhear bean, agus chaochail e gun sliochd fhagail.

<span id="an_12:21">12:21</span> Agus ghabh an darna fear i, agus
chaochail esan 's cha mhua dh' fhag esan sliochd. Agus an treas fear mar
an ciadna.

<span id="an_12:22">12:22</span> Agus mar sin ghabh an t-seachdnar i; 's
cha d' fhag iad sliochd. 'Nan deigh uile dh' eug am boirionnach fhein.

<span id="an_12:23">12:23</span> Anns an aiseirigh mata, nuair dheireas
iad, co dhiu sin dham bi i 'na mnaoi? oir bha i 'na mnaoi aig an
t-seachdnar.

<span id="an_12:24">12:24</span> Agus fhreagair Iosa, is thuirt e
riutha: Nach ann a thaobh seo a tha sibh a deanamh mearachd, nach eil
eolas agaibh air na sgriobturan no air cumhachd Dhe?

<span id="an_12:25">12:25</span> Oir nuair a dh' eireas iad bho na
mairbh, cha phos iad, 's cha mhua phosar iad, ach tha iad mar na
h-ainglean sna flathais.

<span id="an_12:26">12:26</span> Agus a thaobh aiseirigh nam marbh, nach
do leugh sibh an leabhar Mhaois, mar a labhair Dia ris anns a phreas, ag
radh: Is mise Dia Abrahaim, agus Dia Isaic, agus Dia Iocoib?

<span id="an_12:27">12:27</span> Cha Dia nam marbh e, ach nam beo. Tha
sibhse uime sin a dol fada cearr.

<span id="an_12:28">12:28</span> Is thainig fear de na Sgriobhaich, a
chuala iad a consachadh, 'sa faicinn gur math a fhreagair e iad, dh'
fharraid e dheth: ciod i a chiad fhainte dhiu uile.

<span id="an_12:29">12:29</span> Is fhreagair Iosa e: Gum b' i a chiad
fhainte dhiu uile: Eisd, Israel: is aon Dia an Tighearna do Dhia :

<span id="an_12:30">12:30</span> Agus bheir thu gaol don Tighearna do
Dhia le t-uile chridhe, agus le t-uile anam, agus le t-uile inntinn,
agas le t-uile neart. Se so a chiad fhainte.

<span id="an_12:31">12:31</span> Agus tha an darna fainte coltach rithe
: Bheir thu gaol dhad choimhearsnach mar dhut fhein. Nas mua na iad so
chan eil fainte eile ann.

<span id="an_12:32">12:32</span> Is thuirt an sgriobhach ris: Is math, a
Mhaighistir, a labhair thu an fhirinn, gu bheil aon Dia ann, 's nach eil
ann ach e;

<span id="an_12:33">12:33</span> 'S gur e gaol thoirt dha leis an uile
chridhe, 's leis an uile anam, 's leis an uil' inntinn, agus leis an
uile neart ; agus gaol a thoirt do choimhearsnach mar do dhuine fhein,
is mua na gach iobairt uile-loisgte agus tobhartas eile.

<span id="an_12:34">12:34</span> Agus Iosa faicinn, gur glic a fhreagair
e, thuirt e ris: Chan eil thu fada bho rioghachd Dhe. Is bho sin suas
cha robh chridhe aig duine ceisd a chur air.

<span id="an_12:35">12:35</span> Is thuirt Iosa, 's e freagairt nuair
bha e teagasg san teampull: Ciamar tha na Sgriobhaich a cantuinn gur e
Criosda mac Dhaibhidh?

<span id="an_12:36">12:36</span> Oir tha Daibhidh fhein a cantuinn leis
an Spiorad Naomh: Thuirt an Tighearna ri mo Tighearna, suidh air mo
laimh dheis, gus an cuir mi do naimhidean nan stol-chas dhut.

<span id="an_12:37">12:37</span> Tha Daibhidh fhein mata a cantuinn a
Thighearna ris, agus ciamar mata is e a mhac? Is dh' eisd moran sluaigh
ris gu deonach.

<span id="an_12:38">12:38</span> Is thuirt e riutha 'na theagasg:
Thugaibh an aire oirbh fhein bho na Sgriobhaich leis an toil imeachd an
culaidhean fada, agus furan fhaighinn air a mhargadh,

<span id="an_12:39">12:39</span> Agus suidhe air na ciad chathraichean
anns na sinagogan, 's air na ciad shuidheachain aig suipeirean:

<span id="an_12:40">12:40</span> A shluigeas tighean bhantrach air sgath
urnaighean fada: gheibh iad sin binn nas cruaidhe.

<span id="an_12:41">12:41</span> 'S nuair a bha Iosa 'na shuidhe mu
choinneamh tasgaidh an iuntais, chunnaic e mar bha 'n sluagh a tilgeadh
airgid san tasgaidh, agus chuir moran de dhaoine beartach na h-uibhir
innte.

<span id="an_12:42">12:42</span> Agus thainig bantrach bhochd, is chuir
i da lethfheoirlinn, se sin fairdein, innte,

<span id="an_12:43">12:43</span> 'Sa gairm a dheisciopul, thuirt e
riutha: Gu deimhinn tha mi ag radh ribh, gun do chuir a bhantrach bhochd
so barrachd na iadsan uile, a chuir anns an tasgaidh.

<span id="an_12:44">12:44</span> Oir 's ann bho am mor-phailteas a chuir
iadsan uile ann; ach 'sann bho h-uireasuidh a chuir ise, a beo-shlainte
uile.

<span id="an_13:1">13:1</span> 'S nuair a bha e dol a mach as an
teampull thuirt fear dhe dheisciopuil ris: A Mhaighistir, seall! nach
breagha na clachan agus na togalaichean seo.

<span id="an_13:2">13:2</span> Is fhreagair Iosa, is thuirt e ris: Bheil
thu faicinn na togalaichean mora seo uile? Chan fhagar clach air muin
cloiche nach tilgear sios.

<span id="an_13:3">13:3</span> 'S nuair a bha e 'na shuidhe air sliabh
Olibheit, mu choinneamh an teampuill, chuir Peadar is Seumas, is Anndra
ceisd air, is iad leo fhein comhla ris:

<span id="an_13:4">13:4</span> Innis dhuinn cuin a thachras na nithean
sin? agus de an comharradh a bhios ann, nuair a thoisicheas na nithean
sin uile rin coimhlionadh?

<span id="an_13:5">13:5</span> Is Iosa freagairt thoisich e ri radh
riutha: Seallaibh nach meall duine sam bith sibh

<span id="an_13:6">13:6</span> Oir thig moran nam ainm-se, ag radh: Is
mise e; agus meallaidh iad moran.

<span id="an_13:7">13:7</span> Agus nuair a chluinneas sibh mu
chogaidhean, agus sgialan mu chogaidhean, na gabhaibh eagal: oir
s'fheudar do na nithean sin tachairt: ach chan eil a chrioch ann
fhathast.

<span id="an_13:8">13:8</span> Oir eiridh cinneadh an aghaidh cinnidh,
agus rioghachd an aghaidh rioghachd, is bithidh crithean-talmhuinn an
siod 's a so, agus gorta. 'Siad sin toiseachd nan amhghar.

<span id="an_13:9">13:9</span> Ach seallaibhse ribh fhein. Oir
liubhraidh iad seachad sibh do chomhairlean, agus sgiursar sibh sna
sinagogan, agus seasaidh sibh air bialaobh uachdarain is righrean as mo
lethse, mar fhianais dhaibhsan.

<span id="an_13:10">13:10</span> Is feumar an soisgeul a theagasg an
toiseach am measg nan cinneach uile.

<span id="an_13:11">13:11</span> Agus nuair a bhios iad gur tarruinn
leo, 's gur liubhairt seachad, na smaoinichibh air ciod a their sibh;
ach an ni bheirear dhuibh san uair sin fhein, labhraibh, oir cha sibhse
a tha labhairt, ach an Spiorad Naomh.

<span id="an_13:12">13:12</span> Agus liubhraidh brathair brathair gu
bas, agus an t-athair am mac; is eiridh clann an aghaidh am parantan,
agus cuiridh iad gu bas iad.

<span id="an_13:13">13:13</span> Agus bithidh fuath aig daoine uile
oirbh as leth m'ainmse. Ach is esan a sheasas buan thun na criche a
bhios sabhailte.

<span id="an_13:14">13:14</span> Agus nuair a chi sibh grainealachd an
leirsgrios 'na seasamh far nach bu choir dhi, am fear a leughas tuigeadh
e: an sin teicheadh iadsan a tha ann an Iudea thun nam beann.

<span id="an_13:15">13:15</span> 'S am fear a tha air mullach an tighe,
na tearnadh e don tigh, 's na rachadh e stigh gu dad a thogail leis as a
thigh;

<span id="an_13:16">13:16</span> 'S am fear a bhitheas san achadh, na
tilleadh e air ais gus 'aodach a thoirt leis.

<span id="an_13:17">13:17</span> Ach mo thruaighe iadsan a tha
lethtromach 'sa toirt ciche sna laithean sin.

<span id="an_13:18">13:18</span> Ach guidhibh nach tachair iad so sa
gheamhradh.

<span id="an_13:19">13:19</span> Oir anns na laithean sin bithidh
amghairean ann nach robh an leithid ann bho thus a chruthachaidh, a rinn
Dia, gu so, 's nach bi.

<span id="an_13:20">13:20</span> Agus mur a giorraicheadh an Tighearna
na laithean sin, cha bhiodh duine sam bith tiaruinte: ach air son nan
daoine taghte, a thagh e, giorraichidh e na laithean sin.

<span id="an_13:21">13:21</span> Agus an sin ma their neach sam bith
ribh: Seall, tha Criosda an so, seall, tha e sin, na creidibh e.

<span id="an_13:22">13:22</span> Oir eiridh criosdan breige, agus
faidhean-breige, is ni iad comharran agus beartan iongantach, gus, nam
faodadh e bhith, mhealladh iad na daoine taghte fhein.

<span id="an_13:23">13:23</span> Thugaibhse mata an aire: seall, dh'
innis mi dhuibh gach ni ro-laimh.

<span id="an_13:24">13:24</span> Ach anns na laithean sin an deigh na
trioblaide sin, thig dorchadas air a ghrein, 's cha toir a ghealach a
solus.

<span id="an_13:25">13:25</span> Agus bithidh reultan neamh a tuiteam,
agus gluaisear na cumhachdan a tha sna flathais.

<span id="an_13:26">13:26</span> Agus an sin chi iad Mac an duine sna
neoil le cumhachd mhoir agus le gloir.

<span id="an_13:27">13:27</span> An sin cuiridh e ainglean a mach, is
crunnichidh e a dhaoine taghte bho na ceithir gaoithean bho iomall an
talmhuinn gu iomall neamh.

<span id="an_13:28">13:28</span> A nis ionnnsuichibh dubhfhacal bhon
chraoibh-fhige. Nuair a bhios a miar a nis maoth, 'sa chinneas an
duilleach, tha fios agaibh gu bheil an samhradh gle fhaisg:

<span id="an_13:29">13:29</span> Mar an ciadna sibhse, nuair a chi sibh
na nithean so a tachairt, tuigibh gu bheil e gle dhluth, seadh aig na
dorsan.

<span id="an_13:30">13:30</span> Gu firinneach tha mi ag radh ribh nach
teid an ginealach so seachad, gus an tachair so uile.

<span id="an_13:31">13:31</span> Theid neamh agus talamh seachad, ach
cha teid m' fhacalsa seachad.

<span id="an_13:32">13:32</span> Ach air an latha no air an uair sin
chan eil fios aig duine sam bith, no aig na h-ainglean air neamh, no aig
a Mhac, ach aig an Athair.

<span id="an_13:33">13:33</span> Thugaibh an aire, dianaibh faire agus
urnaigh: Oir chan eil fhios agaibh cuin a bhios an t-am.

<span id="an_13:34">13:34</span> Tha e ri choltachadh ri duine a dol fad
air astar a dh' fhag a thigh, 'sa thug cumhachd dha sheirbhisich thairis
air gach obair, 'sa dh' aithn' air an dorsair faire a dhianamh.

<span id="an_13:35">13:35</span> Dianaibhse faire mata, (chionn 's nach
eil fhios agaibh cuin a thig maighistir an tighe: co dhiu sann anmoch,
no mu mhiadhon oidhche, no mu ghairm a choilich, no sa mhaduinn),

<span id="an_13:36">13:36</span> Eagal gun tig e gu h-obann, 's gum
faigh e sibh nur cadal.

<span id="an_13:37">13:37</span> Agus na tha mi cantuinn ribhse, tha mi
cantuinn ri daoine uile: Dianaibh faire.

<span id="an_14:1">14:1</span> A nis bha feill na casga 's an arain
neo-ghoirtichte an ceann da latha: is bha na h-ard-shagairt,'s na
Sgriobhaich a sireadh ciamar a ghlacadh iad e le foill, sa mharbhadh iad
e.

<span id="an_14:2">14:2</span> Ach thuirt iad: Chan ann air latha na
feille, eagal buaireas eirigh ma dh' fhaoidte am measg an t-sluaigh.

<span id="an_14:3">14:3</span> 'S nuair a bha e ann am Bethania an tigh
Shimoin an lobhar, 'sa bha e aig biadh, thainig boirionnach aig an robh
bocsa alabastair de dh' ola phriseil spicnaird, 'sa bristeadh a bhocsa
alabastair, thaom i air a cheann i.

<span id="an_14:4">14:4</span> A nis bha cuid a bha diumbach unnta
fhein, ag radh : Carson a rinneadh am milleadh so air an ola?

<span id="an_14:5">14:5</span> Oir dh' fhaoidte an ola so reic air son
corr is tri fichead sgilinn, 's an toirt do na bochdan. Agus rinn iad
monmhur 'na h-aghaidh.

<span id="an_14:6">14:6</span> Ach thuirt Iosa: Leigibh leatha, carson
tha sibh a cur dragh oirre? Rinn i deagh ghniomh ormsa.

<span id="an_14:7">14:7</span> Oir tha na bochdan daonnan agaibh; is
faodaidh sibh math a dhianamh dhaibh, nuair a thoilicheas sibh: ach cha
bhith mise daonnan agaibh.

<span id="an_14:8">14:8</span> Rinn i na b'urrainn dhi: thainig i
ro-laimh a dh' ungadh mo chuirp air son an adhlaic.

<span id="an_14:9">14:9</span> Gu firinneach tha mi gradh ribh :ge b' e
aite an teid an soisgeul so a shearmonachadh feadh an t-saoghail uile,
gun innsear na rinn i mar chuimhneachan oirre.

<span id="an_14:10">14:10</span> Is dh' fhalbh Iudas Iscariot, fear de
na dha dhiag, a dh' ionnsuidh nan ard-shagart, gus a bhrath dhaibh.

<span id="an_14:11">14:11</span> Air dhaibhsan so a chluinntinn, rinn
iad toileachadh; agus gheall iad airgiod a thoirt dha. Is bha esan a
siredh ciamar gheibheadh e cothrom air a bhrath.

<span id="an_14:12">14:12</span> 'S air a chiad latha den aran
neo-ghoirtichte, nuair bha iad ag iobradh na casga, thuirt a
dheisciopuil ris: Caite an aill leat sinn a dhol, los gun deasaich sinn
dhut, 's gun ith thu a chaisg?

<span id="an_14:13">14:13</span> Agus chuir e dithis dhe dheisciopuil,
agus thuirt e riutha: Rachaibh a stigh don bhaile is tachraidh duine
oirbh a giulan saghach uisge, leanaibh e;

<span id="an_14:14">14:14</span> Agus ge b' e aite an teid e stigh,
abraibh ri fear an tighe gu bheil am maighistir ag radh: Caite a bheil
mo sheomar-bidh, far an ith mi a chaisg comhla rim dheisciopuil?

<span id="an_14:15">14:15</span> Agus fiachaidh e dhuibh seomar-bidh
farsuinn lan-uidheamaichte; deasaichibh an sin dhuinn.

<span id="an_14:16">14:16</span> Is dh' fhalbh a dheisciopuil, agus
thainig iad dhan bhaile, agus fhuair iad mar a thuirt e riutha, agus
dheasaich iad a chaisg.

<span id="an_14:17">14:17</span> Agus na thainig am feasgar, rainig e
leis na dha dhiag.

<span id="an_14:18">14:18</span> Agus nuair a bha iad nan suidhe aig a
bhord, 's ag ithe, thuirt Iosa: Gu firinneach tha mi ag radh ribh, gum
brath fear agaibh, a th' ag ithe maille rium, mi.

<span id="an_14:19">14:19</span> Agus thoisich iadsan ri bhith muladach,
's gach aon ri radh mu seach ris: Am mise e?

<span id="an_14:20">14:20</span> Is thuirt e riutha: Se am fear den da
fhear dhiag a tha tumadh a laimh comhla rium sa mheis.

<span id="an_14:21">14:21</span> 'S gu deimhinn tha Mac an duine a
falbh, mar a tha e sgriobhte mu dheidhinnn: ach mo thruaighe an duine
sin leis am brathar Mac an duine: bu mhath dhan duine sin nach do rugadh
riamh e.

<span id="an_14:22">14:22</span> 'S nuair a bha iad ag ithe, ghlac Iosa
aran; 's ga bheannachadh, bhrist e , agus thug e dhaibh e, is thuirt e:
Gabhaibh, se so mo chorpsa.

<span id="an_14:23">14:23</span> Agus ghlac e chailis, 'sa toirt taing
thug e dhaibh i; is dh' ol iad uile dhi.

<span id="an_14:24">14:24</span> Is thuirt e riutha: Si so m' fhuil-sa
an tiomnaidh nuaidh a dhoirtear air son morain.

<span id="an_14:25">14:25</span> Gu deimhinn tha mi ag radh ribh, nach
ol mi a so suas de thoradh na fionain, gus an latha sin air an ol mi ur
e ann an rioghachd Dhe.

<span id="an_14:26">14:26</span> 'S nuair a sheinn iad laoidh, chaidh
iad a mach gu sliabh Olibheit.

<span id="an_14:27">14:27</span> Is thuirt Iosa riutha: Gabhaidh sibh
uile sgainneal asam-sa air an oidhche nochd oir tha e sgriobhte:
Buailidh mi am buachaille is sgapar na caoraich.

<span id="an_14:28">14:28</span> Ach an deigh m' aiseirigh gabhaidh mi
roimhibh do Ghalile.

<span id="an_14:29">14:29</span> Ach thuirt Peadar ris: Ged ghabhadh iad
uile sgainneal asad, cha ghabh mise.

<span id="an_14:30">14:30</span> Agus thuirt Iosa ris: Gu deimhinn tha
mi ag radh riut, an diugh fhein air an oidhche nochd, mun goir an
coileach da uair, gun aicheadh thu mi tri uairean.

<span id="an_14:31">14:31</span> Ach 'sann an sin bu dana a labhair e:
Ged b' fheudar dhomh am bas fhulang maille riut, chan aicheadh mi thu.
Agus an ni ciadna thuirt iad uile.

<span id="an_14:32">14:32</span> Agus thainig iad gu fearann ris an
canar Gethsemani. Is thuirt e ri dheisciopuil: Suidhibh an so gus an
dian mi urnaigh.

<span id="an_14:33">14:33</span> Agus thug e leis Peadar, is Seumas, is
Eoin; agus bha e fo amhghar agus fo imcheist ro-mhor.

<span id="an_14:34">14:34</span> Is thuirt e riutha: Tha m' anam bronach
gu ruig am bas : fanaibh an so, is dianaibh faire.

<span id="an_14:35">14:35</span> 'Sa dol ceum air adhart, thuit e air an
talamh; is ghuidh e, nam faodadh e bhith, gun rachadh an uair seachad
air:

<span id="an_14:36">14:36</span> Is thuirt e: Abba Athair, tha a h-uile
ni nad chomas, cuir a chailis so seachad orm, ach chan e nas aill
leamsa, ach nas aill leatsa.

<span id="an_14:37">14:37</span> Agus thainig e, 'is fhuair e iad 'nan
cadal. Is thuirt e ri Peadar: A Shimoin, a bheil thu nad chadal? nach
burrainn dhut aon uair a chaithris?

<span id="an_14:38">14:38</span> Dianaibh faire agus urnaigh, chum nach
tuit sibh ann am buaireadh. Tha an spiorad gu dearbh deonach, ach than
fheoil lag.

<span id="an_14:39">14:39</span> 'Sa falbh a rithist rinn e urnaigh, a
cantuinn nam briathran ciadna.

<span id="an_14:40">14:40</span> 'Sa tilleadh, fhuair e rithist iad 'nan
cadal (oir bha an suilean trom), agus cha robh fios aca de a chanadh iad
ris.

<span id="an_14:41">14:41</span> Agus thainig e an treas uair, is thuirt
e riutha: Caidlibh a nis, agus gabhaibh fois. Foghnaidh sin: th' an uair
air tighinn : seall, liubhrar Mac an duine do lamhan pheacach.

<span id="an_14:42">14:42</span> Eiribh, falbhamaid, seall, tha esan a
bhrathas mi faisg.

<span id="an_14:43">14:43</span> Bha e fhathast a labhairt, nuair
thainig Iudas Iscariot fear de na dha dhiag, agus moran sluaigh comhla
ris le claidhean, 's le bataichean, bho na h-ard-shagairt, agus na
Sgriobhaich, 's na seanairean.

<span id="an_14:44">14:44</span> Agus bh' am brathadair air comharradh a
thoirt dhaibh, ag radh: Ge b' e neach dhan toir mise pog, se sin e,
beiribh air, agus thugaibh leibh e gu curamach.

<span id="an_14:45">14:45</span> 'S nuair a rainig e, ghrad-chaidh e ga
ionnsuidh, is thuirt e: Failt ort, a Mhaighistir; agus phog e e.

<span id="an_14:46">14:46</span> Agus chuir iadsan an lamhan air, agus
chum iad e.

<span id="an_14:47">14:47</span> Ach tharruinn aon den fheadhainn a bha
san lathair a chlaidheamh, agus bhuail e seirbhiseach an ard-shagairt,
agus ghearr e chluas dheth.

<span id="an_14:48">14:48</span> Agus Iosa a freagairt, thuirt e riutha:
An tainig sibh a mach le claidhean 's le bataichean gu mise ghlacadh,
mar gum bu mheirleach mi?

<span id="an_14:49">14:49</span> Bha mi a teagasg san teampull comhla
ribh a h-uile latha, agus cha do ghlac sibh mi. Ach 'sann gus na
sgriobturan a choimhlionadh a tha so.

<span id="an_14:50">14:50</span> An sin a dheisciopuil ga threigsnin,
theich iad uile.

<span id="an_14:51">14:51</span> Ach lean duin' og araid e air eideadh
le lion-anart thairis air a choluinn ruisgte; agus rinn iad greim air.

<span id="an_14:52">14:52</span> Ach esan a tilgeadh dheth an
lion-anairt, theich e bhuapa ruisgte.

<span id="an_14:53">14:53</span> Is thug iad leo Iosa, thun an
ard-shagairt; agus chruinnich na sagairt uile, agus na Sgriobhaich, agus
na seanairean.

<span id="an_14:54">14:54</span> Agus lean Peadar e fad as, gu ruig
cuirt an ard-shagairt; 's bha e 'na shuidhe maille ris na seirbhisich
aig an teine, agus ga gharadh fhein.

<span id="an_14:55">14:55</span> Agus dh' iarr na h-ard-shagairt, 'sa
chomhairle uile, fianais an aghaidh Iosa, gus a chuir gu bas, agus cha
d'fhuair iad sin.

<span id="an_14:56">14:56</span> Oir bha moran a toirt fianuise-breige
'na aghaidh: ach cha robh an teisteanas a cordadh.

<span id="an_14:57">14:57</span> Agus bha cuid a dh' eirich suas, 'sa
thog fianuis-bhreige na aghaidh, ag radh:

<span id="an_14:58">14:58</span> Chuala sinn e ag radh: Leagaidh mi an
teampull so a rinneadh le lamhan, agus an tri latha togaidh mi fear eile
nach d' rinneadh le lamhan.

<span id="an_14:59">14:59</span> Is cha robh an teisteanas acasan a
cordadh.

<span id="an_14:60">14:60</span> Agus an t-ard-shagart ag eirigh nam
miadhon, cheasnaich e Iosa, ag radh: Nach toir thu freagairt sam bith
air na nithean a tha iad so a cur as do leth?

<span id="an_14:61">14:61</span> Ach dh' fhan esan na thosd, agus cha
tuirt e guth. Agus dh' fharraid an t-ard-shagart dheth rithist, is
thuirt e ris: An tu an Chiosda, Mac an De bheannaichte?

<span id="an_14:62">14:62</span> Is thuirt Iosa ris: Is mi; agus chi
sibh Mac an duine 'na shuidhe air deas laimh cumhachd Dhe, 'sa tighinn
air neoil nan speur.

<span id="an_14:63">14:63</span> An sin an t-ard-shagart a stracadh
'eididh, thuirt e: Ciod am feum thagainn tuilleadh air fianuisean?

<span id="an_14:64">14:64</span> Chuala sibh am blaisbheum: De ur
barail? Dhit iad uile e mar fhear toillteanach air bas.

<span id="an_14:65">14:65</span> Agus theann cuid ri caitheamh
smugaidean air, 's ri comhdach 'aodainn, 's ri bualadh dhorn air, 's ri
radh ris: Faisnich; agus bhuail na seirbhisich lem basan e.

<span id="an_14:66">14:66</span> 'S nuair a bha Peadair gu h-iosal anns
a chuirt, thainig te de shearbhantan an ard-shagairt;

<span id="an_14:67">14:67</span> 'S nuair a chunnaic i Peadar ga gharadh
fhein, a gabhail beachd air, thuirt i: Bha thusa cuideachd comhla ri
Iosa bho Nasareth.

<span id="an_14:68">14:68</span> Ach dh'aicheadh esan, ag radh: Chan
aithne dhomh agus cha mhua tha mi tuigsinn ciod tha thu ag radh. Agus
dh'fhalbh e mach gu bialaobh na cuirte, agus ghoir an coiloach.

<span id="an_14:69">14:69</span> Agus a rithist nuair chunnaic
searbhanta e, thoisich i ri innse don fheadhainn a bha nan seasamh mun
cuairt: 'Sann dhiu am fear so.

<span id="an_14:70">14:70</span> Is dh' aicheadh esan a rithist. Agus an
ceann tacain, thuirt iadsan a bha san lathair a rithist ri Peadar: Sann
dhiu thu gu cinnteach: oir is Galileach thu.

<span id="an_14:71">14:71</span> Ach thoisich esan ri mollachadh 's ri
mionnachadh: Chan aithne dhomh an duine so mu bheil sibh a labhairt.

<span id="an_14:72">14:72</span> Agus anns a cheart uair ghoir an
coileach a rithist. Is chuimhnich Peadar air an fhacal, a thuirt Iosa
ris: Mun goir an coileach da uair, aicheadhaidh thu mi tri uairean. Agus
thoisich e air gal.

<span id="an_15:1">15:1</span> Agus cho luath sa bha mhaduinn ann, chuir
na h-ard-shagairt, 's na seannairean 's na Sgriobhaich, 'sa chomhairle
uile, an comhairle ri cheile, agus cheangail iad Iosa, agus thug iad leo
e, agus liubhair iad e do Philat.

<span id="an_15:2">15:2</span> Is dh' fharraid Pilat dheth: An tu Righ
nan Iudhach? Agus Iosa a freagairt, thuirt e ris: Tha thu ga radh.

<span id="an_15:3">15:3</span> Agus bha na h-ard-shagairt a cur iomadh
cuis as a leth.

<span id="an_15:4">15:4</span> Is dh' fharraid Pilat a rithist dheth, ag
radh: Nach toir thu freagairt sam bith? seall a liuthad ni tha iad a cur
nad aghaidh.

<span id="an_15:5">15:5</span> Ach cha do fhreagair Iosa tuilleadh, air
sheol 's gun do ghabh Pilat ioghnadh.

<span id="an_15:6">15:6</span> A nis air latha na feille b' abhuist dha
leigeil mu sgaoil dhaibh aon sam bith dhe na priosanaich, a dh' iarradh
iad.

<span id="an_15:7">15:7</span> Agus bha fear ann, dham b'ainm Barabbas,
a chuireadh am priosan comhla ri luchd-ceannairc, agus a bha air murt a
dhianamh ann an ceannairc.

<span id="an_15:8">15:8</span> Agus nuair a dhirich an sluagh suas,
thosich iad ri iarraidh air, e dheanamh dhaibh mar a chleachd e.

<span id="an_15:9">15:9</span> Agus fhreagair Pilat iad, 's thuirt e: An
aill leibh gun leig mi as dhuibh righ nan Iudhach?

<span id="an_15:10">15:10</span> Oir bha fios aige gum b' ann tromh
fharmad a liubhair na h-ard-shagairt seachad e.

<span id="an_15:11">15:11</span> Ach bhrosnaich na h-ard-shagairt an
sluagh, gun leigeadh e Barabbas mu sgaoil dhaibh mar raghainn.

<span id="an_15:12">15:12</span> Agus fhreagair Pilat a rithist, is
thuirt e riutha: Ciod ma ta is aill leibh mi dhianamh ri righ nan
Iudhach?

<span id="an_15:13">15:13</span> Ach ghlaodh iad a rithist: Ceus e.

<span id="an_15:14">15:14</span> Is thuirt Pilat riutha: Ciod an t-olc a
rinn e? Ach sann is mua ghlaodh iad: Ceus e.

<span id="an_15:15">15:15</span> Agus bho na bha Pilat deonach an sluagh
a thoileachadh, leig e Barabbas mu sgaoil dhaibh, 's an deigh Iosa
sgiursadh, thug e seachad e, gus a cheusadh.

<span id="an_15:16">15:16</span> Ach thug na saighdearan leo e a stigh
gu cuairt an uachdrain, (ris an canar am Praetorium), is ghairm iad am
buidheann uile.

<span id="an_15:17">15:17</span> Agus dh' eid iad e le purpur, 'sa fighe
crun dreighinn chuir iad air e.

<span id="an_15:18">15:18</span> Agus thoisich iad air furan a chur air,
ag radh: Failt, a righ nan Iudhach.

<span id="an_15:19">15:19</span> Is bhuail iad a cheann le cuilc; agus
thilg iad smugaidean air, 'sa lubadh an glun, thug iad aoradh dha.

<span id="an_15:20">15:20</span> Agus an deigh dhaibh magadh air, thug
iad dheth am purpur, is chuir iad aodach fhein air, agus thug iad leo e
gus a cheusadh.

<span id="an_15:21">15:21</span> Agus rug iad air fear a bha dol
seachad, Simon bho Chirene, athair Alastair agus Rufuis, a bha tighinn
as an duthaich, agus thug iad air a chrois a ghiulan.

<span id="an_15:22">15:22</span> Agus thug iad e gu aite ris an canar
Golgotha, se sin air eadar-theangachadh, aite Chalbhari.

<span id="an_15:23">15:23</span> Agus thug iad dha ri ol fion measgte le
mirr; agus cha do ghabh e e.

<span id="an_15:24">15:24</span> Agus air dhaibh a cheusadh, roinn iad
aodach, a tilgeadh chrann air, fiach de a gheibheadh gach aon.

<span id="an_15:25">15:25</span> Agus bi an treasamh uair a bh' ann,
agus cheus iad e.

<span id="an_15:26">15:26</span> 'S bha chuis-dhitidh sgriobhte os a
chionn: RIGH NAN IUDHACH.

<span id="an_15:27">15:27</span> Agus cheus iad da mheirleach comhla
ris, fear air a laimh dheis, is fear air a laimh chli.

<span id="an_15:28">15:28</span> Agus choimhlionadh an sgriobtur, a tha
ag radh: Agus bha e air a mheas am measg nan eucorach.

<span id="an_15:29">15:29</span> Agus thug iadsan a bha dol seachad
toibheum dha, a crathadh an cinn, 's ag radh: O thusa, a 1eagas an
teampull, 'sa thogas e rithist ann an tri latha:

<span id="an_15:30">15:30</span> Teasraig thu fhein agus thig a nuas
bhon chrois.

<span id="an_15:31">15:31</span> Mar an ciadna bha na h-ard-shagairt a
magadh air, agus maille ris na Sgriobhaich a cantuinn ri cheile:
Shabhail e feadhainn eile, e fhein chan urrainn e shabhaladh.

<span id="an_15:32">15:32</span> Thigeadh Criosda righ Israil a nuas a
nis bhon chrois, chum gum faic agus gun creid sinn. Is rinn iadsan, a
cheusadh maille ris, taire air.

<span id="an_15:33">15:33</span> 'S nuair a thainig an t-siathamh uair,
bha dorchadas air an talamh gus an naoitheamh uair.

<span id="an_15:34">15:34</span> Agus aig an naoitheamh uair dh' eigh
Iosa le guth ard, ag radh: Eloi, Eloi, lamma sabacthani? se sin air
eadar-theangachadh: Mo Dhia, mo Dhia, carson a threig thu mi?

<span id="an_15:35">15:35</span> Agus thuirt cuid den fheadhainn a bha
'nan seasamh mun cuairt, nuair a chual iad e: Seall, tha e gairm Eliais.

<span id="an_15:36">15:36</span> Agus ruith fear, 'sa lionadh spuing le
fion-geur, s ga cur air cuilc thug e dha ri ol ag radh: Leigibh leam,
faicemid an tig Elias gus a thoirt a nuas.

<span id="an_15:37">15:37</span> Agus Iosa ag eigheach le guth ard, thug
e suas an anail.

<span id="an_15:38">15:38</span> Agus sthracadh brat an teampuill na dha
leth bho bhraighe gu iochdar.

<span id="an_15:39">15:39</span> Agus nuair a chunnaic an ceannard-ciad,
a bha 'na sheasamh mu choinneamh, gun do dh'eug e ag eigheach mar sin,
thuirt e: Gu firinneach b'e an duine so Mac Dhe.

<span id="an_15:40">15:40</span> Agus bha boirionnaich cuideachd a
coimhead air na thachair ach fad as: nam measg bha Mairi Magdalen, agus
Mairi mathair Sheumais is lugha is Ioseiph, agus Salome:

<span id="an_15:41">15:41</span> A lean e nuair a bha e ann an Galile,
'sa fhreasdail air, agus moran bhoirionnach eile, a bh' air direadh gu
Ierusalem maille ris.

<span id="an_15:42">15:42</span> 'S nuair thainig am feasgar, a chionn
gum be an t-uidheamachadh a bh' ann, se sin an latha romh 'n t-sabaid,

<span id="an_15:43">15:43</span> Thainig Ioseph bho Arimatea,
comhairleach urramach, aig an robh suil e fhein ri rioghachd Dhe, is
chaidh e stigh gu dana go Pilat, agus dh' iarr e corp Iosa.

<span id="an_15:44">15:44</span> 'S bha ioghnadh air Pilat gun robh e
cheana marbh. 'Sa gairm a cheannaird-chiad, dh' fharraid e dheth an robh
e cheana marbh.

<span id="an_15:45">15:45</span> 'S nuair fhuair e fios bhon
cheannard-chiad, thug e an corp do Ioseph.

<span id="an_15:46">15:46</span> Agus cheannaich Ioseph lion-anart, 's
ga thoirt a nuas, shuain e san lion-anart e, agus chuir e ann an uaigh
e, a bh' air a gearradh as a chraig, agus charaich e clach gu dorus na
h-uaighe.

<span id="an_15:47">15:47</span> 'S bha Mairi Magdalen agus Mairi
mathair Ioseiph a gabhail beachd caite an do chuireadh e.

<span id="an_16:1">16:1</span> 'S nuair a chaidh an t-sabaid seachad,
cheannaich Mairi Magdalen, is Mairi mathair Sheumais, agus Salome,
spiosradh, los gum falbhadh iad gus Iosa ungadh.

<span id="an_16:2">16:2</span> Agus ro-mhoch sa mhaduinn air a chiad
latha den t-seachduin, thainig iad thun na h-uaighe an deigh eirigh na
greine.

<span id="an_16:3">16:3</span> 'S bha iad ag radh ri cheile: Co
charaicheas a chlach dhuinn bho bhial na h-uaighe?

<span id="an_16:4">16:4</span> 'Sa toirt sula, chunnaic iad a chlach air
a carachadh air falbh. Oir b' anabarrach mor i.

<span id="an_16:5">16:5</span> 'Sa dol a stigh dhan uaigh, chunnaic iad
fear og na shuidhe air an taobh dheas, an eideadh geal, agus bha sgath
orra.

<span id="an_16:6">16:6</span> Is thuirt e riutha: Na biodh eagal oirbh:
tha sibh a sireadh Iosa bho Nasareth a chaidh a cheusadh: dh' eirich e,
chan eil e an so, seallaibh an t-aite far na chuir iad e.

<span id="an_16:7">16:7</span> Ach falbhaibh, is innsibh dha
dheisciopuil, agus do Pheadar, gu bheil e dol roimhibh do Ghalile: chi
sibh an sin e, mar thuirt e ribh.

<span id="an_16:8">16:8</span> 'Sa gabhail a mach, theich iadsan bhon
uaigh: oir ghlac eagal is uamhas iad; 's cha tuirt iad ni ri duine sam
bith: oir bha sgath orra.

<span id="an_16:9">16:9</span> Ach esan ag eirigh moch sa mhaduinn air a
chiad latha den t-seachduin, chunnacas an toiseach e le Mairi Magdalen,
as na chuir e seachd deomhain.

<span id="an_16:10">16:10</span> Dh' fhalbh ise, agus dh' innis i
dhaibhsan a bha air a bhith comhla ris, 's iad a gal sa caoidh.

<span id="an_16:11">16:11</span> Is iadsan a cluinntinn gun robh e beo,
's gum facas e leatha, cha do chreid iad.

<span id="an_16:12">16:12</span> 'S an deigh sin dh' fhiach e e fhein an
riochd eile do dhithis dhiu, a bha coiseachd a mach don duthaich.

<span id="an_16:13">16:13</span> Agus dh' fhalbh iadsan, is dh' innis
iad do chach: 'S cha mhua chreid iadsan iad.

<span id="an_16:14">16:14</span> Mu dheireadh chunnacas e leis na
h-aon-diag, nuair a bha iad aig bord; agus chronaich e iad air son am
mi-chreidimh agus cruas an cridhe: a thaobh nach do chreid iad an
fheadhainn a chunnaic e an deigh aiseirigh.

<span id="an_16:15">16:15</span> Is thuirt e riutha: Falbhaibh feadh an
t-saoghail gu leir, agus searmonaichibh an soisgeul dhan h-uile
creutair.

<span id="an_16:16">16:16</span> Esan a chreideas 'sa bhaistear,
sabhailear e: ach esan nach creid, theid a dhiteadh.

<span id="an_16:17">16:17</span> Agus leanaidh na comharran so iadsan a
chreideas: Nam ainmse tilgidh iad a mach deomhain: labhraidh iad le
teangannan ura;

<span id="an_16:18">16:18</span> Is togaidh iad nathraichean; agus ma
dh' olas iad ni marbhtach sam bith, cha dean e cron orra; cuiridh iad an
lamhan air daoine tinn, agus bithidh iad gu math.

<span id="an_16:19">16:19</span> Agus an deigh don Tighearna Iosa
labhairt riutha, thogadh suas e gu neamh, agus tha e 'na shuidhe air
laimh dheis Dhe.

<span id="an_16:20">16:20</span> Agus chaidh iadsan a mach, agus
shearmonaich iad anns gach aite, an Tighearna a co-oibreachadh leo, 'sa
daingneachadh an fhacail leis na comharran a lean. Amen.
