[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Kabyle Bible: 3 John

<span id="an_1:1">1:1</span> Nekk yellan d ameqqran n tejmaɛt, i Gayus,
f+ eɛzizen fell-i, i ḥemmleɣ s tideț.

<span id="an_1:2">1:2</span> Ay aḥbib-iw, ssarameɣ ṣṣeḥa-inek bxiṛ i
tella, am tikli-inek deg webrid n Sidi Ṛebbi.

<span id="an_1:3">1:3</span> Feṛḥeɣ aṭas asm'akken i d-usan watmaten, mi
d-ḥkan ɣef tideț yellan deg-k, d wamek i teṭṭfeḍ di tideț-agi s wul-ik.

<span id="an_1:4">1:4</span> Ulac lfeṛḥ ara yecbun m'ara sleɣ s
warraw-iw teddun di tideț.

<span id="an_1:5">1:5</span> A win eɛzizen, d ayen yelhan i txedmeḍ seg
wul yeṣfan i watmaten, ɣas d ibeṛṛaniyen i llan ;

<span id="an_1:6">1:6</span> ḥkan-d zdat n tejmaɛt ɣef leḥmala-inek.
ayen yelhan daɣen ma terniḍ tɛawneḍ-ten s wayen i tzemreḍ iwakken ad
kemmlen abrid-nsen ;

<span id="an_1:7">1:7</span> axaṭer ɣef ddemma n yisem n Lmasiḥ i ṛuḥen,
yerna ugin ad qeblen lemɛawna n wid ur numin ara s Sidi Ṛebbi.

<span id="an_1:8">1:8</span> Ilaq-aɣ ihi a nesṭerḥeb yerna a nɛiwen
imdanen yecban wigi, iwakken a nili d iqeddacen ara yemɛawanen yid-sen
ɣef ddemma n tideț.

<span id="an_1:9">1:9</span> Uriɣ kra yimeslayen i tejmaɛt, meɛna
Diutrif iḥemmlen ad idebbeṛ ɣef wiyaḍ, yegguma a ɣ-d-iḥess ur aɣ-yeḥsib
ara.

<span id="an_1:10">1:10</span> Daymi m'ara n-aseɣ ɣuṛ-wen a d-sbeggneɣ
akk ayen ixeddem ! Iheddeṛ fell-aneɣ yir imeslayen akk-d lekdub, ula d
atmaten yugi ad yesṭerḥeb yis-sen, wid yebɣan ad sṭerḥben yis-sen,
yețțaggi-yasen yerna yessufuɣ-iten si tejmaɛt.

<span id="an_1:11">1:11</span> Ay aḥbib, ur țɛanad ara wid ixeddmen cceṛ
meɛna ɛaned wid ixeddmen lxiṛ. Win ixeddmen ayen yelhan, n Ṛebbi ; ma d
win ixeddmen cceṛ ur yessin ara Ṛebbi.

<span id="an_1:12">1:12</span> Ma d Dimitriyus țcekkiṛen-t akk medden,
yerna tideț tețban-ed deg-s, ula d nukni nenna-t-id yerna teẓriḍ ayen i
d-neqqaṛ ț-țideț.

<span id="an_1:13">1:13</span> Aṭas i mazal a k-t-id-iniɣ lameɛna ur
bɣiɣ ara a k-t-id-aruɣ di tebṛaț.

<span id="an_1:14">1:14</span> Ssarameɣ qṛib a nemẓer iwakken a nehḍer.

<span id="an_1:15">1:15</span> Qqim di lehna ! Atmaten meṛṛa țsellimen-d
fell-ak. Ula d kečč sellem ɣef watmaten akk, mkul yiwen s yisem-is.

------------------------------------------------------------------------

[Next: Jude](jde.md)
