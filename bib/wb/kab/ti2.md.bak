[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti1)  [Next](tit.md) 

------------------------------------------------------------------------

### Kabyle Bible: 2 Timothy

<span id="an_1:1">1:1</span> Nekk Bulus aqeddac n Ɛisa Lmasiḥ s lebɣi n
Sidi Ṛebbi, țwaceggɛeɣ ad beccṛeɣ tudert i ɣ-iwɛed Sidi Ṛebbi di Ɛisa
Lmasiḥ.

<span id="an_1:2">1:2</span> A Timuti a mmi eɛzizen : leɛfu, ṛṛeḥma
ț-țalwit a k-d-țțunefkent s ɣuṛ Sidi Ṛebbi baba-tneɣ akk-d Ɛisa Lmasiḥ
Ssid-nneɣ.

<span id="an_1:3">1:3</span> ?ḥemmideɣ Sidi Ṛebbi i ɣef qeddceɣ s wul
yeṣfan akken qedcen fell-as lejdud-iw, deɛɛuɣ fell-ak am yiḍ am ass ;

<span id="an_1:4">1:4</span> m'ara d-mmektiɣ imeṭṭawen-ik, țḥiriɣ melmi
ara k-ẓreɣ iwakken ad iliɣ di lfeṛḥ.

<span id="an_1:5">1:5</span> ?mektayeɣ-ed neyya-nni i tesɛiḍ di liman,
akken i ț-tesɛa sețți-k Luiza akk-d yemma-k Anisa ; tḥeqqeqeɣ belli ar
ass-a mazal-iț deg wul-ik.

<span id="an_1:6">1:6</span> Daymi bɣiɣ a k-weṣṣiɣ a d tessakiḍ
tikci-nni i k-d-yețțunefken s ɣuṛ Ṛebbi asm'akken i sserseɣ ifassen-iw
fell-ak.

<span id="an_1:7">1:7</span> Axaṭer mačči d Ṛṛuḥ n ukukru i ɣ-d-yefka
Sidi Ṛebbi meɛna d Ṛṛuḥ yeččuṛen ț-țazmert d leḥmala akk-d leɛqel.

<span id="an_1:8">1:8</span> Ihi ur țsetḥi ara aț-țcehdeḍ ɣef Ssid-nneɣ,
ur țsetḥi ara daɣen yis-i nekk yellan d ameḥbus ɣef ddemma-s. Meɛna
eqbel leɛtab yid-i ɣef ddemma n lexbaṛ n lxiṛ, țkel ɣef tezmert i
d-yețțak Sidi Ṛebbi.

<span id="an_1:9">1:9</span> D nețța i ɣ-isellken, i ɣ-d-issawlen ɣer
tudert iqedsen, ayagi mačči ɣef ddemma n lecɣal-nneɣ meɛna d nețța i
gebɣan s ṛṛeḥma-ines i ɣ-d yețțunefken s Ɛisa Lmasiḥ uqbel a d-texleq
ddunit.

<span id="an_1:10">1:10</span> Ṛṛeḥma-agi tban-ed tura s tisin n
wemsellek-nneɣ Ɛisa Lmasiḥ, i gɣelben lmut, ibeggen-ed tafat n tudert ur
nețfaka s lexbaṛ n lxiṛ.

<span id="an_1:11">1:11</span> ?ef ddemma n lexbaṛ-agi n lxiṛ i
d-țțucegɛeɣ d ṛṛasul iwakken ad beccṛeɣ, ad slemdeɣ.

<span id="an_1:12">1:12</span> Daymi i țenɛețțabeɣ tura, meɛna ur
ssetḥaɣ ara axaṭer ẓriɣ anwa s wayes umneɣ, yerna țekleɣ fell-as yesɛa
tazmert ad yeḥrez ayen akken i ɣef iyi-iwekkel alamma d ass n
tuɣalin-is.

<span id="an_1:13">1:13</span> ?rez imeslayen iqedsen i tlemdeḍ s ɣuṛ-i,
eddu yis-sen s liman d leḥmala i nesɛa di Ɛisa Lmasiḥ.

<span id="an_1:14">1:14</span> ?rez mliḥ deg ul-ik ayen akken i tlemḍeḍ,
s tezmert n Ṛṛuḥ iqedsen i gzedɣen deg-nneɣ.

<span id="an_1:15">1:15</span> Teẓriḍ belli wid akk yellan yid-i di
tmurt n Asya ǧǧan-iyi weḥd-i, llan gar-asen Figilus d ?irmujinus.

<span id="an_1:16">1:16</span> Ad ibarek Sidi Ṛebbi axxam n gma-tneɣ
Unisifur axaṭer daymen yețṣebbiṛ-iyi, ur yessetḥa ara yis-i imi di lḥebs
i lliɣ ;

<span id="an_1:17">1:17</span> lameɛna akken kan i d-yusa ɣer temdint n
Ṛuma inuda fell-i armi i yi-yufa.

<span id="an_1:18">1:18</span> Teẓriḍ acḥal i yi-iɛawen asmi lliɣ di
temdint n Ifasus. A d-yessers Ṛebbi fell-as ṛṛeḥma-s deg ass n tuɣalin n
Ɛisa Lmasiḥ.

<span id="an_2:1">2:1</span> Ihi kečč a mmi, sseǧhed iman-ik s ṛṛeḥma i
gellan di Ɛisa Lmasiḥ.

<span id="an_2:2">2:2</span> Ayen tesliḍ s ɣuṛ-i zdat waṭas inigan,
sseḥfeḍ-it i wid yeṭṭfen di liman di Ɛisa Lmasiḥ iwakken nutni daɣen ad
izmiren a t-slemden i wiyaḍ.

<span id="an_2:3">2:3</span> Awi amur-ik n leɛtab am uɛsekṛi n Lmasiḥ.

<span id="an_2:4">2:4</span> Aɛsekṛi i gebɣan ad yeɛǧeb i lqebṭan-is ur
ilaq ara ad ixemmem ɣef lecɣal n ddunit.

<span id="an_2:5">2:5</span> Ulac daɣen win ara irebḥen timzizla ma
yella ur yuzzil ara akken i d-yenna lqanun.

<span id="an_2:6">2:6</span> Afellaḥ ițenɛețțaben, d nețța i gezwar lḥal
ad iɣellet.

<span id="an_2:7">2:7</span> Efhem ayen akka i k-d-nniɣ axaṭer d Sidi
Ṛebbi ara k-iɛawnen aț-țfehmeḍ kullec.

<span id="an_2:8">2:8</span> Mmekti-d Ɛisa Lmasiḥ i d-iḥyan si ger
lmegtin, win akken i d-iffɣen seg uẓaṛ n Sidna Dawed akken i t-id-yenna
lexbaṛ n lxiṛ n Lmasiḥ i ɣ ɣ ecciṛeɣ ;

<span id="an_2:9">2:9</span> lexbaṛ-agi i ɣef nneɛtabeɣ armi țwarzeɣ s
snasel am akken d amcum i lliɣ, meɛna awal n Sidi Ṛebbi ur yețwacekkal
ara.

<span id="an_2:10">2:10</span> Daymi ṣebṛeɣ i kullec ɣef ddemma n wid
yețwaxtaṛen iwakken ula d nutni ad sɛun leslak i gellan di Ɛisa Lmasiḥ
akk-d țmanegt n dayem.

<span id="an_2:11">2:11</span> Atah wayen yuklalen lețkal : ma nemmut
yid-es, a nidir daɣen yid-es ;

<span id="an_2:12">2:12</span> ma yella neṭṭef di liman, a neḥkem yid-es
; ma yella nenkkeṛ-it ula d nețța a ɣ-yenkeṛ ;

<span id="an_2:13">2:13</span> ma yella nexdeɛ-it, nețța ur a ɣ-ixeddeɛ
ara axaṭer ur yezmir ara ad yenkeṛ ayen i d-yenna.

<span id="an_2:14">2:14</span> Atah wayen ara sen-d-smektiḍ : nhu-ten
zdat Ṛebbi ur țemčeqlalen ara ɣef yimeslayen ur nesɛi lmeɛna, yessufuɣen
i webrid wid i sen ismeḥsisen.

<span id="an_2:15">2:15</span> Exdem lmeǧhud-ik zdat n Ṛebbi, aț-țiliḍ d
aqeddac ibedden ɣer ccɣel-is, ur nețsetḥi ara deg wayen i gxeddem, i
gețbecciṛen awal n Sidi Ṛebbi s lḥeqq.

<span id="an_2:16">2:16</span> Xḍu i yimeslayen ur nesɛi lmeɛna i
gxulfen liman axaṭer wid i ten itebɛen simmal țzaden teffɣen i webrid n
Ṛebbi.

<span id="an_2:17">2:17</span> Imeslayen-nsen am lehlak i teddun di
lǧețța armi yečča-ț meṛṛa. Llan gar-asen ?imnayus d Filitus

<span id="an_2:18">2:18</span> i gwexxṛen ɣef webrid n tideț, qqaṛen
belli ḥeggu n lmegtin dayen yedṛa-d, s wakka ssufuɣen aṭas n yemdanen
seg webrid n liman.

<span id="an_2:19">2:19</span> Lameɛna d lsas i gessers Sidi Ṛebbi ara
idumen : Ssid-nneɣ yeẓra wid yellan d ayla-s ; f+ yura daɣen win ara
yinin nekk d ayla-s, ilaq ad yexḍu i wayen n diri. f+

<span id="an_2:20">2:20</span> Deg wexxam n imeṛkantiyen mačči d iqbucen
n ddheb neɣ n lfeṭṭa kan i gellan meɛna llan daɣen wid n wesɣaṛ d wid n
wakal ; wid n ddheb d lfeṭṭa țțaǧan-ten i leqdic n wussan n tmeɣṛa ma d
wiyaḍ i leqdic n mkul ass.

<span id="an_2:21">2:21</span> Win ara yessizdgen iman-is yexḍa i
lecɣal-agi n diri, ad yili am weqbuc-nni n ddheb neɣ n lfeṭṭa i
sseqdacen deg wass n tmeɣṛa, yewjed ad yenfeɛ i wass m'ara t-yeḥwiǧ
umɛellem-is.

<span id="an_2:22">2:22</span> Exḍu i ccehwat n temẓi i gețɣuṛṛun, kečč
akk-d wid ideɛɛun ɣer Sidi Ṛebbi s wul yeṣfan, nadi ɣef lḥeqq, liman,
leḥmala ț-țalwit,.

<span id="an_2:23">2:23</span> Ur ggar ara iman-ik di lketṛa n lehḍur
ifeṛɣen ur nesɛi lmeɛna, xḍu-k seg-sen ; teẓriḍ belli țțawin-d anagar
amennuɣ.

<span id="an_2:24">2:24</span> Ur s-ilaq ara i uqeddac n Sidi Ṛebbi ad
ițnaɣ. Ilaq ad yili d aḥnin ɣer medden, ad isselmed s ṣṣwab yerna ad
isɛu ṣṣbeṛ ;

<span id="an_2:25">2:25</span> ilaq ad issefhem s leɛqel wid i
t-yețxalafen, ahat Sidi Ṛebbi a ten-id-yerr ɣer webrid iwakken ad
issinen tideț,

<span id="an_2:26">2:26</span> a d-ldint wallen-nsen a d-snesren
iman-nsen si tifextin n Cciṭan i ten-yeṭṭfen ad xedmen lebɣi-s.

<span id="an_3:1">3:1</span> Ilaq aț-țeẓred belli ɣer taggara n ddunit a
d-asen wussan iweɛṛen.

<span id="an_3:2">3:2</span> Imdanen ad țxemmimen ɣef yiman-nsen kan, ad
ṭṭamaɛen deg idrimen, ad ssemɣuṛen iman-nsen, ad țzuxxun, ad reggmen di
Ṛebbi, ad țɛaṣin imawlan-nsen, ad nekkṛen lxiṛ, ad tekksen sser ɣef
wayen yesɛan lḥeṛma,

<span id="an_3:3">3:3</span> ur seɛɛun ṛṛeḥma ur seɛɛun leḥnana deg
ulawen-nsen, ad skiddiben ɣef wiyaḍ, ur zemmren ara ad ḥekmen deg
iman-nsen, ulawen nsen qquṛen, d iɛdawen n lxiṛ,

<span id="an_3:4">3:4</span> d ixeddaɛen, a ten-isderɣel zzux, ad
ḥemmlen lebɣi n tnefsit-nsen wala lebɣi n Sidi Ṛebbi ;

<span id="an_3:5">3:5</span> ad tebɛen abrid n Sidi Ṛebbi s wawal kan
meɛna ad nekkṛen tazmert yellan deg-s. Ihi xḍu-k i yemdanen am wigi.

<span id="an_3:6">3:6</span> Kra seg-sen keččmen ɣer kra n yexxamen,
țkellixen tilawin ur nesɛi ara lḥeṛma i gețțawi zzhu n ddunit ;

<span id="an_3:7">3:7</span> țqellibent daymen ad fehment, lameɛna
leɛmeṛ țțawḍent ɣer tmusni n tideț.

<span id="an_3:8">3:8</span> Am akken i xulfen Yanes d Yambris Sidna
Musa, f+ akken daɣen ara xalfen tideț yemdanen-agi, aț-țeɛwej
lefhama-nsen, ad ffɣen i webrid n liman.

<span id="an_3:9">3:9</span> Meɛna ur țțawḍen ɣer wacemma axaṭer imdanen
meṛṛa a ten-ɛeqlen belli ffɣen i webrid am akken tedṛa d Yanes d
Yambris.

<span id="an_3:10">3:10</span> Ma d kečč tettebɛeḍ akken ilaq ayen i
k-slemdeɣ, tikli-inu, ixemmimen-iw, liman-iw, ṣṣbeṛ-iw, leḥmala-inu d
ẓẓwara-inu,

<span id="an_3:11">3:11</span> leqheṛ i țwaqehṛeɣ akk-d leɛtab-iw.
Teẓriḍ lemḥayen i gɛeddan fell-i di temdinin n Antyuc, n Ikunyum d
Listra ? Anwa leqheṛ iwumi ur ṣbiṛeɣ ara ? Meɛna Sidi Ṛebbi isellek-iyi
seg-sen meṛṛa.

<span id="an_3:12">3:12</span> Kra n win yebɣan ad iddu di liman n Ɛisa
Lmasiḥ ad ițțuqehheṛ.

<span id="an_3:13">3:13</span> Ma d imcumen ixeddaɛen, ad țkemmilen
dayem di cceṛ-nsen, ad ɣuṛṛen wiyaḍ, ad rnun iman-nsen.

<span id="an_3:14">3:14</span> Ma d kečč eḥrez ayen i tlemdeḍ s wayes i
tesqenɛeḍ ; teẓriḍ anwa i k-islemden.

<span id="an_3:15">3:15</span> Seg asmi telliḍ d ameẓyan i tessneḍ tira
iqedsen ; yis-sent ara tesɛuḍ lefhama yețțawin ɣer leslak s liman di
Ɛisa Lmasiḥ.

<span id="an_3:16">3:16</span> Yal tira iqedsen s ɣuṛ Ṛebbi i d-tekka
yerna twulem i uselmed, i usefhem, i nehhu akk-d țṛebga deg webrid n
lḥeqq,

<span id="an_3:17">3:17</span> iwakken yal aqeddac n Sidi Ṛebbi ad yili
d amdan ikemlen i gwulmen i yal ccɣel yelhan.

<span id="an_4:1">4:1</span> A k-n-ssutreɣ ɣef wudem n Ṛebbi d Ɛisa
Lmasiḥ ara iḥasben wid yeddren d wid yemmuten, i lmend n wass n
tuɣalin-is ț-țgeldit-is.

<span id="an_4:2">4:2</span> Becceṛ awal n Sidi Ṛebbi ama di teswiɛt
yelhan ama di teswiɛt iweɛṛen, ssefhem, lumm, enhu, sselmed s ṣṣbeṛ d
leɛqel.

<span id="an_4:3">4:3</span> Axaṭer a d-yaweḍ lweqt anda kra n yemdanen
ur zemmren ara ad slen i uselmed n tideț, lameɛna ad tebɛen lebɣi n
tnefsit-nsen, a d-sbedden lecyux ara sen-d-ihedṛen ayen kan i
sen-iɛeǧben ;

<span id="an_4:4">4:4</span> ad sɛuẓẓgen iman nsen ɣef tideț, ad rren
ddehn-nsen ɣer tmucuha.

<span id="an_4:5">4:5</span> Ma d kečč ḥekkem deg iman-ik di kullec,
ṣṣbeṛ i cedda d leɛtab, becceṛ lexbaṛ n lxiṛ , txedmeḍ lwaǧeb-ik n
uqeddac n Sidi Ṛebbi akken ilaq.

<span id="an_4:6">4:6</span> Ma d nekk yewweḍ-ed lweqt i deg ilaq ad
sebbleɣ iman-iw, yewweḍ-ed lweqt i deg ara ṛuḥeɣ.

<span id="an_4:7">4:7</span> Kfiɣ ccɣel-iw yerna ṭṭfeɣ di liman ar tura,
nnuɣeɣ imenɣi n tideț armi ț-țaggara.

<span id="an_4:8">4:8</span> Tura yețṛaǧu-yi lḥeqq n lxedma-w ara
yi-d-yefk Bab n lḥeqq deg ass n lḥisab, yerna mačči i nekk kan, lameɛna
i wid meṛṛa i t-iḥemmlen yețṛaǧun ass n tuɣalin-is.

<span id="an_4:9">4:9</span> Exdem lmeǧhud-ik iwakken ur tețɛeṭṭileḍ ara
a d-taseḍ ɣuṛ-i.

<span id="an_4:10">4:10</span> Gma-tneɣ Dimas yeǧǧa-yi, yewwi-t zzhu n
ddunit, iṛuḥ ɣer temdint n Tisalunik. Gma-tneɣ Krisis iṛuḥ ɣer tmurt n
Galasya, ma d gma-tneɣ Tit iṛuḥ ɣer tmurt n Dalmasya.

<span id="an_4:11">4:11</span> Anagar gma-tneɣ Luqa i geqqimen yid-i.
Awi-d yid-ek gma tneɣ Maṛqus iwakken ad iyi-iɛawen di lxedma-w.

<span id="an_4:12">4:12</span> Ma d gma-tneɣ Ticik atan ceggɛeɣ-t ɣer
temdint n Ifasus.

<span id="an_4:13">4:13</span> M'ara d-taseḍ, awi-d yid-ek abeṛnus-nni i
ǧǧiɣ deg wexxam n Karbus di temdint n Truwas, awi-d yid-ek daɣen
idlisen, abeɛda wid yețwaxedmen s weglim.

<span id="an_4:14">4:14</span> Alixandru aḥeddad iḍuṛṛ-iyi, ixdem-iyi
aṭas n cceṛ meɛna ayen yexdem a t-yaf ɣer Sidi Ṛebbi.

<span id="an_4:15">4:15</span> Ula d kečč ḥader iman-ik seg-s, axaṭer
yețxaṣam-aɣ-d daymen deg wayen i nețbecciṛ.

<span id="an_4:16">4:16</span> Ass amezwaru i deg d-beddeɣ ɣer ccṛeɛ ur
ufiɣ ula d yiwen ɣer tama-w, ǧǧan-iyi akk ; lameɛna a wer ten-iḥaseb
Ṛebbi ɣef wayagi !

<span id="an_4:17">4:17</span> D Sidi Ṛebbi i yi-iɛawnen, i yi-isǧehden,
iwakken lexbaṛ n lxiṛ ad ițțubecceṛ s lekmal-is i leǧnas nniḍen meṛṛa
yerna isellek-iyi-d seg imi n yizmawen.

<span id="an_4:18">4:18</span> Sidi Ṛebbi mazal a yi-iḥader ɣef wayen
akk n diri yerna ad iyi-isellek iwakken ad kecmeɣ tagelda-ines yellan
deg igenwan. I nețța tamanegt si lǧil ɣer lǧil ! Amin !

<span id="an_4:19">4:19</span> Sellem ɣef Briska d Akilas akk-d țwacult
n Unisifur.

<span id="an_4:20">4:20</span> Gma-tneɣ Irast yeqqim di temdint n
Kurintus, ma d Trufim ǧǧiɣ-t di temdint n Milet mazal-it yehlek.

<span id="an_4:21">4:21</span> Exdem lmeǧhud-ik iwakken a d taseḍ uqbel
ccetwa. Bulus, Buden, Linus, Kludya d watmaten akk nniḍen țsellimen-d
fell-ak.

<span id="an_4:22">4:22</span> Sidi Ṛebbi ad yili yid-ek ! Ṛṛeḥma-s a
d-ters fell-awen ! Amin.

------------------------------------------------------------------------

[Next: Titus](tit.md)
