<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): James</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="heb.htm">Previous</A>&nbsp;
<A HREF="pe1.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: James</h3> 
<p><A NAME="an_1:1">1:1</A>&nbsp;Nekk Ye&#603;qub aqeddac n Sidi R&#803;ebbi akk-d Sidna &#400;isa Lmasih&#803;, sslam-iw i tnac le&#603;r&#803;ac n wegdud n Sidi R&#803;ebbi yenwezza&#603;en di ddunit mer&#803;r&#803;a !  </p> 
<p><A NAME="an_1:2">1:2</A>&nbsp;Ay atmaten, fer&#803;h&#803;et m'ara t&#806;&#603;eddayent fell-awen teswi&#603;in ujer&#803;r&#803;eb, </p> 
<p><A NAME="an_1:3">1:3</A>&nbsp;axat&#803;er tez&#803;ram belli ajer&#803;r&#803;eb n liman nwen yet&#806;t&#806;awi-d s&#803;s&#803;ber&#803;.  </p> 
<p><A NAME="an_1:4">1:4</A>&nbsp;Me&#603;na ilaq s&#803;s&#803;ber&#803;-nwen a kkun issiwed&#803; at&#806;-t&#806;xedmem lec&#611;al yelhan iwakken at&#806;-t&#806;ilim d wid yennekmalen, at&#806;-t&#806;g&#780;ehdem ur kkun-yet&#806;xas&#803;s&#803;a ula d acemma.  </p> 
<p><A NAME="an_1:5">1:5</A>&nbsp;Ma yella yiwen deg-wen ixus&#803;s&#803; di lefhama, a t&#806;-yessuter i Sidi R&#803;ebbi i d-yet&#806;t&#806;aken i yemdanen mer&#803;r&#803;a mbla cceh&#803;h&#803;a d ulummu, a s-t&#806;-id-yefk. </p> 
<p><A NAME="an_1:6">1:6</A>&nbsp;Lame&#603;na Ilaq a t&#806;-yessuter s liman mbla ccekk ; axat&#803;er win yet&#806;cukkun icuba &#611;er lemwaji n lebh&#803;er&#803; i greffed yesrusu wad&#803;u.  </p> 
<p><A NAME="an_1:7">1:7</A>&nbsp;Amdan am wagi &#611;as ur it&#803;t&#803;ama&#603; ara di Sidi R&#803;ebbi a s-d-yefk kra, </p> 
<p><A NAME="an_1:8">1:8</A>&nbsp;axat&#803;er d amdan ur nes&#603;i ara yiwen n r&#803;r&#803;ay, lec&#611;al-is ur seh&#803;h&#803;an ara.  </p> 
<p><A NAME="an_1:9">1:9</A>&nbsp;Lame&#603;na igellil ilaq ad ifr&#803;eh&#803; imi i t-irfed Sidi R&#803;ebbi ; </p> 
<p><A NAME="an_1:10">1:10</A>&nbsp;ma d amer&#803;kanti ad ifr&#803;eh&#803; imi t-id-issers Sidi R&#803;ebbi axat&#803;er  ad ifnu akken ifennu ujeg&#780;g&#780;ig n lexla.  </p> 
<p><A NAME="an_1:11">1:11</A>&nbsp; M'ara d-yali yit&#803;ij s leh&#803;mu-ines yesser&#803;&#611;ayen, im&#611;i ad iqqar&#803;, ajeg&#780;g&#780;ig-is ad i&#611;li, ccbah&#803;a-ines a s-tr&#803;uh&#803;. Akka ara tedr&#803;u d umer&#803;kanti , ad ir&#803;uh&#803; a d-yeg&#780;g&#780; deffir-es wayen akk yes&#603;a.  </p> 
<p><A NAME="an_1:12">1:12</A>&nbsp;D ase&#603;di wemdan i gtet&#803;t&#803;fen deg ujer&#803;r&#803;eb ur i&#611;elli ara ; axat&#803;er m'ara i&#603;eddi seg ujer&#803;r&#803;eb, a s-d-tet&#806;t&#806;unefk t&#603;es&#803;s&#803;abt n tudert i gew&#603;ed Sidi R&#803;ebbi i wid i t-ih&#803;emmlen.  </p> 
<p><A NAME="an_1:13">1:13</A>&nbsp;M'ara tet&#806;wa&#611;ur&#803;r&#803;em, &#611;ur&#803;-wat at&#806;-t&#806;inim : d R&#803;ebbi i &#611;-i&#611;ur&#803;r&#803;en axat&#803;er R&#803;ebbi ur yezmir ara a t-i&#611;ur&#803;r&#803; wemcum yerna Net&#806;t&#806;a s yiman-is ur yet&#806;&#611;ur&#803;r&#803;u ula yiwen.  </p> 
<p><A NAME="an_1:14">1:14</A>&nbsp;Lame&#603;na yal yiwen deg-nne&#611; yet&#806;&#603;edday deg ujer&#803;r&#803;eb axat&#803;er d ccehwat n tnefsit-nne&#611; i &#611;-it&#806;&#611;ur&#803;r&#803;un. </p> 
<p><A NAME="an_1:15">1:15</A>&nbsp;Leb&#611;i n tnefsit yet&#806;t&#806;awi-d ddnub, ddnub mi get&#806;waxdem, yet&#806;t&#806;awi-d lmut.  </p> 
<p><A NAME="an_1:16">1:16</A>&nbsp;Ay atmaten-iw e&#603;zizen ur &#611;ellt&#803;et ara deg wayagi : </p> 
<p><A NAME="an_1:17">1:17</A>&nbsp;kra n tikci yelhan tet&#806;t&#806;as-ed seg igenwan, s &#611;ur&#803; baba R&#803;ebbi i d-ixelqen tafat n igenwan, win akken ur net&#806;beddil, ur net&#806;&#611;ab am yit&#803;ij iwakken a d-yeg&#780;g&#780; t&#803;t&#803;lam.  </p> 
<p><A NAME="an_1:18">1:18</A>&nbsp;Yehwa-yas a &#611;-d-yefk tudert s wawal-is n tidet&#806;, iwakken a nili d imezwura deg wayen akk i d-yexleq.  </p> 
<p><A NAME="an_1:19">1:19</A>&nbsp;Ay atmaten-iw e&#603;zizen, tez&#803;ram belli yal yiwen deg-wen ilaq ad yesmeh&#803;sis, ur ilaq ara ad ireffu ne&#611; ad yet&#806;h&#803;awal ameslay ; </p> 
<p><A NAME="an_1:20">1:20</A>&nbsp;axat&#803;er amdan ireffun ur ixeddem ara ayen yellan d lh&#803;eqq &#611;er Sidi R&#803;ebbi.  </p> 
<p><A NAME="an_1:21">1:21</A>&nbsp;Daymi i glaq at&#806;-t&#806;d&#803;eggr&#803;em seg ulawen-nwen ayen akk ur nzeddig ara, d wayen yellan d ccer&#803; deg-wen ; me&#603;na qeblet s wannuz awal i gez&#803;z&#803;an deg-wen i gzemren ad isellek lerwah&#803; nwen.  </p> 
<p><A NAME="an_1:22">1:22</A>&nbsp;Mac&#780;c&#780;i d asmeh&#803;ses kan n wawal n Sidi R&#803;ebbi i &#611;er tella, lame&#603;na sbeggnet-t&#806;-id di lec&#611;al-nwen ; ne&#611; m'ulac t&#806;-t&#806;ikellax kan i tet&#806;kellixem iman-nwen.  </p> 
<p><A NAME="an_1:23">1:23</A>&nbsp;Axat&#803;er win yesmeh&#803;sisen i wawal n Sidi R&#803;ebbi ur t-yexdim ara, icuba &#611;er wemdan yet&#806;walin udem-is di lemri akken yella.  </p> 
<p><A NAME="an_1:24">1:24</A>&nbsp;Mi gwala iman-is, ir&#803;uh&#803;, yet&#806;t&#806;u imiren kan amek akken i gella.  </p> 
<p><A NAME="an_1:25">1:25</A>&nbsp;Ma d win yet&#806;meyyizen akken ilaq ccari&#603;a is&#803;eh&#803;h&#803;an, ccari&#603;a i d yet&#806;t&#806;aken tilelli, itet&#803;t&#803;fen deg-s mac&#780;c&#780;i s usmeh&#803;ses kan ad yu&#611;al a t&#806;-yet&#806;t&#806;u, me&#603;na ixeddem ayen i d-tenna, wagi ad yili d ase&#603;di di lec&#611;al-is mer&#803;r&#803;a.  </p> 
<p><A NAME="an_1:26">1:26</A>&nbsp;Ma yella win ih&#803;esben iman-is yetbe&#603; abrid n Sidi R&#803;ebbi yili ur yet&#806;t&#806;at&#803;t&#803;af ara iles-is, yesse&#611;lad&#803; deg iman-is, abrid-agi i gewwi ur is&#803;eh&#803;h&#803;a ara.  </p> 
<p><A NAME="an_1:27">1:27</A>&nbsp;Atan webrid is&#803;eh&#803;h&#803;an yellan t&#806;-t&#806;idet&#806; zdat Sidi R&#803;ebbi baba-tne&#611; : d m'ara terzum &#611;ef igujilen t&#806;-t&#806;ug&#780;g&#780;al m'ara ilin di lmeh&#803;na, d uh&#803;ader n yiman-nwen &#611;ef wayen n diri ara d-yekken si ddunit.  </p> 
<p><A NAME="an_2:1">2:1</A>&nbsp;Ay atmaten, ur xeddmet ara lxilaf ger watmaten, d ayen ur nlaq ara ad yili &#611;er wid yet&#806;t&#806;amnen s Ssid-nne&#611; ameqqran, &#400;isa Lmasih&#803;.  </p> 
<p><A NAME="an_2:2">2:2</A>&nbsp;Yezmer lh&#803;al a d-kecmen &#611;er tejma&#603;t-nwen sin yemdanen, yiwen d amer&#803;kanti yelsa llebsa ifazen yeqqen taxatemt n ddheb, wayed&#803; d igellil llebsa-ines tcerreg ; </p> 
<p><A NAME="an_2:3">2:3</A>&nbsp;ma yella tuzzlem &#611;er umer&#803;kanti-nni yelsan llebsa ifazen tefkam-as lqima tennam-as : eyya-d at&#806;-t&#806;eqqimed&#803; dagi, d amkan n l&#603;ali ; ma d igellil-nni tennam-as : kec&#780;c&#780; bedd kan dagi ne&#611; qqim-ed dagi &#611;er id&#803;ar&#803;r&#803;en-nne&#611;. </p> 
<p><A NAME="an_2:4">2:4</A>&nbsp;Ma yella akka, atan txeddmem lxilaf wway gar-awen, e&#603;ni mac&#780;c&#780;i d lbat&#803;el i d itekken seg yir ixemmimen-nwen ? </p> 
<p><A NAME="an_2:5">2:5</A>&nbsp;Ay atmaten-iw e&#603;zizen, h&#803;esset-ed : Sidi R&#803;ebbi yextar&#803; igellilen n ddunit agi iwakken a ten-yerr d imer&#803;kantiyen di liman, yerna ad wer&#803;ten tagelda i gwe&#603;&#603;ed i wid akk i t-ih&#803;emmlen.  </p> 
<p><A NAME="an_2:6">2:6</A>&nbsp;Ma d kunwi th&#803;eqr&#803;em igellil ! Tqudr&#803;em imer&#803;kantiyen, wid i kkun yet&#803;t&#803;alamen i kkun-yez&#803;z&#803;u&#611;ur&#803;en &#611;er yexxamen n ccr&#803;e&#603;. </p> 
<p><A NAME="an_2:7">2:7</A>&nbsp;D nutni da&#611;en i greggmen isem e&#603;zizen s wayes i tneddhem &#611;er Sidi R&#803;ebbi.  </p> 
<p><A NAME="an_2:8">2:8</A>&nbsp;Ma yella txeddmem ayen i d-tenna ccari&#603;a n Sidi R&#803;ebbi :  ?emmel wiyad&#803; am yiman-ik, d ayen yelhan i txedmem. </p> 
<p><A NAME="an_2:9">2:9</A>&nbsp;Me&#603;na ma yella txeddmem lxilaf ger yemdanen, tdenbem yerna ccari&#603;a n Sidi R&#803;ebbi teh&#803;kem fell-awen axat&#803;er t&#603;us&#803;am-t&#806;.  </p> 
<p><A NAME="an_2:10">2:10</A>&nbsp;Ma yella win i gteddun deg webrid n ccari&#603;a, ixulef ulamma d yiwen si lumur&#803;at-is, ihi yerz&#803;a akk lumur&#803;at n ccari&#603;a.  </p> 
<p><A NAME="an_2:11">2:11</A>&nbsp;Win i d-yennan :  Ur zennu ara, yenna-d da&#611;en :  Ur tneqqed&#803; ara tamger&#803;t&#803;. Ihi ma yella ur teznid&#803; ara me&#603;na ten&#611;id&#803; tamgert&#803;, atan ter&#803;z&#803;id&#803; ccari&#603;a n Sidi R&#803;ebbi.  </p> 
<p><A NAME="an_2:12">2:12</A>&nbsp;Ilaq at&#806;-t&#806;ez&#803;rem belli Sidi R&#803;ebbi a kkun-ih&#803;aseb s ccari&#603;a-ines yet&#806;t&#806;aken tilelli &#611;ef kra n wayen i tet&#806;meslayem d wayen i txeddmem ;  </p> 
<p><A NAME="an_2:13">2:13</A>&nbsp;Sidi R&#803;ebbi ur yet&#806;h&#803;unnu ara &#611;ef win ur net&#806;h&#803;unnu &#611;ef wiyad&#803; me&#603;na win yet&#806;h&#803;unnun &#611;ef wiyad&#803;, ur yet&#806;t&#806;agad ara ass n lh&#803;isab.  </p> 
<p><A NAME="an_2:14">2:14</A>&nbsp;Ay atmaten, d acu n lfayda ara yes&#603;u wemdan ma yenna-d umne&#611; s R&#803;ebbi, m'ur t-id-isbeggen ara s lec&#611;al-is ? E&#603;ni liman am wagi a t-isellek ?  </p> 
<p><A NAME="an_2:15">2:15</A>&nbsp;Yezmer lh&#803;al ad yili yiwen seg watmaten ne&#611; si tyessetmatin xus&#803;s&#803;en di llebsa, lluz&#803;en ur s&#603;in ara ayen ara c&#780;c&#780;en ; </p> 
<p><A NAME="an_2:16">2:16</A>&nbsp;ma yella yiwen deg-wen yenna-yasen kan : &#171; qqimet di lehna, sseh&#803;mut tec&#780;c&#780;em at&#806;-t&#806;er&#803;wum &#187; yili net&#806;t&#806;a ur sen-yefki ara ayen h&#803;wag&#780;en, d acu n lfayda yellan deg imeslayen-agi ?  </p> 
<p><A NAME="an_2:17">2:17</A>&nbsp;Liman &#611;er R&#803;ebbi akka i gella : ma yella ur t-id-sbeggnen ara lec&#611;al nwen, liman-agi yemmut  </p> 
<p><A NAME="an_2:18">2:18</A>&nbsp;Me&#603;na ma yenna waleb&#603;ad&#803; : kec&#780;c&#780; tes&#603;id&#803; liman ma d nekk xeddme&#611; lec&#611;al ; nekk a s-rre&#611; i wagi : sken-iyi-d liman-inek mbla lec&#611;al, nekk a k-ed ssekne&#611; liman-iw s lec&#611;al-iw yelhan.  </p> 
<p><A NAME="an_2:19">2:19</A>&nbsp;Tumned&#803; belli yiwen n R&#803;ebbi kan i gellan ? d ayen yelhan ; ula d ccwat&#803;en umnen yis yerna t&#806;ergigin seg-s.  </p> 
<p><A NAME="an_2:20">2:20</A>&nbsp;Teggumam at&#806;-t&#806;fehmem ay imdanen ! Ilaq at&#806;-t&#806;ez&#803;rem belli liman mbla lec&#611;al n l&#603;ali, ur infi&#603; ara.  </p> 
<p><A NAME="an_2:21">2:21</A>&nbsp;Mmektit-ed Ibr&#803;ahim baba-tne&#611; yet&#806;wah&#803;esben d ah&#803;eqqi &#611;ef ddemma n lec&#611;al-is m'akken i d-iddem mmi-s Ish&#803;aq a t-yezlu d asfel i Sidi R&#803;ebbi.  </p> 
<p><A NAME="an_2:22">2:22</A>&nbsp;Twalam belli liman-is d lec&#611;al is ddukklen, s lec&#611;al-is i gennekmal liman-is.  </p> 
<p><A NAME="an_2:23">2:23</A>&nbsp;Akka i gedr&#803;a wayen d-nnant tira iqedsen fell-as :  Ibr&#803;ahim yes&#603;a liman di R&#803;ebbi, daymi yenneh&#803;sab d ah&#803;eqqi ; yet&#806;t&#806;usemma d ah&#803;bib n R&#803;ebbi.  </p> 
<p><A NAME="an_2:24">2:24</A>&nbsp;Twalam ihi ! Amdan yet&#806;ban-ed d ah&#803;eqqi zdat Sidi R&#803;ebbi s lec&#611;al yelhan mac&#780;c&#780;i kan s liman-is. </p> 
<p><A NAME="an_2:25">2:25</A>&nbsp;Ula d Rah&#803;ab yellan d yir tamet&#803;t&#803;ut, tet&#806;wah&#803;seb t&#806;-t&#806;ah&#803;eqqit zdat Sidi R&#803;ebbi &#611;ef ddemma n cc&#611;el-nni n l&#603;ali i texdem asm'akken i test&#803;erh&#803;eb s yemcegg&#603;en n at Isr&#803;ail mi sen-temla abrid nnid&#803;en ara yawin iwakken ad r&#803;uh&#803;en.  </p> 
<p><A NAME="an_2:26">2:26</A>&nbsp;Lg&#780;et&#806;t&#806;a ur nes&#603;i ara R&#803;r&#803;uh&#803;, temmut, akken da&#611;en, liman ur nes&#603;i ara lec&#611;al yelhan yemmut.  </p> 
<p><A NAME="an_3:1">3:1</A>&nbsp;Ay atmaten-iw, ur t&#806;nadit ara at&#806;-t&#806;u&#611;alem mer&#803;r&#803;a d wid yesselmaden, axat&#803;er tez&#803;ram belli d nukni s wid yesselmaden, ara yet&#806;t&#806;uh&#803;asben akter&#803; n wiyad&#803;, </p> 
<p><A NAME="an_3:2">3:2</A>&nbsp;axat&#803;er n&#611;elled&#803; mer&#803;r&#803;a, yal yiwen deg-nne&#611; amek i g&#611;elled&#803;. Win ur n&#611;elled&#803; ara deg umeslay-is d amdan ikemlen, ula d lg&#780;et&#806;t&#806;a-s yezmer ad ih&#803;kem deg-s.  </p> 
<p><A NAME="an_3:3">3:3</A>&nbsp;Ma yella nerra aleggam deg yimi n u&#603;ewdiw iwakken a &#611;-ya&#611; awal, lg&#780;et&#806;t&#806;a-ines mer&#803;r&#803;a txeddem akken neb&#611;a.  </p> 
<p><A NAME="an_3:4">3:4</A>&nbsp;Walit da&#611;en lbabur&#803;, &#611;as d ameqqran, yet&#806;sud&#803;u deg-s wad&#803;u ig&#780;ehden, me&#603;na s yiwen ujeggu d amez&#803;yan, lqebt&#803;an-ines issedduy-it &#611;er wanda yeb&#611;a.  </p> 
<p><A NAME="an_3:5">3:5</A>&nbsp;Akken da&#611;en ula d iles ; &#611;as mect&#803;uh&#803; deg yiman-is, yet&#806;zuxxu s lec&#611;al imeqqranen. Walit times tamect&#803;uh&#803;t i gzemren at&#806;-t&#806;esser&#803;&#611; tiz&#803;gi tameqqrant. </p> 
<p><A NAME="an_3:6">3:6</A>&nbsp;Iles da&#611;en t&#806;-t&#806;imes, d bab n lbat&#803;el, yes&#603;a amkan di lg&#780;et&#806;t&#806;a-nne&#611; yerna yessamas akk tar&#803;wih&#803;t-nne&#611;, yesser&#803;&#611;ay akk tudert-nne&#611; s tmes n g&#780;ahennama i seg d-yu&#611; az&#803;ar.  </p> 
<p><A NAME="an_3:7">3:7</A>&nbsp;Amdan yezmer ad ih&#803;er&#803;r&#803;eb yal s&#803;s&#803;enf n lewh&#803;uc : ama d wid iteddun &#611;ef r&#803;eb&#603;a id&#803;ar&#803;r&#803;en, ama d ifr&#803;ax, ama d izerman ama d lewh&#803;uc n lebh&#803;er&#803; yerna t&#806;-t&#806;idet&#806; i&#611;leb-iten mer&#803;r&#803;a. </p> 
<p><A NAME="an_3:8">3:8</A>&nbsp;Ma d iles, ulac amdan i gzemren a t-ye&#611;leb. Yec&#780;c&#780;ur&#803; d ssem ineqqen ; d lehlak ur nes&#603;i ddwa.  </p> 
<p><A NAME="an_3:9">3:9</A>&nbsp;Yis i nh&#803;emmed Sidi R&#803;ebbi baba tne&#611;, yis da&#611;en i nenne&#603;&#603;el imdanen i d-ixleq Sidi R&#803;ebbi &#611;er ccbiha-s. </p> 
<p><A NAME="an_3:10">3:10</A>&nbsp;Seg yimi-agi i d-t&#806;eff&#611;ent dde&#603;wat n lxir&#803; d nne&#603;lat. Ay atmaten-iw, ur ilaq ara ad yili wakka. </p> 
<p><A NAME="an_3:11">3:11</A>&nbsp;E&#603;ni yezmer yiwen n l&#603;inser&#803; a d-yefk aman h&#803;lawen akk-d wid r&#803;z&#803;agen ?  </p> 
<p><A NAME="an_3:12">3:12</A>&nbsp;Ay atmaten-iw, ulac taneqlet&#806; ara d-yefken azemmur, ne&#611; tara ara d-yefken tibexsisin, l&#603;inser&#803; mer&#803;r&#803;i&#611;en ur yezmir ara a d-yefk aman yelhan.  </p> 
<p><A NAME="an_3:13">3:13</A>&nbsp;Ma yella yiwen deg-wen yefhem yet&#603;eqqel, ilaq a t-id-isbeggen s tikli-ines yelhan akk-d lec&#611;al i gxeddem s tmusni d wannuz.  </p> 
<p><A NAME="an_3:14">3:14</A>&nbsp;Me&#603;na ma yella ul-nwen yec&#780;c&#780;ur&#803; t&#806;-t&#806;ismin tirz&#803;aganin yerna teb&#611;am a d-tekkem sennig wiyad&#803; ; ur xeddmet ara ccan i yiman-nwen, ur skiddibet ara, ur nekkr&#803;et ara tidet&#806;.  </p> 
<p><A NAME="an_3:15">3:15</A>&nbsp;Lefhama am tagi ur d-tekki ara s &#611;ur&#803; R&#803;ebbi me&#603;na d lefhama n ddunit akk-d yemdanen, tekka-d da&#611;en s &#611;ur&#803; Ccit&#803;an. </p> 
<p><A NAME="an_3:16">3:16</A>&nbsp;Axat&#803;er anda llant tismin d wemh&#803;izwer, yella ussexr&#803;eb d mkul cc&#611;el n diri yellan.  </p> 
<p><A NAME="an_3:17">3:17</A>&nbsp;Lefhama n bab igenwan uqbel kullec tes&#803;fa, t&#806;-t&#806;amhennit, t&#806;-t&#806;ur&#803;z&#803;int, tec&#780;c&#780;ur&#803; d leh&#803;nana akk-d lec&#611;al yelhan, ur tes&#603;i timrurit ur tes&#603;i sin wudmawen.  </p> 
<p><A NAME="an_3:18">3:18</A>&nbsp;Imawlan n lehna t&#806;ez&#803;z&#803;un s lehna ayen i d-issem&#611;ayen ayen yellan d lh&#803;eqq &#611;er Sidi R&#803;ebbi.  </p> 
<p><A NAME="an_4:1">4:1</A>&nbsp;Seg uxemmem i tet&#806;xemmimem &#611;ef yiman-nwen kan i d-itekk umennu&#611; akk-d imen&#611;i gar-awen.  </p> 
<p><A NAME="an_4:2">4:2</A>&nbsp;Tet&#806;mennim at&#803;as leh&#803;wayeg&#780; lame&#603;na ur tezmirem ara tent-tes&#603;um ; tneqqem, tet&#806;t&#806;asmem ur d-tet&#806;t&#806;awim ayen teb&#611;am ; tet&#806;na&#611;em yerna tet&#806;t&#806;emyen&#611;am, ur kkun-id-it&#806;t&#806;awed&#803; ara wayen teb&#611;am axat&#803;er ur tessuturem ara &#611;er Sidi R&#803;ebbi.  </p> 
<p><A NAME="an_4:3">4:3</A>&nbsp;M'ara tessutrem kra ur a wen-d- t&#806;unefk ara, axat&#803;er ur tessutrem ara akken ilaq, tessutrem kan wayen yellan d nnfe&#603;-nwen.  </p> 
<p><A NAME="an_4:4">4:4</A>&nbsp;Ay at le&#603;r&#803;ur&#803; ! Ur tez&#803;rim ara belli win ih&#803;emmlen ddunit yekr&#803;eh Sidi R&#803;ebbi ? Ihi, win ih&#803;emmlen ddunit-agi d a&#603;daw n Sidi R&#803;ebbi.  </p> 
<p><A NAME="an_4:5">4:5</A>&nbsp;T&#611;ilem ayen akken yuran di tira iqedsen ur yes&#603;i ara lqima : belli Sidi R&#803;ebbi ih&#803;emmel R&#803;r&#803;uh&#803; iqedsen i d-icegge&#603; ad izde&#611; deg-wen armi yet&#806;t&#806;asem seg win ara it&#803;t&#803;fen amkan-is ? </p> 
<p><A NAME="an_4:6">4:6</A>&nbsp;Lame&#603;na Sidi R&#803;ebbi yet&#806;t&#806;ak-ed r&#803;r&#803;eh&#803;ma tameqqrant, akken yura di tira iqedsen : S idi R&#803;ebbi ur iqebbel ara wid  yessem&#611;ar&#803;en iman-nsen me&#603;na   yet&#806;t&#806;ak-ed r&#803;r&#803;eh&#803;ma-s i wid yessanazen iman-nsen.  </p> 
<p><A NAME="an_4:7">4:7</A>&nbsp;Ihi d&#803;u&#603;et Sidi R&#803;ebbi, ur t&#806;ag&#780;g&#780;at ara Ccit&#803;an a kkun-ye&#611;leb d&#611;a ad yerwel fell-awen. </p> 
<p><A NAME="an_4:8">4:8</A>&nbsp;Qer&#803;r&#803;bet &#611;er Sidi R&#803;ebbi, net&#806;t&#806;a a d-iqer&#803;r&#803;eb &#611;ur&#803;-wen. Ssizdeget ifassen-nwen ay imednuben, s&#803;s&#803;fut ulawen-nwen, ay at sin udmawen.  </p> 
<p><A NAME="an_4:9">4:9</A>&nbsp;Walit l&#611;elt&#803;at-nwen, meg&#780;det, ilaq tad&#803;sa-nwen at&#806;-t&#806;u&#611;al d imet&#803;t&#803;i, lfer&#803;h&#803; nwen ad yu&#611;al d leh&#803;zen.  </p> 
<p><A NAME="an_4:10">4:10</A>&nbsp;Anzet i Sidi R&#803;ebbi, net&#806;t&#806;a a kkun yerfed. </p> 
<p><A NAME="an_4:11">4:11</A>&nbsp;Ay atmaten, ur kkatet ara wa deg wa, win ara yewten di gma-s ne&#611; ih&#803;useb-it, yewwet-ed di ccari&#603;a yerna ih&#803;useb-it&#806;. Ihi ma yella tewtem di ccari&#603;a, ur tellim ara seg wid ixeddmen wayen i d-tenna, me&#603;na seg wid yekkaten deg-s.  </p> 
<p><A NAME="an_4:12">4:12</A>&nbsp;Kec&#780;c&#780; yet&#806;h&#803;asaben gma-k d acu i th&#803;esbed&#803; iman-ik ? D Sidi R&#803;ebbi kan i get&#806;h&#803;asaben i d-yefkan ccari&#603;a, d net&#806;t&#806;a kan i get&#806;selliken i get&#806;t&#806;ag&#780;an i lmut.  </p> 
<p><A NAME="an_4:13">4:13</A>&nbsp;Slet-ed tura kunwi i geqqar&#803;en : ass-a ne&#611; azekka a nr&#803;uh&#803; &#611;er temdint ihina, a neqqim aseggas, a netjar&#803; iwakken a d-nerbeh idrimen !  </p> 
<p><A NAME="an_4:14">4:14</A>&nbsp;Kunwi ur nez&#803;ri ara d acu ara wen-yedr&#803;un azekka ! Kunwi yecban tagut i d-it&#806;alin t&#611;elli ! </p> 
<p><A NAME="an_4:15">4:15</A>&nbsp;Me&#603;na ilaq at&#806;-t&#806;eqqar&#803;em : ma yeb&#611;a Sidi R&#803;ebbi, a n&#603;ic am akka, ma yeb&#611;a da&#611;en, a nexdem aya ne&#611; aya. </p> 
<p><A NAME="an_4:16">4:16</A>&nbsp;Me&#603;na kunwi tes&#603;am ixemmimen n zzux deg ulawen-nwen. Kra yellan d zzux am wagi diri-t. </p> 
<p><A NAME="an_4:17">4:17</A>&nbsp;Ma yella win yessnen ad ixdem ayen yelhan ur t-yexdim ara, yedneb.  </p> 
<p><A NAME="an_5:1">5:1</A>&nbsp;Slet-ed tura ula d kunwi ay imer&#803;kantiyen : meg&#780;det &#611;ef ddemma n txes&#803;s&#803;arin ara d-ye&#611;lin fell-awen ! </p> 
<p><A NAME="an_5:2">5:2</A>&nbsp;Cci-nwen yerka, llebsa-nwen tec&#780;c&#780;a-t&#806; tumet&#803; ! </p> 
<p><A NAME="an_5:3">5:3</A>&nbsp;Ddheb d lfet&#803;t&#803;a-nwen s&#803;edded&#803;en ; d s&#803;d&#803;id&#803;-nsen ara icehden fell-awen, ara kkun-ic&#780;c&#780;en am tmes. Tjemm&#603;em cci deg ussan-agi ineggura n ddunit !  </p> 
<p><A NAME="an_5:4">5:4</A>&nbsp;Tec&#780;c&#780;am lh&#803;eqq n wid imegren igran-nwen, slet-asen i wigi it&#806;cetkin &#611;ef lbat&#803;el-nwen, Sidi R&#803;ebbi Bab n tezmert yesla-d i le&#603;yad&#803;-nsen. </p> 
<p><A NAME="an_5:5">5:5</A>&nbsp;Ddunit-nwen tes&#603;eddam-t&#806; di lxir&#803;, txedmem ayen akk mennan wulawen nwen ; tr&#803;ebbam tassemt i wass aneggaru. </p> 
<p><A NAME="an_5:6">5:6</A>&nbsp;Th&#803;ekmem, ten&#611;am ih&#803;eqqiyen yerna ur kkun-xus&#803;men ara.  </p> 
<p><A NAME="an_5:7">5:7</A>&nbsp;Ay atmaten, s&#803;ebr&#803;et ihi alamma d asm' ara d-yu&#611;al Ssid-nne&#611;. Walit amek i get&#806;r&#803;ag&#780;u ufellah&#803; l&#611;ella n wakal-is, is&#803;ebber&#803; alamma yewwet-ed ugeffur n lexr&#803;if t&#806;-t&#806;efsut.  </p> 
<p><A NAME="an_5:8">5:8</A>&nbsp;Ula d kunwi s&#803;ebr&#803;et, sg&#780;ehdet iman nwen, axat&#803;er tu&#611;alin n Ssid-nne&#611; teqr&#803;eb-ed.  </p> 
<p><A NAME="an_5:9">5:9</A>&nbsp;Ur t&#806;emcetkayet ara wway gar-awen iwakken ur kkun-it&#806;h&#803;asab ara Sidi R&#803;ebbi ; axat&#803;er Bab n lh&#803;isab, ibedd-ed &#611;er tewwurt !  </p> 
<p><A NAME="an_5:10">5:10</A>&nbsp;Ay atmaten-iw, mmektit-ed lenbiya i d-icegge&#603; Sidi R&#803;ebbi tecbum-d s&#803;s&#803;ber&#803; akk-d liman i s&#603;an di teswi&#603;in n le&#603;tab.  </p> 
<p><A NAME="an_5:11">5:11</A>&nbsp;Ihi amarezg n wid yet&#803;t&#803;fen ur fcilen ara. Teslam ayen i d-qqar&#803;en &#611;ef s&#803;s&#803;ber&#803; n Sidna Yub, yerna twalam da&#611;en d acu i geqsed Sidi R&#803;ebbi a s-t-id-yefk, axat&#803;er Sidi R&#803;ebbi yec&#780;c&#780;ur&#803; d leh&#803;nana akk-d r&#803;r&#803;eh&#803;ma.  </p> 
<p><A NAME="an_5:12">5:12</A>&nbsp;Ay atmaten-iw, ur t&#806;gallat s igenni, ur t&#806;gallat s lqa&#603;a ne&#611; s wayen nnid&#803;en, me&#603;na init kan ih ne&#611; ala, iwakken ur kkun-it&#806;h&#803;asab ara Sidi R&#803;ebbi.  </p> 
<p><A NAME="an_5:13">5:13</A>&nbsp;Ma yella yenne&#603;tab yiwen deg-wen, ad yed&#603;u &#611;er Sidi R&#803;ebbi. Ma yella win yellan di lfer&#803;h&#803;, ad yeh&#803;med Sidi R&#803;ebbi s ccnawi. </p> 
<p><A NAME="an_5:14">5:14</A>&nbsp;Ma yella yiwen deg-wen yehlek, ad issiwel i imeqqranen n tejma&#603;t, ad d&#603;un &#611;er R&#803;ebbi fell-as, ad dehnen aqer&#803;r&#803;uy-is s zzit s yisem n Sidi R&#803;ebbi ;  </p> 
<p><A NAME="an_5:15">5:15</A>&nbsp;ma yella d&#603;an &#611;er Sidi R&#803;ebbi s liman, t&#806;eklen fell-as, amud&#803;in-nni ad yet&#806;t&#806;usellek ; Sidi R&#803;ebbi a t-yesseh&#803;lu yerna a s-isemmeh&#803; ddnubat-is.  </p> 
<p><A NAME="an_5:16">5:16</A>&nbsp;?emqir&#803;it ddnubat-nwen wway gar-awen, wa ad yed&#603;u i wa s lxir&#803; &#611;er Sidi R&#803;ebbi iwakken at&#806;-t&#806;eh&#803;lum. Dde&#603;wat n win yellan d ah&#803;eqqi zdat Sidi R&#803;ebbi, s&#603;ant tazmert tameqqrant.  </p> 
<p><A NAME="an_5:17">5:17</A>&nbsp;Nnbi Ilyas yella d argaz am nukni : me&#603;na mi gessuter &#611;er Sidi R&#803;ebbi s wul-is iwakken ur d-t&#611;elli ara lehwa, ur d-te&#611;li ara tlata iseggasen d set&#806;t&#806;a waguren </p> 
<p><A NAME="an_5:18">5:18</A>&nbsp;Yessuter da&#611;en a d-te&#611;li lehwa d&#611;a te&#611;li-d, lqa&#603;a tefka-d ler&#803;z&#803;aq-is.  </p> 
<p><A NAME="an_5:19">5:19</A>&nbsp;Ay atmaten-iw, ma yella yiwen deg-wen i&#603;r&#803;eq-as webrid n Sidi R&#803;ebbi, yerra-t-id wayed&#803; &#611;er webrid, </p> 
<p><A NAME="an_5:20">5:20</A>&nbsp;ilaq at&#806;-t&#806;ez&#803;rem belli win ara d-yerren yiwen umednub &#611;er webrid, isellek-it-id si lmut yerna  at&#803;as si ddnubat-is ara yet&#806;t&#806;usemh&#803;en.  </p> 
<p><HR>
<CENTER>
<A HREF="pe1.htm">Next: 1 Peter</A></CENTER>
</BODY>
</HTML>
