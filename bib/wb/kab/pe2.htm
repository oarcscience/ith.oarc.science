<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Kabyle Bible (NT), full text etext at Intangible Textual Heritage">
<TITLE>Kabyle Bible (NT): 2 Peter</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="pe1.htm">Previous</A>&nbsp;
<A HREF="jo1.htm">Next</A>&nbsp;
</CENTER>
<HR>
</p> <h3 align="center" align="center">Kabyle Bible: 2 Peter</h3> 
<p><A NAME="an_1:1">1:1</A>&nbsp;Nekk Sem&#603;un But&#803;rus, d aqeddac, d amcegge&#603; n &#400;isa Lmasih&#803;, i wid akk yes&#603;an liman am nukni, s lh&#803;eqq n Sidi R&#803;ebbi Illu-nne&#611; akk-d umsellek nne&#611; &#400;isa Lmasih&#803;. </p> 
<p><A NAME="an_1:2">1:2</A>&nbsp;R&#803;r&#803;eh&#803;ma t&#806;-t&#806;alwit a wen-d tet&#806;t&#806;unefkent s tuget&#806;, s tmusni n Sidi R&#803;ebbi akk-d Ssid-nne&#611; &#400;isa.  </p> 
<p><A NAME="an_1:3">1:3</A>&nbsp;Tazmert n Sidi R&#803;ebbi tefka ya&#611;-ed ayen akk ilaqen i tudert d t&#803;t&#803;a&#603;a ; yis i &#611;-d-isbeggen win akken i &#611;-ixtar&#803;en s r&#803;r&#803;eh&#803;ma-s t&#806;-t&#806;manegt-is.  </p> 
<p><A NAME="an_1:4">1:4</A>&nbsp;Yis-sent da&#611;en i &#611;-d-tet&#806;t&#806;unefkent lem&#603;ahdat yes&#603;an azal d ameqqran, iwakken s tmanegt-agi-ines akk-d r&#803;r&#803;eh&#803;ma-s, at&#806;-t&#806;ekkim di lec&#611;al n Sidi R&#803;ebbi, at&#806;-t&#806;be&#603;dem &#611;ef t&#803;t&#803;me&#603; it&#806;t&#806;awin &#611;er lefsad n ddunit.  </p> 
<p><A NAME="an_1:5">1:5</A>&nbsp;&#404;ef ayagi, g&#780;ehdet, z&#803;ewr&#803;et iwakken at&#806;-t&#806;ernum i liman-nwen tikli yes&#803;fan, i tikli yes&#803;fan tamusni ;  </p> 
<p><A NAME="an_1:6">1:6</A>&nbsp;i tmusni rnut h&#803;ekmet deg yiman nwen, s&#803;ebr&#803;et, i s&#803;s&#803;ber&#803; rnut t&#803;t&#803;a&#603;a, </p> 
<p><A NAME="an_1:7">1:7</A>&nbsp;i t&#803;t&#803;a&#603;a tagmat&#806;, i tegmat&#806; leh&#803;mala.  </p> 
<p><A NAME="an_1:8">1:8</A>&nbsp;Ma yella wannect-agi deg-wen s tuget&#806;, ur tet&#806;t&#806;ilim ara d ime&#603;dazen, yerna ur tet&#806;&#611;imim ara mbla tamusni n Ssid-nne&#611; &#400;isa Lmasih&#803;.  </p> 
<p><A NAME="an_1:9">1:9</A>&nbsp;Ma d win ixus&#803;s&#803;en deg wannect-agi, am uder&#611;al isferfuden, ur it&#806;wali ara, it&#806;t&#806;u akk ddnubat-is i&#603;eddan i s-isemmeh&#803; Sidi R&#803;ebbi.  </p> 
<p><A NAME="an_1:10">1:10</A>&nbsp;Ay atmaten, z&#803;ewr&#803;et, sg&#780;ehdet iman-nwen deg wannect-agi imi d Sidi R&#803;ebbi i wen-d-issawlen, d net&#806;t&#806;a i kkun-ixtar&#803;en. Ma txedmem ayagi, ur t&#611;ellim ara.  </p> 
<p><A NAME="an_1:11">1:11</A>&nbsp;S wakka da&#611;en ara wen-teldi tewwurt iwakken at&#806;-t&#806;kecmem &#611;er tgeldit it&#806;dumun n Ssid-nne&#611; &#400;isa Lmasih&#803;, amsellek-nne&#611;.  </p> 
<p><A NAME="an_1:12">1:12</A>&nbsp;A wen-d-t&#806;&#603;awade&#611; dayem annect-agi mer&#803;r&#803;a &#611;as akken tesnem tidet&#806;-agi yerna tet&#803;t&#803;fem deg-s. </p> 
<p><A NAME="an_1:13">1:13</A>&nbsp;Skud mazal-iyi ddre&#611;, ilaq-iyi a kkun-nhu&#611; iwakken ur t&#611;eflem ara.  </p> 
<p><A NAME="an_1:14">1:14</A>&nbsp;Axat&#803;er z&#803;ri&#611; belli qr&#803;ib ad r&#803;uh&#803;e&#611; si ddunit-agi, am akken i yi-d-ixebber&#803; Ssid-nne&#611; &#400;isa Lmasih&#803; ; </p> 
<p><A NAME="an_1:15">1:15</A>&nbsp;daymi i xeddme&#611; ayen iwumi zemre&#611; iwakken &#611;as mmute&#611;, a d-temmektim ayen akk i wen slemde&#611;.  </p> 
<p><A NAME="an_1:16">1:16</A>&nbsp;Mac&#780;c&#780;i t&#806;-t&#806;imucuha i wen-d newwi mi i wen-d-neh&#803;ka &#611;ef tezmert n Ssid-nne&#611; &#400;isa Lmasih&#803; t&#806;-t&#806;u&#611;alin-is, me&#603;na s wallen-nne&#611; i nwala tamanegt-is.  </p> 
<p><A NAME="an_1:17">1:17</A>&nbsp;Nella yid-es asm' akken i s-d isbeggen Baba R&#803;ebbi ccan t&#806;-t&#806;ezmert, asm' akken i d-int&#803;eq Bab n tmanegt s imeslayen-agi : Wagi d Mmi e&#603;zizen deg-s i gella lfer&#803;h&#803;-iw.  </p> 
<p><A NAME="an_1:18">1:18</A>&nbsp;Ss&#803;ut-agi i d-ikkan seg igenni, nesla-yas s yiman-nne&#611; mi nella yid-es deg udrar iqedsen,  </p> 
<p><A NAME="an_1:19">1:19</A>&nbsp;yerna numen s wayen i &#611;-d xebbr&#803;en lenbiya di tira iqedsen belli t&#806;-t&#806;idet&#806; ; nenha-kkun at&#806;-t&#806;errem ddehn nwen &#611;ur&#803;-sent, axat&#803;er t&#806;-t&#806;aftilt ice&#603;len di t&#803;t&#803;lam alamma yuli wass, alamma ifeg&#780;g&#780;eg&#780; yitri n s&#803;s&#803;beh&#803; deg ulawen nwen. </p> 
<p><A NAME="an_1:20">1:20</A>&nbsp;Uqbel kullec, z&#803;ret belli imeslayen akk i d-nnan lenbiya, yuran di tektabt iqedsen, ur d-kkin ara s &#611;ur&#803;-sen ; </p> 
<p><A NAME="an_1:21">1:21</A>&nbsp;axat&#803;er&#803; ulac ayen i d-xebbr&#803;en s tmusni-nsen nutni, me&#603;na s tezmert n R&#803;r&#803;uh&#803; iqedsen i d-nnan imeslayen i d-ikkan s &#611;ur&#803; Sidi R&#803;ebbi.  </p> 
<p><A NAME="an_2:1">2:1</A>&nbsp;Si zik llan lenbiya n lekdeb ger l&#611;aci, akken da&#611;en ara d-kkren gar-awen wid ara kkun-i&#611;ur&#803;r&#803;en s uselmed-nsen. A d-skecmen tamusni-nsen n lekdeb d usexr&#803;eb, ad nekr&#803;en ula d amsellek i ten-id-icuf&#603;en ; s wakka ara d-sse&#611;lin &#611;ef yiman-nsen tawa&#611;it ur bnin fell-as. </p> 
<p><A NAME="an_2:2">2:2</A>&nbsp;&#404;as akken ff&#611;en i webrid, at&#803;as ara ten-id&#803;efr&#803;en, &#611;ef ddemma-nsen ara it&#806;wargem webrid n tidet&#806; ; </p> 
<p><A NAME="an_2:3">2:3</A>&nbsp;a ten-yawi t&#803;t&#803;me&#603;, a wen kellxen s imeslayen n lekdeb ; me&#603;na nnger-nsen ur it&#806;&#603;et&#803;t&#803;il ara, tawa&#611;it tet&#806;r&#803;ag&#780;u-ten.  </p> 
<p><A NAME="an_2:4">2:4</A>&nbsp;Tez&#803;ram belli Sidi R&#803;ebbi ur ih&#803;unn ara &#611;ef lmalayekkat yeff&#611;en i webrid, me&#603;na id&#803;egger&#803;-iten &#611;er tesraft lqayen n t&#803;t&#803;lam anda t&#806;waqnent, t&#806;r&#803;ag&#780;unt lh&#803;isab.  </p> 
<p><A NAME="an_2:5">2:5</A>&nbsp;Ur ih&#803;unn ara da&#611;en &#611;ef yemdanen n zzman aqdim asm' akken i sen-d icegge&#603; lh&#803;emla n waman i l&#611;aci amcum ; issemne&#603; seg-sen anagar Sidna Nuh&#803; it&#806;beccir&#803;en lh&#803;eqq n Sidi R&#803;ebbi, akk-d seb&#603;a n yemdanen yid-es.  </p> 
<p><A NAME="an_2:6">2:6</A>&nbsp;I&#603;uqeb timdinin n Sudum d Gumur&#803;, issenger-itent, isxed&#803;-itent s tmes, yerra-tent d i&#611;ed ; ifka-d ayagi d lemtel i yemcumen iwakken ad z&#803;ren d acu i ten-it&#806;r&#803;ag&#780;un.  </p> 
<p><A NAME="an_2:7">2:7</A>&nbsp;Issemne&#603; anagar Lut&#803; yellan d ah&#803;eqqi, yemmu&#611;bnen &#611;ef yir lec&#611;al n l&#611;aci amcum yellan di zzman-is.  </p> 
<p><A NAME="an_2:8">2:8</A>&nbsp;Argaz-agi ah&#803;eqqi it&#806;&#603;icin gar-asen, itet&#806;t&#806;-it wul-is &#611;ef ayen i gsell d wayen t&#806;walint wallen-is yal ass, &#611;ef yir tikli nsen d yir lec&#611;al-nsen.  </p> 
<p><A NAME="an_2:9">2:9</A>&nbsp;S wakka Sidi R&#803;ebbi yez&#803;ra amek ara isellek di teswi&#603;in iwe&#603;r&#803;en imdanen i gt&#806;eklen fell-as ; ma d imcumen a ten-yerr &#611;er rrif i l&#603;iqab i d-iteddun ass n lh&#803;isab.  </p> 
<p><A NAME="an_2:10">2:10</A>&nbsp;Ad i&#603;aqeb widak-nni i gxeddmen lefsad, it&#806;nadin anagar leb&#611;i n tnefsit-nsen, imi ur t&#806;t&#806;aken ara lqima i lhiba n Sidi R&#803;ebbi. Ur t&#806;qadar&#803;en ara, qebbh&#803;en, ur uggaden ara ad regmen ula d lmalayekkat.  </p> 
<p><A NAME="an_2:11">2:11</A>&nbsp;Ma d lmalayekkat yes&#603;an lqed&#803;ra t&#806;-t&#806;ezmert sennig wid yesselmaden lekdeb, ur sen-t&#806;arrant ara rregmat zdat Sidi R&#803;ebbi.  </p> 
<p><A NAME="an_2:12">2:12</A>&nbsp;Me&#603;na imdanen-agi t&#806;&#603;icin am lmal n lexla, lhan kan i s&#803;s&#803;yada, ur t&#806;xemmimen ara, reggmen ayen ur ssinen ; ad &#611;lin di tesraft n ddnubat nsen, ad mmur&#803;dsen akken it&#806;mur&#803;dus lmal.  </p> 
<p><A NAME="an_2:13">2:13</A>&nbsp;D lbat&#803;el zer&#603;en ara d-megren, t&#806;t&#806;afen lfer&#803;h&#803;-nsen mi xeddmen &#603;inani leb&#611;i n tnefsit-nsen. Sc&#780;ur&#803;en d l&#603;ib akk-d lh&#803;ecma, yerna m' ara qqimen yid-wen &#611;er lmakla, ur t&#806;seth&#803;in ara s lehdur&#803;-nsen d ukellex-nsen.  </p> 
<p><A NAME="an_2:14">2:14</A>&nbsp;St&#803;ama&#603;en anagar yir tilawin iwakken ad znun yid-sent ; ur &#603;eggun ara di ddnubat i xeddmen, t&#806;&#611;ur&#803;r&#803;un imdanen ur neg&#780;hid ara di liman, c&#780;c&#780;ur&#803;en d t&#803;t&#803;me&#603;, t&#806;-t&#806;arwa n de&#603;wessu.  </p> 
<p><A NAME="an_2:15">2:15</A>&nbsp;Sg&#780;an abrid n lewqam, &#603;er&#803;qen mi teb&#603;en abrid i gewwi Bel&#603;am mmi-s n Bi&#603;ur&#803; i gh&#803;emmlen ad yerbeh&#803; idrimen s lexde&#603;. </p> 
<p><A NAME="an_2:16">2:16</A>&nbsp;Lame&#603;na ih&#803;eccem-it Sidi R&#803;ebbi, mi d-issent&#803;eq &#611;ur&#803;-es ta&#611;yult tagugamt s s&#803;s&#803;ut n wemdan ; s wakka i t-ih&#803;bes, iwakken ur it&#806;kemmil ara di yir cc&#611;el-is.  </p> 
<p><A NAME="an_2:17">2:17</A>&nbsp;Imdanen-agi am tliwa iqqur&#803;en, am usigna y  </p> 
<p><A NAME="an_2:21">2:21</A>&nbsp;Axir&#803;-asen i yemdanen-agi lemmer ur ssinen ara abrid n lh&#803;eqq, wala imi i t-ssnen u&#611;alen t&#803;t&#803;axr&#803;en i lamer&#803; iqedsen i sen-d-it&#806;t&#806;uceg&#603;en s &#611;ur&#803; Sidi R&#803;ebbi.  </p> 
<p><A NAME="an_2:22">2:22</A>&nbsp;Yedr&#803;a yid-sen am akken yella di lemtul : It&#806;t&#806;u&#611;al weqjun &#611;er iriran-is ; qqar&#803;en da&#611;en : Ilef iwumi ssarden, yu&#611;al imiren kan ad ixnunes deg walud&#803;.  </p> 
<p><A NAME="an_3:1">3:1</A>&nbsp;Ay ih&#803;biben, at&#806;ah tebr&#803;at&#806;-iw tis snat i wen-d-uri&#611;. Di snat yid-sent nuda&#611; amek ara d-ssaki&#611; di le&#603;qel nwen ixemmimen is&#803;fan s uselmed-agi i wen-d-smekta&#611;.  </p> 
<p><A NAME="an_3:2">3:2</A>&nbsp;B&#611;i&#611; a d temmektim imeslayen i d-nnan lenbiya iqedsen akk-d lamer&#803; n Ssid-nne&#611; &#400;isa Lmasih&#803; amsellek nne&#611;, i wen-slemden yakan imcegg&#603;en n Sidi R&#803;ebbi.  </p> 
<p><A NAME="an_3:3">3:3</A>&nbsp;Tazwara, ilaq at&#806;-t&#806;ez&#803;rem belli deg ussan ineggura a d-kkren yemdanen ara i&#603;icen s leb&#611;i n tnefsit-nsen, yerna ad tmesxir&#803;en fell-awen ; </p> 
<p><A NAME="an_3:4">3:4</A>&nbsp;a wen-d-qqar&#803;en : ana&#611; yenna-yawen a d-u&#611;ale&#611;, ihi anda yella tura ? Lejdud-nne&#611; &#603;eddan mmuten, ulac ayen i gbeddlen seg wasmi i d-texleq ddunit. </p> 
<p><A NAME="an_3:5">3:5</A>&nbsp;T&#806;t&#806;un belli di zzman aqdim asmi i d-ixleq Sidi R&#803;ebbi igenwan d lqa&#603;a ; s wawal-is i d-issufe&#611; lqa&#603;a seg waman ;  </p> 
<p><A NAME="an_3:6">3:6</A>&nbsp;S wawal-is da&#611;en i gessenger ddunit s lh&#803;emla n waman.  </p> 
<p><A NAME="an_3:7">3:7</A>&nbsp;Ula d igenwan d lqa&#603;a n tura s wawal-is da&#611;en i ten-ihegga iwakken a ten-issenger s tmes ass n lh&#803;isab asm' ara i&#603;aqeb wid ur nd&#803;u&#603; ara Sidi R&#803;ebbi.  </p> 
<p><A NAME="an_3:8">3:8</A>&nbsp;Ay i&#603;zizen ! &#404;ur&#803;-wat at&#806;-t&#806;et&#806;t&#806;um ayagi : &#611;er Sidi R&#803;ebbi alef n iseggasen am yiwen wass, yiwen wass am alef n iseggasen.  </p> 
<p><A NAME="an_3:9">3:9</A>&nbsp;Sidi R&#803;ebbi ur it&#806;&#603;et&#803;t&#803;il ara ad ixdem ayen i d-yenna ; &#611;as akken kra n yemdanen &#611;ilen i&#603;et&#803;t&#803;el ; me&#603;na net&#806;t&#806;a d s&#803;s&#803;ber&#803; i wen-is&#803;ebber&#803; iwakken ur inegger ula yiwen deg-wen, yeb&#611;a a d-tu&#611;alem akk &#611;er ubrid-is.  </p> 
<p><A NAME="an_3:10">3:10</A>&nbsp;Ass n Sidi R&#803;ebbi a d-yas akken i d-it&#806;t&#806;as umakar. Igenwan ad negren s yiwen zzhir d ameqqran, ayen yellan deg igenwan a t-tec&#780;c&#780; tmes, lqa&#603;a d wayen i t&#806;-i&#603;emmr&#803;en ad fnun.  </p> 
<p><A NAME="an_3:11">3:11</A>&nbsp;Imi ayagi mer&#803;r&#803;a ad ifnu, ach&#803;al i wen-ilaq at&#806;-t&#806;d&#803;u&#603;em Sidi R&#803;ebbi, at&#806;-t&#806;es&#803;fum di tikli-nwen !  </p> 
<p><A NAME="an_3:12">3:12</A>&nbsp;Ar&#803;g&#780;ut, xedmet lmeg&#780;hud-nwen iwakken a d-ye&#603;jel wass n Sidi R&#803;ebbi. Ass-nni i deg ara tekker tmes deg igenwan, i deg ara yefsi kra n wayen yellan deg-sen. </p> 
<p><A NAME="an_3:13">3:13</A>&nbsp;Me&#603;na net&#806;r&#803;ag&#780;u am akken i &#611;-t-id-i&#603;uhed Sidi R&#803;ebbi : Igenwan d lqa&#603;a imaynuten ( ijdiden ), i deg ara izde&#611; lh&#803;eqq.  </p> 
<p><A NAME="an_3:14">3:14</A>&nbsp;Daymi ay i&#603;zizen, deg ur&#803;ag&#780;u-agi tet&#806;r&#803;ag&#780;um h&#803;er&#803;set iman-nwen iwakken a kkun-id-yaf di lehna, zeddigit, mbla l&#603;ib.  </p> 
<p><A NAME="an_3:15">3:15</A>&nbsp;H&#803;s&#803;ut belli s&#803;s&#803;ber&#803; ameqqran n Sidi R&#803;ebbi, d leslak-nwen ! Am akken i wen-t-id-yura gma-tne&#611; e&#603;zizen Bulus s tmusni i s-d-it&#806;t&#806;unefken.  </p> 
<p><A NAME="an_3:16">3:16</A>&nbsp;D ayen i wen-d-iqqar&#803; da&#611;en di mkul tabr&#803;at&#806; i deg i d-immeslay &#611;ef temsalin-agi. Llan deg-sent imeslayen iwe&#603;r&#803;en i lefhama, daymi imdanen ur neg&#780;hid ara di liman, ixus&#803;s&#803;en di lefhama, sse&#603;wajen lme&#603;na-nsen akken i sse&#603;wajen ula t&#806;-t&#806;ira nnid&#803;en, ayagi xeddmen-t i nnger-nsen.  </p> 
<p><A NAME="an_3:17">3:17</A>&nbsp;A wid e&#603;zizen, kunwi yeslan s wannect-agi mer&#803;r&#803;a, h&#803;adret &#611;ef yiman-nwen, &#611;ur&#803;-wat a kkun-&#611;ur&#803;r&#803;en yemcumen ur numin ara s Sidi R&#803;ebbi, a kkun-sbe&#603;den &#611;ef ubrid-is i deg tet&#803;t&#803;fem.  </p> 
<p><A NAME="an_3:18">3:18</A>&nbsp;Lame&#603;na nnernit di tmusni d r&#803;r&#803;eh&#803;ma n Ssid-nne&#611; &#400;isa Lmasih&#803;, Amsellek-nne&#611;. I net&#806;t&#806;a tamanegt am ass-a am ussan i d-iteddun i dayem. Amin !  </p> 
<p><HR>
<CENTER>
<A HREF="jo1.htm">Next: 1 John</A></CENTER>
</BODY>
</HTML>
