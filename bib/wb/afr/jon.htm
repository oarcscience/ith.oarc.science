<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Afrikaans Bible, full text etext at Intangible Textual Heritage">
<TITLE>Afrikaans Bible: Jonah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="oba.htm">Previous</A>&nbsp;
<A HREF="mic.htm">Next</A>&nbsp;
</CENTER>
<HR>
</p> <h3 align="center" align="center">Afrikaans Bible: Jonah</h3> 
<p><A NAME="an_1:1">1:1</A>&nbsp;En die woord van die HERE het gekom tot Jona, die seun van Am&#237;ttai, en ges&#234;:</p> 
<p><A NAME="an_1:2">1:2</A>&nbsp;Maak jou klaar, gaan heen na die groot stad Ninev&#233; en preek daarteen, want hulle boosheid het opgestyg voor my aangesig.</p> 
<p><A NAME="an_1:3">1:3</A>&nbsp;Maar Jona het hom klaargemaak om na Tarsis te vlug, van die aangesig van die HERE af weg; en hy het na Jafo afgegaan en 'n skip gevind wat na Tarsis sou vaar. En hy het die reisgeld daarvoor betaal en daarin geklim om saam met hulle na Tarsis te vaar, van die aangesig van die HERE af weg.</p> 
<p><A NAME="an_1:4">1:4</A>&nbsp;Maar die HERE het 'n sterk wind op die see gewerp, en toe daar 'n groot storm op die see ontstaan, het die skip gevaar geloop om skipbreuk te ly.</p> 
<p><A NAME="an_1:5">1:5</A>&nbsp;Toe word die seeliede bang--hulle het elkeen tot sy god geroep en die lading wat in die skip was, in die see gegooi om vir hulle verligting aan te bring. Maar Jona het na die onderste dele van die skip afgeklim en daar gaan l&#234; en vas aan die slaap geraak.</p> 
<p><A NAME="an_1:6">1:6</A>&nbsp;Daarop kom die skeepskaptein na hom toe aan en s&#234; vir hom: Wat makeer jou dat jy so vas slaap? Staan op, roep tot jou God! Miskien sal di&#233; God aan ons dink, sodat ons nie vergaan nie.</p> 
<p><A NAME="an_1:7">1:7</A>&nbsp;Hulle s&#234; toe vir mekaar: Kom en laat ons loot; dan sal ons weet om wie se ontwil hierdie ramp ons getref het. En hulle het geloot, en die lot het op Jona geval.</p> 
<p><A NAME="an_1:8">1:8</A>&nbsp;En hulle s&#234; vir hom: Vertel ons tog om wie se ontwil hierdie ramp ons getref het? Wat is jou nering? En waar kom jy vandaan? Wat is jou geboorteland, en uit watter volk is jy?</p> 
<p><A NAME="an_1:9">1:9</A>&nbsp;En hy antwoord hulle: Ek is 'n Hebre&#235;r, en ek vrees die HERE, die God van die hemel, wat die see en die dro&#235; land gemaak het.</p> 
<p><A NAME="an_1:10">1:10</A>&nbsp;Toe word die manne baie bang en s&#234; vir hom: Wat het jy nou gedoen! Want die manne het geweet dat hy van die aangesig van die HERE af wegvlug; want hy het hulle dit te kenne gegee.</p> 
<p><A NAME="an_1:11">1:11</A>&nbsp;Verder s&#234; hulle vir hom: Wat moet ons met jou doen, sodat die see om ons heen kan bedaar? --want die see het hoe langer hoe onstuimiger geword.</p> 
<p><A NAME="an_1:12">1:12</A>&nbsp;En hy antwoord hulle: Neem my en gooi my in die see; dan sal die see om julle heen bedaar; want ek weet dat om my ontwil hierdie groot storm oor julle gekom het.</p> 
<p><A NAME="an_1:13">1:13</A>&nbsp;Nogtans het die manne geroei om die skip weer land toe te bring; maar hulle kon nie, omdat die see hoe langer hoe onstuimiger teen hulle geword het.</p> 
<p><A NAME="an_1:14">1:14</A>&nbsp;Toe roep hulle tot die HERE en s&#234;: Ag, HERE, laat ons tog nie vergaan weens die lewe van hierdie man nie, en bring geen onskuldige bloed oor ons nie; want U, HERE, het gedoen na u welbehae.</p> 
<p><A NAME="an_1:15">1:15</A>&nbsp;En hulle het Jona geneem en hom in die see gegooi. En die see het stil geword van sy onstuimigheid.</p> 
<p><A NAME="an_1:16">1:16</A>&nbsp;Toe het die manne die HERE gevrees met 'n groot vrees en 'n slagoffer aan die HERE gebring en geloftes gedoen.</p> 
<p><A NAME="an_1:17">1:17</A>&nbsp;En die HERE het 'n groot vis beskik om Jona in te sluk; en Jona was drie dae en drie nagte in die ingewande van die vis.</p> 
<p><A NAME="an_2:1">2:1</A>&nbsp;En Jona het tot die HERE sy God gebid uit die ingewande van die vis</p> 
<p><A NAME="an_2:2">2:2</A>&nbsp;en ges&#234;: Uit my benoudheid het ek die HERE aangeroep, en Hy het my verhoor; uit die binneste van die doderyk het ek geroep om hulp--U het my stem gehoor.</p> 
<p><A NAME="an_2:3">2:3</A>&nbsp;U tog het my in die diepte gewerp, in die hart van die see, sodat 'n stroom my omring het; al u bare en u golwe het oor my heengegaan.</p> 
<p><A NAME="an_2:4">2:4</A>&nbsp;Toe het ek ges&#234;: Ek is weggestoot, weg van u o&#235;; tog sal ek weer u heilige tempel aanskou.</p> 
<p><A NAME="an_2:5">2:5</A>&nbsp;Waters het my omring tot aan die siel toe, die vloed was rondom my; seegras was om my hoof gedraai.</p> 
<p><A NAME="an_2:6">2:6</A>&nbsp;Ek het afgedaal tot by die grondslae van die berge, die grendels van die aarde het my vir altyd ingesluit; maar U het my lewe uit die kuil opgetrek, HERE my God!</p> 
<p><A NAME="an_2:7">2:7</A>&nbsp;Toe my siel in my versmag het, het ek aan die HERE gedink; en my gebed het tot by U gekom in u heilige tempel.</p> 
<p><A NAME="an_2:8">2:8</A>&nbsp;Die wat nietige afgode vereer, verlaat die Een wat vir hulle goedertieren is.</p> 
<p><A NAME="an_2:9">2:9</A>&nbsp;Ek daarenteen sal aan U offer met 'n stem van lof; wat ek beloof het, sal ek betaal. Die heil behoort aan die HERE.</p> 
<p><A NAME="an_2:10">2:10</A>&nbsp;Daarop het die HERE die vis beveel om Jona op die dro&#235; grond uit te spuug.</p> 
<p><A NAME="an_3:1">3:1</A>&nbsp;En die woord van die HERE het vir die tweede maal tot Jona gekom en ges&#234;:</p> 
<p><A NAME="an_3:2">3:2</A>&nbsp;Maak jou klaar, gaan heen na die groot stad Ninev&#233;, en verkondig daar die boodskap wat Ek jou sal s&#234;.</p> 
<p><A NAME="an_3:3">3:3</A>&nbsp;Toe maak Jona hom klaar en gaan na Ninev&#233; volgens die woord van die HERE. En Ninev&#233; was 'n ontsaglike groot stad, drie dagreise te voet.</p> 
<p><A NAME="an_3:4">3:4</A>&nbsp;En Jona het begin met een dagreis ver die stad in te gaan en het gepreek en ges&#234;: Nog veertig dae, dan word Ninev&#233; verwoes.</p> 
<p><A NAME="an_3:5">3:5</A>&nbsp;En die manne van Ninev&#233; het God geglo en 'n vasdag uitgeroep, en groot en klein het hulle met rougewaad beklee.</p> 
<p><A NAME="an_3:6">3:6</A>&nbsp;En toe die berig die koning van Ninev&#233; bereik, het hy opgestaan van sy troon en sy mantel afgehaal en in rougewaad gehuld in die as gaan sit.</p> 
<p><A NAME="an_3:7">3:7</A>&nbsp;En hy het in Ninev&#233; laat uitroep en s&#234;: Op las van die koning en sy groot manne--geen mens of dier, beeste of kleinvee mag aan iets proe nie, hulle mag nie wei of water drink nie;</p> 
<p><A NAME="an_3:8">3:8</A>&nbsp;maar mens en dier moet 'n rougewaad om h&#234;, en hulle moet ernstig tot God roep, en elkeen moet hom van sy verkeerde weg bekeer en van die onreg wat aan sy hande kleef.</p> 
<p><A NAME="an_3:9">3:9</A>&nbsp;Wie weet of God nie sal omkeer en berou sal h&#234; nie, sodat Hy Hom afwend van die gloed van sy toorn en ons nie vergaan nie?</p> 
<p><A NAME="an_3:10">3:10</A>&nbsp;En God het hulle werke gesien dat hulle hul bekeer het van hulle verkeerde weg; toe het God berou gehad oor die onheil wat Hy ges&#234; het dat Hy hulle sou aandoen, en Hy het dit nie gedoen nie.</p> 
<p><A NAME="an_4:1">4:1</A>&nbsp;Maar Jona was hieroor erg ontstemd, en hy het kwaad geword.</p> 
<p><A NAME="an_4:2">4:2</A>&nbsp;Toe bid hy tot die HERE en s&#234;: Ag, HERE, het ek dit nie gedink terwyl ek nog in my land was nie? Daarom het ek tevore na Tarsis gevlug; want ek het geweet dat U 'n genadige en barmhartige God is, lankmoedig en groot van goedertierenheid, en Een wat berou het oor die onheil.</p> 
<p><A NAME="an_4:3">4:3</A>&nbsp;o HERE, neem dan nou tog my siel van my weg, want dit is vir my beter om te sterwe as om te lewe.</p> 
<p><A NAME="an_4:4">4:4</A>&nbsp;Daarop s&#234; die HERE: Het jy rede om vertoornd te wees?</p> 
<p><A NAME="an_4:5">4:5</A>&nbsp;En Jona het die stad verlaat en aan die oostekant van die stad gaan sit. Daar maak hy toe vir hom 'n skerm, en hy gaan daaronder in die skaduwee sit, totdat hy sou sien wat met die stad gebeur.</p> 
<p><A NAME="an_4:6">4:6</A>&nbsp;Toe beskik die HERE God 'n wonderboom en laat dit oor Jona opskiet om te dien as skaduwee oor sy hoof, om hom van sy ontstemdheid te bevry; en Jona was baie bly oor die wonderboom.</p> 
<p><A NAME="an_4:7">4:7</A>&nbsp;Maar God het die volgende m&#244;re toe die dag breek, 'n wurm beskik; en di&#233; het die wonderboom gesteek, sodat dit verdor het.</p> 
<p><A NAME="an_4:8">4:8</A>&nbsp;En met sonop het God 'n gloeiende oostewind beskik; en toe die son op die hoof van Jona steek, het hy magteloos geword en gewens dat hy mag sterwe, en ges&#234;: Dit is vir my beter om te sterwe as om te lewe.</p> 
<p><A NAME="an_4:9">4:9</A>&nbsp;Toe s&#234; God vir Jona: Het jy rede om vertoornd te wees oor die wonderboom? En hy antwoord: Ek het rede om vertoornd te wees tot die dood toe.</p> 
<p><A NAME="an_4:10">4:10</A>&nbsp;Verder s&#234; die HERE: Jy wil die wonderboom spaar waar jy geen arbeid aan bestee het nie en wat jy nie grootgemaak het nie, wat in een nag ontstaan en in een nag vergaan het.</p> 
<p><A NAME="an_4:11">4:11</A>&nbsp;Maar Ek mag Ninev&#233;, die groot stad, nie spaar nie waarin meer as honderd en twintig duisend mense is wat die onderskeid tussen hulle regter-- en hulle linkerhand nie weet nie, en baie vee?</p> 
<p><HR>
<CENTER>
<A HREF="mic.htm">Next: Micah</A></CENTER>
</BODY>
</HTML>
