[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo1)  [Next](jo3.md) 

------------------------------------------------------------------------

### Afrikaans Bible: 2 John

<span id="an_1:1">1:1</span> Die ouderling aan die uitverkore vrou en
aan haar kinders--wat ek in waarheid liefhet, en nie ek alleen nie, maar
ook almal wat die waarheid leer ken het;

<span id="an_1:2">1:2</span> ter wille van die waarheid wat in ons bly
en by ons vir ewig sal wees--

<span id="an_1:3">1:3</span> genade, barmhartigheid, vrede sal met julle
wees van God die Vader en van die Here Jesus Christus, die Seun van die
Vader, in waarheid en liefde.

<span id="an_1:4">1:4</span> Ek was baie bly dat ek van u kinders gevind
het wat in die waarheid wandel, soos ons 'n gebod van die Vader ontvang
het.

<span id="an_1:5">1:5</span> En nou bid ek u, uitverkore vrou, nie asof
ek u 'n nuwe gebod skryf nie, maar een wat ons van die begin af gehad
het: dat ons mekaar moet liefhê.

<span id="an_1:6">1:6</span> En dit is die liefde, dat ons wandel
volgens sy gebooie. Dit is die gebod soos julle van die begin af gehoor
het dat julle daarin moet wandel.

<span id="an_1:7">1:7</span> Want baie verleiers het in die wêreld
ingekom: die wat nie bely dat Jesus Christus in die vlees gekom het nie.
Dit is die verleier en die Antichris.

<span id="an_1:8">1:8</span> Wees op julle hoede, dat ons nie verloor
wat ons deur arbeid verkry het nie, maar 'n volle loon ontvang.

<span id="an_1:9">1:9</span> Elkeen wat 'n oortreder is en nie bly in
die leer van Christus nie, hy het God nie. Wie in die leer van Christus
bly, hy het die Vader sowel as die Seun.

<span id="an_1:10">1:10</span> As iemand na julle kom en hierdie leer
nie bring nie, ontvang hom nie in die huis nie en groet hom nie.

<span id="an_1:11">1:11</span> Want die een wat hom groet, het
gemeenskap aan sy bose werke.

<span id="an_1:12">1:12</span> Alhoewel ek baie het om aan julle te
skrywe, wou ek dit nie met papier en ink doen nie, maar ek hoop om na
julle te kom en van mond tot mond te spreek, sodat ons blydskap volkome
kan wees.

<span id="an_1:13">1:13</span> Die kinders van u uitverkore suster groet
u. Amen.

------------------------------------------------------------------------

[Next: 3 John](jo3.md)
