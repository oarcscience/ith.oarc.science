[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Afrikaans Bible: Ezra

<span id="an_1:1">1:1</span> En in die eerste jaar van Kores, die koning
van Persië, het die HERE--sodat die woord van die HERE uit die mond van
Jeremía vervul sou word--die gees van Kores, die koning van Persië,
opgewek, dat hy 'n oproep deur sy hele koninkryk laat gaan het, selfs
ook skriftelik, om te sê:

<span id="an_1:2">1:2</span> So sê Kores, die koning van Persië: Al die
koninkryke van die aarde het die HERE, die God van die hemel, aan my
gegee; en Hy het my opgedra om vir Hom 'n huis te bou in Jerusalem wat
in Juda is.

<span id="an_1:3">1:3</span> Enigeen onder julle wat aan sy volk
behoort--mag sy God met hom wees, en laat hom optrek na Jerusalem wat in
Juda is, en die huis van die HERE, die God van Israel, bou! Hy is die
God wat in Jerusalem is.

<span id="an_1:4">1:4</span> Enenigeen wat oorgebly het, in enige plek
waar hy as vreemdeling vertoef--hom moet die manne van sy woonplek
ondersteun met silwer en goud en met goed en vee, en met die vrywillige
gawes vir die huis van die God wat in Jerusalem is.

<span id="an_1:5">1:5</span> Toe het die familiehoofde van Juda en
Benjamin klaargemaak, en die priesters en die Leviete--elkeen wie se
gees God opgewek het om op te trek, om die huis van die HERE wat in
Jerusalem is, te bou.

<span id="an_1:6">1:6</span> En almal wat rondom hulle was, het hul
hande versterk met silwervoorwerpe, met goud, met goed en vee en kosbare
geskenke, behalwe alles wat hulle as vrywillige gawe aangebring het.

<span id="an_1:7">1:7</span> En koning Kores het die voorwerpe van die
huis van die HERE uitgelewer wat Nebukadnésar uit Jerusalem weggevoer en
in die huis van sy god gesit het.

<span id="an_1:8">1:8</span> En Kores, die koning van Persië, het dit
uitgelewer onder toesig van Mítredat, die skatmeester; en dié het dit
aan Sésbassar, die vors van Juda, voorgetel.

<span id="an_1:9">1:9</span> En dit was hulle getal: dertig goue komme,
duisend silwerkomme, nege en twintig messe;

<span id="an_1:10">1:10</span> dertig goue bekers; verder vier honderd
en tien silwerbekers, duisend ander voorwerpe.

<span id="an_1:11">1:11</span> Al die voorwerpe van goud en silwer was:
vyf duisend vier honderd; dit alles het Sésbassar saamgebring toe die
ballinge uit Babel na Jerusalem opgetrek het.

<span id="an_2:1">2:1</span> En dit is die inwoners van die provinsie
Juda wat opgetrek het uit die gevangenskap van die ballinge wat
Nebukadnésar, die koning van Babel, na Babel weggevoer het, wat na
Jerusalem en Juda teruggekeer het, elkeen na sy stad;

<span id="an_2:2">2:2</span> wat saam met Serubbábel, Jésua, Nehemía,
Serája, Reëlája, Mórdegai, Bilsan, Mispar, Bigwai, Rehum, Baäna gekom
het; die aantal manne van die volk van Israel was:

<span id="an_2:3">2:3</span> die kinders van Parhos, twee duisend een
honderd twee en sewentig;

<span id="an_2:4">2:4</span> die kinders van Sefátja, drie honderd twee
en sewentig;

<span id="an_2:5">2:5</span> die kinders van Arag, sewe honderd vyf en
sewentig;

<span id="an_2:6">2:6</span> die kinders van Pahat-Moab, van die kinders
van Jésua en Joab, twee duisend agt honderd en twaalf;

<span id="an_2:7">2:7</span> die kinders van Elam, duisend twee honderd
vier en vyftig;

<span id="an_2:8">2:8</span> die kinders van Sattu, nege honderd vyf en
veertig;

<span id="an_2:9">2:9</span> die kinders van Sakkai, sewe honderd en
sestig;

<span id="an_2:10">2:10</span> die kinders van Bani, ses honderd twee en
veertig;

<span id="an_2:11">2:11</span> die kinders van Bébai, ses honderd drie
en twintig;

<span id="an_2:12">2:12</span> die kinders van Asgad, duisend twee
honderd twee en twintig;

<span id="an_2:13">2:13</span> die kinders van Adoníkam, ses honderd ses
en sestig;

<span id="an_2:14">2:14</span> die kinders van Bigwai, twee duisend ses
en vyftig;

<span id="an_2:15">2:15</span> die kinders van Adin, vier honderd vier
en vyftig;

<span id="an_2:16">2:16</span> die kinders van Ater, van Hiskía, agt en
negentig;

<span id="an_2:17">2:17</span> die kinders van Bésai, drie honderd drie
en twintig;

<span id="an_2:18">2:18</span> die kinders van Jora, honderd en twaalf;

<span id="an_2:19">2:19</span> die kinders van Hasum, twee honderd drie
en twintig;

<span id="an_2:20">2:20</span> die kinders van Gibbar, vyf en negentig;

<span id="an_2:21">2:21</span> die kinders van Betlehem, honderd drie en
twintig;

<span id="an_2:22">2:22</span> die manne van Netófa, ses en vyftig;

<span id="an_2:23">2:23</span> die manne van Anatot, honderd agt en
twintig;

<span id="an_2:24">2:24</span> die kinders van Asmáwet, twee en veertig;

<span id="an_2:25">2:25</span> die kinders van Kirjat-Arim, Kefíra en
Béërot, sewe honderd drie en veertig;

<span id="an_2:26">2:26</span> die kinders van Rama en Geba, ses honderd
een en twintig;

<span id="an_2:27">2:27</span> die manne van Migmas, honderd twee en
twintig;

<span id="an_2:28">2:28</span> die manne van Bet-el en Ai, twee honderd
drie en twintig;

<span id="an_2:29">2:29</span> die kinders van Nebo, twee en vyftig;

<span id="an_2:30">2:30</span> die kinders van Magbis, honderd ses en
vyftig;

<span id="an_2:31">2:31</span> die kinders van die ander Elam, duisend
twee honderd vier en vyftig;

<span id="an_2:32">2:32</span> die kinders van Harim, drie honderd en
twintig;

<span id="an_2:33">2:33</span> die kinders van Lod, Hadid en Ono, sewe
honderd vyf en twintig;

<span id="an_2:34">2:34</span> die kinders van Jérigo, drie honderd vyf
en veertig;

<span id="an_2:35">2:35</span> die kinders van Sénaä, drie duisend ses
honderd en dertig.

<span id="an_2:36">2:36</span> Die priesters: die kinders van Jedája,
van die huis van Jésua, nege honderd drie en sewentig;

<span id="an_2:37">2:37</span> die kinders van Immer, duisend twee en
vyftig;

<span id="an_2:38">2:38</span> die kinders van Pasgur, duisend twee
honderd sewe en veertig;

<span id="an_2:39">2:39</span> die kinders van Harim, duisend en
sewentien.

<span id="an_2:40">2:40</span> Die Leviete: die kinders van Jésua en
Kádmiël, van die kinders van Hodáwja, vier en sewentig.

<span id="an_2:41">2:41</span> Die sangers: die kinders van Asaf,
honderd agt en twintig.

<span id="an_2:42">2:42</span> Die kinders van die poortwagters: die
kinders van Sallum, die kinders van Ater, die kinders van Talmon, die
kinders van Akkub, die kinders van Hatíta, die kinders van Sobai, almal
saam honderd nege en dertig.

<span id="an_2:43">2:43</span> Die tempelbediendes: die kinders van
Síha, die kinders van Hasúfa, die kinders van Tábbaot;

<span id="an_2:44">2:44</span> die kinders van Keros, die kinders van
Síaha, die kinders van Padon;

<span id="an_2:45">2:45</span> die kinders van Lebána, die kinders van
Hagába die kinders van Akkub;

<span id="an_2:46">2:46</span> die kinders van Hagab, die kinders van
Samlai, die kinders van Hanan;

<span id="an_2:47">2:47</span> die kinders van Giddel, die kinders van
Gahar, die kinders van Reája;

<span id="an_2:48">2:48</span> die kinders van Resin, die kinders van
Nekóda, die kinders van Gassam;

<span id="an_2:49">2:49</span> die kinders van Ussa, die kinders van
Paséag, die kinders van Bésai;

<span id="an_2:50">2:50</span> die kinders van Asna, die kinders van die
Meüniete, die kinders van die Nefisiete;

<span id="an_2:51">2:51</span> die kinders van Bakbuk, die kinders van
Hakúfa, die kinders van Harhur;

<span id="an_2:52">2:52</span> die kinders van Baslut, die kinders van
Mehída, die kinders van Harsa;

<span id="an_2:53">2:53</span> die kinders van Barkos, die kinders van
Sísera, die kinders van Temag;

<span id="an_2:54">2:54</span> die kinders van Nesíag, die kinders van
Hatífa;

<span id="an_2:55">2:55</span> die kinders van die dienaars van Salomo:
die kinders van Sotai, die kinders van Hassoféret, die kinders van
Perúda;

<span id="an_2:56">2:56</span> die kinders van Jáäla, die kinders van
Darkon, die kinders van Giddel;

<span id="an_2:57">2:57</span> die kinders van Sefátja, die kinders van
Hattil, die kinders van Pogéret-Hassebáim, die kinders van Ami--

<span id="an_2:58">2:58</span> al die tempelbediendes en die kinders van
die dienaars van Salomo was drie honderd twee en negentig.

<span id="an_2:59">2:59</span> En dit is hulle wat uit Tel-Melag,
Tel-Harsa, Kerub, Addan, Immer opgetrek het, maar wat nie hulle familie
en hulle afkoms kon aanwys of hulle van Israel afkomstig was nie--

<span id="an_2:60">2:60</span> die kinders van Delája, die kinders van
Tobía, die kinders van Nekóda, ses-- honderd twee en vyftig.

<span id="an_2:61">2:61</span> En van die kinders van die priesters: die
kinders van Habája, die kinders van Hakkos, die kinders van Barsíllai,
wat uit die dogters van Barsíllai, die Gileadiet, 'n vrou geneem het en
na hulle naam genoem is.

<span id="an_2:62">2:62</span> Hulle het hul stamboom gesoek onder die
wat in die register opgeneem is, maar dit was nie te vinde nie; daarom
is hulle onbevoeg verklaar vir die priesterskap.

<span id="an_2:63">2:63</span> En die goewerneur het aan hulle gesê dat
hulle nie mag eet van die hoogheilige gawes nie, totdat 'n priester sou
optree met Urim en Tummim.

<span id="an_2:64">2:64</span> Die hele vergadering saam was twee en
veertig duisend drie honderd en sestig,

<span id="an_2:65">2:65</span> behalwe hulle slawe en hulle slavinne;
dié was sewe duisend drie honderd sewe en dertig. En hulle het twee
honderd sangers en sangeresse gehad.

<span id="an_2:66">2:66</span> Hulle perde was sewe honderd ses en
dertig; hulle muile, twee honderd vyf en veertig;

<span id="an_2:67">2:67</span> hulle kamele, vier honderd vyf en dertig;
esels, ses duisend sewe honderd en twintig.

<span id="an_2:68">2:68</span> En van die familiehoofde het, toe hulle
by die huis van die HERE kom wat in Jerusalem is, vrywillig gegee vir
die huis van God om dit weer op te rig op sy plek.

<span id="an_2:69">2:69</span> Na hul vermoë het hulle bygedra tot die
fonds van die werk: in goud een en sestig duisend dragmes, en in silwer
vyf duisend mines en honderd priesterrokke.

<span id="an_2:70">2:70</span> So het dan die priesters en die Leviete
en van die volk en die sangers en die poortwagters en die
tempelbediendes in hulle stede gaan woon, en die hele Israel in húlle
stede.

<span id="an_3:1">3:1</span> En toe die sewende maand aankom en die
kinders van Israel in die stede was, het die volk soos een man in
Jerusalem byeengekom.

<span id="an_3:2">3:2</span> En Jésua, die seun van Jósadak, met sy
broers, die priesters, en Serubbábel, die seun van Seáltiël, met sy
broers, het klaargemaak en die altaar van die God van Israel gebou om
daar brandoffers op te offer soos geskrywe staan in die wet van Moses,
die man van God.

<span id="an_3:3">3:3</span> En hulle het die altaar op sy grondveste
opgerig, omdat die skrik vir die volke van die lande op hulle gekom het;
en hulle het daar brandoffers op geoffer aan die HERE, brandoffers
smôrens en saans.

<span id="an_3:4">3:4</span> En hulle het die huttefees gehou soos
geskrywe staan, en brandoffers dag vir dag volgens die getal, na die eis
van elke dag, soos voorgeskrywe was;

<span id="an_3:5">3:5</span> en daarna die voortdurende brandoffer en
dié van die nuwemane en van al die geheiligde feestye van die HERE en
van elkeen wat aan die HERE 'n vrywillige gawe gebring het.

<span id="an_3:6">3:6</span> Van die eerste dag van die sewende maand af
het hulle begin om brandoffers aan die HERE te bring, alhoewel die
fondament van die tempel van die HERE nog nie gelê was nie.

<span id="an_3:7">3:7</span> Maar hulle het geld gegee aan die
klipkappers en die skrynwerkers, en aan die Sidoniërs en Tiriërs voedsel
en drank en olie om sederhout van die Líbanon te bring na die see, na
Jafo, volgens die verlof van Kores, die koning van Persië, aan hulle.

<span id="an_3:8">3:8</span> En in die tweede jaar ná hulle aankoms by
die huis van God in Jerusalem, in die tweede maand, het Serubbábel, die
seun van Seáltiël, 'n begin gemaak, hy en Jésua, die seun van Jósadak,
en hulle ander broers, die priesters en die Leviete en almal wat uit die
gevangenskap na Jerusalem gekom het: hulle het die Leviete van twintig
jaar oud en daarbo aangestel om toesig te hou oor die werk aan die huis
van die HERE.

<span id="an_3:9">3:9</span> En Jésua het opgetree, sy seuns en sy
broers, Kádmiël met sy seuns, die seuns van Juda, soos een man, om
toesig te hou oor die wat die werk gedoen het aan die huis van God, met
die seuns van Hénadad, hulle seuns en hulle broers, die Leviete.

<span id="an_3:10">3:10</span> Toe die bouers dan die fondament van die
tempel van die HERE lê, het hulle die priesters in ampsgewaad met
trompette, en die Leviete, die seuns van Asaf, met simbale opgestel om
die HERE te loof volgens die instelling van Dawid, die koning van
Israel.

<span id="an_3:11">3:11</span> En hulle het aangehef met lof en dank aan
die HERE, want Hy is goed, want sy goedertierenheid oor Israel is vir
ewig! En die hele volk het gejuig met groot gejuig toe hulle die HERE
loof, omdat die fondament van die huis van die HERE gelê was.

<span id="an_3:12">3:12</span> Maar baie van die priesters en die
Leviete en die familiehoofde, van die oues wat die eerste huis gesien
het, het hardop gehuil toe die fondament van hierdie huis voor hulle oë
gelê is, terwyl baie met gejuig, met blydskap die stem verhef het.

<span id="an_3:13">3:13</span> En die volk kon die geluid van blye
gejuig nie onderskei van die geluid van gehuil van die volk nie, want
die volk het gejuig met groot gejuig, sodat die geluid tot ver weg
gehoor is.

<span id="an_4:1">4:1</span> En toe die teëstanders van Juda en Benjamin
hoor dat die ballinge 'n tempel bou vir die HERE, die God van Israel,

<span id="an_4:2">4:2</span> het hulle aangekom na Serubbábel en na die
familiehoofde en aan hulle gesê: Laat ons saam met julle bou, want net
soos julle soek ons julle God, en aan Hom offer ons van die dae van
Esar-Haddon af, die koning van Assirië, wat ons hierheen laat optrek
het.

<span id="an_4:3">4:3</span> Maar Serubbábel en Jésua en die ander
familiehoofde van Israel het aan hulle gesê: Dit sal nie gaan dat julle
saam met ons 'n huis vir onse God bou nie, maar óns alleen sal vir die
HERE, die God van Israel, dit bou soos koning Kores, die koning van
Persië, ons beveel het.

<span id="an_4:4">4:4</span> Toe het die volk van die land die hande van
die volk van Juda laat verslap en hulle afgeskrik om nie te bou nie.

<span id="an_4:5">4:5</span> En hulle het raadgewers teen hulle gehuur
om hulle plan te verydel al die dae van Kores, die koning van Persië,
tot op die regering van Daríus, die koning van Persië.

<span id="an_4:6">4:6</span> En onder die regering van Ahasvéros, in die
begin van sy regering, het hulle 'n aanklag geskrywe teen die inwoners
van Juda en Jerusalem.

<span id="an_4:7">4:7</span> En in die dae van Artasásta het Bislam,
Mítredat, Tábeël en sy ander partygenote aan Artasásta, die koning van
Persië, geskrywe; en die skrif van die brief was Aramees geskrywe en in
Aramees vertaal.

<span id="an_4:8">4:8</span> Rehum, die bevelhebber, en Simsai, die
skrywer, het 'n brief geskrywe teen Jerusalem aan Artasásta, die koning,
van die volgende inhoud:

<span id="an_4:9">4:9</span> Rehum, die bevelhebber, en Simsai, die
skrywer, en hulle ander partygenote, die Dinaïete, die Afarsatgiete, die
Tarpeliete, die Afarsiete, die Arkewiete, die Babiloniërs, die
Susangiete, naamlik die Elamiete,

<span id="an_4:10">4:10</span> en die ander volke wat die groot en
beroemde Asnappar weggevoer en in die stad Samaría en die orige gebied
wes van die Eufraat laat woon het. En nou--

<span id="an_4:11">4:11</span> dit is 'n afskrif van die brief wat hulle
aan hom gestuur het: Aan koning Artasásta, u dienaars, die manne wes van
die Eufraat. En nou--

<span id="an_4:12">4:12</span> aan die koning word bekend gemaak dat die
Jode wat van u af na ons opgetrek het, in Jerusalem aangekom het. Hulle
is besig om die rebelse en slegte stad op te bou: die mure voltooi hulle
en die fondamente herstel hulle.

<span id="an_4:13">4:13</span> Laat dit nou aan die koning bekend wees
dat hulle, as dié stad opgebou en die mure voltooi is, geen belasting,
opbrings of tol sal gee nie--wat aan die inkomste van die konings skade
sal doen.

<span id="an_4:14">4:14</span> Aangesien ons nou die sout van die paleis
geëet het en dit ons nie pas om die smaad van die koning aan te sien
nie, daarom stuur ons en laat die koning weet,

<span id="an_4:15">4:15</span> dat hulle kan nasoek in die kroniekboek
van u vaders; dan sal u in die kroniekboek vind en daaruit verneem dat
dié stad 'n rebelse stad was wat aan konings en provinsies skade gedoen
het, en dat hulle van ouds af daarin oproer verwek het; daarom is dié
stad verwoes.

<span id="an_4:16">4:16</span> Ons maak die koning bekend dat, as dié
stad opgebou en die mure voltooi word, u daardeur geen deel sal hê wes
van die Eufraat nie.

<span id="an_4:17">4:17</span> Die koning het as antwoord gestuur: Aan
Rehum, die bevelhebber, en Simsai, die skrywer, en hulle ander
partygenote wat in Samaría en in die orige gebied wes van die Eufraat
woon: Heil! En nou--

<span id="an_4:18">4:18</span> die brief wat julle aan ons gestuur het,
is aan my in vertaling voorgelees.

<span id="an_4:19">4:19</span> En deur my is bevel gegee, en hulle het
gesoek en gevind dat dié stad van ouds af hom teen konings versit, en
dat rebellie en oproer daarin verwek is.

<span id="an_4:20">4:20</span> En magtige konings was daar oor Jerusalem
wat geheers het oor die hele gebied wes van die Eufraat, en belasting,
opbrings en tol is aan hulle gegee.

<span id="an_4:21">4:21</span> Gee nou bevel dat dié manne moet ophou en
hierdie stad nie opgebou mag word totdat deur my bevel gegee sal word
nie.

<span id="an_4:22">4:22</span> En wees gewaarsku om hierin geen
nalatigheid te begaan nie, dat daar nie groter skade tot nadeel van die
konings ontstaan nie.

<span id="an_4:23">4:23</span> Net toe die afskrif van die brief van
Artasásta, die koning, aan Rehum en Simsai, die skrywer, en hulle
partygenote voorgelees is, het hulle haastig na Jerusalem, na die Jode
gegaan en hulle met geweld en mag laat ophou.

<span id="an_4:24">4:24</span> Toe het die werk aan die huis van God wat
in Jerusalem is, opgehou; en dit is gestaak tot op die tweede jaar van
die regering van Daríus, die koning van Persië.

<span id="an_5:1">5:1</span> Maar Hággai, die profeet, en Sagaría, die
seun van Iddo, die profete, het vir die Jode wat in Juda en Jerusalem
was, geprofeteer in die Naam van die God van Israel wat oor hulle was.

<span id="an_5:2">5:2</span> Toe het Serubbábel, die seun van Seáltiël,
en Jésua, die seun van Jósadak, klaargemaak, en hulle het begin om die
huis van God wat in Jerusalem was, te bou, en saam met hulle was die
profete van God wat hulle ondersteun het.

<span id="an_5:3">5:3</span> In dié tyd het Tattenai, die goewerneur wes
van die Eufraat, en Setar-Bosenai en hulle partygenote na hulle gekom en
só aan hulle gesê: Wie het julle bevel gegee om hierdie huis te bou en
hierdie muur te voltooi?

<span id="an_5:4">5:4</span> Só het ons dan vir hulle gesê wat die name
was van die manne wat hierdie gebou oprig.

<span id="an_5:5">5:5</span> Maar die oog van hulle God was oor die
oudstes van die Jode, sodat hulle hul nie verhinder het nie, totdat die
berig voor Daríus sou kom, en dan daaroor 'n brief teruggebring sou
word.

<span id="an_5:6">5:6</span> 'n Afskrif van die brief wat Tattenai, die
goewerneur wes van die Eufraat, en Setar-Bosenai en sy partygenote, die
Afarsegaïete wat wes van die Eufraat was, aan koning Daríus gestuur het.

<span id="an_5:7">5:7</span> Hulle het aan hom 'n berig gestuur, en só
was daarin geskrywe: Aan koning Daríus--alle heil!

<span id="an_5:8">5:8</span> Aan die koning word bekend gemaak dat ons
na die provinsie Juda, na die huis van die grote God, gegaan het; en dit
word van groot klippe gebou, en hout word teen die mure gelê, en daardie
werk word sorgvuldig gedoen en vorder goed onder hulle hande.

<span id="an_5:9">5:9</span> Toe het ons daardie oudstes gevra; só het
ons aan hulle gesê: Wie het julle bevel gegee om hierdie huis te bou en
hierdie muur te voltooi?

<span id="an_5:10">5:10</span> Verder het ons vir hulle ook hul name
gevra om u bekend te maak, dat ons die name van die manne wat aan hul
hoof staan, kan skrywe.

<span id="an_5:11">5:11</span> En hulle het ons die volgende antwoord
gegee en gesê: Ons is knegte van die God van hemel en aarde, en ons bou
die huis wat baie jare gelede gebou is, wat 'n groot koning van Israel
gebou en voltooi het.

<span id="an_5:12">5:12</span> Maar omdat ons vaders die God van die
hemel vertoorn het, het Hy hulle oorgegee in die hand van Nebukadnésar,
die koning van Babel, die Chaldeër; hy het hierdie huis verwoes en die
volk na Babel weggevoer.

<span id="an_5:13">5:13</span> Maar in die eerste jaar van Kores, die
koning van Babel, het koning Kores bevel gegee om hierdie huis van God
te bou.

<span id="an_5:14">5:14</span> En ook die goue en silwervoorwerpe van
die huis van God wat Nebukadnésar uit die tempel in Jerusalem weggevoer
en in die tempel van Babel gebring het, dit het koning Kores uit die
tempel van Babel uitgehaal, en dit is oorhandig aan een, met die naam
van Sésbassar, wat hy as goewerneur aangestel het;

<span id="an_5:15">5:15</span> en hy het vir hom gesê: Neem hierdie
voorwerpe, gaan sit dit in die tempel in Jerusalem, en laat die huis van
God gebou word op sy plek.

<span id="an_5:16">5:16</span> Toe het hierdie Sésbassar gekom, hy het
die fondamente van die huis van God in Jerusalem gelê, en van toe af tot
nou toe is daar gebou, maar dit is nog nie voltooi nie.

<span id="an_5:17">5:17</span> As die koning dit nou goedvind, laat dan
nagesoek word in die skathuis van die koning daar in Babel, of dit so is
dat deur koning Kores bevel gegee is om hierdie huis van God in
Jerusalem te bou; en mag die koning sy beslissing hieroor aan ons stuur.

<span id="an_6:1">6:1</span> Toe het koning Daríus bevel gegee, en hulle
het nagesoek in die argief waar hulle in Babel die skatte wegbêre.

<span id="an_6:2">6:2</span> En in Agméta, in die vesting wat in die
provinsie Médië lê, is 'n skrifrol gevind, en só was daarin geskrywe:
Oorkonde.

<span id="an_6:3">6:3</span> In die eerste jaar van koning Kores het
koning Kores bevel gegee: Die Godshuis in Jerusalem--dié huis moet gebou
word as 'n plek waar hulle offers bring, en sy fondamente moet gelê
word; sy hoogte moet sestig el, sy breedte sestig el wees;

<span id="an_6:4">6:4</span> met drie lae groot klippe en een laag nuwe
hout; en die onkoste sal deur die huis van die koning gedra word.

<span id="an_6:5">6:5</span> En ook die goue en silwervoorwerpe van die
huis van God wat Nebukadnésar uit die tempel in Jerusalem weggevoer en
na Babel gebring het, moet hulle teruggee, dat dit in die tempel in
Jerusalem op hulle plek kan kom, en jy moet dit in die Godshuis sit.

<span id="an_6:6">6:6</span> Tattenai, goewerneur wes van die Eufraat,
Setar-Bosenai met hulle partygenote, die Afarsegaïete wes van die
Eufraat--julle moet daar nou ver van af bly.

<span id="an_6:7">6:7</span> Laat die werk aan daardie Godshuis toe; die
goewerneur van die Jode en die oudstes van die Jode mag daardie huis van
God op sy plek bou.

<span id="an_6:8">6:8</span> En deur my word bevel gegee hoe julle met
hierdie oudstes van die Jode moet handel om daardie huis van God te bou,
naamlik: Uit die inkomste van die koning, uit die belasting van die
westelike gebied van die Eufraat moet die onkoste aan daardie manne
sorgvuldig vergoed word sonder vertraging.

<span id="an_6:9">6:9</span> En wat nodig is, jong bulle sowel as ramme
en lammers vir brandoffers aan die God van die hemel, koring, sout, wyn
en olie moet aan hulle volgens opgawe van die priesters in Jerusalem
sonder versuim dag vir dag gelewer word,

<span id="an_6:10">6:10</span> dat hulle welgevallige offers kan bring
aan die God van die hemel en kan bid vir die lewe van die koning en van
sy seuns.

<span id="an_6:11">6:11</span> En deur my word bevel gegee dat van
elkeen wat hierdie bevel oortree, 'n balk uit sy huis geruk sal word, en
dat hy daaraan opgehang en vasgeslaan sal word, en van sy huis hieroor
'n puinhoop gemaak sal word.

<span id="an_6:12">6:12</span> En mag God wat sy Naam daar laat woon
het, elke koning en volk neerwerp wat sy hand uitsteek om dit te
oortree, om naamlik hierdie Godshuis in Jerusalem te verwoes. Ek,
Daríus, gee bevel; sorgvuldig moet dit uitgevoer word.

<span id="an_6:13">6:13</span> Toe het Tattenai, die goewerneur wes van
die Eufraat, Setar-Bosenai en hulle partygenote sorgvuldig net so
gehandel soos koning Daríus laat weet het.

<span id="an_6:14">6:14</span> En die oudstes van die Jode het gebou en
goed gevorder deur die profetiese werksaamheid van die profeet Hággai en
Sagaría, die seun van Iddo; en hulle het gebou en voltooi op bevel van
die God van Israel en op bevel van Kores en Daríus en Artasásta, koning
van Persië.

<span id="an_6:15">6:15</span> En hierdie huis was klaar op die derde
dag van die maand Adar; dit was die sesde jaar van die regering van
koning Daríus.

<span id="an_6:16">6:16</span> En die kinders van Israel, die priesters
en die Leviete en die ander, uit die ballingskap afkomstig, het die
inwyding van hierdie huis van God met vreugde gevier.

<span id="an_6:17">6:17</span> En hulle het geoffer by die inwyding van
hierdie huis van God: honderd bulle, twee honderd ramme, vier honderd
lammers en twaalf bokke as sondoffer vir die hele Israel volgens die
getal van die stamme van Israel.

<span id="an_6:18">6:18</span> En hulle het die priesters aangestel
volgens hulle afdelings en die Leviete volgens hulle afdelings vir die
diens van God in Jerusalem, volgens die voorskrif van die boek van
Moses.

<span id="an_6:19">6:19</span> En die ballinge het die pasga gehou op
die veertiende van die eerste maand.

<span id="an_6:20">6:20</span> Want die priesters en die Leviete het
hulle soos een man gereinig--hulle almal was rein--en die paaslam geslag
vir al die ballinge en vir hulle broers, die priesters, en vir
hulleself.

<span id="an_6:21">6:21</span> En die kinders van Israel wat uit die
ballingskap teruggekeer het, het dit geëet en elkeen wat hom van die
onreinheid van die nasies van die land afgesonder het om saam met hulle
die HERE, die God van Israel, te soek.

<span id="an_6:22">6:22</span> Hulle het ook die fees van die ongesuurde
brode met blydskap sewe dae lank gehou; want die HERE het hulle verbly
en die hart van die koning van Assirië na hulle omgewend, om hul hande
te versterk in die werk aan die huis van God, die God van Israel.

<span id="an_7:1">7:1</span> En ná hierdie gebeurtenisse, onder die
regering van Artasásta, die koning van Persië, het Esra, die seun van
Serája, die seun van Asárja, die seun van Hilkía,

<span id="an_7:2">7:2</span> die seun van Sallum, die seun van Sadok,
die seun van Ahítub,

<span id="an_7:3">7:3</span> die seun van Amárja, die seun van Asárja,
die seun van Mérajot,

<span id="an_7:4">7:4</span> die seun van Serágja, die seun van Ussi,
die seun van Bukki,

<span id="an_7:5">7:5</span> die seun van Abisúa, die seun van Pínehas,
die seun van Eleásar, die seun van Aäron, die hoëpriester,

<span id="an_7:6">7:6</span> het hierdie Esra opgetrek uit Babel; en hy
was 'n skrifgeleerde, vaardig in die wet van Moses wat die HERE, die God
van Israel, gegee het; en die koning het, omdat die hand van die HERE sy
God oor hom was, al sy begeertes ingewillig.

<span id="an_7:7">7:7</span> Ook van die kinders van Israel en van die
priesters en die Leviete en die sangers en die poortwagters en die
tempelbediendes het na Jerusalem opgetrek in die sewende jaar van koning
Artasásta.

<span id="an_7:8">7:8</span> En hy het in Jerusalem gekom in die vyfde
maand; dit was die sewende jaar van die koning.

<span id="an_7:9">7:9</span> Want op die eerste van die eerste maand het
hy die optog uit Babel gereël, en op die eerste van die vyfde maand het
hy in Jerusalem aangekom, omdat die goeie hand van sy God oor hom was.

<span id="an_7:10">7:10</span> Want Esra het sy hart daarop gerig om die
wet van die HERE te ondersoek en te betrag, en om Israel die insettinge
en verordeninge te leer.

<span id="an_7:11">7:11</span> En dit is die afskrif van die brief wat
koning Artasásta gegee het aan Esra, die priester-skrifgeleerde, wat
skrifgeleerd was in die woorde van die gebooie en insettinge van die
HERE oor Israel:

<span id="an_7:12">7:12</span> Artasásta, die koning van die konings,
aan die priester Esra, skrifgeleerde in die wet van die God van die
hemel, volkome vrede! En nou--

<span id="an_7:13">7:13</span> deur my is bevel gegee dat elkeen van die
volk van Israel en van sy priesters en Leviete wat in my koninkryk
gewillig is om na Jerusalem te trek, met jou mag saamtrek;

<span id="an_7:14">7:14</span> omdat jy vanweë die koning en sy sewe
raadsmanne gestuur is om oor Juda en in Jerusalem ondersoek te doen
volgens die wet van jou God wat in jou hand is,

<span id="an_7:15">7:15</span> en om die silwer en goud weg te bring wat
die koning en sy raadsmanne vrywillig gee aan die God van Israel wie se
woning in Jerusalem is,

<span id="an_7:16">7:16</span> en al die silwer en goud wat jy sal vind
in die hele provinsie Babel saam met die vrywillige gawes van die volk
en die priesters wat vrywillig gee vir die huis van hulle God wat in
Jerusalem is.

<span id="an_7:17">7:17</span> Daarom moet jy sorgvuldig met hierdie
geld koop bulle, ramme, lammers met die spysoffers en drankoffers wat
daarby behoort, en dit op die altaar van die huis van julle God in
Jerusalem offer.

<span id="an_7:18">7:18</span> En wat jy en jou broers goedvind om met
die orige silwer en goud te doen, kan julle doen volgens die wil van
julle God.

<span id="an_7:19">7:19</span> Maar die voorwerpe wat aan jou gegee word
vir die diens van die huis van jou God, moet jy aflewer voor die God van
Jerusalem.

<span id="an_7:20">7:20</span> En die ander benodigdhede vir die huis
van jou God wat jy sal moet gee, mag jy gee uit die skathuis van die
koning.

<span id="an_7:21">7:21</span> En deur my, koning Artasásta, is bevel
gegee aan al die skatmeesters wat wes van die Eufraat is, dat alles wat
Esra, die priester, die skrifgeleerde in die wet van die God van die
hemel, van julle vra, sorgvuldig gedoen moet word,

<span id="an_7:22">7:22</span> tot honderd talente silwer en tot honderd
kor koring en tot honderd bat wyn en tot honderd bat olie toe en sout
sonder beperking.

<span id="an_7:23">7:23</span> Alles wat volgens die bevel van die God
van die hemel is, moet stiptelik uitgevoer word vir die huis van die God
van die hemel; want waarom sou daar 'n toorn kom oor die koninkryk van
die koning en sy seuns?

<span id="an_7:24">7:24</span> En ons maak julle bekend dat wat betref
al die priesters en Leviete, sangers, poortwagters, tempelbediendes of
dienaars van hierdie huis van God, niemand gemagtig is om hulle
belasting, opbrings of tol op te lê nie.

<span id="an_7:25">7:25</span> En jy, Esra, volgens die wysheid van jou
God wat jy besit, stel owerhede en regters aan om vir die hele volk wat
wes van die Eufraat is, reg te spreek, almal wat die wette van jou God
ken; en wie dit nie ken nie, moet julle dit leer.

<span id="an_7:26">7:26</span> En elkeen wat die wet van jou God en die
wet van die koning nie doen nie, teen hom moet geregtelik opgetree word,
hetsy ter dood of tot verbanning of geldboete of gevangenisstraf.

<span id="an_7:27">7:27</span> Geloofd sy die HERE, die God van ons
vaders, wat so iets in die hart van die koning gegee het, om die huis
van die HERE wat in Jerusalem is, te versier;

<span id="an_7:28">7:28</span> en wat my guns laat vind het voor die
koning en sy raadsmanne en voor al die magtige vorste van die koning.
Toe het ek moed geskep, omdat die hand van die HERE my God oor my was,
en ek het die hoofde uit Israel versamel om saam met my op te trek.

<span id="an_8:1">8:1</span> En dit is hulle familiehoofde, met hulle
geslagsregister, wat saam met my onder die regering van koning Artasásta
uit Babel opgetrek het:

<span id="an_8:2">8:2</span> van die kinders van Pínehas: Gersom; van
die kinders van Itamar: Daniël; van die kinders van Dawid: Hattus,

<span id="an_8:3">8:3</span> van die kinders van Segánja; van die
kinders van Párhos: Sagaría, en saam met hom in die register opgeneem,
aan manspersone, honderd en vyftig;

<span id="an_8:4">8:4</span> van die kinders van Pahat-Moab: Eljehóënai,
die seun van Serágja, en saam met hom twee honderd manspersone;

<span id="an_8:5">8:5</span> van die kinders van Sattu: Segánja, die
seun van Jahásiël, en saam met hom drie honderd manspersone;

<span id="an_8:6">8:6</span> en van die kinders van Adin: Ebed, die seun
van Jónatan, en saam met hom vyftig manspersone;

<span id="an_8:7">8:7</span> en van die kinders van Elam: Jesaja, die
seun van Atálja, en saam met hom sewentig manspersone;

<span id="an_8:8">8:8</span> en van die kinders van Sefátja: Sebádja,
die seun van Mígael, en saam met hom tagtig manspersone;

<span id="an_8:9">8:9</span> van die kinders van Joab: Obádja, die seun
van Jéhiël, en saam met hom twee honderd en agttien manspersone;

<span id="an_8:10">8:10</span> en van die kinders van Bani: Sélomit, die
seun van Josífja, en saam met hom honderd en sestig manspersone;

<span id="an_8:11">8:11</span> en van die kinders van Bébai: Sagaría,
die seun van Bébai, en saam met hom agt en twintig manspersone;

<span id="an_8:12">8:12</span> en van die kinders van Asgad: Jóhanan,
die seun van Hakkátan, en saam met hom honderd en tien manspersone;

<span id="an_8:13">8:13</span> en van die kinders van Adoníkam wat later
gekom het, en dit was hulle name: Elifélet, Jeï-el en Semája, en saam
met hulle sestig manspersone;

<span id="an_8:14">8:14</span> en van die kinders van Bigwai: Utai en
Sabbud, en saam met hom sewentig manspersone.

<span id="an_8:15">8:15</span> En ek het hulle versamel by die rivier
wat na Ahawa loop, en ons het daar drie dae laer opgeslaan; en ek het op
die volk en die priesters ag gegee, maar van die kinders van Levi daar
nie aangetref nie.

<span id="an_8:16">8:16</span> Daarom het ek Eliëser, Ariël, Semája en
Élnatan en Jarib en Élnatan en Natan en Sagaría en Mesúllam, die hoofde,
en Jójarib en Élnatan, die leraars, gestuur

<span id="an_8:17">8:17</span> en hulle bevel gegee aan Iddo, die hoof
in die plek Kasífja; en ek het die woorde in hulle mond gelê wat hulle
met Iddo, en sy broers, die tempelbediendes in die plek Kasífja, moes
spreek, dat hulle vir ons dienaars vir die huis van onse God moes bring.

<span id="an_8:18">8:18</span> En hulle het vir ons, omdat die goeie
hand van onse God oor ons was, verstandige manne uit die kinders van
Magli, die seun van Levi, die seun van Israel, gebring, naamlik Serébja
met sy seuns en sy broers, agttien;

<span id="an_8:19">8:19</span> en Hasábja, en saam met hom Jesaja, van
die kinders van Merári, sy broers en hulle seuns, twintig;

<span id="an_8:20">8:20</span> en van die tempelbediendes wat Dawid en
die owerstes vir die diens van die Leviete gegee het, twee honderd en
twintig tempelbediendes wat almal met hulle name aangewys was.

<span id="an_8:21">8:21</span> Toe het ek daar 'n vastyd uitgeroep aan
die rivier Ahawa, om ons te verootmoedig voor die aangesig van onse God
ten einde van Hom 'n voorspoedige reis te vra vir ons en ons families en
al ons goed.

<span id="an_8:22">8:22</span> Want ek was skaam om van die koning 'n
leër en perderuiters te vra om ons te help teen vyande op die pad, omdat
ons met die koning gespreek en gesê het: Die hand van onse God is ten
goede oor almal wat Hom soek, maar sy krag en sy toorn oor almal wat Hom
verlaat.

<span id="an_8:23">8:23</span> So het ons dan gevas en onse God dit
gevra, en Hy het ons verhoor.

<span id="an_8:24">8:24</span> Toe het ek van die priesterowerstes
twaalf afgesonder: Serébja, Hasábja en tien van hulle broers saam met
hulle.

<span id="an_8:25">8:25</span> En ek het vir hulle die silwer en die
goud en die voorwerpe afgeweeg, die offergawe aan die huis van onse God
wat die koning en sy raadsmanne en sy vorste en die hele Israel wat
aanwesig was, aangebied het.

<span id="an_8:26">8:26</span> En ek het in hulle hand afgeweeg: ses
honderd en vyftig talente silwer en silwervoorwerpe van honderd talente,
honderd talente in goud,

<span id="an_8:27">8:27</span> en twintig goue bekers van duisend
darieke en twee mooi goudgeel voorwerpe van koper, kosbaar soos goud.

<span id="an_8:28">8:28</span> En ek het vir hulle gesê: Julle is heilig
aan die HERE, en die voorwerpe is heilig, en die silwer en die goud is
'n vrywillige gawe aan die HERE, die God van julle vaders.

<span id="an_8:29">8:29</span> Waak daaroor en bewaar dit, totdat julle
dit afweeg voor die owerstes van die priesters en die Leviete en die
familie-owerstes van Israel in Jerusalem, in die vertrekke van die huis
van die HERE.

<span id="an_8:30">8:30</span> Toe het die priesters en die Leviete die
gewig van die silwer en die goud en die voorwerpe ontvang om dit na
Jerusalem, na die huis van onse God te bring.

<span id="an_8:31">8:31</span> Daarna het ons weggetrek van die rivier
Ahawa af op die twaalfde van die eerste maand, om na Jerusalem te gaan;
en die hand van onse God was oor ons, sodat Hy ons gered het uit die
hand van die vyand en die wat ons voorlê op die pad.

<span id="an_8:32">8:32</span> En ons het in Jerusalem aangekom en daar
drie dae gebly.

<span id="an_8:33">8:33</span> En op die vierde dag is die silwer en die
goud en die voorwerpe in die huis van onse God afgeweeg onder bewaring
van die priester Méremot, die seun van Uría, en by hom was Eleásar, die
seun van Pínehas, en by hulle Jósabad, die seun van Jésua, en Noádja,
die seun van Bínnuï, die Leviete--

<span id="an_8:34">8:34</span> volgens getal en gewig van alles; en
tegelykertyd is die hele gewig opgeskrywe.

<span id="an_8:35">8:35</span> Hulle wat uit die gevangenskap gekom het,
die seuns van die ballingskap, het brandoffers gebring aan die God van
Israel: twaalf bulle vir die hele Israel, ses en negentig ramme, sewe en
sewentig lammers, twaalf bokke as sondoffer--dit alles as brandoffer aan
die HERE.

<span id="an_8:36">8:36</span> En hulle het die bevelskrifte van die
koning gegee aan die landvoogde van die koning en die goewerneurs wes
van die Eufraat, en dié het die volk en die huis van God ondersteun.

<span id="an_9:1">9:1</span> En toe dit klaar was, het die owerstes na
my gekom en gesê: Die volk van Israel en die priesters en die Leviete
het hulle nie afgesonder van die volke van die lande, wat hulle gruwels
betref nie, naamlik van die Kanaäniete, Hetiete, Feresiete, Jebusiete,
Ammoniete, Moabiete, Egiptenaars en Amoriete.

<span id="an_9:2">9:2</span> Want hulle het van húlle dogters vir
hulleself en vir hul seuns geneem, sodat die heilige geslag hom met die
volke van die lande vermeng het; en die owerstes en die leiers het in
hierdie ontrou eerste die hand gehad.

<span id="an_9:3">9:3</span> En toe ek dit hoor, het ek my kleed en my
mantel geskeur en van die hare van my hoof en my baard uitgepluk en
verslae neergesit.

<span id="an_9:4">9:4</span> En by my het byeengekom almal wat gebeef
het vir die woorde van die God van Israel, oor die ontrou van die
ballinge; maar ek het verslae bly sit tot die aandoffer toe.

<span id="an_9:5">9:5</span> Maar op die tyd van die aandoffer het ek
opgestaan uit my verootmoediging; en terwyl ek my kleed en my mantel
skeur, het ek op my knieë my gebuig en my hande uitgebrei na die HERE my
God

<span id="an_9:6">9:6</span> en gesê: My God, ek voel te beskaamd en
verleë om my aangesig tot U, my God, op te hef, want ons ongeregtighede
het oor ons hoof gegroei, en ons skuld is hemelhoog.

<span id="an_9:7">9:7</span> Van die dae van ons vaders af tot vandag
toe is ons in 'n groot skuld, en oor ons ongeregtighede is ons self, ons
konings, ons priesters oorgegee in die hand van die konings van die
lande, aan die swaard, aan gevangenskap en aan plundering en beskaming
van die aangesig soos dit vandag is.

<span id="an_9:8">9:8</span> En nou was daar vir 'n klein oomblik genade
van die kant van die HERE onse God, om vrygeraaktes vir ons te laat
oorbly en ons 'n pen te gee in sy heilige plek, sodat onse God ons oë
verhelder het en ons 'n bietjie verademing geskenk het in ons
diensbaarheid.

<span id="an_9:9">9:9</span> Want slawe is ons; in ons slawerny egter
het onse God ons nie verlaat nie, maar Hy het ons guns laat vind voor
die konings van Persië, sodat hulle ons verademing geskenk het om die
huis van onse God weer op te rig en sy puinhope te herstel en ons 'n
muur te gee in Juda en Jerusalem.

<span id="an_9:10">9:10</span> En wat sal ons nou ná hierdie dinge sê,
onse God? Want ons het u gebooie verlaat

<span id="an_9:11">9:11</span> wat U deur u knegte, die profete, beveel
het deur te sê: Die land waar julle inkom om dit in besit te neem, is 'n
onrein land vanweë die onreinheid van die volke van die lande, deur
hulle gruwels waarmee hulle dit van die een end tot die ander vervul het
in hulle onreinheid.

<span id="an_9:12">9:12</span> Gee dan nou julle dogters nie aan hulle
seuns en neem hulle dogters nie vir julle seuns nie, en soek tot in
ewigheid nie hulle vrede en geluk nie, sodat julle kan sterk word en die
goeie van die land geniet en dit aan julle kinders as besitting kan gee
tot in ewigheid.

<span id="an_9:13">9:13</span> En ná alles wat oor ons gekom het vanweë
ons slegte dade en ons groot skuld--want U, onse God, het ons minder
toegereken as wat ons ongeregtighede verdien het, en aan ons nog soveel
vrygeraaktes gegee--

<span id="an_9:14">9:14</span> sal ons weer u gebooie verbreek en ons
verswaer met hierdie gruwelike volke? Sal U nie op ons vertoorn wees,
totdat ons vernietig is, sodat daar geen oorblyfsel of vrygeraakte meer
is nie?

<span id="an_9:15">9:15</span> HERE, God van Israel, U is regverdig;
want ons het as vrygeraaktes oorgebly soos dit vandag is. Hier is ons in
ons skuld voor u aangesig, want niemand kan om sulke dinge voor u
aangesig bestaan nie.

<span id="an_10:1">10:1</span> En terwyl Esra bid en hy wenende neerval
en belydenis doen voor die huis van God, kom daar uit Israel 'n baie
groot vergadering van manne en vroue en kinders by hom bymekaar; want
die volk het geween met 'n groot geween.

<span id="an_10:2">10:2</span> Toe het Segánja, die seun van Jéhiël, van
die seuns van Elam, begin spreek en aan Esra gesê: Ons het ontrou
gehandel teen onse God, dat ons vreemde vroue uit die volke van die land
getrou het; maar tog is daar nog hoop vir Israel in hierdie saak.

<span id="an_10:3">10:3</span> Laat ons dan nou 'n verbond met onse God
sluit om al die vroue en wat uit hulle gebore is, weg te stuur volgens
die raad van my heer en van die wat beef vir die gebod van onse God, en
laat volgens die wet gehandel word.

<span id="an_10:4">10:4</span> Staan op, want die saak rus op u, en ons
staan by u; wees sterk en handel!

<span id="an_10:5">10:5</span> Toe het Esra opgestaan en hy het die
owerstes van die priesters, die Leviete en die hele Israel laat sweer om
volgens hierdie woord te handel; en hulle het gesweer.

<span id="an_10:6">10:6</span> En Esra het hom opgerig van voor die huis
van God en weggegaan na die kamer van Jóhanan, die seun van Éljasib. En
hy het daar gekom; geen brood het hy geëet en geen water gedrink nie,
want hy het rou bedrywe oor die ontrou van die ballinge.

<span id="an_10:7">10:7</span> Toe het hulle 'n oproep deur Juda en
Jerusalem laat gaan aan al die ballinge om in Jerusalem saam te kom.

<span id="an_10:8">10:8</span> En elkeen wat nie binne drie dae inkom
nie, dié se hele besitting sou volgens besluit van die owerstes en die
oudstes deur die banvloek getref word, en hy self uit die vergadering
van die ballinge uitgesluit word.

<span id="an_10:9">10:9</span> Daarop het al die manne van Juda en
Benjamin binne drie dae in Jerusalem saamgekom; dit was die negende
maand, op die twintigste van die maand; en die hele volk het op die
plein van die huis van God gesit en bewe vanweë die saak self en vanweë
die reënbuie.

<span id="an_10:10">10:10</span> En die priester Esra het opgestaan en
vir hulle gesê: Julle was ontrou en het vreemde vroue getrou om die
skuld van Israel te vermeerder.

<span id="an_10:11">10:11</span> Gee dan nou aan die HERE, die God van
julle vaders, die eer en doen wat Hom behaag en sonder julle af van die
volke van die land en van die vreemde vroue.

<span id="an_10:12">10:12</span> Toe antwoord die hele vergadering en sê
hardop: Só, volgens u woorde, is ons verplig om te handel;

<span id="an_10:13">10:13</span> maar die mense is baie, en dit is die
reëntyd--dit is onmoontlik om buite te staan; en dit is nie 'n werk van
een dag en nie van twee nie, want ons het in hierdie saak swaar oortree.

<span id="an_10:14">10:14</span> Laat tog ons owerstes vir die hele
vergadering optree, dan kan almal in ons stede wat vreemde vroue getrou
het, op vasgestelde tye kom, en die oudstes en die regters van elkeen se
stad saam met hulle, om die toorngloed van onse God, wat hierdie saak
betref, van ons af te wend.

<span id="an_10:15">10:15</span> Net Jónatan, die seun van Asahel, en
Jagséja, die seun van Tikwa, het hierteen opgetree, en Mesúllam en die
Leviet Sábbetai het hulle gesteun.

<span id="an_10:16">10:16</span> Maar die seuns van die ballingskap het
so gedoen; en afgesonder is: Esra, die priester, saam met manne,
familiehoofde volgens hulle families, en hulle is almal by hul naam
genoem; en hulle het op die eerste dag van die tiende maand sitting
gehou om die saak te ondersoek,

<span id="an_10:17">10:17</span> en met al die manne wat vreemde vroue
getrou het, was hulle gereed op die eerste dag van die eerste maand.

<span id="an_10:18">10:18</span> En van die seuns van die priesters wat
vreemde vroue getrou het, was daar van die seuns van Jésua, die seun van
Jósadak, en sy broers: Maäséja en Eliëser en Jarib en Gedálja.

<span id="an_10:19">10:19</span> Maar hulle het hulle hand daarop gegee
dat hulle hul vroue sou wegstuur en dat hulle 'n ram skuldig sou wees
vir hulle skuld.

<span id="an_10:20">10:20</span> En van die seuns van Immer: Hanáni en
Sebádja;

<span id="an_10:21">10:21</span> en van die seuns van Harim: Maäséja en
Elía en Semája en Jéhiël en Ussía;

<span id="an_10:22">10:22</span> en van die seuns van Pasgur: Eljoënai,
Maäséja, Ismael, Netáneël, Jósabad en Eleása.

<span id="an_10:23">10:23</span> En van die Leviete: Jósabad en Símeï en
Kelája (dit is Kelíta), Petágja, Juda en Eliëser.

<span id="an_10:24">10:24</span> En van die sangers: Éljasib; en van die
poortwagters: Sallum en Telem en Uri.

<span id="an_10:25">10:25</span> En uit Israel, van die seuns van
Parhos: Ramja en Jissía en Malkía en Míjamin en Eleásar en Malkía en
Benája;

<span id="an_10:26">10:26</span> en van die seuns van Elam: Mattánja,
Sagaría en Jéhiël en Abdi en Jéremot en Elía;

<span id="an_10:27">10:27</span> en van die seuns van Sattu: Eljoënai,
Éljasib, Mattánja en Jéremot en Sabad en Asísa;

<span id="an_10:28">10:28</span> en van die seuns van Bébai: Jóhanan,
Hanánja, Sabbai en Atlai;

<span id="an_10:29">10:29</span> en van die seuns van Bani: Mesúllam,
Mallug en Adája, Jasub en Seal, Jéremot;

<span id="an_10:30">10:30</span> en van die seuns van Pahat-Moab: Adna
en Kelal, Benája, Maäséja, Mattánja, Besáleël en Bínnuï en Manasse;

<span id="an_10:31">10:31</span> en van die seuns van Harim: Eliëser,
Jissía, Malkía, Semája, Símeon,

<span id="an_10:32">10:32</span> Benjamin, Mallug, Semárja;

<span id="an_10:33">10:33</span> van die seuns van Hasum: Mátnai,
Mattátta, Sabad, Elifélet, Jerémai, Manasse, Símeï;

<span id="an_10:34">10:34</span> van die seuns van Bani Máädai, Amram en
Uel,

<span id="an_10:35">10:35</span> Benája, Bedéja, Kelúhu,

<span id="an_10:36">10:36</span> Wanja, Méremot, Éljasib,

<span id="an_10:37">10:37</span> Mattánja, Mátnai en Jáäsai

<span id="an_10:38">10:38</span> en Bani en Bínnuï, Símeï

<span id="an_10:39">10:39</span> en Selémja en Natan en Adája,

<span id="an_10:40">10:40</span> Magnádbai, Sásai, Sárai,

<span id="an_10:41">10:41</span> Asáreël en Selémja, Semárja,

<span id="an_10:42">10:42</span> Sallum, Amárja, Josef;

<span id="an_10:43">10:43</span> van die seuns van Nebo: Jeï-el,
Mattítja, Sabad, Sebína, Jáddai en Joël, Benája.

<span id="an_10:44">10:44</span> Hulle almal het vreemde vroue getrou,
en daaronder was vroue wat kinders voortgebring het.

------------------------------------------------------------------------

[Next: Nehemiah](neh)
