[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th1)  [Next](ti1.md) 

------------------------------------------------------------------------

### Albanian Bible: 2 Thessalonians

<span id="an_1:1">1:1</span> paçi hir dhe paqe nga Perëndia, Ati ynë,
dhe nga Zoti Jezu Krisht.

<span id="an_1:2">1:2</span> Ne e kemi për detyrë ta falënderojmë
gjithnjë Perëndinë për ju, o vëllezër, sikurse është fort e drejtë,
sepse besimi juaj po rritet shumë dhe dashuria e secilit prej jush për
njëri-tjetrin po tepron,

<span id="an_1:3">1:3</span> aq sa ne vetë po krenohemi me ju në kishat
e Perëndisë, për qëndresën tuaj dhe për besimin në të gjitha përndjekjet
dhe vështirësitë që po hiqni.

<span id="an_1:4">1:4</span> Ky është një dëftim i gjyqit të drejtë të
Përendisë, që ju të çmoheni të denjë për mbretërinë e Perëndisë për të
cilën edhe vuani,

<span id="an_1:5">1:5</span> sepse është e drejtë, nga ana e Perëndisë,
t'u jepet mundim atyre që po ju mundojnë,

<span id="an_1:6">1:6</span> kurse juve, të munduarve, të preheni bashkë
me ne, kur Zoti Jezu Krisht të shfaqet nga qielli me engjëjt e pushtetit
të vet,

<span id="an_1:7">1:7</span> në një zjarr flakërues, për t'u hakmarrë
kundër atyre që nuk njohin Perëndi, dhe të atyre që nuk i binden
ungjillit të Zotit tonë Jezu Krisht.

<span id="an_1:8">1:8</span> Ata do të ndëshkohen me shkatërrim të
përjetshëm, larg nga fytyra e Zotit dhe nga lavdia e fuqisë së tij,

<span id="an_1:9">1:9</span> kur ai të vijë, atë ditë, për të qenë i
lavdëruar në shenjtorët e vet, për të qenë i admiruar në mes të atyre që
kenë besuar, sepse dëshmia jonë tek ju u besua.

<span id="an_1:10">1:10</span> Edhe për këtë ne vazhdimisht po lutemi
për ju, që Perëndia ynë t'ju bëjë të denjë për këtë thirrje dhe të
përmbushë me fuqinë çdo qëllim të mirë dhe veprën e besimit,

<span id="an_1:11">1:11</span> që të lëvdohet emri i Zotit tonë Jezu
Krisht në ju dhe ju në të, sipas hirit të Perëndisë sonë dhe të Zotit
Jezu Krisht.

<span id="an_1:12">1:12</span> Ju lutemi, o vëllezër, lidhur me ardhjen
e Zotit tonë Jezu Krisht dhe me tubimin tonë me të,

<span id="an_2:1">2:1</span> të mos lejoni që menjëherë t'ju prishet
mendja ose të trazoheni as prej fryme, as prej fjale, as prej ndonjë
letre gjoja të shkruar prej nesh, thua se ja, erdhi dita e Krishtit.

<span id="an_2:2">2:2</span> Askush të mos ju gënjejë kursesi, sepse ajo
ditë nuk do të vijë, pa ardhur më parë rënia dhe pa u shfaqur njeriu i
mëkatit, i biri i humbjes,

<span id="an_2:3">2:3</span> kundërshtari, ai që lartëson veten mbi çdo
gjë që quhet perëndi ose objekt adhurimi, aq sa të shkojë e të rrijë në
tempullin e Perëndisë si Perëndi, duke e paraqitur veten se është
Perëndi.

<span id="an_2:4">2:4</span> A nuk ju bie ndër mend se, kur isha akoma
ndër ju, jua thoja këto gjëra?

<span id="an_2:5">2:5</span> Tani e dini atë që e ndalon atë që të
shfaqet vetëm në kohën e vet.

<span id="an_2:6">2:6</span> Misteri i paudhësisë në fakt është tashmë
në veprim, duke pritur vetëm që të hiqet nga mesi ai që e ndalon tashti.

<span id="an_2:7">2:7</span> Atëherë do të shfaqet ky i paudhë, të cilin
Zoti do ta shkatërrojë me hukatjen e gojës së tij dhe do ta asgjësojë me
të dukurit e ardhjes së tij.

<span id="an_2:8">2:8</span> Ardhja e atij të paudhi do të bëhet me anë
të veprimit të Satanit, bashkë me çudira, shenja dhe mrrekullish të
rreme,

<span id="an_2:9">2:9</span> dhe nga çdo mashtrim ligësie për ata që
humbin, sepse nuk pranuan ta duan të vërtetën për të qenë të shpëtuar.

<span id="an_2:10">2:10</span> E prandaj Perëndia do t'u dërgojë atyre
një gënjim që do t'i bëjë të gabojnë, që t'i besojnë gënjeshtrës,

<span id="an_2:11">2:11</span> që të dënohen të gjithë ata që nuk i
besuan së vërtetës, por përqafuan ligësinë!

<span id="an_2:12">2:12</span> Por ne duhet ta falënderojmë vazhdimisht
Perëndinë për ju, o vëllezër të dashur nga Zoti, sepse Perëndia ju
zgjodhi që në fillim për t'ju shpëtuar, me anë të shenjtërimit të Frymës
dhe të besimit në të vërtetën;

<span id="an_2:13">2:13</span> tek e cila ju thirri me anë të ungjillit
tonë, që të arrini të merrni lavdinë e Zotit tonë Jezu Krisht.

<span id="an_2:14">2:14</span> Prandaj, vëllezër, qëndroni dhe mbani
porositë që mësuat, me anë të fjalës ose me anë të letrës sonë.

<span id="an_2:15">2:15</span> Dhe vetë Zoti jonë Jezu Krisht dhe
Perëndia Ati ynë, që na deshi dhe na dha me anë të hirit një ngushëllim
të përjetshëm dhe një shpresë të mirë,

<span id="an_2:16">2:16</span> ngushëlloftë zemrat tuaja dhe ju forcoftë
në çdo fjalë e punë të mirë.

<span id="an_2:17">2:17</span> Më në fund, o vëllezër, lutuni për ne, që
fjala e Zotit të përhapet me të shpejtë dhe të lëvdohet, porsi ndër ju,

<span id="an_3:1">3:1</span> dhe derisa të shpëtojmë nga njerëzit e
çoroditur dhe të këqij, sepse jo të gjithë kanë besim.

<span id="an_3:2">3:2</span> Por Zoti është besnik, dhe ai do t'ju
forcojë dhe do t'ju ruajë nga i ligu.

<span id="an_3:3">3:3</span> Dhe ne kemi besim për ju te Zoti, se gjërat
që ju porositëm po i bëni dhe do t'i bëni.

<span id="an_3:4">3:4</span> Edhe Zoti i drejtoftë zemrat tuaja te
dashuria e Perëndisë dhe te qëndrueshmëria e Krishtit.

<span id="an_3:5">3:5</span> Dhe ju porositim, o vëllezër, në emër të
Zotit tonë Jezu Krisht, që të largoheni nga çdo vëlla që ecën i
çrregullt dhe jo sipas porosisë që keni marrë prej nesh.

<span id="an_3:6">3:6</span> Sepse ju e dini vetë se si duhet të na
shëmbëlleni, sepse ne nuk u sollëm në mënyrë të çrregullt midis jush,

<span id="an_3:7">3:7</span> dhe nuk kemi ngrënë falas bukën e
ndonjërit, por punuam me mundim e cfilitje ditë e natë, që të mos i
bëheshim barrë asnjërit prej jush.

<span id="an_3:8">3:8</span> Jo se ne nuk e kemi këtë të drejtë, po për
t'ju dhënë ne vetë një shëmbull që ju të na imitonit.

<span id="an_3:9">3:9</span> Në fakt, edhe kur ishim në mes tuaj, ju
porosisnim këtë: se po qe se ndonjë nuk do të punojë, as të mos hajë.

<span id="an_3:10">3:10</span> Në fakt dëgjojmë se disa prej jush që
ecin në mënyrë të çrregullt, nuk bëjnë asgjë dhe merren me gjëra të
kota.

<span id="an_3:11">3:11</span> Këta i porosisim dhe i bëjmë thirrje në
Zotin tonë Jezu Krisht, që të hanë bukën e tyre duke punuar shtruar.

<span id="an_3:12">3:12</span> Dhe sa për ju, o vëllezër, mos u lodhni
së bëri të mirën.

<span id="an_3:13">3:13</span> Dhe nëqoftëse dikush nuk i bindet fjalës
sonë në këtë letër, shënojeni atë dhe mos u shoqëroni me të, që ai të
turpërohet.

<span id="an_3:14">3:14</span> Por mos e mbani atë si një armik, po
këshillojeni si vëlla.

<span id="an_3:15">3:15</span> Dhe vetë Zoti i paqes ju dhëntë
vazhdimisht paqe në çdo mënyrë. Zoti qoftë me ju të gjithë.

<span id="an_3:16">3:16</span> Të falat me shëndet janë nga dora ime,
nga mua, Pali; dhe kjo është një shenjë në çdo letër prej meje; unë
shkruaj kështu.

<span id="an_3:17">3:17</span> Hiri i Zotit tonë Jezu Krisht qoftë me ju
të gjithë. Amen.

<span id="an_3:18">3:18</span> Pali, apostulli i Jezu Krishtit, me
urdhër të Perëndisë, Shpëtimtarit tonë, dhe të Zotit Jezu Krisht,
shpresës sonë,

------------------------------------------------------------------------

[Next: 1 Timothy](ti1.md)
