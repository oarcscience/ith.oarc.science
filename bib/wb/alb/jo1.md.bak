[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Albanian Bible: 1 John

<span id="an_1:1">1:1</span> Atë që pamë dhe dëgjuam, ne po jua
shpallim, që edhe ju të keni bashkësi me ne; dhe bashkësia jonë është me
Atin dhe me Birin e tij, Jezu Krishtin.

<span id="an_1:2">1:2</span> Dhe po ju shkruajmë këto gjëra që gëzimi
juaj të jetë i plotë.

<span id="an_1:3">1:3</span> Dhe ky është mesazhi që dëgjuam nga ai dhe
po jua shpallim juve: Perëndia është dritë dhe në Të nuk ka kurrfarë
errësirë

<span id="an_1:4">1:4</span> Po të themi se kemi bashkësi me Të, dhe
ecim në errësirë, ne gënjejmë dhe nuk e vëmë në praktik të vërtetën;

<span id="an_1:5">1:5</span> por, po të ecim në dritë, sikurse ai është
në dritë, kemi bashkësi njeri me tjetrin, dhe gjaku i Jezu Krishtit,
Birit të tij, na pastron nga çdo mëkat.

<span id="an_1:6">1:6</span> Po të themi se jemi pa mëkat, gënjej-më
vetveten dhe e vërteta nuk është në ne.

<span id="an_1:7">1:7</span> Po t'i rrëfejmë mëkatet tona, ai është
besnik dhe i drejtë që të na falë mëkatet dhe të na pastrojë nga çdo
paudhësi.

<span id="an_1:8">1:8</span> Po të themi se s'kemi mëkatuar, e bëjmë atë
gënjeshtar dhe fjala e tij nuk është në ne.

<span id="an_1:9">1:9</span> Djema të mi, ju shkruaj këto gjëra që të
mos mëkatoni; dhe në qoftë se ndokush mëkatoi, kemi një avokat te Ati,
Jezu Krishtin të drejtin.

<span id="an_1:10">1:10</span> Ai është shlyesi për mëkatet tona; dhe jo
vetëm për tonat, por edhe për ata të të gjithë botës.

<span id="an_2:1">2:1</span> Dhe nga kjo e dimë se e kemi njohur atë, në
qoftë se i zbatojmë urdhërimet e tij.

<span id="an_2:2">2:2</span> Ai që thotë: ''Unë e kam njohur atë'', dhe
nuk zbaton urdhërimet e tij, është gënjeshtar dhe e vërteta nuk është në
të.

<span id="an_2:3">2:3</span> Por kush e zbaton fjalën e tij, në të me të
vërtetë dashuria e Perëndisë është përsosur. Nga kjo e njohim se jemi në
të.

<span id="an_2:4">2:4</span> Ai që thotë se qëndron në të, duhet të ecë
edhe vetë sikurse ka ecur ai.

<span id="an_2:5">2:5</span> Vëllezër, nuk ju shkruaj një urdhërim të
ri, por një urdhërim të vjetër, që e kishit nga fillimi: urdhërimi i
vjetër është fjala që dëgjuat nga fillimi.

<span id="an_2:6">2:6</span> E megjithatë po ju shkruaj një urdhërim të
ri, që është i vërtetë në të dhe në ju, sepse errësira po shkon dhe
tashmë po ndrit drita e vërtetë.

<span id="an_2:7">2:7</span> Ai që thotë se është në dritë dhe urren
vëllanë e vet, është ende në errësirë.

<span id="an_2:8">2:8</span> Ai që e do vëllanë e vet qëndron në dritë
dhe nuk ka asgjë në të që e bënë të bjerë.

<span id="an_2:9">2:9</span> Por ai që urren vëllanë e vet është në
errësirë, ecën në errësirë dhe nuk di ku shkon, sepse errësira ia ka
verbuar sytë.

<span id="an_2:10">2:10</span> Djema, ju shkruaj sepse mëkatet ju janë
falur nëpërmjet emrit të tij.

<span id="an_2:11">2:11</span> Etër, ju shkruaj sepse ju e keni njohur
atë që është që nga fillimi. Të rinj, ju shkruaj sepse e mundët të
ligun. Djema, po ju shkruaj sepse e keni njohur Atin.

<span id="an_2:12">2:12</span> Etër, ju kam shkruar sepse e keni njohur
atë që është nga fillimi. Të rinj, ju kam shkruar sepse jeni të fortë
dhe fjala e Perëndisë qëndron në ju dhe sepse e mundët të ligun.

<span id="an_2:13">2:13</span> Mos e doni botën, as gjërat që janë në
botë. Ne qoftë se ndokush do botën, dashuria e Atit nuk është në të,

<span id="an_2:14">2:14</span> sepse gjithçka që është në botë, lakmia e
mishit, lakmia e syve dhe krenaria e jetës, nuk vjen nga Ati, por nga
bota.

<span id="an_2:15">2:15</span> Dhe bota kalon me lakminë e saj; por ai
që bën vullnetin e Perëndisë mbetet përjetë.

<span id="an_2:16">2:16</span> Fëmijë, është ora e fundit. Dhe, sikurse
e dëgjuat, antikrishti duhet të vijë, dhe tani janë shfaqur shumë
antikrishtë; prej nga e dimë se është ora e fundit.

<span id="an_2:17">2:17</span> Mes nesh dolën, por nuk ishin nga tanët,
sepse, po të ishin nga tanët, do të kishin qëndruar me ne; por kjo
ndodhi që të dalë se nuk janë të gjithë nga tanët.

<span id="an_2:18">2:18</span> Por ju keni vajosjen nga i Shenjti dhe i
dini çdo gjë.

<span id="an_2:19">2:19</span> Nuk ju shkrova juve sepse nuk e njihni të
vërtetën, por sepse ju e njihni dhe sepse asnjë gënjeshtër nuk del nga e
vërteta.

<span id="an_2:20">2:20</span> Kush është gënjeshtari, veçse ai që mohon
se Jezus është Krishti? Antikrishti është ai, që mohon Atin dhe Birin.

<span id="an_2:21">2:21</span> Kushdo që mohon Birin, s'ka as Atin;
kushdo që njeh Birin, ka edhe Atin.

<span id="an_2:22">2:22</span> Ajo që ju, pra, dëgjuat nga fillimi le të
qëndrojë në ju; në qoftë se ajo që dëgjuat nga fillimi qëndron në ju,
edhe ju do të qëndroni në Birin dhe në Atin.

<span id="an_2:23">2:23</span> Dhe ky është premtimi që ai na bëri: jeta
e përjetshme.

<span id="an_2:24">2:24</span> Ju shkrova këto gjëra për ata që kërkojnë
t'ju gënjejnë.

<span id="an_2:25">2:25</span> Dhe, sa për ju, vajosja që keni marrë
prej tij qëndron në ju dhe nuk keni nevojë që ndokush t'ju mësojë; por,
duke qenë se vajosja e tij ju mëson çdo gjë dhe është e vërtetë e nuk
është gënjeshtër, qëndroni në të ashtu sikurse ju mësoi.

<span id="an_2:26">2:26</span> Edhe tani, djema, qëndroni në të që, kur
të shfaqet ai, ne të mund të kemi besim, dhe në ardhjen e tij të mos
turpërohemi para Tij.

<span id="an_2:27">2:27</span> Në qoftë se e dini se ai është i drejtë,
ta dini se kushdo që praktikon drejtësinë ka lindur prej tij.

<span id="an_2:28">2:28</span> Shikoni ç'dashuri të madhe na dha Ati, që
të quhemi bij të Perëndisë. Prandaj bota nuk na njeh, sepse nuk e ka
njohur atë.

<span id="an_2:29">2:29</span> Shumë të dashur, tani jemi bij të
Perëndisë, por ende nuk është shfaqur ç'do të jemi; por dimë se, kur të
shfaqet ai, do të jemi të ngjashëm me të, sepse do ta shohim se si është
ai.

<span id="an_3:1">3:1</span> Dhe kushdo që e ka këtë shpresë në të, le
ta pastrojë veten, siç është i pastër ai.

<span id="an_3:2">3:2</span> Kush bën mëkat, bën edhe shkelje të ligjit;
dhe mëkati është shkelje e ligjit.

<span id="an_3:3">3:3</span> Dhe ju e dini se ai u shfaq për të hequr
mëkatet tona; dhe në të nuk ka mëkat.

<span id="an_3:4">3:4</span> Kush qëndron në të nuk mëkaton; kush
mëkaton nuk e ka parë dhe as nuk e ka njohur.

<span id="an_3:5">3:5</span> Djema, kurrkush mos ju mashtroftë: ai që
zbaton drejtësinë është i drejtë, ashtu sikur është i drejtë ai.

<span id="an_3:6">3:6</span> Kush kryen mëkat është nga djalli, sepse
djalli mëkaton nga fillimi; prandaj është shfaqur Biri i Perëndisë: për
të shkatërruar veprat e djallit.

<span id="an_3:7">3:7</span> Kush lindi nga Perëndia nuk kryen mëkat,
sepse fara e Perëndisë qëndron në të dhe nuk mund të mëkatojë sepse
lindi nga Perëndia.

<span id="an_3:8">3:8</span> Prej kësaj njihen bijtë e Perëndisë dhe
bijtë e djallit; kushdo që nuk praktikon drejtësinë nuk është nga
Perëndia, dhe i tillë nuk është as ai që nuk do vëllanë e vet.

<span id="an_3:9">3:9</span> Sepse ky është mesazhi që dëgjuat nga
fillimi. Ta duam njeri-tjetrin,

<span id="an_3:10">3:10</span> jo sikundër Kaini, i cili ishte nga i
ligu dhe vrau vëllanë e vet. Dhe për çfarë arësye e vrau atë? Sepse
veprat e tij ishin të liga dhe ato të të vëllait ishin të drejta.

<span id="an_3:11">3:11</span> Mos u çuditni, vëllezër të mi, nëse bota
ju urren.

<span id="an_3:12">3:12</span> Ne e dimë se kemi kaluar nga vdekja në
jetë, sepse i duam vëllezërit; kush nuk e do vëllanë e vet, mbetet në
vdekje.

<span id="an_3:13">3:13</span> Kushdo që urren vëllanë e vet është
vrasës; dhe ju e dini se asnjë vrasës nuk ka jetë të përjetshme të
qëndrueshme në vete.

<span id="an_3:14">3:14</span> Nga kjo e kemi njohur dashurinë: ai e dha
jetën e vet për ne; dhe ne duhet ta japim jetën tonë për vëllezërit.

<span id="an_3:15">3:15</span> Dhe nëse njëri ka të mirat e kësaj bote
dhe sheh të vëllanë që është në nevojë dhe e mbyll zemrën e tij, si
qëndron në të dashuria e Perëndisë?

<span id="an_3:16">3:16</span> Djema të rinj, të mos duam me fjalë, as
me gjuhë, por me vepra dhe në të vërtetë.

<span id="an_3:17">3:17</span> Dhe nga kjo ne dimë se jemi në të
vërtetën dhe do t'i bindim zemrat tona para atij;

<span id="an_3:18">3:18</span> sepse, po të na dënojë zemra jonë,
Perëndia është më i madh se zemra jonë dhe njeh çdo gjë.

<span id="an_3:19">3:19</span> Shumë të dashur, nëse zemra jonë nuk na
dënon, kemi siguri para Perëndisë;

<span id="an_3:20">3:20</span> dhe ç'të kërkojmë, e marrim nga ai, sepse
zbatojmë urdhërimet e tij dhe bëjmë gjërat që janë të pëlqyera prej tij.

<span id="an_3:21">3:21</span> Dhe ky është urdhërimi i tij që besojmë
në emrin e Birit të tij Jezu Krisht dhe ta duam njeri-tjetrin si na
urdhëroi ai.

<span id="an_3:22">3:22</span> Ai që zbaton urdhërimet e tij qëndron në
Perëndinë, dhe Ai në të; dhe prej kësaj ne dijmë se ai qëndron në ne:
nga Fryma që ai na dha.

<span id="an_3:23">3:23</span> Shumë të dashur, mos i besoni çdo frymë,
por i vini në provë frymërat për të ditur nëse janë nga Perëndia, sepse
shumë profetë të rremë kanë dalë në botë.

<span id="an_3:24">3:24</span> Nga kjo mund të njihni Frymën e
Perëndisë: çdo frymë që rrëfen se Jezu Krishti ka ardhur në mish, është
nga Perëndia.

<span id="an_4:1">4:1</span> Dhe çdo frymë që nuk rrëfen se Jezu Krishti
ka ardhur në mish, nuk është nga Perëndia; dhe kjo është fryma e
antikrishtit që, siç e keni dëgjuar se vjen; dhe tashmë është në botë.

<span id="an_4:2">4:2</span> Ju jeni prej Perëndisë, o djem të rinj, dhe
i keni mundur ata, sepse ai që është në ju është më i madh se ai që
është në botë.

<span id="an_4:3">4:3</span> Ata janë nga bota; prandaj flasin për
gjërat e botës dhe bota i dëgjon.

<span id="an_4:4">4:4</span> Ne jemi prej Perëndisë; kush njeh Perëndinë
na dëgjon; kush nuk është prej Perëndisë nuk na dëgjon; nga kjo njohim
Frymën e së vërtetës dhe frymën e gabimit.

<span id="an_4:5">4:5</span> Shumë të dashur, le ta duam njeri tjetrin,
sepse dashuria është nga Perëndia dhe kushdo që do, ka lindur nga
Perëndia dhe e njeh Perëndinë.

<span id="an_4:6">4:6</span> Ai që nuk ka dashuri nuk e ka njohur
Perëndinë, sepse Perëndia është dashuri.

<span id="an_4:7">4:7</span> Në këtë është shfaqur dashuria e Perëndisë
ndaj nesh, se Perëndia dërgoi Birin e tij të vetëmlindurin në botë që ne
të rrojmë nëpërmjet tij.

<span id="an_4:8">4:8</span> Në këtë është dashuria: jo se ne e kemi
dashur Perëndinë, por që ai na ka dashur ne dhe dërgoi Birin e tij për
shlyerjen e mëkateve tona.

<span id="an_4:9">4:9</span> Shumë të dashur, në qoftë se Perëndia na ka
dashur në këtë mënyrë; edhe ne duhet ta duam njeri-tjetrin.

<span id="an_4:10">4:10</span> Askush s'e ka parë ndonjëherë Perëndinë;
po ta duam njeri-tjetrin, Perëndia qëndron në ne dhe dashuria e tij
është e përsosur në ne.

<span id="an_4:11">4:11</span> Nga kjo ne njohim se qëndrojmë në të dhe
ai në ne, sepse ai na ka dhënë nga Fryma e tij.

<span id="an_4:12">4:12</span> Dhe ne pamë dhe dëshmojmë se Ati e dërgoi
Birin për të qënë Shpëtimtar i botës.

<span id="an_4:13">4:13</span> Ai që rrëfen se Jezusi është Biri i
Perëndisë, Perëndia qëndron në të dhe ai në Perëndinë.

<span id="an_4:14">4:14</span> Dhe ne njohëm dhe besuam dashurinë që
Perëndia ka për ne. Perëndia është dashuri; dhe ai që qëndron në dashuri
qëndron në Perëndinë dhe Perëndia në të.

<span id="an_4:15">4:15</span> Në këtë dashuria u përsos në ne (që të
kemi guxim në ditën e gjyqit): sepse sikurse është ai, po kështu jemi
edhe ne në këtë botë.

<span id="an_4:16">4:16</span> Në dashuri nuk ka frikë, madje dashuria e
përsosur e nxjerr jashtë frikën, sepse frika ka të bëjë me ndëshkimin,
dhe ai që ka frikë nuk është i përsosur në dashuri.

<span id="an_4:17">4:17</span> Ne e duam atë, sepse ai na deshi i pari.

<span id="an_4:18">4:18</span> Po të thotë dikush: ''Unë e dua
Perëndinë'' dhe urren vëllanë e vet, është gënjeshtar; sepse ai që nuk
do vëllanë e vet të cilin e sheh, si mund të dojë Perëndinë, që nuk e
sheh?

<span id="an_4:19">4:19</span> Dhe ky është urdhërimi që kemi marrë nga
ai: ai që do Perëndinë, të dojë edhe vëllanë e vet.

<span id="an_4:20">4:20</span> Kushdo që beson se Jezusi është Krishti,
ka lindur nga Perëndia; dhe kushdo që do atë që e ka ngjizur, do edhe
atë që ka qenë ngjizur nga ai.

<span id="an_4:21">4:21</span> Nga kjo ne dimë ti duam bijtë e
Perëndisë: kur duam Perëndinë dhe zbatojmë urdhërimet e tij.

<span id="an_5:1">5:1</span> Sepse kjo është dashuria e Perëndisë: që ne
të zbatojmë urdhërimet e tij; dhe urdhërimet e tij nuk janë të rënda.

<span id="an_5:2">5:2</span> Sepse çdo gjë që ka lindur nga Perëndia e
mund botën; dhe kjo është fitorja që e mundi botën: besimi ynë

<span id="an_5:3">5:3</span> Cili është ai që e mund botën, veç se ai që
beson se Jezusi është Biri i Perëndis?

<span id="an_5:4">5:4</span> Ky është ai që erdhi me anë të ujit e
gjakut, Jezu Krishti; jo vetëm me anë të ujit, por me anë të ujit e me
anë të gjakut. Dhe Fryma është ai që dëshmon, sepse Fryma është e
vërteta.

<span id="an_5:5">5:5</span> Sepse tre janë ata që dëshmojnë në qiell:
Ati, Fjala dhe Fryma e Shenjtë; dhe këta të tre janë një.

<span id="an_5:6">5:6</span> Edhe tre janë ata që dëshmojnë mbi dhe:
Fryma, uji dhe gjaku; dhe këta të tre janë të një mendimi.

<span id="an_5:7">5:7</span> Në qoftë se ne pranojmë dëshminë e
njerëzve, dëshmia e Perëndisë është më e madhe, sepse kjo është dëshmia
e Perëndisë që ai dha për Birin e tij.

<span id="an_5:8">5:8</span> Ai që beson në Birin e Perëndisë ka këtë
dëshmi në vetvete; ai që nuk beson te Perëndia, e ka bërë atë
gënjeshtar, sepse nuk i besoi dëshmisë që Perëndia dha për Birin e tij.

<span id="an_5:9">5:9</span> Dhe dëshmia është kjo: Perëndia na dha
jetën e përjetshme dhe kjo jetë është në Birin e tij.

<span id="an_5:10">5:10</span> Ai që ka Birin, ka jetën; ai që nuk ka
Birin e Perëndisë, nuk ka jetën.

<span id="an_5:11">5:11</span> Jua shkrova këto gjëra juve që besoni në
emrin e Birit të Perëndisë, që të dini se keni jetën e përjetshme dhe që
të besoni në emrin e Birit të Perëndisë.

<span id="an_5:12">5:12</span> Kjo është siguria që kemi përpara tij:
nëse kërkojmë diçka sipas vullnetit të tij, ai na e plotëson:

<span id="an_5:13">5:13</span> Dhe nëse dimë se ai na i plotëson të
gjitha ato që i kërkojmë, ne dimë se i kemi ato që i kërkuam atij.

<span id="an_5:14">5:14</span> Në se dikush sheh vëllanë e vet se kryen
një mëkat që nuk çon në vdekje, le t'i lutet Perëndisë, dhe ai do t'i
japë jetën, atyre që bëjnë mëkat që nuk çon në vdekje. Ka mëkat që çon
në vdekje nuk them që ai të lutet për këtë.

<span id="an_5:15">5:15</span> Çdo paudhësi është mëkat; por ka mëkat që
nuk çon në vdekje.

<span id="an_5:16">5:16</span> Ne dimë se kushdo që ka lindur nga
Perëndia nuk mëkaton; ai që ka lindur nga Perëndia e ruan veten e tij,
dhe i ligu nuk e prek atë.

<span id="an_5:17">5:17</span> Ne dimë se jemi nga Perëndia dhe se
gjithë bota dergjet në ligësi.

<span id="an_5:18">5:18</span> Por ne dimë se Biri i Perëndisë erdhi dhe
na dha të kuptuarit, që ne të njohim atë që është i Vërteti; dhe ne jemi
në të Vërtetin, në Birin e tij Jezu Krisht; ky është i vërteti Perëndi
dhe jeta e përjetshme.

<span id="an_5:19">5:19</span> Djema, ruani veten nga idhujt.

<span id="an_5:20">5:20</span> Plaku; zonjës së zgjedhur dhe bijve të
saj që i dua në të vërtetë, dhe jo vetëm unë, por edhe të gjithë ata që
e kanë njohur të vërtetën,

<span id="an_5:21">5:21</span> për shkak të së vërtetës që qëndron në ne
dhe do të jetë me ne përjetë:

------------------------------------------------------------------------

[Next: 2 John](jo2.md)
