[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](gal)  [Next](phi.md) 

------------------------------------------------------------------------

### Albanian Bible: Ephesians

<span id="an_1:1">1:1</span> Hir dhe paqe qoftë mbi ju prej Perëndisë,
Ati ynë, dhe nga Zoti Jezu Krisht.

<span id="an_1:2">1:2</span> I bekuar qoftë Perëndia, Ati i Zotit tonë
Jezu Krisht, që na bekoi me çdo bekim frymëror në vendet qiellore në
Krishtin,

<span id="an_1:3">1:3</span> sikurse na zgjodhi në të përpara se të
themelohej bota, që të jemi të shenjtë dhe të papërlyer përpara tij në
dashuri,

<span id="an_1:4">1:4</span> duke na paracaktuar që të birësohemi në
veten e tij me anë të Jezu Krishtit, sipas pëlqimit të vullnetit të vet,

<span id="an_1:5">1:5</span> për lëvdim të lavdisë së hirit të tij, me
të cilin na bëri të pëlqyer në të dashurin Birin e tij,

<span id="an_1:6">1:6</span> në të cilin kemi shpengimin me anë të
gjakut të tij, faljen e mëkateve sipas pasurivë së hirit të tij,

<span id="an_1:7">1:7</span> të cilin e bëri të teprojë ndaj nesh me
gjithë urtësinë dhe mençurinë,

<span id="an_1:8">1:8</span> duke bërë të njohur tek ne misterin e
vullnetit të tij sipas pëlqimit të tij, që ai e kish përcaktuar me veten
e tij,

<span id="an_1:9">1:9</span> që, kur të plotësoheshin kohërat, t'i
sillte në një krye të vetëm, në Krishtin, të gjitha gjërat, ato që janë
në qiejt dhe ato që janë mbi dhe.

<span id="an_1:10">1:10</span> Në të edhe kemi qenë zgjedhur për një
trashëgimi, duke qenë të paracaktuar sipas vendimit të atij që vepron të
gjitha sipas këshillës së vullnetit të tij,

<span id="an_1:11">1:11</span> që ne të jemi për lëvdim të lavdisë së
tij, ne që shpresuam qysh më parë në Krishtin.

<span id="an_1:12">1:12</span> Në të edhe ju, pasi e dëgjuat fjalën e së
vërtetës, ungjillin e shpëtimit tuaj, dhe pasi besuat, u vulosët me
Frymën e Shenjtë të premtimit,

<span id="an_1:13">1:13</span> i cili është kapari i trashëgimisë tonë,
për shpengimin e plotë të zotërimit të blerë, për lëvdim të lavdisë së
tij.

<span id="an_1:14">1:14</span> Prandaj edhe unë, qëkur dëgjova për
besimin tuaj në Jezu Krishtin dhe për dashurinë që keni ndaj gjithë
shenjtorëve,

<span id="an_1:15">1:15</span> nuk pushoj së falënderuari për ju dhe
duke ju kujtuar në lutjet e mia,

<span id="an_1:16">1:16</span> që Perëndia i Zotit tonë Jezu Krisht, Ati
i lavdisë, t'ju japë juve Frymën e diturisë dhe të zbulesës, në
njohurinë e tij,

<span id="an_1:17">1:17</span> dhe t'u ndriçojë sytë e mendjes suaj, që
të dini cila është shpresa e thirrjes së tij dhe cilat janë pasuritë e
lavdisë së trashëgimisë së tij në shenjtorët,

<span id="an_1:18">1:18</span> dhe cila është madhështia e
jashtëzakonshme e fuqisë së tij ndaj nesh, që besojmë sipas veprimit të
forcës së fuqisë së tij,

<span id="an_1:19">1:19</span> të cilën e vuri në veprim në Krishtin,
duke e ringjallur prej së vdekurish dhe duke e vënë të ulej në të
djathtën e tij në vendet qiellore,

<span id="an_1:20">1:20</span> përmbi çdo principatë, pushtet, fuqi,
zotërim dhe çdo emër që përmendet jo vetëm në këtë epokë, por edhe në
atë të ardhme,

<span id="an_1:21">1:21</span> dhe vuri çdo gjë nën këmbët e tij, edhe
ia dha për krye përmbi çdo gjë kishës,

<span id="an_1:22">1:22</span> e cila është trupi i tij, plotësia i atij
që mbush çdo gjë në të gjithë.

<span id="an_1:23">1:23</span> Ai ju dha jetë edhe juve, që ishit të
vdekur në faje dhe në mëkate,

<span id="an_2:1">2:1</span> në të cilat keni ecur dikur, sipas ecjës së
kësaj bote, sipas prijësit të pushtetit të erës, sipas frymës që vepron
tani në bijtë e mosbindjes,

<span id="an_2:2">2:2</span> ndërmjet të cilëve edhe ne dikur jetuam në
lakmitë e mishit tonë duke i plotësuar dëshirat e mishit dhe të mendjes,
dhe ishim prej natyre bij të zemërimit, ashtu si edhe të tjerët.

<span id="an_2:3">2:3</span> Por Perëndia, që është i pasur në mëshirë,
për shkak të dashurisë së tij të madhe me të cilën na deshi,

<span id="an_2:4">2:4</span> edhe atëherë kur ishim të vdekur në faje,
na dha jetë me Krishtin (ju jeni të shpëtuar me anë të hirit),

<span id="an_2:5">2:5</span> edhe na ringjalli me të, dhe me të na vuri
të rrimë në vendet qiellore në Krishtin Jezus,

<span id="an_2:6">2:6</span> për të treguar në epokat që do të vijnë
pasurinë e pamasë të hirit të tij, me anë të mirësisë ndaj nesh në
Krishtin Jezus.

<span id="an_2:7">2:7</span> Ju në fakt, jeni të shpëtuar me anë të
hirit, nëpërmjet besimit, dhe kjo nuk vjen nga ju, po është dhurata e
Perëndisë,

<span id="an_2:8">2:8</span> jo nga vepra, që të mos mburret askush.

<span id="an_2:9">2:9</span> Ne në fakt jemi vepra e tij, e krijuar në
Krishtin Jezus për veprat e mira që Perëndia përgatiti që më parë, që ne
të ecim në to.

<span id="an_2:10">2:10</span> Prandaj kujtohuni se dikur ju johebrenj
në mish, të quajtur të parrethprerë nga ata që e quajnë veten të
rrethprerë, sepse të tillë u bënë në mish, nga dora e njeriut,

<span id="an_2:11">2:11</span> ishit në atë kohë pa Krishtin, të huaj në
qytetërinë e Izraelit dhe të huaj për besëlidhjen e premtimit, pa pasur
shpresë dhe duke qënë pa Perëndi në botë.

<span id="an_2:12">2:12</span> Por tani, në Krishtin Jezus, ju që dikur
ishit larg, u afruat me anë të gjakut të Krishtit.

<span id="an_2:13">2:13</span> Ai në fakt, është paqja jonë, ai që ka
bërë nga të dy popujt një dhe ka shembur murin e ndarjes,

<span id="an_2:14">2:14</span> duke e prishur armiqësinë në mishin e
tij, ligjin e urdhërimeve të përftuar nga porosi, për të krijuar në
vetvete nga dy një njeri të ri, duke bërë paqen,

<span id="an_2:15">2:15</span> dhe për t'i pajtuar të dy me Perëndinë në
një trup të vetëm me anë të kryqit, mbasi vrau armiqësinë në vetvete.

<span id="an_2:16">2:16</span> Dhe ai erdhi për t'ju shpallur paqen,
juve që ishit larg dhe atyre që ishin afër,

<span id="an_2:17">2:17</span> sepse përmes tij që të dy kemi hyrje tek
Ati nëpër një Frymë të vetme.

<span id="an_2:18">2:18</span> Ju, pra, nuk jeni më të huaj, as bujtës,
por bashkëqytetarë të shenjtorëve dhe pjestarë të familjes së Perëndisë,

<span id="an_2:19">2:19</span> të ndërtuar mbi themelin e apostujve dhe
të profetëve, duke qënë Jezu Krishti vetë guri i qoshes,

<span id="an_2:20">2:20</span> mbi të cilin gjithë ndërtesa, e lidhur
mirë, rritet për të qenë një tempull i shenjtë në Zotin,

<span id="an_2:21">2:21</span> në të cilin edhe ju jeni bashkëndërtuar
për të qenë një banesë e Perëndisë në Frymë.

<span id="an_2:22">2:22</span> Për këtë arsye unë, Pali, jam i burgosuri
i Jezu Krishtit për ju johebrenjtë,

<span id="an_3:1">3:1</span> dhe nëse keni dëgjuar për dhënien e hirit
të Perëndisë, që më është besuar për ju;

<span id="an_3:2">3:2</span> se si, me zbulesë, ai ma bëri të njohur
misterin, sikurse ju shkrova më përpara me pak fjalë.

<span id="an_3:3">3:3</span> Duke i lexuar këto, ju mund të kuptoni cila
është inteligjenca ime në misterin e Krishtit,

<span id="an_3:4">3:4</span> që nuk iu bë i njohur në epokat e tjera
bijve të njerëzve, ashtu si iu zbulua tani apostujve të shenjtë dhe
profetëve të tij me anë të Frymës,

<span id="an_3:5">3:5</span> që johebrenjtë të jenë bashkëtrashëgimtarë
të të njëjtit trup dhe bashkëpjesëtarë të premtimit të tij në Krishtin
nëpërmjet ungjillit,

<span id="an_3:6">3:6</span> shërbenjës i të cilit u bëra, sipas
dhunëtisë së hirit të Perëndisë që m'u dha në sajë të fuqisë së tij.

<span id="an_3:7">3:7</span> Mua, më të voglit nga të gjithë shenjtorët,
m'u dha ky hir për të shpallur midis johebrenjve pasuritë e
papërshkrueshme të Krishtit,

<span id="an_3:8">3:8</span> dhe për t'u manifestuar të gjithëve
pjesëmarrjen e misterit, i cili nga epokat më të lashta qe fshehur në
Perëndinë, i cili krijoi të gjitha gjërat nëpërmjet Jezu Krishtit;

<span id="an_3:9">3:9</span> që nëpërmjet kishës, në kohën e tashme u
manifestohej principatave dhe pushtetëve, në vendet qiellore, dituria e
shumëllojshme e Perëndisë,

<span id="an_3:10">3:10</span> sipas qëllimit të përjetshëm që ai kreu
në Krishtin Jezus, Zotin tonë,

<span id="an_3:11">3:11</span> në të cilin kemi lirinë dhe hyrjen te
Perëndia në mirëbesimin nëpërmjet besimit në të.

<span id="an_3:12">3:12</span> Për këtë arsye ju lutem që të mos
dekurajoheni për shkak të mundimeve të mia që vuaj për ju, e cila është
lavdia juaj.

<span id="an_3:13">3:13</span> Për këtë arsye unë po i ul gjunjët e mi
përpara Atit të Zotit tonë Jezu Krisht,

<span id="an_3:14">3:14</span> nga i cili merr emër çdo familje në qiejt
dhe mbi tokë,

<span id="an_3:15">3:15</span> që t'ju japë, sipas pasurisë së lavdisë
së vet, të forcoheni me fuqi nëpërmjet Frymës të tij në njeriun e
përbrendshëm,

<span id="an_3:16">3:16</span> që Krishti të banojë në zemrat tuaja me
anë të besimit,

<span id="an_3:17">3:17</span> që, të rrënjosur dhe të themeluar në
dashuri, të mund të kuptoni me të gjithë shenjtorët cila është gjërësia,
gjatësia, thellësia dhe lartësia,

<span id="an_3:18">3:18</span> dhe ta njihni dashurinë e Krishtit që
tejkalon çdo njohuri, që të mbusheni me tërë plotësinë e Perëndisë.

<span id="an_3:19">3:19</span> Tani atij që, sipas fuqisë që vepron në
ne, mund të bëjë jashtë mase më tepër nga sa kërkojmë ose mendojmë,

<span id="an_3:20">3:20</span> atij i qoftë lavdia në kishën në Krishtin
Jezus për të gjitha brezat, në jetë të jetëve. Amen.

<span id="an_3:21">3:21</span> Unë, pra, i burgosuri për Zotin, ju bëj
thirrje që të ecni denjësisht sipas thirrjes për të cilën u thirrët,

<span id="an_4:1">4:1</span> me çdo përulësi e zemërbutësi, me durim,
duke e duruar njëri-tjetrin në dashuri,

<span id="an_4:2">4:2</span> duke u përpjekur të ruani unitetin e Frymës
në lidhjen e paqes.

<span id="an_4:3">4:3</span> Éshtë një trup i vetëm dhe një Frym i
vetëm, sikurse ju u thirrët në shpresën e vetme të thirrjes suaj.

<span id="an_4:4">4:4</span> Éshtë një Zot i vetëm, një besim i vetëm,
një pagëzim i vetëm,

<span id="an_4:5">4:5</span> një Perëndi i vetëm dhe Atë i të gjithëve,
që është përmbi të gjithë, në mes të të gjithëve dhe në ju të gjithë.

<span id="an_4:6">4:6</span> Po secilit nga ne iu dha hiri sipas masës
së dhuntisë së Krishtit.

<span id="an_4:7">4:7</span> Për ç'ka Shkrimi thotë: ''Kur ai u ngjit
lart, ai e burgosi burgosjen dhe u dha dhurata njerëzve''.

<span id="an_4:8">4:8</span> Tani kjo: ''Ai u ngjit'', ç'do të thotë
tjetër përveç se ai më parë edhe kishte zbritur në pjesët më të ulta të
dheut?

<span id="an_4:9">4:9</span> Ai që zbriti është po ai që edhe u ngjit
përmbi të gjithë qiejt, për të përmbushur të gjitha gjërat.

<span id="an_4:10">4:10</span> Dhe ai vetë i dha disa si apostuj, të
tjerë si profetë, të tjerë si ungjilltarë dhe të tjerë si barinj e
mësues,

<span id="an_4:11">4:11</span> për përsosjen e shenjtorëve, për veprën e
shërbimit dhe për ndërtimin e trupit të Krishtit,

<span id="an_4:12">4:12</span> derisa të arrijmë të gjithë te uniteti i
besimit dhe të njohjes së Birit të Perëndisë, te një njeri i përsosur,
në masën e shtatit të plotësisë së Krishtit,

<span id="an_4:13">4:13</span> që të mos jemi më foshnja, të lëkundur
dhe të transportuar nga çdo erë doktrineje, nga mashtrimi i njerëzve,
nga dinakëria e tyre nëpërmjet gënjeshtrave të gabimit,

<span id="an_4:14">4:14</span> por, duke thënë të vërtetën me dashuri,
të rritemi në çdo gjë drejt atij që është kreu, Krishti.

<span id="an_4:15">4:15</span> Prej të cilit gjithë trupi, i lidhur mirë
dhe i bashkuar, me anë të kontributit që jep çdo gjymtyrë dhe sipas
forcës së çdo pjese të veçantë, shkakton rritjen e trupit, për ndërtimin
e vetes së tij në dashuri.

<span id="an_4:16">4:16</span> Këtë, pra, po dëshmoj në Zotin: të mos
ecni më si po ecin ende johebrenjtë e tjerë, në kotësinë e mendjes së
tyre,

<span id="an_4:17">4:17</span> të errësuar në mendje, të shkëputur nga
jeta e Perëndisë, për shkak të padijes që është në ta dhe ngurtësimit të
zemrës së tyre.

<span id="an_4:18">4:18</span> Ata, duke u bërë të pandjeshëm, e dhanë
veten në shthurje, duke kryer çdo papastërti me lakmi të pangopur.

<span id="an_4:19">4:19</span> Por ju nuk e keni njohur kështu Krishtin,

<span id="an_4:20">4:20</span> në qoftë se e keni dëgjuar atë dhe keni
qënë të mësuar në të sipas së vërtetës që është në Jezusin,

<span id="an_4:21">4:21</span> që të zhvisheni, për sa i takon sjelljes
së mëparshme, nga njeriu i vjetër që korruptohet me anë të lakmive të
gënjeshtrës,

<span id="an_4:22">4:22</span> dhe të përtëriteni në frymën e mendjes
suaj

<span id="an_4:23">4:23</span> dhe të visheni me njeriun e ri, të
krijuar sipas Perëndisë në drejtësinë dhe shenjtërinë e së vërtetës.

<span id="an_4:24">4:24</span> Prandaj, duke e lënë mënjanë gënjeshtrën,
secili t'i thotë të vërtetën të afërmit të vet, sepse jemi gjymtyrë,
njeri me tjetrin.

<span id="an_4:25">4:25</span> Zemërohuni dhe mos mëkatoni; dielli të
mos perëndojë mbi inatin tuaj;

<span id="an_4:26">4:26</span> dhe mos i jepni vend djallit.

<span id="an_4:27">4:27</span> Ai që vidhte, le të mos vjedhë më, por më
tepër të mundohet duke bërë ndonjë punë të mirë me duart e veta, që të
ketë t'i japë diçka atij që ka nevojë.

<span id="an_4:28">4:28</span> Asnjë fjalë e keqe le të mos dalë nga
goja juaj, por ajo që është e mirë për ndërtimin, sipas nevojës, që t'u
japë hir atyre që dëgjojnë.

<span id="an_4:29">4:29</span> Dhe mos e trishtoni Frymën e Shenjtë të
Perëndisë, me të cilin u vulosët për ditën e shpengimit.

<span id="an_4:30">4:30</span> Le të flaket larg jush çdo hidhërim,
zemërim, inat, trazirë dhe shpifje me çdo ligësi.

<span id="an_4:31">4:31</span> Por jini të mirë dhe të mëshirshëm njeri
me tjetrin, duke e falur njëri-tjetrin, sikurse edhe Perëndia ju ka
falur në Krishtin.

<span id="an_4:32">4:32</span> Bëhuni pra imitues të Perëndisë, si bij
shumë të dashur,

<span id="an_5:1">5:1</span> edhe ecni në dashuri, sikurse edhe Krishti
na deshi dhe e dha veten e tij për ne, si ofertë e flijim Perëndisë, si
një parfum erëmirë.

<span id="an_5:2">5:2</span> Por, ashtu si u ka hije shenjtorëve, as
kurvëria, as ndonjë papastërti, as kurnacëri të mos zihet në gojë midis
jush;

<span id="an_5:3">5:3</span> as pandershmëri, as të folur pa mend e të
përqeshur, të cilat nuk kanë hije, por më tepër të ketë falenderime.

<span id="an_5:4">5:4</span> Të dini në fakt këtë: asnjë kurvar, ose i
ndyrë ose kurnac, i cili është idhujtar, nuk ka ndonjë trashëgim në
mbretërinë e Krishtit dhe të Perëndisë.

<span id="an_5:5">5:5</span> Askush të mos ju gënjejë me fjalë të kota,
sepse, për shkak të këtyre gjërave, vjen zemërimi i Perëndisë mbi bijtë
e mosbindjes.

<span id="an_5:6">5:6</span> Mos jini, pra, shokë me ta.

<span id="an_5:7">5:7</span> Sepse dikur ishit errësirë, por tani jeni
dritë në Zotin; ecni, pra, si bij të dritës,

<span id="an_5:8">5:8</span> sepse fryti i Frymës konsiston në gjithçka
që është mirësi, drejtësi dhe të vërtetë,

<span id="an_5:9">5:9</span> duke provuar çfarë është e pranueshme për
Perëndinë.

<span id="an_5:10">5:10</span> Dhe mos merrni pjesë në punët e
pafrytshme të errësirës, por më tepër t'i qortoni,

<span id="an_5:11">5:11</span> sepse ato që bëjnë ata në fshehtësi,
është turp edhe të thuhen.

<span id="an_5:12">5:12</span> Kurse të gjitha gjërat, kur dalin në
dritë, bëhen të dukshme, sepse çdo gjë që shfaqet është dritë.

<span id="an_5:13">5:13</span> Prandaj Shkrimi thotë: ''Zgjohu, ti që
fle, dhe ringjallu prej së vdekurish, dhe Krishti do të shndrisë mbi
ty''.

<span id="an_5:14">5:14</span> Kujdesuni, pra, që të ecni me kujdes dhe
jo si të marrët, por si të mençurit,

<span id="an_5:15">5:15</span> duke e shfyrtësuar kohën, sepse ditët
janë të mbrapshta.

<span id="an_5:16">5:16</span> Prandaj mos u bëni të pakujdesshëm, por
kuptoni cili është vullneti i Zotit.

<span id="an_5:17">5:17</span> Dhe mos u dehni me verë, në të cilën ka
shthurje, por mbushuni me Frymë,

<span id="an_5:18">5:18</span> duke i folur njeri tjetrit me psalme,
himne dhe këngë frymërore, duke kënduar dhe duke lavdëruar Zotin me
zemrën tuaj,

<span id="an_5:19">5:19</span> duke e falënderuar vazhdimisht për çdo
gjë Perëndinë dhe Atin, në emër të Zotit tonë Jezu Krisht;

<span id="an_5:20">5:20</span> nënshtrohuni njëri-tjetrit në druajtjen e
Krishtit!

<span id="an_5:21">5:21</span> Ju, gratë, nënshtrohuni burrave tuaj
porsi Zotit,

<span id="an_5:22">5:22</span> sepse burri është kreu i gruas, sikurse
edhe Krishti është kreu i kishës, dhe ai vetë është Shpëtimtari i
trupit.

<span id="an_5:23">5:23</span> Ashtu si kisha i është nënshtruar
Krishtit, kështu gratë duhet t'i nënshtrohen burrave të tyre në çdo gjë.

<span id="an_5:24">5:24</span> Ju, burra, t'i doni gratë tuaja, sikurse
edhe Krishti ka dashur kishën dhe e ka dhënë veten e vet për të,

<span id="an_5:25">5:25</span> që ta shenjtërojë, pasi e pastroi me
larjen e ujit me anë të fjalës,

<span id="an_5:26">5:26</span> që ta nxjerrë atë përpara vetes të
lavdishme, pa njolla a rrudha a ndonjë gjë të ti-llë, por që të jetë e
shenjtë dhe e paqortueshme.

<span id="an_5:27">5:27</span> Kështu burrat duhet t'i duan gratë e veta
porsi trupat e tyre; kush do gruan e vet do vetveten.

<span id="an_5:28">5:28</span> Sepse askush nuk urreu mishin e vet, por
e ushqen dhe kujdeset me butësi për të, sikurse edhe Zoti bën me kishën,

<span id="an_5:29">5:29</span> sepse ne jemi gjymtyrë të trupit të tij,
të mishit të tij dhe të kockave të tij.

<span id="an_5:30">5:30</span> ''Prandaj njeriu do të lërë babanë e vet
dhe nënën e vet dhe do të bashkohet me gruan e vet, dhe të dy do të
bëhen një mish i vetëm''.

<span id="an_5:31">5:31</span> Ky mister është i madh; tani unë e them
në lidhjen me Krishtin dhe me kishën.

<span id="an_5:32">5:32</span> Por secili nga ju kështu ta dojë gruan e
vet sikurse e do veten e vet; dhe po kështu gruaja ta respektojë burrin.

<span id="an_5:33">5:33</span> Fëmijë, binduni prindërve tuaj në Zotin,
sepse kjo është e drejtë.

<span id="an_6:1">6:1</span> ''Ndero babanë tënd dhe nënën tënde'', ky
është urdhërimi i parë me premtim,

<span id="an_6:2">6:2</span> ''që ti të jesh mirë dhe të jetosh gjatë
mbi dhe''.

<span id="an_6:3">6:3</span> Dhe ju, etër, mos provokoni për zemërim
fëmijtë tuaj, por i edukoni në disiplinë dhe në këshillë të Zotit.

<span id="an_6:4">6:4</span> Ju, shërbëtorë, bindjuni zotërinjve tuaj
sipas mishit me druajtje dhe dridhje, në thjeshtësinë e zemrës suaj,
porsi Krishtit,

<span id="an_6:5">6:5</span> duke mos shërbyer për sy e faqe, si ata që
duan t'u pëlqejnë njerëzve, por si shërbëtorë të Krishtit, duke bërë
vullnetin e Perëndisë me zemër,

<span id="an_6:6">6:6</span> duke shërbyer me dashuri si për Krishtin
dhe jo si për njerëzit,

<span id="an_6:7">6:7</span> duke ditur se gjithsecili, qoftë skllav apo
i lirë, po të bëjë të mirën, do të marrë shpërblimin nga Zoti.

<span id="an_6:8">6:8</span> Dhe ju, zotërinj, bëni po kështu ndaj tyre,
duke i lënë kërcënimet, duke ditur që i tyre dhe juaji Zot është në
qiell dhe se tek ai nuk ka asnjë anësi.

<span id="an_6:9">6:9</span> Për çfarë mbetet, vëllezërit e mi,
forcohuni në Zotin dhe në forcën e fuqisë së tij.

<span id="an_6:10">6:10</span> Vishni gjithë armatimin e Perëndisë që të
mund të qëndroni kundër kurtheve të djallit,

<span id="an_6:11">6:11</span> sepse beteja jonë nuk është kundër gjakut
dhe mishit, por kundër principatave, kundër pushteteve, kundër sunduesve
të botës së errësirës të kësaj epoke, kundër frymërave të mbrapshta në
vendet qiellore.

<span id="an_6:12">6:12</span> Prandaj merreni të gjithë armatimin e
Perëndisë, që të mund të rezistoni në ditën e mbrapshtë dhe të mbeteni
më këmbë pasi t'i keni kryer çdo gjë.

<span id="an_6:13">6:13</span> Qëndroni, pra, të fortë, duke patur në
ijë brezin e së vërtetës, të veshur me parzmoren e drejtësisë,

<span id="an_6:14">6:14</span> dhe duke mbathur këmbët me gatishmërinë e
ungjillit të paqes,

<span id="an_6:15">6:15</span> mbi të gjitha, duke marrë mburojën e
besimit, me të cilën mund të shuani të gjitha shigjetat e zjarrta të të
ligut.

<span id="an_6:16">6:16</span> Merrni edhe përkrenaren e shpëtimit dhe
shpatën e Frymës, që është fjala e Perëndisë,

<span id="an_6:17">6:17</span> duke u lutur në çdo kohë dhe me çdo lloj
lutjeje dhe përgjërimi në Frymën, duke ndenjur zgjuar për këtë qëllim me
çdo ngulmim dhe lutje për të gjithë shenjtorët,

<span id="an_6:18">6:18</span> dhe edhe për mua, që kur të hap gojën
time, të më jepet të flas lirësisht për ta bërë të njohur misterin e
ungjillit,

<span id="an_6:19">6:19</span> për të cilin jam i dërguari në pranga, që
të mund të shpall lirësisht, siç e kam për detyrë.

<span id="an_6:20">6:20</span> Por, që ta dini edhe ju si jam dhe çfarë
bëj, Tikiku, vëllai i dashur dhe shërbenjësi besnik në Zotin, do t'ju
informojë për të gjitha;

<span id="an_6:21">6:21</span> të cilin pikërisht për këtë qëllim po ju
kam dërguar, që të jeni në dijeni të gjendjes sonë dhe të ngushëllojë
zemrat tuaja.

<span id="an_6:22">6:22</span> Paqe vëllezërve dhe dashuri me besim nga
Perëndia Ati dhe nga Zoti Jezu Krisht.

<span id="an_6:23">6:23</span> Hiri qoftë me të gjithë ata që duan Zotin
tonë Jezu Krisht me sinqeritet.

<span id="an_6:24">6:24</span> Pali dhe Timoteu, shërbëtorë të Jezu
Krishtit, gjithë shenjtorëve në Jezu Krishtin që janë në Filipi, bashkë
me peshkopët dhe dhjakët:

------------------------------------------------------------------------

[Next: Philippians](phi.md)
