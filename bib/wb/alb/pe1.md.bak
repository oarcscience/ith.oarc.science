[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Albanian Bible: 1 Peter

<span id="an_1:1">1:1</span> Qoftë bekuar Perëndia edhe Ati i Zotit tonë
Jezu Krisht, i cili me anë të mëshirës së tij të madhe na rilindi për
një shpresë të gjallë me anë të ringjalljes së Jezu Krishtit prej së
vdekurish,

<span id="an_1:2">1:2</span> për një trashëgim të paprishshëm, të
panjollë dhe të pafishkur, që është ruajtur në qiejt për ju,

<span id="an_1:3">1:3</span> që nga fuqia e Perëndisë me anë të besimit
jeni të ruajtur, për shpëtimin gati për t'u zbuluar në kohët e fundit.

<span id="an_1:4">1:4</span> Për këtë gëzohuni, ndonëse, në qoftë se
duhet, për pak kohë, tani duhet të trishtoheni nga prova të ndryshme,

<span id="an_1:5">1:5</span> që prova e besimit tuaj, që është shumë më
i çmuar nga ari që prishet, edhe pse provohet me zjarr, të dalë për
lëvdim, nder e lavdi në zbulesën e Jezu Krishtit,

<span id="an_1:6">1:6</span> të cilin, megjithëse ju nuk e keni parë, e
doni, duke besuar në të, megithëse tani nuk e shihni, dhe ngazëllohuni
nga një hare e patregueshme dhe e lavdishme,

<span id="an_1:7">1:7</span> duke arritur përmbushjen e besimit tuaj,
shpëtimin e shpirtrave.

<span id="an_1:8">1:8</span> Për këtë shpëtim kërkuan dhe hetuan
profetët që profetizuan nga hirin për ju,

<span id="an_1:9">1:9</span> duke kërkuar të njohin kohën dhe rrethanat
që tregonte Fryma e Krishtit që ishte në ta, dhe që dëshmonte që më parë
për vuajtjet që do të vinin mbi Krishtin dhe për lavditë që do të
pasonin.

<span id="an_1:10">1:10</span> Dhe atyre iu zbulua se ata i
administronin jo për vete, po për ne, ato gjëra që po ju rrëfehen tani
nga ata që ju kanë predikuar ungjillin, me anë të Frymës së Shenjtë të
dërguar nga qielli; gjëra të cilat engjëjt dëshirojnë t'i vëzhgojnë.

<span id="an_1:11">1:11</span> Prandaj, ngjeshni ijët e mendjes suaj,
rrini zgjuar dhe mbani shpresë të plotë në hirin që do vijë mbi ju në
zbulesën e Jezu Krishtit.

<span id="an_1:12">1:12</span> Si bij të bindur, mos iu përshtatni
lakmive të mëparshme kur ishit në padijen tuaj,

<span id="an_1:13">1:13</span> por ashtu si është i shenjtë ai që ju
thirri, të jini edhe ju të shenjtë në gjithë sjelljen tuaj,

<span id="an_1:14">1:14</span> sepse është shkruar: ''Jini të shenjtë,
sepse unë jam i shenjtë''.

<span id="an_1:15">1:15</span> Dhe në qoftë se thërrisni si Atë atë që,
pa favorizuar njeri, gjykon sipas veprës së gjithsecilit, kalojeni kohën
e shtegtimit tuaj mbi dhe me frikë,

<span id="an_1:16">1:16</span> duke ditur se jo me anë gjërash që
prishen, si argjendi ose ari, jeni shpenguar nga mënyra e kotë e të
jetuarit të trashëguar nga etërit,

<span id="an_1:17">1:17</span> por nga gjaku i çmuar i Krishtit, si të
Qengjit të patëmetë dhe të panjollë,

<span id="an_1:18">1:18</span> të paranjohur përpara krijimit të botës,
por të shfaqur kohët e fundit për ju,

<span id="an_1:19">1:19</span> që, nëpërmjet tij, të besoni në Perëndinë
që e ringjalli prej së vdekurish dhe i dha lavdi, që besimi juaj dhe
shpresa të jenë në Perëndinë.

<span id="an_1:20">1:20</span> Mbasi të pastroni shpirtrat tuaj me
bindjen ndaj së vërtetës me anë të Frymës, për të pasur një dashuri
vëllazërore pa hipokrizi, të doni fort njeri tjetrin me zemër të pastër,

<span id="an_1:21">1:21</span> sepse jeni ringjizur jo nga një farë që
prishet, por që nuk prishet, me anë të fjalës së Perëndisë së gjallë dhe
që mbetet përjetë.

<span id="an_1:22">1:22</span> Sepse çdo mish është si bari dhe çdo
lavdi njeriu si lule e barit; bari thahet dhe lulja bie,

<span id="an_1:23">1:23</span> por fjala e Zotit mbetet përjetë, dhe kjo
është fjala që ju është shpallur.

<span id="an_1:24">1:24</span> Hiqni tej, pra, çdo ligësi dhe çdo
mashtrim, hipokrizitë, smirat dhe çdo shpifje,

<span id="an_1:25">1:25</span> posi foshnja të sapolindura, të dëshironi
fort qumështin e pastër të fjalës, që të rriteni me anë të tij,

<span id="an_2:1">2:1</span> nëse e keni shijuar se Zoti është i mirë.

<span id="an_2:2">2:2</span> Duke iu afruar atij, si te guri i gjallë, i
flakur tej nga njerëzit, por i zgjedhur dhe i çmuar përpara Perëndisë,

<span id="an_2:3">2:3</span> edhe ju, si gurë të gjallë, ndërtoheni për
të qenë një shtëpi frymërore, një priftëri e shenjtë, për të ofruar
flijime frymërore, që i pëlqejnë Perëndisë me anë të Jezu Krishtit.

<span id="an_2:4">2:4</span> Sepse në Shkrimet lexohet: ''Ja, unë po vë
në Sion një gur çipi, të zgjedhur, dhe ai që beson në të nuk do të
turpërohet aspak''.

<span id="an_2:5">2:5</span> Sepse për ju që besoni ai është i çmuar, po
për ata të pabindurit: ''Guri, që u hoq mënjanë nga ndërtuesit, u bë
guri i qoshes, gur pengese dhe shkëmb skandali që i bën të rrëzohen''.

<span id="an_2:6">2:6</span> Duke qenë të pabindur, ata pengohen në
fjalë, dhe për këtë ata ishin të caktuar.

<span id="an_2:7">2:7</span> Por ju jeni fis i zgjedhur, priftëri
mbretërore, një komb i shenjtë, një popull i fituar, që të shpallni
mrekullitë e atij që ju thirri nga terri në dritën e tij të
mrekullueshme;

<span id="an_2:8">2:8</span> ju, që dikur nuk ishit një popull, kurse
tani jeni populli i Perëndisë; ju, dikur të pamëshiruar, por tani të
mëshiruar.

<span id="an_2:9">2:9</span> Shumë të dashur, unë ju këshilloj, si të
huaj dhe shtegtarë, të hiqni dorë nga lakmitë e mishit, që luftojnë
kundër shpirtit.

<span id="an_2:10">2:10</span> Silluni mirë ndër johebrenjtë, që aty ku
do t'ju paditin si keqbërës, të përlëvdojnë Perëndinë ditën e ardhjes së
tij, për shkak të veprave tuaja të mira.

<span id="an_2:11">2:11</span> Nënshtrohuni, pra, për hir të Zotit, çdo
pushteti njerëzor, qoftë mbretit, si më të lartit,

<span id="an_2:12">2:12</span> qoftë qeveritarëve, si të dërguar prej
tij për të ndëshkuar keqbërësit dhe për të lavdëruar ata që bëjnë të
mirën,

<span id="an_2:13">2:13</span> sepse ky është vullneti i Perëndisë, që
ju, duke bërë mirë, t'ia mbyllni gojën paditurisë së njerëzve të pamend.

<span id="an_2:14">2:14</span> Silluni si njerëz të lirë, por jo duke
për-dorur lirinë si një pretekst për të mbuluar ligësinë, por si
shërbëtorë të Perëndisë.

<span id="an_2:15">2:15</span> Nderoni të gjithë, doni vëllazërinë,
druani Perëndinë, nderoni mbretin.

<span id="an_2:16">2:16</span> Ju, shërbëtorë, nënshtrohuni me plot
druajtje zotërinjve tuaj, jo vetëm të mirëve dhe të drejtëve, por edhe
të padrejtëve,

<span id="an_2:17">2:17</span> sepse është gjë e ladërueshme, nëse
dikush, për ndërgjegje ndaj Perëndisë, duron shtrengime duke vuajtur
padrejtësisht.

<span id="an_2:18">2:18</span> Sepse çfarë lavdie do të ishte po të
duronit në qoftë se ju rrahin sepse keni bërë faje? Ndërsa, po të bëni
të mirë dhe të duroni vuajtje, kjo është hir para Perëndisë.

<span id="an_2:19">2:19</span> Sepse për këtë ju u thirrët, sepse edhe
Krishti e vuajti për ne, duke ju lënë një shembull, që të ecni pas
gjurmës së tij.

<span id="an_2:20">2:20</span> ''Ai nuk bëri asnjë mëkat dhe nuk u gjet
asnjë mashtrim në gojë të tij''.

<span id="an_2:21">2:21</span> Kur e fyenin, nuk e kthente fyerjen, kur
vuante, nuk kërcënonte, po dorëzohej tek ai që gjykon drejtësisht.

<span id="an_2:22">2:22</span> Ai vet i barti mëkatet tona në trupin e
tij mbi drurin e kryqit që ne, të vdekur për mëkate, të rrojmë për
drejtësi; dhe me vurratat e tij ju u shëruat.

<span id="an_2:23">2:23</span> Sepse ju ishit si dele endacake por tani
ju u kthyet te bariu dhe ruajtësi i shpirtrave tuaj.

<span id="an_2:24">2:24</span> Gjithashtu dhe ju, gra, nënshtrojuni
burrave tuaj, që, edhe nëse disa nuk i binden fjalës, të fitohen pa
fjalë, nga sjellja e grave të tyre,

<span id="an_2:25">2:25</span> kur të shohin sjelljen tuaj të dlirë dhe
me frikë.

<span id="an_3:1">3:1</span> Stolia juaj të mos jetë e jashtme:
gërshëtimi i flokëve, stolisja me ar ose veshja me rroba të bukura,

<span id="an_3:2">3:2</span> por njeriu i fshehur i zemrës, me
pastërtinë që nuk prishet të një shpirti të butë dhe të qetë, që ka
vlerë të madhe përpara Perëndisë.

<span id="an_3:3">3:3</span> Sepse kështu stoliseshin dikur gratë e
shenjta që shpresonin në Perëndinë, duke iu nënshtruar burrave të tyre,

<span id="an_3:4">3:4</span> ashtu si Sara, që i bindej Abrahamit duke e
quajtur "zot"; bija të saj ju jeni, në qoftë se bëni mirë dhe nuk
trembeni nga ndonjë frikë.

<span id="an_3:5">3:5</span> Ju burra, gjithashtu, jetoni me gratë tuaja
me urtësi, duke e çmuar gruan si një enë më delikate dhe e nderoni sepse
janë bashkëtrashëgimtare me ju të hirit të jetës, që të mos pengohen
lutjet tuaja.

<span id="an_3:6">3:6</span> Dhe më në fund jini të gjithë të një
mendjeje, të dhembshur, plot dashuri vëllazërore, të mëshirshëm dhe
dashamirës,

<span id="an_3:7">3:7</span> pa e kthyer të keqen me të keqe ose fyerjen
me fyerje, po, përkundrazi, bekoni, duke e ditur se për këtë u thirrët,
që të trashëgoni bekimin.

<span id="an_3:8">3:8</span> Sepse ''kush don ta dojë jetën dhe të shohë
ditë të mira, le ta ruajë gojën e tij nga e keqja dhe buzët e tij nga të
folurit me mashtrim;

<span id="an_3:9">3:9</span> të largohet nga e keqja dhe të bëjë të
mirën, të kërkojë paqen dhe të ndjekë atë,

<span id="an_3:10">3:10</span> sepse sytë e Zotit janë mbi të drejtët
dhe veshët e tij janë në lutjen e tyre; por fytyra e Zotit është kundër
atyre që bëjnë të keqen''.

<span id="an_3:11">3:11</span> Dhe kush do t'ju bëjë keq, në qoftë se ju
ndiqni të mirën?

<span id="an_3:12">3:12</span> Por, edhe sikur të vuani për drejtësinë,
lum ju! ''Pra, mos kini asnjë druajtje prej tyre dhe mos u shqetësoni'',

<span id="an_3:13">3:13</span> madje shenjtëroni Zotin Perëndinë në
zemrat tuaja dhe jini gjithnjë gati për t'u përgjigjur në mbrojtjen tuaj
kujtdo që ju kërkon shpjegime për shpresën që është në ju, por me butësi
e me druajtje,

<span id="an_3:14">3:14</span> duke pasur ndërgjegje të mirë, që, kur
t'ju padisin si keqbërës, të turpërohen ata që shpifin për sjelljen tuaj
të mirë në Krishtin.

<span id="an_3:15">3:15</span> Sepse është më mirë, nëse është i tillë
vullneti i Perëndisë, të vuani duke bërë mirë, se sa duke bërë keq,

<span id="an_3:16">3:16</span> sepse edhe Krishti ka vuajtur një herë
për mëkatet, i drejti për të padrejtët, për të na çuar te Perëndia. U
vra në mish, por u ngjall nga Fryma,

<span id="an_3:17">3:17</span> me anë të së cilës ai shkoi t'u predikojë
frymërave që ishin në burg,

<span id="an_3:18">3:18</span> që dikur ishin rebelë, kur durimi i
Perëndisë i priste në ditët e Noeut, ndërsa po ndërtohej arka, në të
cilën, pak vetë, gjithsejt tetë, shpëtuan nëpërmjet ujit,

<span id="an_3:19">3:19</span> i cili është shëmbëllesa e pagëzimit (jo
heqja e ndyrësisë së mishit, po kërkesa e një ndërgjegjeje të mirë te
Perëndia), që tani na shpëton edhe ne me anë të ringjalljes së Jezu
Krishtit,

<span id="an_3:20">3:20</span> i cili shkoi në qiell dhe është në të
djathtën e Perëndisë ku i janë nënshtruar engjëj, pushtete dhe fuqie.

<span id="an_3:21">3:21</span> Sepse duke qenë se Krishti ka vuajtur për
ne në mish, armatosuni edhe ju me të njëjtin mendim, sepse ai që ka
vuajtur në mish pushoi së mëkatuari,

<span id="an_3:22">3:22</span> për të jetuar kohën që mbetet në mish jo
më në pasionet e njerëzve, por sipas vullnetit të Perëndisë.

<span id="an_4:1">4:1</span> Sepse për ne është e mjaftueshme koha e
jetës që shkuam për të kënaqur gjërat e dëshiruara nga johebrenjtë, kur
ecnim në shthurje, në pasione, në dehje, në teprime, në të ngrëna e në
të pira dhe në idhujtari të neveritshme.

<span id="an_4:2">4:2</span> Prandaj u duket çudi që ju nuk rendni me ta
në po ato teprime shthurjeje dhe flasin keq për ju.

<span id="an_4:3">4:3</span> Ata do të japin llogari para atij që është
gati të gjykojë të gjallë e të vdekur.

<span id="an_4:4">4:4</span> Për këtë në fakt, ungjilli u është
predikuar edhe të vdekurve, që ata të gjykohen në mish sipas njerëzve,
por të jetojnë në frymë sipas Perëndisë.

<span id="an_4:5">4:5</span> Tashmë fundi i të gjithave u afrua; jini,
pra, të përkorë dhe rrini zgjuar për t'iu kushtuar lutjeve.

<span id="an_4:6">4:6</span> dhe të keni para së gjithash një dashuri të
madhe për njeri tjetrin, sepse ''dashuria do të mbulojë një shumicë
mëkatesh''.

<span id="an_4:7">4:7</span> Jini mikpritës njëri për tjetrin, pa
murmuritje.

<span id="an_4:8">4:8</span> Gjithsecili le ta vërë në shërbim të
tjetrit dhuntinë që ka marrë, si kujdestarë të mirë të hirit të
shumëfarshëm të Perëndisë.

<span id="an_4:9">4:9</span> Nëse dikush flet, le ta bëjë si të shpa-llë
orakullit të Perëndisë; kush bën një shërbim, le të bëjë në forcën që i
jep Perëndia, që në gjithçka të përlëvdohet Perëndia nëpërmjet Jezu
Krishtit, të cilit i takon lavdia dhe pushteti për shekuj të shekujve.
Amen.

<span id="an_4:10">4:10</span> Shumë të dashur, mos ju duket çudi për
provën e zjarrit që u bë ndër ju për t'ju provuar, se si ju ndodhi diçka
e jashtëzakonshme.

<span id="an_4:11">4:11</span> Por gëzohuni, duke qenë pjestarë të
mundimeve të Krishtit, që edhe në zbulesën e lavdisë së tij të mund të
gëzoheni dhe të ngazëlloheni.

<span id="an_4:12">4:12</span> Në qoftë se ju fyejnë për emrin e
Krishtit, lum ju, sepse Fryma e lavdisë dhe Fryma e Perëndisë prehet mbi
ju; nga ana e tyre ai blasfemohet, kurse nga ana juaj ai përlëvdohet.

<span id="an_4:13">4:13</span> Por asnjë nga ju le të mos vuajë si
vrasës ose vjedhës ose keqbërës, o sepse përzihet në punët e të tjerëve.

<span id="an_4:14">4:14</span> por, nëse dikush vuan si i krishterë, le
të mos ketë turp, por le të përlëvdojë Perëndinë për këtë.

<span id="an_4:15">4:15</span> Sepse erdhi koha që të fillojë gjyqi nga
shtëpia e Perëndisë; dhe nëse fillon më përpara nga ne, cili do të jetë
fundi i atyre që nuk i binden ungjillit të Perëndisë?

<span id="an_4:16">4:16</span> Dhe ''nëse i drejti mezi shpëton, ku do
të duket i pabesi dhe mëkatari?

<span id="an_4:17">4:17</span> Prandaj edhe ata që vuajnë sipas
vullnetit të Perëndisë, le t'i besojnë shpirtrat e vet atij, si te
Krijuesi besnik, duke bërë të mirën.

<span id="an_4:18">4:18</span> U bëj thirrje pleqve që janë midis jush,
unë që jam plak bashkë me ta dhe dëshmitar i vuajtjeve të Krishtit dhe
që jam gjithashtu pjesëmarrës i lavdisë që ka për t'u zbuluar:

<span id="an_4:19">4:19</span> ruani tufën e Perëndisë që është midis
jush, duke e mbikqyrur jo me detyrim, por me dëshirë, jo për përfitim të
pandershëm, po me vullnet të mirë,

<span id="an_5:1">5:1</span> dhe jo si zotëronjës mbi ata që ju janë
besuar, por duke u bërë shembull për tufën.

<span id="an_5:2">5:2</span> Dhe kur të shfaqet kryebariu, do të merrni
kurorën e lavdisë që nuk fishket.

<span id="an_5:3">5:3</span> Gjithashtu ju, të rinjtë, nënshtrojuni
pleqëve. Po, nënshtrojuni të gjithënjeri tjetrit dhe vishuni me përulje,
sepse Perëndia i kundërshton krenarët, por u jep hir të përulurve.

<span id="an_5:4">5:4</span> Përuluni, pra, nën dorën e fuqishme të
Perëndisë, që ai t'ju lartësojë ne kohën e duhur,

<span id="an_5:5">5:5</span> dhe gjithë merakun tuaj hidheni mbi të,
sepse ai merakoset për ju.

<span id="an_5:6">5:6</span> Jini të përmbajtur, rrini zgjuar; sepse
kundërshtari juaj, djalli, sillet rreth e qark si një luan vrumbullues,
duke kërkuar cilin mund të përpijë.

<span id="an_5:7">5:7</span> Kundërshtojeni, duke qëndruar të patundur
në besim, sepse e dini se të njëjtat vuajtje po i heqin vëllezërit tuaj
të shpërndarë nëpër botë.

<span id="an_5:8">5:8</span> Dhe Perëndia i çdo hiri, që ju thirri në
lavdinë e tij të përjetshme në Krishtin Jezus, mbasi të keni vuajtur për
pak kohë, do t'ju bëjë të përsosur ai vetë, do t'ju bëjë të patundur, do
t'ju forcojë dhe do t'ju vërë themel.

<span id="an_5:9">5:9</span> Atij i qoftë lavdia dhe pushteti për shekuj
të shekujve. Amen.

<span id="an_5:10">5:10</span> Ju shkrova shkurt me anë të Silvanit, që
më duket një vëlla besnik, duke ju bërë thirrje dhe duke ju dëshmuar se
hiri i vërtetë i Perëndisë është ai në të cilin qëndroni.

<span id="an_5:11">5:11</span> Kisha që është në Babiloni, që është
zgjedhur bashkë me ju, ju përshëndet. Edhe Marku, biri im, ju
përshëndet.

<span id="an_5:12">5:12</span> Përshëndetni njeri tjetrin me një të
puthur dashurie. Paqja mbi ju të gjithë që jeni në Krishtin Jezus Amen.

<span id="an_5:13">5:13</span> Simon Pjetri, shërbëtor dhe apostull i
Jezu Krishtit, atyre që kanë marrë për pjesë një besim të çmueshëm
sikurse edhe ne, me anë të drejtësisë së Perëndisë tonë dhe të
Shpëtimtarit Jezu Krisht:

<span id="an_5:14">5:14</span> hiri dhe paqja u shumoftë për ju në
njohjen e Perëndisë dhe të Jezusit, Zotit tonë.

------------------------------------------------------------------------

[Next: 2 Peter](pe2.md)
