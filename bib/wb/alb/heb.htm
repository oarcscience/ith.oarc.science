<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Albanian Bible, full text etext at Intangible Textual Heritage">
<TITLE>Albanian Bible: Hebrews</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="plm.htm">Previous</A>&nbsp;
<A HREF="jam.htm">Next</A>&nbsp;
</CENTER>
<HR>
</p> <h3 align="center" align="center">Albanian Bible: Hebrews</h3> 
<p><A NAME="an_1:1">1:1</A>&nbsp;s&#235; fundi, k&#235;to dit&#235; na ka folur me an&#235; t&#235; Birit, t&#235; cilin e b&#235;ri trash&#235;gimtar t&#235; t&#235; gjitha gj&#235;rave, me an&#235; t&#235; t&#235; cilit e krijoi dhe gjith&#235;sin&#235;.</p> 
<p><A NAME="an_1:2">1:2</A>&nbsp;Ai, duke qen&#235; shk&#235;lqimi i lavdis&#235; s&#235; tij dhe vula e qenies s&#235; tij dhe duke i mbajtur t&#235; gjitha me fjal&#235;n e fuqis&#235; s&#235; tij, mbasi e b&#235;ri vet&#235; pastrimin nga m&#235;katet tona, u ul n&#235; t&#235; djatht&#235;n e Madh&#235;ris&#235; n&#235; vendet e larta,</p> 
<p><A NAME="an_1:3">1:3</A>&nbsp;edhe u b&#235; aq m&#235; i lart&#235; nga engj&#235;jt, sa m&#235; t&#235; madh&#235;ruesh&#235;m se ata &#235;sht&#235; emri q&#235; ai e trash&#235;goi.</p> 
<p><A NAME="an_1:4">1:4</A>&nbsp;Sepse cilit nga engj&#235;jt i tha ndonj&#235; her&#235;: ''Ti je Biri im, sot m&#235; je lindur''? Edhe p&#235;rs&#235;ri: ''Un&#235; do t'i jem At&#235;, dhe ai do t&#235; m&#235; jet&#235; Bir''?</p> 
<p><A NAME="an_1:5">1:5</A>&nbsp;Dhe akoma, kur ta shtjer&#235; t&#235; Par&#235;lindurin n&#235; bot&#235;, thot&#235;: ''Le ta adhurojn&#235; t&#235; gjith&#235; engj&#235;jt e Per&#235;ndis&#235;''.</p> 
<p><A NAME="an_1:6">1:6</A>&nbsp;Kurse p&#235;r engj&#235;jt thot&#235;: ''Engj&#235;jt e vet ai i b&#235;n er&#235;ra, dhe sh&#235;rbenj&#235;sit e tij flak&#235; zjarri'';</p> 
<p><A NAME="an_1:7">1:7</A>&nbsp;nd&#235;rsa p&#235;r t&#235; Birin thot&#235;: ''Froni yt, o Per&#235;ndi &#235;sht&#235; n&#235; shekuj t&#235; shekujve; skeptri i mbret&#235;ris&#235; sate &#235;sht&#235; skept&#235;r drejt&#235;sie.</p> 
<p><A NAME="an_1:8">1:8</A>&nbsp;E ke dashur drejt&#235;sin&#235; dhe e ke urryer paudh&#235;sin&#235;; prandaj Per&#235;ndia, Per&#235;ndia yt, t&#235; vajosi me vaj g&#235;zimi p&#235;rmbi shok&#235;t e tu''.</p> 
<p><A NAME="an_1:9">1:9</A>&nbsp;Edhe: ''Ti, o Per&#235;ndi, n&#235; krye themelove tok&#235;n dhe qiejt jan&#235; vep&#235;r e duarve t&#235; tu.</p> 
<p><A NAME="an_1:10">1:10</A>&nbsp;Ata do t&#235; prishen, por ti mbetesh; edhe t&#235; gjith&#235; do t&#235; vjetrohen si rrob&#235;,</p> 
<p><A NAME="an_1:11">1:11</A>&nbsp;dhe ti do t'i mb&#235;shtjell&#235;sh si nj&#235; mantel edhe do t&#235; nd&#235;rrohen; por ti je po ai, dhe vitet e tua nuk do t&#235; shteren kurr&#235;''.</p> 
<p><A NAME="an_1:12">1:12</A>&nbsp;Dhe cilit nga engj&#235;jt i tha ndonj&#235; her&#235;: ''Rri n&#235; t&#235; djatht&#235;n time, gjersa t'i v&#235; armiqt&#235; e tu shtroje t&#235; k&#235;mb&#235;ve t&#235; tua''?</p> 
<p><A NAME="an_1:13">1:13</A>&nbsp;A nuk jan&#235; ata t&#235; gjith&#235; frym&#235;ra sh&#235;rbenj&#235;s, q&#235; d&#235;rgohen p&#235;r t&#235; sh&#235;rbyer p&#235;r t&#235; mir&#235;n e atyre q&#235; kan&#235; p&#235;r t&#235; trash&#235;guar shp&#235;timin?</p> 
<p><A NAME="an_1:14">1:14</A>&nbsp;Prandaj ne duhet t'u p&#235;rmbahemi m&#235; shum&#235; atyre q&#235; d&#235;gjuam, se mos shkasim ndonj&#235; her&#235; nga ruga.</p> 
<p><A NAME="an_2:1">2:1</A>&nbsp;Sepse, n&#235; qoft&#235; se fjala q&#235; u fol nga engj&#235;jt &#235;sht&#235; e patundur dhe &#231;do shkelje e mosbindje mori nj&#235; shpagim t&#235; drejt&#235;,</p> 
<p><A NAME="an_2:2">2:2</A>&nbsp;si do t&#235; shp&#235;tojm&#235; ne, n&#235;qoft&#235;se e l&#235;m&#235; pas dore nj&#235; shp&#235;tim kaq t&#235; madh? Ky shp&#235;tim, si u shpall n&#235; fillim prej Per&#235;ndis&#235;, u v&#235;rtetua nd&#235;r ne nga ata q&#235; e d&#235;gjuan,</p> 
<p><A NAME="an_2:3">2:3</A>&nbsp;nd&#235;rsa Per&#235;ndia d&#235;shmonte p&#235;r t&#235; me an&#235; shenjash e mrekullish, me vepra t&#235; ndryshme t&#235; fuqishme dhe me dhurata t&#235; Shpirtit t&#235; Shenjt&#235;, sipas vullnetit t&#235; tij.</p> 
<p><A NAME="an_2:4">2:4</A>&nbsp;Sepse Per&#235;ndia nuk e vuri n&#235;n pushtet t&#235; engj&#235;jve bot&#235;n q&#235; ka p&#235;r t&#235; ardhur, p&#235;r t&#235; cilin po flasim,</p> 
<p><A NAME="an_2:5">2:5</A>&nbsp;por dikush d&#235;shmoi diku duke th&#235;n&#235;: ''&#199;'&#235;sht&#235; njeriu, q&#235; t&#235; bie nd&#235;rmend p&#235;r t&#235;? Ose i biri i njeriut q&#235; t&#235; kujdesesh p&#235;r t&#235;?</p> 
<p><A NAME="an_2:6">2:6</A>&nbsp;Ti e b&#235;re p&#235;r pak koh&#235; m&#235; t&#235; vog&#235;l nga engj&#235;jt, ti e kuror&#235;zove me lavdi dhe me nder dhe e vure p&#235;rmbi veprat e duarve t&#235; tua;</p> 
<p><A NAME="an_2:7">2:7</A>&nbsp;Ti i vure t&#235; gjitha n&#235;n k&#235;mb&#235;t e tij''. Sepse, mbasi i vuri t&#235; gjitha n&#235;n pushtetin e tij, nuk la asgj&#235; pa iu n&#235;nshtruar. Por tani nuk shohim ende q&#235; t&#235; gjitha jan&#235; n&#235;n pushtetin e tij,</p> 
<p><A NAME="an_2:8">2:8</A>&nbsp;por shohim Jezusin t&#235; kuror&#235;zuar me lavdi dhe me nder p&#235;r vdekjen q&#235; p&#235;soi; ai u b&#235; p&#235;r pak koh&#235; m&#235; i vog&#235;l se engj&#235;jt, q&#235; me hirin e Per&#235;ndis&#235; t&#235; provonte vdekjen p&#235;r t&#235; gjith&#235; njer&#235;zit.</p> 
<p><A NAME="an_2:9">2:9</A>&nbsp;Sepse i duhej atij, p&#235;r t&#235; cilin dhe n&#235;p&#235;rmjet t&#235; cilit jan&#235; t&#235; gjitha, duke &#231;uar shum&#235; bij n&#235; lavdi, ta b&#235;nte t&#235; p&#235;rsosur me an&#235; t&#235; vuajtjeve realizuesin e shp&#235;timit t&#235; tyre.</p> 
<p><A NAME="an_2:10">2:10</A>&nbsp;Sepse ai q&#235; shenjt&#235;ron dhe ata q&#235; shenjt&#235;rohen jan&#235; t&#235; gjith&#235; prej nj&#235;; prandaj as nuk turp&#235;rohet t'i quaj&#235; v&#235;llez&#235;r,</p> 
<p><A NAME="an_2:11">2:11</A>&nbsp;duke th&#235;n&#235;: ''V&#235;llez&#235;rve t&#235; mi do t'ua shpall emrin t&#235;nd, do t&#235; t&#235; lavd&#235;roj n&#235; mes t&#235; kish&#235;s''.</p> 
<p><A NAME="an_2:12">2:12</A>&nbsp;Edhe m&#235;: ''Do t&#235; shpresoj n&#235; t&#235;''. Dhe p&#235;rs&#235;ri: ''Ja un&#235;, dhe f&#235;mij&#235;t q&#235; m'i dha Per&#235;ndia''.</p> 
<p><A NAME="an_2:13">2:13</A>&nbsp;Sepse, duke qen&#235; se bijt&#235; kan&#235; marr&#235; pjes&#235; prej mishi dhe gjaku, po ashtu edhe ai u b&#235; pjestar n&#235; po ato gj&#235;ra, q&#235; t&#235; shkat&#235;rronte, me an&#235; t&#235; vdekjes, at&#235; q&#235; ka pushtetin e vdekjes, dometh&#235;n&#235; djallin,</p> 
<p><A NAME="an_2:14">2:14</A>&nbsp;edhe t&#235; &#231;lironte t&#235; gjith&#235; ata q&#235; nga frika e vdekjes i ishin n&#235;nshtruar rob&#235;ris&#235; p&#235;r t&#235;r&#235; jet&#235;n.</p> 
<p><A NAME="an_2:15">2:15</A>&nbsp;Sepse ai nuk kujdeset p&#235;r engj&#235;jt, por ndihmon pasardhjen e Abrahamit.</p> 
<p><A NAME="an_2:16">2:16</A>&nbsp;Prandaj ai duhej t'u ngjante n&#235; &#231;do gj&#235; v&#235;llez&#235;rve, q&#235; t&#235; mund t&#235; ishte i m&#235;shirsh&#235;m e kryeprift besnik n&#235; ato q&#235; i p&#235;rkasin Per&#235;ndis&#235;, p&#235;r p&#235;r t'u b&#235;r&#235; pajtim p&#235;r m&#235;katet e popullit.</p> 
<p><A NAME="an_2:17">2:17</A>&nbsp;sepse, duke qen&#235; se ai vet&#235; hoqi kur u tundua, mund t'u vij&#235; n&#235; ndihm&#235; atyre q&#235; tundohen.</p> 
<p><A NAME="an_2:18">2:18</A>&nbsp;Prandaj, o v&#235;llez&#235;r t&#235; shenjt&#235;, pjestar&#235; t&#235; thirrjes qiellore, v&#235;shtroni apostullin dhe kryepriftin e rr&#235;fimit t&#235; besimit ton&#235;, Jezu Krishtin,</p> 
<p><A NAME="an_3:1">3:1</A>&nbsp;i cili &#235;sht&#235; besnik ndaj atij q&#235; e b&#235;ri, ashtu si qe edhe Moisiu n&#235; t&#235;r&#235; sht&#235;pin&#235; e tij.</p> 
<p><A NAME="an_3:2">3:2</A>&nbsp;Sepse Jezusi &#235;sht&#235; i denj&#235; p&#235;r m&#235; shum&#235; lavdi se Moisiu, meqen&#235;se ai q&#235; nd&#235;rton sht&#235;pin&#235; ka m&#235; shum&#235; nder se sht&#235;pia.</p> 
<p><A NAME="an_3:3">3:3</A>&nbsp;sepse &#231;do sht&#235;pi nd&#235;rtohet prej dikujt, por ai q&#235; ka nd&#235;rtuar gjith&#231;ka &#235;sht&#235; Per&#235;ndia.</p> 
<p><A NAME="an_3:4">3:4</A>&nbsp;Dhe Moisiu qe me t&#235; v&#235;rtet&#235; besnik n&#235; sht&#235;pin&#235; e Per&#235;ndis&#235; si sh&#235;rb&#235;tor, p&#235;r t&#235; d&#235;shmuar p&#235;r t&#235; gjitha gj&#235;rat q&#235; duheshin th&#235;n&#235;,</p> 
<p><A NAME="an_3:5">3:5</A>&nbsp;por Krishti, si bir, &#235;sht&#235; mbi sht&#235;pin&#235; e tij dhe sht&#235;pia e vet jemi ne, n&#235; qoft&#235; se e mbajm&#235; deri n&#235; fund guximin dhe mburrjen e shpres&#235;s.</p> 
<p><A NAME="an_3:6">3:6</A>&nbsp;Prandaj, sikurse thot&#235; Fryma e Shenjt&#235;: ''Sot, n&#235; qoft&#235; se e d&#235;gjoni z&#235;rin e tij,</p> 
<p><A NAME="an_3:7">3:7</A>&nbsp;mos i ngurt&#235;soni zemrat tuaja si n&#235; provokim, n&#235; dit&#235;n e tundimit n&#235; shkret&#235;tir&#235;,</p> 
<p><A NAME="an_3:8">3:8</A>&nbsp;ku et&#235;rit tuaj m&#235; tunduan duke m&#235; v&#235;n&#235; n&#235; sprov&#235;, ndon&#235;se i kishin par&#235; veprat e mia dyzet vjet.</p> 
<p><A NAME="an_3:9">3:9</A>&nbsp;Prandaj u indinjova me at&#235; brez dhe thash&#235;: Gabojn&#235; gjithnj&#235; me zem&#235;r dhe nuk i njoh&#235;n udh&#235;t e mia;</p> 
<p><A NAME="an_3:10">3:10</A>&nbsp;k&#235;shtu u betova n&#235; m&#235;rin&#235; time: Nuk do t&#235; hyjn&#235; n&#235; prehjen time''.</p> 
<p><A NAME="an_3:11">3:11</A>&nbsp;Kini kujdes, v&#235;llez&#235;r, se mos ndonj&#235; nga ju ka zem&#235;r t&#235; lig&#235;, mosbesimi, q&#235; t&#235; largohet nga Per&#235;ndia i gjall&#235;,</p> 
<p><A NAME="an_3:12">3:12</A>&nbsp;por nxitni njeri tjetrin &#231;do dit&#235;, derisa thuhet: "Sot", q&#235; t&#235; mos ngurt&#235;sohet ndonj&#235; nga ju prej mashtrimit t&#235; m&#235;katit.</p> 
<p><A NAME="an_3:13">3:13</A>&nbsp;Sepse ne jemi b&#235;r&#235; pjestar&#235; t&#235; Krishtit, n&#235; qoft&#235; se do ta ruajm&#235; t&#235; pal&#235;kundur deri n&#235; fund fillimin e besimit,</p> 
<p><A NAME="an_3:14">3:14</A>&nbsp;kur thuhet: ''Sot, n&#235; qoft&#235; se e d&#235;gjoni z&#235;rin e tij, mos jini zem&#235;rgur si n&#235; dit&#235;n e kryengritjes''.</p> 
<p><A NAME="an_3:15">3:15</A>&nbsp;Kush jan&#235; ata q&#235;, mbasi e d&#235;gjuan, e provokuan? A thua jo t&#235; gjith&#235; ata q&#235; dol&#235;n nga Egjipti me an&#235; t&#235; Moisiut?</p> 
<p><A NAME="an_3:16">3:16</A>&nbsp;Dhe kush qen&#235; ata me t&#235; cil&#235;t u zem&#235;rua p&#235;r dyzet vjet? A s'qen&#235; vall&#235; ata q&#235; m&#235;katuan, kufomat e t&#235; cil&#235;ve ran&#235; n&#235;p&#235;r shkret&#235;tir&#235;?</p> 
<p><A NAME="an_3:17">3:17</A>&nbsp;Dhe p&#235;r cil&#235;t b&#235;ri be se nuk do t&#235; hynin n&#235; prehjen e tij, ve&#231; se p&#235;r ata q&#235; qen&#235; t&#235; pabindur?</p> 
<p><A NAME="an_3:18">3:18</A>&nbsp;Ne shohim se ata nuk mund&#235;n t&#235; hyjn&#235; p&#235;r shkak t&#235; mosbesimit.</p> 
<p><A NAME="an_3:19">3:19</A>&nbsp;Prandaj, p&#235;rderisa mbetet akoma nj&#235; premtim p&#235;r t&#235; hyr&#235; n&#235; prehjen e tij, le t&#235; kemi frik&#235; se mos ndonj&#235; nga ju t&#235; mbetet jasht&#235;.</p> 
<p><A NAME="an_4:1">4:1</A>&nbsp;N&#235; fakt neve si edhe atyre u ishte shpallur lajmi i mir&#235;, por fjala e predikimit nuk u dha dobi fare, sepse nuk qe e bashkuar me besimin tek ata q&#235; e d&#235;gjuan.</p> 
<p><A NAME="an_4:2">4:2</A>&nbsp;Sepse ne q&#235; besuam hyjm&#235; n&#235; prehje, si&#231; tha ai: ''K&#235;shtu u p&#235;rbetova n&#235; m&#235;rin&#235; time: nuk do t&#235; hyjn&#235; n&#235; prehjen time'', ndon&#235;se veprat e tij u mbaruan q&#235; kur se u krijua bota.</p> 
<p><A NAME="an_4:3">4:3</A>&nbsp;Sepse diku ai ka th&#235;n&#235; k&#235;shtu p&#235;r t&#235; shtat&#235;n dit&#235;: ''Dhe Per&#235;ndia u preh t&#235; shtat&#235;n dit&#235; nga t&#235; gjitha veprat e tij'';</p> 
<p><A NAME="an_4:4">4:4</A>&nbsp;dhe po aty: ''Nuk do t&#235; hyjn&#235; n&#235; prehjen time''.</p> 
<p><A NAME="an_4:5">4:5</A>&nbsp;Mbasi, pra, mbetet q&#235; disa t&#235; hyjn&#235; n&#235; t&#235;, nd&#235;rsa ata q&#235; u ungjillzuan m&#235; p&#235;rpara nuk hyjn&#235; p&#235;r shkak t&#235; mosbesimit t&#235; tyre,</p> 
<p><A NAME="an_4:6">4:6</A>&nbsp;ai cakton p&#235;rs&#235;ri nj&#235; dit&#235;: "Sot", duke th&#235;n&#235;, mbas kaq kohe, me goj&#235;n e Davidit: ''Sot, n&#235; qoft&#235; se e d&#235;gjoni z&#235;rin e tij, mos u b&#235;ni zem&#235;rgur''.</p> 
<p><A NAME="an_4:7">4:7</A>&nbsp;Sepse, n&#235; qoft&#235; se Jozueu do t'u kishte dh&#235;n&#235; prehje, Per&#235;ndia nuk do t&#235; kishte folur p&#235;r nj&#235; dit&#235; tjet&#235;r.</p> 
<p><A NAME="an_4:8">4:8</A>&nbsp;Mbetet, pra, nj&#235; pushim i s&#235; shtun&#235;s p&#235;r popullin e Per&#235;ndis&#235;.</p> 
<p><A NAME="an_4:9">4:9</A>&nbsp;Sepse kush ka hyr&#235; n&#235; prehjen e tij, ka b&#235;r&#235; pushim edhe ai nga veprat e veta, ashtu si Per&#235;ndia nga t&#235; tijat.</p> 
<p><A NAME="an_4:10">4:10</A>&nbsp;Le t&#235; p&#235;rpiqemi, pra, t&#235; hyjm&#235; n&#235; at&#235; prehje, q&#235; askush t&#235; mos bjer&#235; n&#235; at&#235; sh&#235;mbull t&#235; mosbindjes.</p> 
<p><A NAME="an_4:11">4:11</A>&nbsp;Sepse fjala e Per&#235;ndis&#235; &#235;sht&#235; e gjall&#235; dhe vepruese, m&#235; e mpreht&#235; se &#231;do shpat&#235; me dy tehe dhe dep&#235;rton deri n&#235; ndarjen e shpirtit dhe t&#235; frym&#235;s, t&#235; nyjeve dhe t&#235; palcave, dhe &#235;sht&#235; n&#235; gjendje t&#235; gjykoj&#235; mendimet dhe d&#235;shirat e zemr&#235;s.</p> 
<p><A NAME="an_4:12">4:12</A>&nbsp;Dhe nuk ka asnj&#235; krijes&#235; q&#235; t&#235; jet&#235; e fshehur para tij, por t&#235; gjitha jan&#235; lakuriq dhe t&#235; zbuluara para syve t&#235; Atij, t&#235; cilit ne do t'i japim llogari.</p> 
<p><A NAME="an_4:13">4:13</A>&nbsp;Duke pasur, pra, nj&#235; kryeprift t&#235; madh q&#235; ka p&#235;rshkuar qiejt, Jezusin, Birin e Per&#235;ndis&#235;, le t&#235; mbajm&#235; fort rr&#235;fimin ton&#235; t&#235; besimit.</p> 
<p><A NAME="an_4:14">4:14</A>&nbsp;Sepse ne nuk kemi kryeprift q&#235; nuk mund t'i vij&#235; keq p&#235;r dob&#235;sit&#235; tona, po nj&#235; q&#235; u tundua n&#235; t&#235; gjitha ashtu si ne, por pa m&#235;katuar.</p> 
<p><A NAME="an_4:15">4:15</A>&nbsp;Le t'i afrohemi, pra, me guxim fronit t&#235; hirit, q&#235; t&#235; marrim m&#235;shir&#235; e t&#235; gjejm&#235; hir, p&#235;r t&#235; pasur ndihm&#235; n&#235; koh&#235; nevoje.</p> 
<p><A NAME="an_4:16">4:16</A>&nbsp;Sepse &#231;do kryeprift, q&#235; merret prej njer&#235;zve, vihet kryeprift mbi njer&#235;zit p&#235;r gj&#235;rat q&#235; kan&#235; t&#235; b&#235;jn&#235; me Per&#235;ndin&#235;, p&#235;r t&#235; ofruar dhurata dhe flijime p&#235;r m&#235;katet;</p> 
<p><A NAME="an_5:1">5:1</A>&nbsp;k&#235;shtu ai mund t&#235; ket&#235; dhembshuri p&#235;r ata q&#235; jan&#235; t&#235; paditur dhe t&#235; g&#235;njyer, sepse edhe ai &#235;sht&#235; i veshur me dob&#235;si,</p> 
<p><A NAME="an_5:2">5:2</A>&nbsp;dhe p&#235;r k&#235;t&#235; arsye &#235;sht&#235; i detyruar t&#235; ofroj&#235; flijime p&#235;r fajet, si p&#235;r popullin ashtu edhe p&#235;r veten e tij.</p> 
<p><A NAME="an_5:3">5:3</A>&nbsp;Dhe askush nuk e merr k&#235;t&#235; nder prej vetes s&#235; tij, po ai q&#235; thirret nga Per&#235;ndia, sikurse Aaroni.</p> 
<p><A NAME="an_5:4">5:4</A>&nbsp;K&#235;shtu edhe Krishti nuk e p&#235;rvet&#235;soi ai vet&#235; lavdin&#235; q&#235; t&#235; b&#235;het kryeprift, por ia dha Ai q&#235; i tha: ''Ti je im Bir, sot ti m&#235; linde'',</p> 
<p><A NAME="an_5:5">5:5</A>&nbsp;dhe ashtu si thuhet diku gjetiu: ''Ti je prift p&#235;rjet&#235;, sipas rendit t&#235; Melkisedekut''.</p> 
<p><A NAME="an_5:6">5:6</A>&nbsp;I cili, n&#235; dit&#235;t e mishit t&#235; tij, me klithma t&#235; larta dhe me lot, i ofroi lutje dhe urata atij q&#235; mund ta shp&#235;tonte nga vdekja, dhe u d&#235;gjua p&#235;r shkak t&#235; frik&#235;s s&#235; tij nga Per&#235;ndia.</p> 
<p><A NAME="an_5:7">5:7</A>&nbsp;Edhe pse ishte Bir, m&#235;soi t&#235; jet&#235; i bindur nga ato q&#235; p&#235;soi,</p> 
<p><A NAME="an_5:8">5:8</A>&nbsp;dhe, si u b&#235; i p&#235;rkryer, u b&#235; vepronj&#235;si i shp&#235;timit t&#235; amshuar p&#235;r t&#235; gjith&#235; ata q&#235; q&#235; i binden,</p> 
<p><A NAME="an_5:9">5:9</A>&nbsp;duke qen&#235; i shpallur kryeprift nga Per&#235;ndiaa sipas rendit t&#235; Melkisedekut,</p> 
<p><A NAME="an_5:10">5:10</A>&nbsp;p&#235;r t&#235; cilin kemi shum&#235; gj&#235;ra p&#235;r t&#235; th&#235;n&#235;, por t&#235; v&#235;shtira p&#235;r t'u shpjeguar, sepse ju jeni r&#235;nduar nga vesh&#235;t p&#235;r t&#235; d&#235;gjuar.</p> 
<p><A NAME="an_5:11">5:11</A>&nbsp;Sepse, ndon&#235;se tashm&#235; duhet t&#235; ishit m&#235;sues, keni p&#235;rs&#235;ri nevoj&#235; q&#235; t'ju m&#235;sojn&#235; njohurit&#235; e para t&#235; orakujve t&#235; Per&#235;ndis&#235;, dhe keni nevoj&#235; p&#235;r qum&#235;sht, dhe jo p&#235;r ushqime t&#235; forta.</p> 
<p><A NAME="an_5:12">5:12</A>&nbsp;Sepse kushdo q&#235; ushqehet me qum&#235;sht nuk ka p&#235;rvoj&#235;n e fjal&#235;s s&#235; drejt&#235;sis&#235;, sepse &#235;sht&#235; foshnj&#235;;</p> 
<p><A NAME="an_5:13">5:13</A>&nbsp;kurse ushqimi i fort&#235; &#235;sht&#235; p&#235;r t&#235; rriturit, t&#235; cil&#235;t, nga p&#235;rvoja, i kan&#235; t&#235; zhvilluara vetit&#235; p&#235;r t&#235; dalluar t&#235; mir&#235;n dhe t&#235; keqen.</p> 
<p><A NAME="an_5:14">5:14</A>&nbsp;Prandaj, duke e l&#235;n&#235; fjal&#235;n e fillimit t&#235; Krishtit, le t&#235; synojm&#235; p&#235;rkryerjen, pa hedhur p&#235;rs&#235;ri themel pendimi nga vepra t&#235; vdekura dhe nga besimi te Per&#235;ndia,</p> 
<p><A NAME="an_6:1">6:1</A>&nbsp;nga doktrina p&#235;r pag&#235;zimet, t&#235; v&#235;nies s&#235; duarve, t&#235; ringjalljes t&#235; t&#235; vdekurve dhe t&#235; gjyqit t&#235; p&#235;rjetsh&#235;m;</p> 
<p><A NAME="an_6:2">6:2</A>&nbsp;dhe k&#235;t&#235; do ta b&#235;jm&#235;, n&#235; e lejoft&#235; Per&#235;ndia.</p> 
<p><A NAME="an_6:3">6:3</A>&nbsp;Sepse ata q&#235; jan&#235; ndri&#231;uar nj&#235; her&#235;, e shijuan dhuntin&#235; qiellore dhe u b&#235;n&#235; pjestar&#235; t&#235; Frym&#235;s s&#235; Shenjt&#235;,</p> 
<p><A NAME="an_6:4">6:4</A>&nbsp;dhe shijuan fjal&#235;n e mir&#235; t&#235; Per&#235;ndis&#235; dhe mrrekullit&#235; e jet&#235;s s&#235; ardhshme,</p> 
<p><A NAME="an_6:5">6:5</A>&nbsp;dhe po u rr&#235;zuan, &#235;sht&#235; e pamundur t'i sjell&#235;sh p&#235;rs&#235;ri n&#235; pendim, sepse ata, p&#235;r vete t&#235; tyre, e kryq&#235;zojn&#235; p&#235;rs&#235;ri Birin e Per&#235;ndis&#235; dhe e posht&#235;rojn&#235;.</p> 
<p><A NAME="an_6:6">6:6</A>&nbsp;Sepse toka, q&#235; pi shiun, i cili bie shpesh mbi t&#235; dhe prodhon bar&#235;ra t&#235; dobishme p&#235;r ata q&#235; e punojn&#235;, merr bekim nga Per&#235;ndia;</p> 
<p><A NAME="an_6:7">6:7</A>&nbsp;kurse, po t&#235; prodhoj&#235; ferra e murriza, shahet edhe af&#235;r mallkimit dhe fundi i vet &#235;sht&#235; p&#235;r t'u djegur.</p> 
<p><A NAME="an_6:8">6:8</A>&nbsp;Dhe ndon&#235;se flasim k&#235;shtu, ne, o t&#235; dashur, lidhur me ju jemi t&#235; bindur p&#235;r gj&#235;ra m&#235; t&#235; mira dhe q&#235; i takojn&#235; shp&#235;timit;</p> 
<p><A NAME="an_6:9">6:9</A>&nbsp;sepse Per&#235;ndia nuk &#235;sht&#235; i padrejt&#235;, q&#235; t&#235; harroj&#235; vepr&#235;n dhe mundimin tuaj t&#235; dashuris&#235; q&#235; treguat p&#235;r emrin e tij me sh&#235;rbes&#235;n q&#235; u b&#235;t&#235; dhe po u b&#235;ni shenjtor&#235;ve.</p> 
<p><A NAME="an_6:10">6:10</A>&nbsp;Dhe d&#235;shirojm&#235; q&#235; secili nga ju t&#235; tregoj&#235; deri n&#235; fund t&#235; nj&#235;jtin zell p&#235;r t&#235; arritur n&#235; sigurimin e plot&#235; t&#235; shpres&#235;s,</p> 
<p><A NAME="an_6:11">6:11</A>&nbsp;q&#235; t&#235; mos b&#235;heni p&#235;rtac&#235;, por t'u p&#235;rngjani atyre q&#235; n&#235;p&#235;rmjet besim dhe durim trash&#235;gojn&#235; premtimet.</p> 
<p><A NAME="an_6:12">6:12</A>&nbsp;Sepse kur Per&#235;ndia i dha premtimin Abrahamit, duke qen&#235; se s'kishte ndonj&#235; m&#235; t&#235; madh q&#235; t&#235; p&#235;rbetohej, b&#235;ri be me veten e tij</p> 
<p><A NAME="an_6:13">6:13</A>&nbsp;duke th&#235;n&#235;: ''Sigurisht do t&#235; t&#235; bekoj dhe do t&#235; t&#235; shumoj fort''.</p> 
<p><A NAME="an_6:14">6:14</A>&nbsp;Dhe k&#235;shtu Abrahami, duke pritur me durim, fitoi premtimin.</p> 
<p><A NAME="an_6:15">6:15</A>&nbsp;Sepse njer&#235;zit b&#235;jn&#235; be p&#235;r dik&#235; q&#235; &#235;sht&#235; m&#235; i madh, dhe n&#235; k&#235;t&#235; m&#235;nyr&#235; betimi p&#235;r ta &#235;sht&#235; garancia q&#235; i jep fund &#231;do mosmarr&#235;veshjeje.</p> 
<p><A NAME="an_6:16">6:16</A>&nbsp;K&#235;shtu Per&#235;ndia, duke dashur t'u tregoj&#235; trash&#235;gimtar&#235;ve t&#235; premtimit n&#235; m&#235;nyr&#235; m&#235; t&#235; qart&#235; pal&#235;kundshm&#235;rin&#235; e vendimit t&#235; tij vuri nd&#235;rmjet&#235;s betimin,</p> 
<p><A NAME="an_6:17">6:17</A>&nbsp;q&#235; me an&#235; t&#235; dy gj&#235;rave t&#235; pandryshueshme, n&#235; t&#235; cilat &#235;sht&#235; e pamundur t&#235; Per&#235;ndia t&#235; g&#235;njej&#235;, t&#235; kemi trim&#235;rim t&#235; madh ne, q&#235; kemi k&#235;rkuar streh&#235; duke u kapur nga shpresa q&#235; na u vu p&#235;rpara.</p> 
<p><A NAME="an_6:18">6:18</A>&nbsp;Kjo shpres&#235; q&#235; ne kemi &#235;sht&#235; si nj&#235; spiranc&#235; e sigurt dhe e patundur, dhe q&#235; hyn deri n&#235; brend&#235;sin&#235; e velit,</p> 
<p><A NAME="an_6:19">6:19</A>&nbsp;ku ka hyr&#235; Krishti, si pararend&#235;s p&#235;r ne, pasi u b&#235; kryeprift n&#235; amshim sipas rendit t&#235; Melkisedekut.</p> 
<p><A NAME="an_6:20">6:20</A>&nbsp;Sepse ky Melkisedeku, mbret i Salemit dhe prift i Shum&#235; t&#235; Lartit Per&#235;ndi, i doli p&#235;rpara Abrahamit, kur po kthehej nga disfata e mbret&#235;rve dhe e bekoi;</p> 
<p><A NAME="an_7:1">7:1</A>&nbsp;dhe Abrahami i dha atij edhe t&#235; dhjet&#235;n e t&#235; gjithave. Emri i tij do t&#235; thot&#235; m&#235; s&#235; pari "mbreti i drejt&#235;sis&#235;", dhe pastaj edhe "mbreti i Salemit", dometh&#235;n&#235; "mbreti i paqes".</p> 
<p><A NAME="an_7:2">7:2</A>&nbsp;Pa at&#235;, pa n&#235;n&#235;, pa gjenealogji, pa pasur as fillim dit&#235;sh as fund jete, por i p&#235;rngjash&#235;m me Birin e Per&#235;ndis&#235;, ai mbetet prift n&#235; amshim.</p> 
<p><A NAME="an_7:3">7:3</A>&nbsp;Merrni me mend, pra, sa i madh ishte ky, t&#235; cilit Abrahami i dha t&#235; dhjet&#235;n e pla&#231;k&#235;s.</p> 
<p><A NAME="an_7:4">7:4</A>&nbsp;Edhe ata nga bijt&#235; e Levit q&#235; marrin prift&#235;rin&#235; kan&#235; porosi sipas ligjit t&#235; marrin t&#235; dhjet&#235;n nga populli, pra, nga v&#235;llez&#235;rit e tyre, megjithse edhe ata kan&#235; dal&#235; nga mesi i Abrahamit;</p> 
<p><A NAME="an_7:5">7:5</A>&nbsp;nd&#235;rsa ky, Melkisedeku, ndon&#235;se nuk e kishte gjenealogjin&#235; prej atyre, mori t&#235; dhjet&#235;n nga Abrahami dhe bekoi at&#235; q&#235; kishte premtimet.</p> 
<p><A NAME="an_7:6">7:6</A>&nbsp;Dhe s'ka kund&#235;rshtim se m&#235; i vogli bekohet nga m&#235; i madhi.</p> 
<p><A NAME="an_7:7">7:7</A>&nbsp;Ve&#231; k&#235;saj ata q&#235; i marrin t&#235; dhjetat jan&#235; njer&#235;zit q&#235; vdesin, kurse atje i merr ai p&#235;r t&#235; cilin d&#235;shmohet se rron.</p> 
<p><A NAME="an_7:8">7:8</A>&nbsp;Dhe, q&#235; t&#235; them k&#235;shtu, vet&#235; Levi, q&#235; merr t&#235; dhjetat, dha t&#235; dhjeta te Abrahami, sepse ishte ende n&#235; mesin e t'et, kur Melkisedeku i doli p&#235;rpara.</p> 
<p><A NAME="an_7:9">7:9</A>&nbsp;Sepse, po t&#235; ishte p&#235;rkryerja me an&#235; t&#235; prift&#235;ris&#235; levitike (sepse populli e mori ligji n&#235;n at&#235;), &#231;'nevoj&#235; kishte t&#235; dilte nj&#235; prift tjet&#235;r sipas rendit t&#235; Melkisedekut dhe t&#235; mos caktohet sipas rendit t&#235; Aaronit?</p> 
<p><A NAME="an_7:10">7:10</A>&nbsp;Sepse, po t&#235; nd&#235;rrohet prift&#235;ria, domosdo nd&#235;rrohet edhe ligji.</p> 
<p><A NAME="an_7:11">7:11</A>&nbsp;Sepse ai p&#235;r t&#235; cilin b&#235;het fjal&#235; i p&#235;rket nj&#235; fisi tjet&#235;r, prej t&#235; cilit askush nuk i ka sh&#235;rbyer ndonj&#235;her&#235; altarit;</p> 
<p><A NAME="an_7:12">7:12</A>&nbsp;sepse dihet se Per&#235;ndia yn&#235; lindi nga fisi i Jud&#235;s, p&#235;r t&#235; cilin Moisiu nuk tha asgj&#235; lidhur me prift&#235;rin&#235;.</p> 
<p><A NAME="an_7:13">7:13</A>&nbsp;Dhe kjo b&#235;het edhe m&#235; e qart&#235;, n&#235; qoft&#235; se del nj&#235; prift tjet&#235;r pas sh&#235;mb&#235;llimit t&#235; Melkisedekut,</p> 
<p><A NAME="an_7:14">7:14</A>&nbsp;q&#235; nuk u b&#235; i till&#235; n&#235; baz&#235; t&#235; ligjit t&#235; porosis&#235; s&#235; mishit, po n&#235; baz&#235; t&#235; fuqis&#235; t&#235; jet&#235;s s&#235; pashkat&#235;rrueshme.</p> 
<p><A NAME="an_7:15">7:15</A>&nbsp;Sepse Shkrimi d&#235;shmon: ''Ti je prift p&#235;r jet&#235; t&#235; jet&#235;s, sipas rendit t&#235; Melkisedekut''.</p> 
<p><A NAME="an_7:16">7:16</A>&nbsp;N&#235; k&#235;t&#235; m&#235;nyr&#235; bie posht&#235; urdh&#235;rimi i m&#235;parsh&#235;m, p&#235;r shkak t&#235; dob&#235;sis&#235; dhe t&#235; padobis&#235; s&#235; tij,</p> 
<p><A NAME="an_7:17">7:17</A>&nbsp;sepse ligji nuk mbaroi asnj&#235; lloj pune, po futi nj&#235; shpres&#235; m&#235; t&#235; mir&#235;, me an&#235; t&#235; s&#235; cil&#235;s i afrohemi Per&#235;ndis&#235;.</p> 
<p><A NAME="an_7:18">7:18</A>&nbsp;Dhe kjo nuk u b&#235; pa betim. Sepse ata b&#235;heshin prift&#235;rinj pa b&#235;r&#235; betim,</p> 
<p><A NAME="an_7:19">7:19</A>&nbsp;(nd&#235;rsa ky n&#235; baz&#235; t&#235; betimit nga ana e atij q&#235; i tha: ''Per&#235;ndia u betua dhe nuk do t&#235; pendohet: Ti je prift p&#235;rjet&#235;, sipas rendit t&#235; Melkisedekut'').</p> 
<p><A NAME="an_7:20">7:20</A>&nbsp;K&#235;shtu Jezusi u b&#235; garant i nj&#235; bes&#235;lidhjeje shum&#235; m&#235; t&#235; mir&#235;.</p> 
<p><A NAME="an_7:21">7:21</A>&nbsp;P&#235;r m&#235; tep&#235;r ata qen&#235; b&#235;r&#235; prift&#235;rinj n&#235; num&#235;r t&#235; madh, sepse vdekja nuk i linte t&#235; q&#235;ndronin p&#235;r gjithnj&#235;,</p> 
<p><A NAME="an_7:22">7:22</A>&nbsp;kurse ai, mbasi q&#235;ndron p&#235;r jet&#235; t&#235; jet&#235;s, ka prift&#235;ri t&#235; patjet&#235;rsueshme,</p> 
<p><A NAME="an_7:23">7:23</A>&nbsp;prandaj edhe mund t&#235; shp&#235;toj&#235; plot&#235;sisht ata q&#235; me an&#235; t&#235; tij i afrohen Per&#235;ndis&#235;, sepse gjithmon&#235; rron q&#235; t&#235; nd&#235;rmjet&#235;soj&#235; p&#235;r ta.</p> 
<p><A NAME="an_7:24">7:24</A>&nbsp;Sepse ne nj&#235; kryeprift i till&#235; na duhej, i shenjt&#235;, i pafaj, i pap&#235;rlyer, i ndar&#235; nga m&#235;katar&#235;t dhe i ngritur p&#235;rmbi qiej,</p> 
<p><A NAME="an_7:25">7:25</A>&nbsp;i cili nuk ka nevoj&#235; &#231;do dit&#235;, si ata kryeprift&#235;rinjt&#235;, t&#235; ofroj&#235; flijime m&#235; par&#235; p&#235;r m&#235;katet e veta e pastaj p&#235;r ato t&#235; popullit; sepse k&#235;t&#235; e b&#235;ri nj&#235; her&#235; e mir&#235;, kur e kushtoi vetveten.</p> 
<p><A NAME="an_7:26">7:26</A>&nbsp;Sepse ligji v&#235; kryeprift&#235;rinj njer&#235;z q&#235; kan&#235; dob&#235;si, por fjala e betimit, q&#235; vjen pas ligjit, v&#235; Birin q&#235; &#235;sht&#235; i p&#235;rkryer n&#235; jet&#235; t&#235; jet&#235;s.</p> 
<p><A NAME="an_7:27">7:27</A>&nbsp;Dhe pika kryesore e atyre gj&#235;rave q&#235; po themi &#235;sht&#235; kjo: ne kemi nj&#235; kryeprift t&#235; till&#235;, i cili q&#235;ndron n&#235; t&#235; djatht&#235;n e fronit t&#235; Madh&#235;ris&#235; n&#235; qiejt,</p> 
<p><A NAME="an_7:28">7:28</A>&nbsp;sh&#235;rbenj&#235;s i shenjt&#235;rores dhe t&#235; tabernakullit t&#235; v&#235;rtet&#235;, t&#235; cilin e ngriti Per&#235;ndia e jo njeriu.</p> 
<p><A NAME="an_8:1">8:1</A>&nbsp;Sepse &#231;do kryeprift vihet p&#235;r t&#235; ofruar dhurata dhe flijime, prandaj &#235;sht&#235; e nevojshme q&#235; edhe ky t&#235; ket&#235; di&#231;ka q&#235; t&#235; kushtoj&#235;.</p> 
<p><A NAME="an_8:2">8:2</A>&nbsp;Po t&#235; ishte Ai mbi dhe, nuk do t&#235; ishte as prift, sepse ka prift&#235;rinj t&#235; cil&#235;t ofrojn&#235; dhuratat sipas ligjit,</p> 
<p><A NAME="an_8:3">8:3</A>&nbsp;q&#235; sh&#235;rbejn&#235; sipas sh&#235;mbullit dhe hijes s&#235; gj&#235;rave qiellore, ashtu si i qe folur Moisiut, kur po gatitej t&#235; nd&#235;rtonte tabernakullin: ''Shiko'', tha Ai, ''t'i b&#235;sh t&#235; gji-tha sipas modelit q&#235; t&#235; qe treguar n&#235; mal''.</p> 
<p><A NAME="an_8:4">8:4</A>&nbsp;Po tani Krishti mori nj&#235; sh&#235;rbes&#235; edhe m&#235; t&#235; shquar, sepse &#235;sht&#235; nd&#235;rmjet&#235;si i nj&#235; bes&#235;lidhjeje m&#235; t&#235; mir&#235;, q&#235; bazohet mbi premtime m&#235; t&#235; mira,</p> 
<p><A NAME="an_8:5">8:5</A>&nbsp;sepse, n&#235; qoft&#235; se Bes&#235;lidhja e par&#235; do t&#235; qe e pat&#235;met&#235;, nuk do t&#235; qe nevoja t&#235; k&#235;rkohej vend p&#235;r nj&#235; tjet&#235;r.</p> 
<p><A NAME="an_8:6">8:6</A>&nbsp;Sepse Per&#235;ndia, duke i qortuar, thot&#235;: ''Ja po vijn&#235; dit&#235;t kur do t&#235; b&#235;j nj&#235; Bes&#235;lidhje t&#235; re me sht&#235;pin&#235; e Izraelit dhe me sht&#235;pin&#235; e Jud&#235;s,</p> 
<p><A NAME="an_8:7">8:7</A>&nbsp;jo si bes&#235;lidhja q&#235; b&#235;ra me et&#235;rit e tyre, dit&#235;n q&#235; i mora p&#235;r dore p&#235;r t'i nxjerr&#235; jasht&#235; nga toka e Egjiptit, sepse ata nuk q&#235;ndruan besnik&#235; n&#235; Bes&#235;lidhjen time, dhe un&#235; i braktisa, thot&#235; Zoti.</p> 
<p><A NAME="an_8:8">8:8</A>&nbsp;Dhe kjo &#235;sht&#235; bes&#235;lidhja q&#235; un&#235; do t&#235; b&#235;j me sht&#235;pin&#235; e Izraelit pas atyre dit&#235;ve, thot&#235; Zoti: un&#235; do t'i shtie ligjet e mia n&#235; mendjet e tyre dhe do t'i shkruaj n&#235; zemrat e tyre, dhe do t&#235; jem Per&#235;ndia e tyre dhe ata do t&#235; jen&#235; populli im.</p> 
<p><A NAME="an_8:9">8:9</A>&nbsp;Dhe askush nuk do t&#235; m&#235;soj&#235; m&#235; t&#235; af&#235;rmin e tij, askush v&#235;llan&#235; e vet, duke th&#235;n&#235;: "Njih Per&#235;ndin&#235;!". Sepse t&#235; gjith&#235; do t&#235; m&#235; njohin, nga m&#235; i vogli e deri tek m&#235; i madhi prej tyre,</p> 
<p><A NAME="an_8:10">8:10</A>&nbsp;sepse un&#235; do t&#235; jem i m&#235;shirsh&#235;m p&#235;r paudh&#235;sit&#235; e tyre dhe nuk do t&#235; kujtoj m&#235; m&#235;katet e tyre dhe keqb&#235;rjet e tyre''.</p> 
<p><A NAME="an_8:11">8:11</A>&nbsp;Duke th&#235;n&#235; "nj&#235; bes&#235;lidhje e re", ai e vjet&#235;roi t&#235; par&#235;n; edhe ajo q&#235; vjetrohet dhe plaket &#235;sht&#235; af&#235;r prishjes.</p> 
<p><A NAME="an_8:12">8:12</A>&nbsp;Sigurisht edhe e para Bes&#235;lidhje kishte disa rregulla p&#235;r sh&#235;rbes&#235;n hyjnore dhe p&#235;r shenjt&#235;roren tok&#235;sore.</p> 
<p><A NAME="an_8:13">8:13</A>&nbsp;Sepse u nd&#235;rtua nj&#235; tabernakull i par&#235;, n&#235; t&#235; cilin ishte shandani, tryeza dhe buk&#235;t e paraqitjes; ai quhet: "Vendi i shenjt&#235;".</p> 
<p><A NAME="an_9:1">9:1</A>&nbsp;Pas velit t&#235; dyt&#235; ishte tabernakulli, i quajtur "Vendi shum&#235; i shenjt&#235;" (Shenjt&#235;rorja e Shenjt&#235;ror&#235;ve),</p> 
<p><A NAME="an_9:2">9:2</A>&nbsp;q&#235; p&#235;rmbante nj&#235; tymtore prej ari edhe ark&#235;n e Bes&#235;lidhjes, t&#235; mbuluar nga t&#235; gjitha an&#235;t me ar, n&#235; t&#235; cil&#235;n ishte nj&#235; en&#235; e art&#235; me man&#235;, shkopi i Aaronit q&#235; kishte buluar dhe rrasat e Bes&#235;lidhjes.</p> 
<p><A NAME="an_9:3">9:3</A>&nbsp;Edhe sip&#235;r asaj ishin kerubin&#235;t e lavdis&#235; q&#235; i b&#235;nin hije pajtuesit; p&#235;r k&#235;to ne nuk do t&#235; flasim me holl&#235;si tani.</p> 
<p><A NAME="an_9:4">9:4</A>&nbsp;Duke qen&#235; t&#235; vendosura k&#235;shtu k&#235;to gj&#235;ra, prift&#235;rinjt&#235; hynin vazhdimisht n&#235; tabernakulli i par&#235; p&#235;r t&#235; kryer sh&#235;rbes&#235;n hyjnore;</p> 
<p><A NAME="an_9:5">9:5</A>&nbsp;por n&#235; t&#235; dytin hynte vet&#235;m kryeprifti nj&#235; her&#235; n&#235; vit, jo pa gjak, t&#235; cilin e ofronte p&#235;r veten e tij dhe p&#235;r m&#235;katet e popu-llit t&#235; kryera n&#235; padije.</p> 
<p><A NAME="an_9:6">9:6</A>&nbsp;N&#235; k&#235;t&#235; m&#235;nyr&#235; Fryma e Shenjt&#235; donte t&#235; tregonte se udha e shenjt&#235;rores ende nuk ishte shfaqur, mbasi ende po q&#235;ndronte tabernakulli i par&#235;,</p> 
<p><A NAME="an_9:7">9:7</A>&nbsp;i cili &#235;sht&#235; nj&#235; sh&#235;mb&#235;lltyr&#235; p&#235;r koh&#235;n e tanishme; dhe donte t&#235; tregonte se dhuratat dhe flijmet q&#235; jepeshin nuk mund ta b&#235;nin t&#235; p&#235;rsosur n&#235; nd&#235;rgjegje at&#235; q&#235; e kryente sh&#235;rbes&#235;n hyjnore,</p> 
<p><A NAME="an_9:8">9:8</A>&nbsp;sepse kishte t&#235; b&#235;nte vet&#235;m me ushqime, pije, larje t&#235; ndryshme, urdh&#235;rime mishi, t&#235; imponuara deri n&#235; koh&#235;n e ndryshimit.</p> 
<p><A NAME="an_9:9">9:9</A>&nbsp;Por Krishti, q&#235; erdhi si kryeprift i t&#235; mirave q&#235; do t&#235; vijn&#235; n&#235; t&#235; ardhmen, duke kaluar n&#235;p&#235;r nj&#235; tabernakull m&#235; t&#235; madh e m&#235; t&#235; p&#235;rkryer, q&#235; s'&#235;sht&#235; b&#235;r&#235; me dor&#235;, pra, q&#235; nuk &#235;sht&#235; e k&#235;saj krijese,</p> 
<p><A NAME="an_9:10">9:10</A>&nbsp;hyri nj&#235; her&#235; e p&#235;rgjithmon&#235; n&#235; shenjt&#235;rore, jo me gjakun e cjepve dhe t&#235; vi&#231;ave, por me gjakun e vet, dhe fitoi nj&#235; shp&#235;tim t&#235; amshuar.</p> 
<p><A NAME="an_9:11">9:11</A>&nbsp;Sepse, n&#235; qoft&#235; se gjaku i demave dhe i cjepve dhe hiri i nj&#235; m&#235;shqerre i sp&#235;rkatur mbi t&#235; ndoturit, i shenjt&#235;ron, duke i pastruar n&#235; mish,</p> 
<p><A NAME="an_9:12">9:12</A>&nbsp;aq m&#235; shum&#235; gjaku i Krishtit, i cili me an&#235; t&#235; Frym&#235;s s&#235; Shenjt&#235; e dha veten e tij t&#235; pap&#235;rlyer nga asnj&#235; faj ndaj Per&#235;ndis&#235;, do ta pastroj&#235; nd&#235;rgjegjen tuaj nga veprat e vdekura p&#235;r t'i sh&#235;rbyer Per&#235;ndis&#235; s&#235; gjall&#235;!</p> 
<p><A NAME="an_9:13">9:13</A>&nbsp;P&#235;r k&#235;t&#235; arsye ai &#235;sht&#235; nd&#235;rmjet&#235;si i Bes&#235;lidhjes s&#235; re q&#235;, me an&#235; t&#235; vdekjes q&#235; u b&#235; p&#235;r shp&#235;rblimin e shkeljeve q&#235; u kryen gjat&#235; Bes&#235;lidhjes s&#235; par&#235;, t&#235; thirrurit t&#235; marrin premtimin e trash&#235;gimis&#235; s&#235; amshuar.</p> 
<p><A NAME="an_9:14">9:14</A>&nbsp;Sepse atje ku ka nj&#235; testament do t&#235; ket&#235; me doemos edhe vdekjen e trash&#235;giml&#235;n&#235;sit.</p> 
<p><A NAME="an_9:15">9:15</A>&nbsp;Sepse testamenti &#235;sht&#235; i vlefsh&#235;m vet&#235;m pas vdekjes, sepse nuk ka kurrfar&#235; fuqie deri sa trash&#235;giml&#235;n&#235;si ende rron.</p> 
<p><A NAME="an_9:16">9:16</A>&nbsp;Prandaj edhe Bes&#235;lidhja e par&#235; nuk u v&#235;rtetua pa gjak.</p> 
<p><A NAME="an_9:17">9:17</A>&nbsp;Sepse kur iu shpall&#235;n t&#235; gjitha urdh&#235;rimet sipas ligjit gjith&#235; popullit nga Moisiu, ky mori gjakun e vi&#231;ave, t&#235; cjepve, bashk&#235; me uj&#235;, lesh t&#235; kuq dhe hisop, e sp&#235;rkati librin dhe gjith&#235; popullin,</p> 
<p><A NAME="an_9:18">9:18</A>&nbsp;duke th&#235;n&#235;: ''Ky &#235;sht&#235; gjaku i Bes&#235;lidhjes q&#235; Per&#235;ndia urdh&#235;roi p&#235;r ju''.</p> 
<p><A NAME="an_9:19">9:19</A>&nbsp;Gjithashtu ai me at&#235; gjak sp&#235;rkati edhe tabernakullin dhe t&#235; gjitha orendit&#235; e sh&#235;rbes&#235;s hyjnore.</p> 
<p><A NAME="an_9:20">9:20</A>&nbsp;Dhe sipas ligjit, gati t&#235; gjitha gj&#235;rat pastrohen me an&#235; t&#235; gjakut; dhe pa derdhur gjak nuk ka ndjes&#235;.</p> 
<p><A NAME="an_9:21">9:21</A>&nbsp;Ishte, pra, e nevojshme q&#235; format e gj&#235;rave qiellore t&#235; pastroheshin me k&#235;to gj&#235;ra; por vet&#235; gjerat qiellore me flijime m&#235; t&#235; mira se k&#235;to.</p> 
<p><A NAME="an_9:22">9:22</A>&nbsp;Sepse Krishti nuk hyri n&#235; nj&#235; shenjt&#235;rore t&#235; b&#235;r&#235; me dor&#235;, q&#235; &#235;sht&#235; vet&#235;m sh&#235;mb&#235;lles&#235; e asaj t&#235; v&#235;rtet&#235;, por n&#235; vet&#235; qiellin p&#235;r t&#235; dal&#235; tani p&#235;rpara Per&#235;ndis&#235; p&#235;r ne,</p> 
<p><A NAME="an_9:23">9:23</A>&nbsp;dhe jo p&#235;r ta kushtuar si fli veten e vet shum&#235; her&#235;, sikurse kryeprifti q&#235; hyn vit p&#235;r vit n&#235; shenjt&#235;rore me gjak q&#235; s'&#235;sht&#235; i veti,</p> 
<p><A NAME="an_9:24">9:24</A>&nbsp;sepse p&#235;rndryshe ai duhet t&#235; p&#235;sonte shum&#235; her&#235; q&#235; kur se u krijua bota; por tani, vet&#235;m nj&#235; her&#235;, n&#235; fund t&#235; shekujve Krishti u shfaq p&#235;r t&#235; prishur m&#235;katin me an&#235; t&#235; flijimit t&#235; vetvetes.</p> 
<p><A NAME="an_9:25">9:25</A>&nbsp;Dhe, duke qen&#235; se &#235;sht&#235; caktuar q&#235; njer&#235;zit t&#235; vdesin vet&#235;m nj&#235; her&#235;, dhe m&#235; pas vjen gjyqi,</p> 
<p><A NAME="an_9:26">9:26</A>&nbsp;k&#235;shtu edhe Krishti, pasi u dha vet&#235;m nj&#235;her&#235; p&#235;r t&#235; marr&#235; mbi vete m&#235;kat&#235;t e shum&#235;ve, do t&#235; duket p&#235;r s&#235; dyti pa m&#235;kat p&#235;r ata q&#235; e presin p&#235;r shp&#235;tim.</p> 
<p><A NAME="an_9:27">9:27</A>&nbsp;Sepse ligji, duke pasur hijen e t&#235; mirave q&#235; kishin p&#235;r t&#235; ardhur dhe jo figur&#235;n vet&#235; t&#235; gj&#235;rave, nuk mundet kurr&#235; q&#235; t'i b&#235;j&#235; t&#235; p&#235;rkryer ata q&#235; i afrohen Per&#235;ndis&#235; me an&#235; t&#235; t&#235; nj&#235;jtave flijime q&#235; ofrohen vazhdimisht vit p&#235;r vit.</p> 
<p><A NAME="an_9:28">9:28</A>&nbsp;Sepse p&#235;rndryshe do t&#235; kishin pushuar t'i ofronin, sepse ata q&#235; e ushtrojn&#235; kultin, si t&#235; pastroheshin nj&#235; her&#235;, a nuk do t&#235; kishin m&#235; asnj&#235; vet&#235;dije p&#235;r m&#235;katet?</p> 
<p><A NAME="an_10:1">10:1</A>&nbsp;Por n&#235; k&#235;to flijime p&#235;rt&#235;rihet &#231;do vit kujtimi i m&#235;kateve,</p> 
<p><A NAME="an_10:2">10:2</A>&nbsp;sepse &#235;sht&#235; e pamundur q&#235; gjaku i demave dhe i cjepve t&#235; heq&#235; m&#235;kat&#235;t.</p> 
<p><A NAME="an_10:3">10:3</A>&nbsp;Prandaj, duke hyr&#235; n&#235; bot&#235;, ai thot&#235;: ''Ti nuk deshe as flijim as mblat&#235;, po b&#235;re gati p&#235;r mua nj&#235; trup;</p> 
<p><A NAME="an_10:4">10:4</A>&nbsp;ti nuk p&#235;lqeve as olokauste as flijimet p&#235;r m&#235;katin.</p> 
<p><A NAME="an_10:5">10:5</A>&nbsp;At&#235;her&#235; un&#235; thash&#235;: "Ja, un&#235; po vij; n&#235; rotullin e librit &#235;sht&#235; shkruar p&#235;r mua; p&#235;r t&#235; b&#235;r&#235;, o Per&#235;ndi, vullnetin t&#235;nd"''.</p> 
<p><A NAME="an_10:6">10:6</A>&nbsp;Mbasi tha: ''Ti nuk deshe as flijim as mblat&#235;, as olokauste as flijime p&#235;r m&#235;katin, q&#235; t&#235; blatohen sipas ligjit'',</p> 
<p><A NAME="an_10:7">10:7</A>&nbsp;ai shtoi: ''Ja, un&#235; vij p&#235;r t&#235; b&#235;r&#235;, o Per&#235;ndi, vullnetin t&#235;nd''. Ai heq t&#235; par&#235;n, q&#235; t&#235; v&#235;r&#235; t&#235; dyt&#235;n.</p> 
<p><A NAME="an_10:8">10:8</A>&nbsp;Prej k&#235;tij vullneti, ne jemi shenjt&#235;ruar me an&#235; t&#235; kushtimit t&#235; trupit t&#235; Jezu Krishtit, q&#235; u b&#235; nj&#235; her&#235; p&#235;r t&#235; gjith&#235;.</p> 
<p><A NAME="an_10:9">10:9</A>&nbsp;Dhe nd&#235;rsa &#231;do prift rri p&#235;rdita n&#235; k&#235;mb&#235; duke sh&#235;rbyer dhe duke mblatuar shpesh her&#235; t&#235; nj&#235;jtat flijime, q&#235; nuk mund t&#235; heqin kurr&#235; m&#235;katet,</p> 
<p><A NAME="an_10:10">10:10</A>&nbsp;ai, p&#235;rkundrazi, pasi dha p&#235;r gjithnj&#235; nj&#235; flijim t&#235; vet&#235;m p&#235;r m&#235;katet, u vu t&#235; rrij&#235; n&#235; t&#235; djatht&#235;n e Per&#235;ndis&#235;,</p> 
<p><A NAME="an_10:11">10:11</A>&nbsp;duke pritur pask&#235;taj vet&#235;m q&#235; armiqt&#235; e tij t'i vihen si ndenj&#235;se p&#235;r k&#235;mb&#235;t e tij.</p> 
<p><A NAME="an_10:12">10:12</A>&nbsp;Sepse, me nj&#235; ofert&#235; t&#235; vetme, ai i b&#235;ri t&#235; p&#235;rsosur p&#235;r gjithnj&#235; ata q&#235; shenjt&#235;rohen.</p> 
<p><A NAME="an_10:13">10:13</A>&nbsp;Por edhe Fryma e Shenjt&#235; na e d&#235;shmon; sepse, mbasi pat th&#235;n&#235; m&#235; par&#235;:</p> 
<p><A NAME="an_10:14">10:14</A>&nbsp;''Kjo &#235;sht&#235; Bes&#235;lidhja q&#235; un&#235; do t&#235; b&#235;j me ata pas atyre dit&#235;ve, thot&#235; Per&#235;ndia, un&#235; do t'i shtie ligjet e mia n&#235; zemrat e tyre dhe do t'i shkruaj n&#235; mendjet e tyre'',</p> 
<p><A NAME="an_10:15">10:15</A>&nbsp;shton: ''Dhe nuk do t'i kujtoj m&#235; m&#235;katet e tyre dhe paudh&#235;sit&#235; e tyre''.</p> 
<p><A NAME="an_10:16">10:16</A>&nbsp;Edhe atje ku ka ndjes&#235; t&#235; k&#235;tyre gj&#235;rave, nuk ka m&#235; ofert&#235; p&#235;r m&#235;katin.</p> 
<p><A NAME="an_10:17">10:17</A>&nbsp;Duke pasur, pra, o v&#235;llez&#235;r, liri t&#235; plot&#235; p&#235;r t&#235; hyr&#235; n&#235; shenjt&#235;rore me an&#235; t&#235; gjakut t&#235; Jezusit,</p> 
<p><A NAME="an_10:18">10:18</A>&nbsp;me an&#235; t&#235; nj&#235; udhe t&#235; re dhe t&#235; gjall&#235; q&#235; ai p&#235;ruroi p&#235;r ne me an&#235; t&#235; velit, dometh&#235;n&#235; t&#235; mishit t&#235; tij,</p> 
<p><A NAME="an_10:19">10:19</A>&nbsp;edhe duke pasur nj&#235; kryeprift mbi sht&#235;pin&#235; e Per&#235;ndis&#235;,</p> 
<p><A NAME="an_10:20">10:20</A>&nbsp;le t'i afrohemi me zem&#235;r t&#235; v&#235;rtet&#235;, me siguri t&#235; plot&#235; besimi, duke i pasur zemrat tona t&#235; lara prej nd&#235;rgjegj&#235;s s&#235; lig&#235; dhe trupin t&#235; lar&#235; me uj&#235; t&#235; kulluar.</p> 
<p><A NAME="an_10:21">10:21</A>&nbsp;Le t&#235; mbajm&#235; t&#235; patundur rr&#235;fimin e shpres&#235;s son&#235;, sepse besnik &#235;sht&#235; ai q&#235; premtoi.</p> 
<p><A NAME="an_10:22">10:22</A>&nbsp;Dhe le t&#235; kujdesemi p&#235;r njeri tjetrin, p&#235;r t'u nxitur p&#235;r dashuri dhe vepra t&#235; mira,</p> 
<p><A NAME="an_10:23">10:23</A>&nbsp;pa hequr dor&#235; nga t&#235; mbledhurit bashk&#235; tonin, sikurse kan&#235; zakon disa, por t&#235; nxisim njeri tjetrin, aq m&#235; tep&#235;r se e shihni dit&#235;n q&#235; po afrohet.</p> 
<p><A NAME="an_10:24">10:24</A>&nbsp;Sepse, n&#235; qoft&#235; se ne m&#235;katojm&#235; me dashje mbasi kemi marr&#235; dijeni t&#235; s&#235; v&#235;rtet&#235;s, nuk mbetet m&#235; asnj&#235; flijim p&#235;r m&#235;katet,</p> 
<p><A NAME="an_10:25">10:25</A>&nbsp;por vet&#235;m nj&#235; pritje gjyqi e tmerrshme dhe nj&#235; e ndezur zjarri q&#235; do t&#235; p&#235;rpij&#235; kund&#235;rshtar&#235;t.</p> 
<p><A NAME="an_10:26">10:26</A>&nbsp;Kushdo q&#235; shkel ligjin e Moisiut vritet pa m&#235;shir&#235; me deponimet e dy ose tre d&#235;shmitar&#235;ve.</p> 
<p><A NAME="an_10:27">10:27</A>&nbsp;&#199;'d&#235;nim m&#235; t&#235; keq meriton, sipas mendimit tuaj, ai q&#235; ka shkelur me k&#235;mb&#235; Birin e Per&#235;ndis&#235; dhe e ka konsideruar profan gjakun e Bes&#235;lidhjes me t&#235; cilin u shenjt&#235;rua, dhe ka fyer Frym&#235;n e hirit?</p> 
<p><A NAME="an_10:28">10:28</A>&nbsp;Sepse ne e dim&#235; at&#235; q&#235; ka th&#235;n&#235;: ''Hakmarrja m&#235; takon mua, un&#235; do ta jap shpagimin'', thot&#235; Per&#235;ndia. Dhe p&#235;rs&#235;ri: ''Per&#235;ndia do t&#235; gjykoj&#235; popullin e vet''.</p> 
<p><A NAME="an_10:29">10:29</A>&nbsp;Gj&#235; e tmerrshme &#235;sht&#235; t&#235; bjer&#235; njeriu n&#235; duart e Per&#235;ndis&#235; s&#235; gjall&#235;.</p> 
<p><A NAME="an_10:30">10:30</A>&nbsp;Dhe tani sillni nd&#235;rmend dit&#235;t e m&#235;parshme, n&#235; t&#235; cilat, pasi u ndri&#231;uat, keni duruar nj&#235; luft&#235; t&#235; madhe vuajtjesh,</p> 
<p><A NAME="an_10:31">10:31</A>&nbsp;her&#235; duke u b&#235;r&#235; objekt fyerjesh dhe mundimesh, her&#235; duke u solidarizuar me ata q&#235; trajtoheshin n&#235; k&#235;t&#235; m&#235;nyr&#235;.</p> 
<p><A NAME="an_10:32">10:32</A>&nbsp;Sepse treguat dhembje p&#235;r mua n&#235; prangat e mia dhe keni pranuar me g&#235;zim t'ju zhveshin nga pasuria juaj, duke ditur se keni p&#235;r veten tuaj nj&#235; pasuri m&#235; t&#235; mir&#235; e t&#235; q&#235;ndrueshme n&#235; qiej.</p> 
<p><A NAME="an_10:33">10:33</A>&nbsp;Mos e hidhni tej guximin tuaj, q&#235; do t&#235; ket&#235; nj&#235; shp&#235;rblim t&#235; madh.</p> 
<p><A NAME="an_10:34">10:34</A>&nbsp;Sepse ju keni nevoj&#235; p&#235;r ngulm q&#235; mbasi, t&#235; b&#235;ni vullnetin e Per&#235;ndis&#235;, t&#235; merrni gj&#235;rat e premtuara.</p> 
<p><A NAME="an_10:35">10:35</A>&nbsp;''Edhe fort pak koh&#235;, edhe ai q&#235; duhet t&#235; vij&#235; do t&#235; vij&#235; dhe nuk do t&#235; vonoj&#235;.</p> 
<p><A NAME="an_10:36">10:36</A>&nbsp;Dhe i drejti do t&#235; jetoj&#235; prej besimit; por ne qoft&#235; se ndokush t&#235;rhiqet prapa, shpirti im nuk do t&#235; gjej&#235; p&#235;lqim n&#235; t&#235;''.</p> 
<p><A NAME="an_10:37">10:37</A>&nbsp;Por ne nuk jemi nga ata q&#235; t&#235;rhiqen prapa p&#235;r humbje, por nga ata q&#235; besojn&#235; n&#235; shp&#235;timin e shpirtit.</p> 
<p><A NAME="an_10:38">10:38</A>&nbsp;Dhe besimi &#235;sht&#235; siguria e gj&#235;rave q&#235; shpresohen, tregim i gj&#235;rave q&#235; nuk shihen;</p> 
<p><A NAME="an_10:39">10:39</A>&nbsp;sepse me an&#235; t&#235; saj t&#235; mo&#231;mit mor&#235;n d&#235;shmimin.</p> 
<p><A NAME="an_11:1">11:1</A>&nbsp;Me an&#235; t&#235; besimit ne kuptojm&#235; se bota &#235;sht&#235; nd&#235;rtuar me fjal&#235;n e Per&#235;ndis&#235;, sa q&#235; ato q&#235; shihen nuk u b&#235;n&#235; prej gj&#235;rave q&#235; shihen.</p> 
<p><A NAME="an_11:2">11:2</A>&nbsp;Me an&#235; t&#235; besimit Abeli i ofroi Per&#235;ndis&#235; flijim m&#235; t&#235; mir&#235; nga ai i Kainit; me an&#235; t&#235; tij ai mori d&#235;shmimin se ishte i drejt&#235;, sepse Per&#235;ndia dha d&#235;shmin se i pranoi ofertat e tij; dhe me an&#235; t&#235; tij, ndon&#235;se vdiq, ai po flet ende.</p> 
<p><A NAME="an_11:3">11:3</A>&nbsp;Me an&#235; t&#235; besimit Enoku u zhvendos q&#235; t&#235; mos shikonte vdekje dhe nuk u gjet m&#235;, sepse Per&#235;ndia e kishte zhvendosur; sepse para se t&#235; merrej, ai pati d&#235;shmimin se i kishte p&#235;lqyer Per&#235;ndis&#235;.</p> 
<p><A NAME="an_11:4">11:4</A>&nbsp;Edhe pa besim &#235;sht&#235; e pamundur t'i p&#235;lqesh Atij, sepse ai q&#235; i afrohet Per&#235;ndis&#235; duhet t&#235; besoj&#235; se Per&#235;ndia &#235;sht&#235;, dhe se &#235;sht&#235; shp&#235;rblenj&#235;si i atyre q&#235; e k&#235;rkojn&#235; at&#235;.</p> 
<p><A NAME="an_11:5">11:5</A>&nbsp;Me an&#235; t&#235; besimit Noeu, i lajm&#235;ruar hyjnisht p&#235;r ato q&#235; ende nuk shiheshin, u frik&#235;sua dhe nd&#235;rtoi nj&#235; ark&#235; p&#235;r shp&#235;timin e sht&#235;pis&#235; s&#235; tij, me an&#235; t&#235; s&#235; cil&#235;s e d&#235;noi bot&#235;n dhe u b&#235; trash&#235;gimtar i drejt&#235;sis&#235; q&#235; &#235;sht&#235; me an&#235; t&#235; besimit.</p> 
<p><A NAME="an_11:6">11:6</A>&nbsp;Me an&#235; t&#235; besimit Abrahami, kur u thirr, u bind t&#235; shkoj&#235; n&#235; at&#235; vend q&#235; do t&#235; merrte p&#235;r trash&#235;gim; dhe u nis pa ditur se ku po shkonte.</p> 
<p><A NAME="an_11:7">11:7</A>&nbsp;Me an&#235; t&#235; besimit Abrahami banoi n&#235; tok&#235;n e premtuar, si n&#235; nj&#235; dhe t&#235; huaj, dhe ndenji n&#235; &#231;adra bashk&#235; me Isakun dhe Jakobin, bashk&#235;trash&#235;gimtar&#235; t&#235; t&#235; n&#235;jtit premtim,</p> 
<p><A NAME="an_11:8">11:8</A>&nbsp;sepse priste qytetin q&#235; ka themelet, mjesht&#235;r dhe nd&#235;rtues i t&#235; cilit &#235;sht&#235; Per&#235;ndia.</p> 
<p><A NAME="an_11:9">11:9</A>&nbsp;Me an&#235; t&#235; besimit edhe vet&#235; Sara, ndon&#235;se e kishte kaluar mosh&#235;n, mori fuqi t&#235; b&#235;het me barr&#235; dhe t&#235; lind&#235;, sepse e konsideroi besnik at&#235; q&#235; i kishte b&#235;r&#235; premtimin.</p> 
<p><A NAME="an_11:10">11:10</A>&nbsp;Prandaj edhe prej nj&#235; t&#235; vetmi, edhe ky gati p&#235;r t&#235; vdekur, lind&#235;n pasardh&#235;s t&#235; shumt&#235; sa yjet e qiellit dhe si r&#235;ra q&#235; &#235;sht&#235; n&#235; breg t&#235; detit dhe q&#235; nuk num&#235;rohet dot.</p> 
<p><A NAME="an_11:11">11:11</A>&nbsp;T&#235; gjith&#235; k&#235;ta vdiq&#235;n n&#235; besim, pa marr&#235; premtimet e b&#235;ra, por i pan&#235; ato p&#235;r se largu dhe u bind&#235;n dhe i p&#235;rsh&#235;ndet&#235;n ato me g&#235;zim duke rr&#235;fyer se jan&#235; t&#235; huaj dhe shtegtar&#235; mbi dhe.</p> 
<p><A NAME="an_11:12">11:12</A>&nbsp;Sepse ata q&#235; flasin t&#235; tilla, tregojn&#235; se k&#235;rkojn&#235; atdhe.</p> 
<p><A NAME="an_11:13">11:13</A>&nbsp;Dhe, po ta kishin pasur n&#235; mend at&#235; nga e cila kishin dal&#235;, do t&#235; kishin gjetur koh&#235; t&#235; ktheheshin atje.</p> 
<p><A NAME="an_11:14">11:14</A>&nbsp;Por ata tani d&#235;shirojn&#235; nj&#235; atdhe m&#235; t&#235; mir&#235;, dometh&#235;n&#235; qiellor; prandaj Per&#235;ndis&#235; nuk i vjen turp t&#235; quhet Per&#235;ndi i tyre, sepse u b&#235;ri gati atyre nj&#235; qytet.</p> 
<p><A NAME="an_11:15">11:15</A>&nbsp;Me an&#235; t&#235; besimit Abrahami, pasi u vu n&#235; prov&#235;, ofroi Isakun dhe ai q&#235; kishte pritur premtimet ofroi birin e tij t&#235; vet&#235;m,</p> 
<p><A NAME="an_11:16">11:16</A>&nbsp;ndon&#235;se Per&#235;ndia i pati th&#235;n&#235;: ''Te Isaku do t&#235; quhet pasardhja jote (q&#235; do t&#235; mbaj&#235; emrin t&#235;nd)'',</p> 
<p><A NAME="an_11:17">11:17</A>&nbsp;sepse Abrahami mendonte se Per&#235;ndia ishte i fuqish&#235;m sa ta ringjallte edhe prej s&#235; vdekurish; prej t&#235; cil&#235;ve edhe e mori at&#235; p&#235;rs&#235;ri si nj&#235; lloj figure.</p> 
<p><A NAME="an_11:18">11:18</A>&nbsp;Me an&#235; t&#235; besimit Isaku bekoi Jakobin dhe Esaun, p&#235;r gj&#235;rat q&#235; do t&#235; ndodhnin.</p> 
<p><A NAME="an_11:19">11:19</A>&nbsp;Me an&#235; t&#235; besimit Jakobi, duke vdekur, bekoi secilin nga bijt&#235; e Jozefit dhe adhuroi duke u mb&#235;shtetur mbi maj&#235;n e shkopit t&#235; tij.</p> 
<p><A NAME="an_11:20">11:20</A>&nbsp;Me an&#235; t&#235; besimit Jozefi, duke vdekur, p&#235;rmendi eksodin e bijve t&#235; Izraelit dhe dha porosi p&#235;r eshtrat e tij.</p> 
<p><A NAME="an_11:21">11:21</A>&nbsp;M&#235; an&#235; t&#235; besimit Moisiu, si lindi, u fsheh nga prind&#235;rit e tij tre muaj, sepse ata pan&#235; se f&#235;mija ishte i bukur dhe nuk u frik&#235;suan nga urdh&#235;ri i mbretit.</p> 
<p><A NAME="an_11:22">11:22</A>&nbsp;Me an&#235; t&#235; besimit Moisiu, si u b&#235; i madh, nuk pranoi t&#235; thuhet i biri i s&#235; bij&#235;s s&#235; Faraonit,</p> 
<p><A NAME="an_11:23">11:23</A>&nbsp;duke parap&#235;lqyer t&#235; keqtrajtohet bashk&#235; me popullin e Per&#235;ndis&#235; se sa t&#235; g&#235;zonte p&#235;r nj&#235; far&#235; kohe d&#235;frimet e m&#235;katit,</p> 
<p><A NAME="an_11:24">11:24</A>&nbsp;duke e &#231;muar dhun&#235;n e Krishtit si pasuri m&#235; t&#235; madhe nga thesaret e Egjiptit, sepse i drejtonte syt&#235; nga shp&#235;rblimi.</p> 
<p><A NAME="an_11:25">11:25</A>&nbsp;Me an&#235; t&#235; besimit e la Egjiptin pa pasur frik&#235; m&#235;rin&#235; e mbretit, sepse q&#235;ndroi i patundur sikur t&#235; shihte t&#235; padukshmin.</p> 
<p><A NAME="an_11:26">11:26</A>&nbsp;Me an&#235; t&#235; besimit kremtoi Pashk&#235;n dhe b&#235;ri sp&#235;rkatjen e gjakut, me q&#235;llim q&#235; ai i cili i vriste t&#235; par&#235;lindurit t&#235; mos ngiste ata t&#235; Izraelit.</p> 
<p><A NAME="an_11:27">11:27</A>&nbsp;Me an&#235; t&#235; besimit kaluan n&#235;p&#235;r Detin e Kuq si t&#235; ishte tok&#235; e that&#235;, nd&#235;rsa kur Egjiptasit u p&#235;rpoq&#235;n ta b&#235;jn&#235;, u mbyt&#235;n.</p> 
<p><A NAME="an_11:28">11:28</A>&nbsp;Me an&#235; t&#235; besimit ran&#235; muret e Jerihos, pasi u suall&#235;n rreth tyre shtat&#235; dit&#235;.</p> 
<p><A NAME="an_11:29">11:29</A>&nbsp;Me an&#235; t&#235; besimit Rahabi, nj&#235; prostitut&#235;, nuk humbi bashk&#235; me ata q&#235; nuk besuan, sepse kishte pritur paq&#235;sisht zbuluesit.</p> 
<p><A NAME="an_11:30">11:30</A>&nbsp;Dhe &#231;'t&#235; them m&#235;? Sepse nuk do t&#235; m&#235; mjaftonte koha, po t&#235; doja t&#235; tregoja p&#235;r Jedeonin, Barakun, Sansonin, Jeftin, Davidin, Samuelin dhe p&#235;r profet&#235;t,</p> 
<p><A NAME="an_11:31">11:31</A>&nbsp;t&#235; cil&#235;t, me an&#235; t&#235; fes&#235; n&#235;nshtruan mbret&#235;rira, realizuan drejt&#235;sin&#235;, arrit&#235;n ato q&#235; u premtuan, ua zun&#235; gryk&#235;n luan&#235;ve,</p> 
<p><A NAME="an_11:32">11:32</A>&nbsp;fik&#235;n fuqin&#235; e zjarrit, shp&#235;tuan nga tehu i shpat&#235;s, nga t&#235; dob&#235;t u b&#235;n&#235; t&#235; fuqish&#235;m, u b&#235;n&#235; t&#235; fort&#235; n&#235; betej&#235;, thyen ushtrit&#235; e huaja.</p> 
<p><A NAME="an_11:33">11:33</A>&nbsp;Grat&#235; mor&#235;n t&#235; vdekurit e tyre me an&#235; t&#235; ringjalljes; e t&#235; tjer&#235;t u torturuan, sepse nuk pranuan &#231;lirimin, p&#235;r t&#235; fituar nj&#235; ringjallje m&#235; t&#235; mir&#235;.</p> 
<p><A NAME="an_11:34">11:34</A>&nbsp;Dhe t&#235; tjer&#235; hoq&#235;n p&#235;rqeshje dhe goditje, madje edhe pranga dhe burgime.</p> 
<p><A NAME="an_11:35">11:35</A>&nbsp;U vran&#235; me gur&#235;, me sharr&#235;, u pren&#235;, u vran&#235; nga shpata, u end&#235;n t&#235; mbuluar me l&#235;kur&#235; dh&#235;nsh e dhish, nevojtar&#235;, t&#235; pik&#235;-lluar, t&#235; keqtrajtuar</p> 
<p><A NAME="an_11:36">11:36</A>&nbsp;(bota nuk ishte e denj&#235; p&#235;r ta), u soll&#235;n n&#235;p&#235;r shkret&#235;tira e n&#235;p&#235;r male, n&#235;p&#235;r shpella dhe n&#235;p&#235;r guva t&#235; dheut.</p> 
<p><A NAME="an_11:37">11:37</A>&nbsp;E pra, t&#235; gjith&#235; k&#235;ta, ndon&#235;se mor&#235;n d&#235;shmim t&#235; mir&#235; me an&#235; t&#235; besimit, nuk mor&#235;n at&#235; q&#235; u ishte premtuar,</p> 
<p><A NAME="an_11:38">11:38</A>&nbsp;sepse Per&#235;ndia kishte parapar&#235; di&#231;ka m&#235; t&#235; mir&#235; p&#235;r ne, q&#235; ata t&#235; mos arrinin n&#235; p&#235;rsosje pa ne.</p> 
<p><A NAME="an_11:39">11:39</A>&nbsp;Prandaj edhe ne, duke qen&#235; t&#235; rrethuar nga nj&#235; re kaq e madhe d&#235;shmimtar&#235;sh, duke hedhur tej &#231;do barr&#235; dhe m&#235;katin q&#235; na qarkon vazhdimisht duke na joshur, le t&#235; rendim me durim n&#235; udh&#235;n q&#235; &#235;sht&#235; p&#235;rpara nesh,</p> 
<p><A NAME="an_11:40">11:40</A>&nbsp;duke i drejtuar syt&#235; te Jezusi, kreu dhe plot&#235;sonj&#235;si i besimit, i cili, p&#235;r g&#235;zimin q&#235; ishte p&#235;rpara tij, duroi kryqin duke e p&#235;r&#231;muar fyerjen dhe u ul n&#235; t&#235; djatht&#235;n e fronit t&#235; Per&#235;ndis&#235;.</p> 
<p><A NAME="an_12:1">12:1</A>&nbsp;Kujtoni, pra, at&#235; q&#235; duroi nj&#235; kund&#235;rshtim t&#235; till&#235; nga ana e m&#235;katar&#235;ve kund&#235;r tij, q&#235; t&#235; mos lodheni dhe t&#235; lig&#235;shtoheni n&#235; shpirtin tuaj.</p> 
<p><A NAME="an_12:2">12:2</A>&nbsp;Ju akoma nuk keni q&#235;ndruar deri n&#235; gjak, duke luftuar kund&#235;r m&#235;katit,</p> 
<p><A NAME="an_12:3">12:3</A>&nbsp;dhe keni harruar k&#235;shill&#235;n q&#235; ju drejtohet juve porsi bijve: ''Biri im, mos e p&#235;r&#231;mo qortimin e Per&#235;ndis&#235; dhe mos e humb zemr&#235;n kur ai t&#235; qorton,</p> 
<p><A NAME="an_12:4">12:4</A>&nbsp;sepse Per&#235;ndia ndreq at&#235; q&#235; do dhe fshikullon &#231;do bir q&#235; i p&#235;lqen''.</p> 
<p><A NAME="an_12:5">12:5</A>&nbsp;N&#235; qoft&#235; se ju do ta duroni qortimin, Per&#235;ndia do t'ju trajtoj&#235; si bij; sepse cilin bir nuk e korigjon i ati?</p> 
<p><A NAME="an_12:6">12:6</A>&nbsp;Por, po t&#235; mbeteni t&#235; pandrequr, ku t&#235; gjith&#235; u b&#235;n&#235; pjestar&#235;, at&#235;her&#235; jeni kopila dhe jo bij.</p> 
<p><A NAME="an_12:7">12:7</A>&nbsp;Pastaj et&#235;rit tan&#235; sipas mishit i pat&#235;m p&#235;r t&#235; na ndrequr dhe i nderonim ata; a nuk do t'i n&#235;nshtrohemi edhe m&#235; tep&#235;r Atit t&#235; shpirtrave, p&#235;r t&#235; jetuar?</p> 
<p><A NAME="an_12:8">12:8</A>&nbsp;Sepse ata na ndreq&#235;n p&#235;r pak dit&#235;, ashtu si&#231; u dukej m&#235; mir&#235;, kurse ai na ndreq p&#235;r t&#235; mir&#235;n ton&#235; q&#235; t&#235; b&#235;hemi pjestar&#235; t&#235; shenjt&#235;ris&#235; s&#235; tij.</p> 
<p><A NAME="an_12:9">12:9</A>&nbsp;&#199;do ndreqje, pra, aty p&#235;r aty, nuk duket se sjell g&#235;zim, po hidh&#235;rim; por m&#235; pas u jep nj&#235; fryt drejt&#235;sie atyre q&#235; jan&#235; ushtruar me an&#235; t&#235; tij.</p> 
<p><A NAME="an_12:10">12:10</A>&nbsp;Prandaj forconi duart e kapitura dhe gjunj&#235;t e k&#235;putur,</p> 
<p><A NAME="an_12:11">12:11</A>&nbsp;dhe b&#235;ni shtigje t&#235; drejta p&#235;r k&#235;mb&#235;t tuaja, q&#235; ajo e cila &#231;alon t&#235; mos ndrydhet, por m&#235; tep&#235;r t&#235; sh&#235;rohet.</p> 
<p><A NAME="an_12:12">12:12</A>&nbsp;K&#235;rkoni paqe me t&#235; gjith&#235; dhe shenjt&#235;rim, pa t&#235; cilin askush nuk ka p&#235;r t&#235; par&#235; Per&#235;ndin&#235;,</p> 
<p><A NAME="an_12:13">12:13</A>&nbsp;duke u kujdesur fort q&#235; askush t&#235; mos mbetet pa hirin e Per&#235;ndis&#235; dhe se mos mbij&#235; ndonj&#235; rr&#235;nj&#235; e hidhur dhe t'ju turbulloj&#235; dhe me an&#235; t&#235; saj t&#235; ndoten shum&#235; njer&#235;z;</p> 
<p><A NAME="an_12:14">12:14</A>&nbsp;se mos ndodhet ndonj&#235; kurvar ose profan, si Esau, i cili p&#235;r nj&#235; gjell&#235; shiti t&#235; drejt&#235;n e tij t&#235; par&#235;birnis&#235;.</p> 
<p><A NAME="an_12:15">12:15</A>&nbsp;Sepse e dini se, m&#235; pas, kur ai deshi t&#235; trash&#235;goj&#235; bekimin, iu refuzua, ndon&#235;se e k&#235;rkoi me lot, sepse nuk gjeti vend pendimi.</p> 
<p><A NAME="an_12:16">12:16</A>&nbsp;Sepse ju nuk iu afruat malit q&#235; mund t&#235; kapet me dor&#235; dhe q&#235; digjet me zjarr, as err&#235;sir&#235;s, as territ, as stuhis&#235;,</p> 
<p><A NAME="an_12:17">12:17</A>&nbsp;as z&#235;rit t&#235; boris&#235;, as z&#235;rit t&#235; fjal&#235;ve, t&#235; cilin ata q&#235; e d&#235;gjuan u lut&#235;n q&#235; atyre t&#235; mos u drejtohej m&#235; asnj&#235; fjal&#235;,</p> 
<p><A NAME="an_12:18">12:18</A>&nbsp;sepse nuk mund t&#235; duronin urdh&#235;rin: ''N&#235; se edhe nj&#235; shtaz&#235; e prek malin, t&#235; vritet me gur&#235; ose me shigjeta'';</p> 
<p><A NAME="an_12:19">12:19</A>&nbsp;dhe aq e llahtarshme ishte pamja, sa Moisiu tha: ''Un&#235; jam i frik&#235;suar dhe po dridhem i t&#235;ri''.</p> 
<p><A NAME="an_12:20">12:20</A>&nbsp;Por ju iu afruat malit Sion dhe qytetit t&#235; Per&#235;ndis&#235; s&#235; gjall&#235;, q&#235; &#235;sht&#235; Jeruzalemi qiellor, edhe moris&#235; s&#235; engj&#235;jve,</p> 
<p><A NAME="an_12:21">12:21</A>&nbsp;kuvendit universal dhe kish&#235;s t&#235; t&#235; par&#235;lindurve q&#235; jan&#235; shkruar n&#235; qiej, Per&#235;ndis&#235;, gjykat&#235;sit t&#235; t&#235; gjith&#235;ve, shpirt&#235;rave t&#235; t&#235; drejt&#235;ve q&#235; u b&#235;n&#235; t&#235; p&#235;rsosur,</p> 
<p><A NAME="an_12:22">12:22</A>&nbsp;dhe Jezusit, Nd&#235;rmjet&#235;sit t&#235; Bes&#235;lidhjes s&#235; re, dhe gjakut t&#235; sp&#235;rkatjes, q&#235; flet m&#235; mir&#235; se ai i Abelit.</p> 
<p><A NAME="an_12:23">12:23</A>&nbsp;Shikoni se mos refuzoni at&#235; q&#235; flet, sepse n&#235; qoft&#235; se nuk shp&#235;tuan ata q&#235; refuzuan t&#235; d&#235;gjojn&#235; at&#235; q&#235; fliste si orakull mbi dhe, aq m&#235; pak do t&#235; shp&#235;tojm&#235; ne, po t&#235; mos refuzojm&#235; t&#235; d&#235;gjojm&#235; at&#235; q&#235; flet prej qiellit,</p> 
<p><A NAME="an_12:24">12:24</A>&nbsp;z&#235;ri i t&#235; cilit e drodhi at&#235;her&#235; dheun, por tashti b&#235;ri k&#235;t&#235; premtim, duke th&#235;n&#235;: ''Un&#235; edhe nj&#235; her&#235; do t&#235; tund jo vet&#235;m dheun, por edhe qiellin''.</p> 
<p><A NAME="an_12:25">12:25</A>&nbsp;Dhe kjo fjal&#235; "edhe nj&#235; her&#235;" tregon ndryshueshm&#235;rin&#235; e gj&#235;rave, q&#235; tunden, si t&#235; b&#235;ra me dor&#235;, q&#235; t&#235; mbeten ato q&#235; nuk tunden.</p> 
<p><A NAME="an_12:26">12:26</A>&nbsp;Prandaj, duke marr&#235; mbret&#235;rin&#235; t&#235; patundur, le ta ruajm&#235; k&#235;t&#235; hir me an&#235; t&#235; t&#235; cilit i sh&#235;rbejm&#235; Per&#235;ndis&#235; n&#235; nj&#235; m&#235;nyr&#235; t&#235; p&#235;lqyeshme, me nderim e me frik&#235;,</p> 
<p><A NAME="an_12:27">12:27</A>&nbsp;sepse Per&#235;ndia yn&#235; &#235;sht&#235; nj&#235; zjarr q&#235; konsumon.</p> 
<p><A NAME="an_12:28">12:28</A>&nbsp;Dashuria v&#235;llaz&#235;rore le t&#235; mbetet.</p> 
<p><A NAME="an_12:29">12:29</A>&nbsp;Mos harroni mikpritjen, sepse disa duke e praktikuar e priten pa ditur engj&#235;j!</p> 
<p><A NAME="an_13:1">13:1</A>&nbsp;Kujtoni t&#235; burgosurit si t&#235; ishit t&#235; lidhur bashk&#235; me ta, dhe ata q&#235; keqtrajtohen, sepse edhe ju vet&#235; jeni n&#235; trup.</p> 
<p><A NAME="an_13:2">13:2</A>&nbsp;Martesa t&#235; nderohet nga t&#235; gjith&#235; dhe shtrati martesor i pap&#235;rlyer, sepse Per&#235;ndia do t&#235; gjykoj&#235; kurvar&#235;t dhe kuror&#235;shkel&#235;sit.</p> 
<p><A NAME="an_13:3">13:3</A>&nbsp;Sjellja juaj t&#235; jet&#235; pa lakmi paraje dhe k&#235;naquni me at&#235; q&#235; keni, sepse vet&#235; Per&#235;ndia ka th&#235;n&#235;: ''Nuk do t&#235; t&#235; l&#235;, nuk do t&#235; t&#235; braktis''.</p> 
<p><A NAME="an_13:4">13:4</A>&nbsp;K&#235;shtu mund t&#235; themi, me plot besim: ''Per&#235;ndia &#235;sht&#235; ndihmuesi im dhe un&#235; nuk do t&#235; kem frik&#235;; &#231;'do t&#235; m&#235; b&#235;j&#235; njeriu?''.</p> 
<p><A NAME="an_13:5">13:5</A>&nbsp;Kujtoni t&#235; par&#235;t tuaj, q&#235; ju shpall&#235;n fjal&#235;n e Per&#235;ndis&#235; dhe, duke &#231;muar rezultatin e sjelljes s&#235; tyre, merrni si shembull besimin e tyre.</p> 
<p><A NAME="an_13:6">13:6</A>&nbsp;Krishti &#235;sht&#235; i nj&#235;jt&#235; dje, sot e p&#235;rjet&#235;.</p> 
<p><A NAME="an_13:7">13:7</A>&nbsp;Mos e l&#235;shoni veten aty e k&#235;tu prej doktrinah t&#235; ndryshme dhe t&#235; huaja, sepse &#235;sht&#235; mir&#235; q&#235; zemra juaj t&#235; forcohet me an&#235; t&#235; hirit dhe jo prej ushqimit, t&#235; cilat nuk u dhan&#235; asnj&#235; dobi atyre aq sa ec&#235;n.</p> 
<p><A NAME="an_13:8">13:8</A>&nbsp;Ne kemi nj&#235; altar prej t&#235; cilit nuk kan&#235; t&#235; drejt&#235; t&#235; han&#235; ata q&#235; i sh&#235;rbejn&#235; tabernakullit.</p> 
<p><A NAME="an_13:9">13:9</A>&nbsp;Sepse trupat e atyre kafsh&#235;ve, gjaku i t&#235; cilave &#235;sht&#235; sjell&#235; prej kryepriftit n&#235; shenjt&#235;roren p&#235;r m&#235;katin, digjen jasht&#235; fush&#235;s.</p> 
<p><A NAME="an_13:10">13:10</A>&nbsp;Prandaj edhe Jezusi, p&#235;r t&#235; shenjt&#235;ruar popullin me gjakun e vet, p&#235;soi jasht&#235; der&#235;s (s&#235; qytetit)</p> 
<p><A NAME="an_13:11">13:11</A>&nbsp;Le t&#235; dalim, pra, drejt tij jasht&#235; fush&#235;s, duke bartur posht&#235;rimin e tij.</p> 
<p><A NAME="an_13:12">13:12</A>&nbsp;Sepse nuk kemi k&#235;tu qytet t&#235; p&#235;rhersh&#235;m, por k&#235;rkojm&#235; at&#235; q&#235; ka p&#235;r t&#235; ardhur.</p> 
<p><A NAME="an_13:13">13:13</A>&nbsp;Me an&#235; t&#235; tij, pra, le t'i ofrojm&#235; vazhdimisht Per&#235;ndis&#235; nj&#235; flijim lavdie, dometh&#235;n&#235; frytin e buz&#235;ve q&#235; rr&#235;fejn&#235; emrin e tij.</p> 
<p><A NAME="an_13:14">13:14</A>&nbsp;Dhe mos harroni bamir&#235;sin&#235; dhe t'u jepni ndihm&#235; t&#235; tjer&#235;ve, sepse Per&#235;ndis&#235; i p&#235;lqejn&#235; flijime t&#235; tilla.</p> 
<p><A NAME="an_13:15">13:15</A>&nbsp;D&#235;gjoni t&#235; par&#235;t tuaj dhe n&#235;nshtrohuni atyre, sepse ata rrijn&#235; zgjuar p&#235;r shpirt&#235;rat tuaj, si ata q&#235; duhet t&#235; japin llogari; q&#235; ta b&#235;jn&#235; k&#235;t&#235; me g&#235;zim dhe jo me psheretima, sepse kjo nuk do t'ju sillte dobi.</p> 
<p><A NAME="an_13:16">13:16</A>&nbsp;Lutuni p&#235;r ne, sepse ne besojm&#235; se kemi nd&#235;rgjegje t&#235; mir&#235;, duke dashur t&#235; sillemi mir&#235; n&#235; &#231;do gj&#235;.</p> 
<p><A NAME="an_13:17">13:17</A>&nbsp;Dhe ju b&#235;j thirrje edhe m&#235; shum&#235; ta b&#235;ni k&#235;t&#235;, q&#235; un&#235; t&#235; kthehem te ju sa m&#235; par&#235;.</p> 
<p><A NAME="an_13:18">13:18</A>&nbsp;Dhe Per&#235;ndia e paqes, q&#235; e ngriti nga t&#235; vdekurit, me an&#235; t&#235; gjakut t&#235; Bes&#235;lidhjes s&#235; amshuar, Bariun e madh t&#235; dh&#235;nve, Per&#235;ndin&#235; ton&#235; Jezu Krisht,</p> 
<p><A NAME="an_13:19">13:19</A>&nbsp;ju b&#235;ft&#235; t&#235; p&#235;rsosur p&#235;r &#231;do vep&#235;r t&#235; mir&#235;, q&#235; t&#235; kryeni vullnetin e tij, duke punuar te ju at&#235; q&#235; &#235;sht&#235; e p&#235;lqyer p&#235;rpara tij, me an&#235; t&#235; Jezu Krishtit, t&#235; cilit i qoft&#235; lavdi n&#235; shekuj t&#235; shekujve. Amen.</p> 
<p><A NAME="an_13:20">13:20</A>&nbsp;Dhe ju lutem, o v&#235;llez&#235;r, ta mbani k&#235;t&#235; fjal&#235; k&#235;shillimi, sepse ju shkrova shkurt.</p> 
<p><A NAME="an_13:21">13:21</A>&nbsp;Ta dini se v&#235;llai Timoteu u lirua nga burgu. N&#235;se mb&#235;rrin s&#235; shpejti, un&#235; do t&#235; vij te ju bashk&#235; me t&#235;.</p> 
<p><A NAME="an_13:22">13:22</A>&nbsp;P&#235;rsh&#235;ndetni t&#235; gjith&#235; t&#235; par&#235;t tuaj dhe gjith&#235; shenjtor&#235;t! Ju p&#235;rsh&#235;ndesin ata t&#235; Italis&#235;.</p> 
<p><A NAME="an_13:23">13:23</A>&nbsp;Hiri qoft&#235; mbi ju t&#235; gjith&#235;! Amen.</p> 
<p><A NAME="an_13:24">13:24</A>&nbsp;Jakobi, sh&#235;rb&#235;tor i Per&#235;ndis&#235; dhe i Zotit Jezu Krisht, t&#235; dymb&#235;dhjet&#235; fiseve t&#235; shp&#235;rndar&#235; n&#235;p&#235;r bot&#235;: p&#235;rsh&#235;ndetje!</p> 
<p><A NAME="an_13:25">13:25</A>&nbsp;Ta konsideroni nj&#235; g&#235;zim t&#235; madh, o v&#235;llez&#235;r t&#235; mi, kur ndodheni p&#235;rball&#235; sprovash nga m&#235; t&#235; ndryshmet,</p> 
<p><HR>
<CENTER>
<A HREF="jam.htm">Next: James</A></CENTER>
</BODY>
</HTML>
