[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th2)  [Next](ti2.md) 

------------------------------------------------------------------------

### Albanian Bible: 1 Timothy

<span id="an_1:1">1:1</span> Timoteut, birit të vërtetë në besim: hir,
mëshirë dhe paqe prej Perëndisë Atit tonë dhe prej Krishtit Jezus, Zotit
tonë.

<span id="an_1:2">1:2</span> Ashtu si të nxita kur u nisa për në
Maqedoni, qëndro në Efes për t'u urdhëruar disave të mos mësojnë
doktrina të tjera,

<span id="an_1:3">1:3</span> dhe të mos merren me përralla dhe me
gjenealogji që s'kanë të sosur, të cilat shkaktojnë përçarje më tepër
sesa vepra e Perëndisë, që mbështetet në besim.

<span id="an_1:4">1:4</span> Qëllimi i këtij urdhërimi është dashuria,
prej një zemre të pastër, prej një ndërgjegjeje të pastër dhe prej një
besimi jo të shtirur.

<span id="an_1:5">1:5</span> Disa, duke u shmangur nga këto gjëra, u
kthyen në biseda të kota dhe,

<span id="an_1:6">1:6</span> duke dashur të jenë mësues të ligjit, nuk
kuptojnë as ato që thonë, as ato që pohojnë.

<span id="an_1:7">1:7</span> Dhe ne e dimë se ligji është i mirë, në
qoftë se njeriu e përdor si duhet;

<span id="an_1:8">1:8</span> duke ditur këtë, që ligji nuk është vënë
për të drejtin, po për të pabesët dhe të rebelët, për të ligët dhe
mëkatarët, për të pamëshirshmit dhe të ndyrët, për ata që vrasin babë e
nënë, për vrasësit,

<span id="an_1:9">1:9</span> për kurvarët, për homoseksualët, për
grabitësit, për rremët, për ata që shkelin betimin, për çdo gjë tjetër
që bie në kundërshtim me doktrinën e shëndoshë,

<span id="an_1:10">1:10</span> sipas ungjillit të lavdisë të të lumit
Perëndi, që më është besuar.

<span id="an_1:11">1:11</span> Dhe e falënderoj Krishtin Zotin tonë, që
më bën të fortë, sepse më çmoi të denjë për t'u besuar, duke më vënë në
shërbimin e tij,

<span id="an_1:12">1:12</span> që më parë isha blasfemues, përndjekës
dhe i dhunshëm; por m'u dha mëshira, sepse i bëra nga padija, në
mosbesimin tim;

<span id="an_1:13">1:13</span> kështu hiri i Zotit tonë teproi pa masë
me besimin dhe dashurinë, që është në Jezu Krishtin.

<span id="an_1:14">1:14</span> Kjo fjalë është e sigurt e denjë për t'u
pranuar plotësisht, që Krishti Jezus erdhi në botë për të shpëtuar
mëkatarët, ndër të cilët unë jam i pari.

<span id="an_1:15">1:15</span> Por prandaj u mëshirova, që Jezu Krishti
të tregojë më përpara në mua gjithë zemërgjerësinë, për të qenë shembull
për ata që do të besojnë në të për jetë të përjetshme.

<span id="an_1:16">1:16</span> Dhe Mbretit të amshuar, të pavdekshmit,
të padukshmit, të vetmit Perëndi të ditur, i qoftë nder e lavdi në
shekuj të shekujve. Amen.

<span id="an_1:17">1:17</span> Po ta besoj këtë detyrë, o Timote bir,
sipas profecive që u bënë më parë për ty, që sipas tyre të bësh luftimin
e mirë,

<span id="an_1:18">1:18</span> duke pasur besim dhe ndërgjegje të mirë,
sepse disa, duke e hedhur poshtë, u bënë lundërthyerje në besim.

<span id="an_1:19">1:19</span> Ndër këta janë Imeneu dhe Aleksandri, të
cilët unë i dorëzova në duart e Satanit që të mësojnë të mos
blasfemojnë.

<span id="an_1:20">1:20</span> Të bëj thirrje, pra, para së gjithash, që
të bëhen përgjërime, lutje, ndërhyrje dhe falënderime për të gjithë
njerëzit,

<span id="an_2:1">2:1</span> për mbretërit e për të gjithë ata që janë
në pushtet, që të mund të shkojmë një jetë të qetë dhe të paqtë me çdo
perëndishmëri dhe nder.

<span id="an_2:2">2:2</span> Sepse kjo është e mirë dhe e pëlqyer
përpara Perëndisë, Shpëtimtarit tonë,

<span id="an_2:3">2:3</span> i cili dëshiron që gjithë njerëzit të
shpëtohen dhe t'ia arrijnë njohjes të së vërtetës.

<span id="an_2:4">2:4</span> Në fakt një është Perëndia, dhe një i vetëm
është ndërmjetësi midis Perëndisë dhe njerëzve: Krishti Jezus njeri,

<span id="an_2:5">2:5</span> i cili e dha veten si çmim për të gjithë,
për dëshmim në kohën e caktuar,

<span id="an_2:6">2:6</span> për të cilin unë u vura predikues dhe
apostull (them të vërtetën në Krisht, nuk gënjej), mësues i johebrenjve
në besim dhe në të vërtetë.

<span id="an_2:7">2:7</span> Dua, pra, që burrat të luten në çdo vend,
duke ngritur duar të pastra, pa mëri dhe pa grindje.

<span id="an_2:8">2:8</span> Në mënyrë të njëjtë dua që edhe gratë, të
vishen hijshëm, me cipë dhe modesti dhe jo me gërsheta a me ar, a me
margaritarë, a me rroba të shtrenjta,

<span id="an_2:9">2:9</span> po me vepra të mira, si u ka hije grave që
i kushtohen perëndishmëri.

<span id="an_2:10">2:10</span> Gruaja le të mësojë në heshtje dhe me çdo
nënshtrim.

<span id="an_2:11">2:11</span> Nuk e lejoj gruan që të mësojë, as të
përdori pushtet mbi burrin, por të rrijë në heshtje.

<span id="an_2:12">2:12</span> Në fakt së pari u formua Adami dhe më pas
Eva.

<span id="an_2:13">2:13</span> Dhe nuk u gënjye Adami, por gruaja u
gënjye dhe ra në shkelje.

<span id="an_2:14">2:14</span> Megjithatë ajo do të shpëtohet duke
lindur fëmijë, në qoftë se do të qëndrojnë në besim, në dashuri dhe në
shenjtërim me modesti.

<span id="an_2:15">2:15</span> Kjo fjalë është e sigurt: Në qoftë se
dikush dëshiron të bëhet peshkop, dëshiron një punë të mirë."

<span id="an_3:1">3:1</span> Duhet, pra, që peshkopi të jetë i patëmetë,
burrë i një gruaje të vetme, të jetë i përmbajtur, i arsyeshëm, i matur,
mikpritës, i zoti të mësojë të tjerët,

<span id="an_3:2">3:2</span> të mos jepet pas verës, të mos jetë i
dhunshëm, të mos jetë koprac, por i butë, jo grindavec, të mos lakmojë
paranë;

<span id="an_3:3">3:3</span> njeri që e qeveris mirë familjen e vet dhe
i ka fëmijët të bindur me çdo lloj mirësjellje;

<span id="an_3:4">3:4</span> (sepse në qoftë se dikush nuk di të
qeverisë familjen e vet, si do të kujdeset për kishën e Perëndisë?).

<span id="an_3:5">3:5</span> Të mos jetë i posakthyer në besim, që të
mos i rritet mendja dhe të bjerë në gabimet e djallit.

<span id="an_3:6">3:6</span> Madje duhet që ai të ketë dëshmim të mirë
edhe ndër të jashtmit, që të mos shahet dhe të bjerë në lakun e djallit.

<span id="an_3:7">3:7</span> Gjithashtu dhjakët duhet të jenë dinjitozë,
jo me dy faqe në fjalë, të mos jepen pas verës së tepërt, të mos
lakmojnë fitime të paligjshme,

<span id="an_3:8">3:8</span> dhe ta ruajnë misterin e besimit me
ndërgjegje të pastër.

<span id="an_3:9">3:9</span> Edhe këta le të vihen më parë në provë,
pastaj ta kryejnë shërbesën e tyre po të jenë të patëmetë.

<span id="an_3:10">3:10</span> Edhe bashkëshortet e tyre të kenë
dinjitet, jo shpifarake, por të përmbajtura dhe besnike në gjithçka.

<span id="an_3:11">3:11</span> Dhjakët të jenë bashkëshortë të një
gruaje të vetme, t'i drejtojnë mirë fëmijët dhe familjet e veta.

<span id="an_3:12">3:12</span> Sepse ata që e kanë kryer mirë shërbesën,
fitojnë reputacion të mirë dhe siguri të madhe në besimin në Jezu
Krishtin.

<span id="an_3:13">3:13</span> Po t'i shkruaj këto gjëra duke shpresuar
që të vij së shpejti te ti,

<span id="an_3:14">3:14</span> por, po u vonova, të dish se si duhet të
sillesh në shtëpinë e Perëndisë, që është kisha e Perëndisë së gjallë,
shtylla dhe mbështetja e së vërtetës.

<span id="an_3:15">3:15</span> Dhe s'ka asnjë dyshim se misteri i
mëshirës është i madh: Perëndia u shfaq në mish, u shfajësua në Frymë, u
duk ndër engjëj, u predikua ndër johebrenj, u besua në botë, u ngrit në
lavdi.

<span id="an_3:16">3:16</span> Dhe Fryma e thotë shkoqur se në kohët e
fundit disa do ta mohojnë besimin, duke u vënë veshin frymëve
gënjeshtare dhe doktrinave të demonëve,

<span id="an_4:1">4:1</span> që flasin gënjeshtra me hipokrizi, të
damkosur në ndërgjegjen e tyre,

<span id="an_4:2">4:2</span> të cilët do të ndalojnë martesën dhe do të
urdhërojnë të mos hani ushqimet që Perëndia i krijoi, të merren me
falënderim nga ata që besojnë dhe e njohin të vërtetën.

<span id="an_4:3">4:3</span> Sepse çdo krijesë e Perëndisë është e mirë
dhe asgjë s'është për t'u hedhur, nëse merret me falënderim,

<span id="an_4:4">4:4</span> sepse është shenjtëruar nga fjala e
Perëndisë dhe nga lutja.

<span id="an_4:5">4:5</span> Duke ua propozuar këto gjëra vëllezërve, ti
do të jesh një shërbyes i mirë i Jezu Krishtit, i ushqyer me fjalët e
besimit dhe të mësimit të mirë, që ke kuptuar plotësisht.

<span id="an_4:6">4:6</span> Shmangu pra nga përrallat profane dhe të të
vjetërve, edhe ushtrohu në perëndishmëri,

<span id="an_4:7">4:7</span> sepse ushtrimi i trupit është i dobishëm
për pak gjë, kurse perëndishmëria është e dobishme për çdo gjë, sepse
përmban premtimin e jetës së tashme dhe të asaj që do të vijë.

<span id="an_4:8">4:8</span> Kjo fjalë është e sigurt dhe e denjë për
t'u pranuar në çdo mënyrë.

<span id="an_4:9">4:9</span> Për këtë, në fakt, ne po mundohemi dhe na
shajnë, sepse kemi shpresuar në Perëndinë e gjallë, që është Shpëtimtari
i gjithë njerëzve dhe sidomos i besimtarëve.

<span id="an_4:10">4:10</span> Urdhëro këto gjëra dhe mëso këto gjëra.

<span id="an_4:11">4:11</span> Askush të mos e shpërfillë moshën tënde
të re, por bëhu shembull për besimtarët në fjalë, në sjellje, në
dashuri, në Frymë, në besim dhe në dëlirësi.

<span id="an_4:12">4:12</span> Kushtoju leximit, këshillimit dhe mësimit
derisa të vij unë.

<span id="an_4:13">4:13</span> Mos e lër pas dore dhuntinë që është në
ty, e cila të është dhënë me anë profecie, me vënien e duarve nga ana e
pleqësisë.

<span id="an_4:14">4:14</span> Kujdesu për këto gjëra dhe kushtoju atyre
tërësisht, që përparimi yt të jetë i dukshëm për të gjithë.

<span id="an_4:15">4:15</span> Ruaje veten tënde dhe mësimin, qëndro në
këto gjëra, sepse, duke vepruar kështu, do të shpëtosh veten dhe ata që
të dëgjojnë.

<span id="an_4:16">4:16</span> Mos e qorto ashpër një plak, por
këshilloje si atë, dhe më të rinjtë si vëllezër,

<span id="an_5:1">5:1</span> plakat si nëna, të rejat si motra, me plot
dlirësi.

<span id="an_5:2">5:2</span> Ndero vejushat që janë me të vërtetë të
veja.

<span id="an_5:3">5:3</span> Por në qoftë se një e ve ka djem a nipa,
këta le të mësojnë më parë të tregojnë perëndishmëri ndaj atyre të
familjes së vet dhe t'ua shpërblejnë prindërve të tyre, sepse kjo është
e mirë dhe e pëlqyer përpara Perëndisë.

<span id="an_5:4">5:4</span> Dhe ajo që është me të vërtetë e ve, dhe ka
mbetur e vetme, e ka shpresën në Perëndinë dhe qëndron në lutje dhe në
të falura natë e ditë.

<span id="an_5:5">5:5</span> Ndërsa ajo që jeton e shthurur, ndonëse
rron, është e vdekur.

<span id="an_5:6">5:6</span> Porosit edhe këto gjëra, që të jenë të
patëmeta.

<span id="an_5:7">5:7</span> Por në qoftë se dikush nuk kujdeset për të
vetët, dhe më tepër për ata të shtëpisë, ai e ka mohuar besimin dhe
është më i keq se një jobesimtar.

<span id="an_5:8">5:8</span> Një e ve të regjistrohet në listën e
vejushave, po të jetë jo më e re se gjashtëdhjetë vjeçe, të ketë qenë
bashkëshorte e një burri të vetëm,

<span id="an_5:9">5:9</span> dhe të ketë dëshminë për vepra të mira: që
i ka rritur fëmijët e saj, ka pritur të huajt, ua ka larë këmbët
shenjtorëve, ka ndihmuar nevojtarët, i është kushtuar vazhdimisht çdo
vepre të mirë.

<span id="an_5:10">5:10</span> Po mos i prano vejushat më të reja,
sepse, duke u dhënë pas dëshirave të tyre, ngrihen kundër Krishtit, duan
të martohen,

<span id="an_5:11">5:11</span> duke tërhequr mbi vete një dënim, sepse
kanë shkelur besimin e parë.

<span id="an_5:12">5:12</span> Madje ato mësojnë të jenë përtace duke
shkuar shtëpi më shtëpi, edhe jo vetëm përtace, por edhe llafazane dhe
kureshtare duke folur për gjëra të kota.

<span id="an_5:13">5:13</span> Dua, pra, që vejushat e reja të martohen,
të kenë fëmijë, të bëhen zonja shtëpie dhe të mos i japin kundërshtarit
asnjë shkak për të përfolur;

<span id="an_5:14">5:14</span> sepse disa tashmë devijuan për të ndjekur
Satanin.

<span id="an_5:15">5:15</span> Në qoftë se ndonjë besimtar ose besimtare
ka vejusha, le t'i ndihmojë e të mos bëhen barrë kishës, e cila mund të
ndihmojë ato që janë me të vërtetë të veja.

<span id="an_5:16">5:16</span> Pleqtë që e drejtojnë mirë parësinë në
kishë, le të nderohen dyfish, sidomos ata që mundohen me fjalë e me
mësim.

<span id="an_5:17">5:17</span> Sepse Shkrimi thotë: "Mos ia lidh gojën
kaut që shin në lëmë", dhe: ''Punëtori e ka hak mëditjen e tij''.

<span id="an_5:18">5:18</span> Mos prano asnjë padi kundër një plaku,
veçse kur ka dy ose tre dëshmitarë.

<span id="an_5:19">5:19</span> Ata që mëkatojnë qortoji përpara të
gjithëve, që edhe të tjerët të kenë frikë.

<span id="an_5:20">5:20</span> Unë të vë në be përpara Perëndisë, dhe
Zotit Jezu Krisht dhe engjëjve të zgjedhur, që t'i zbatosh këto gjëra pa
paragjykime, dhe mos bëj asgjë me anësi.

<span id="an_5:21">5:21</span> Mos i vër duart askujt me ngut dhe mos u
bëj pjestar në mëkatet e të tjerëve; ruaje veten të pastër.

<span id="an_5:22">5:22</span> Mos pi më ujë, por përdor pak verë për
stomakun tënd dhe për sëmundjet e tua të shpeshta.

<span id="an_5:23">5:23</span> Disa njerëzve mëkatet u duken sheshit
edhe përpara gjyqit, ndërsa të tjerëve u duken më pas.

<span id="an_5:24">5:24</span> Gjithashtu edhe veprat e mira duken; por
edhe ato që janë ndryshe nuk mund të mbeten të fshehura.

<span id="an_5:25">5:25</span> Të gjithë skllevërit që janë nën zgjedhë
le t'i çmojnë zotërinjtë e tyre të denjë për çdo nderim, që të mos
shuhen emri i Perëndisë dhe doktrina.

<span id="an_6:1">6:1</span> Edhe ata që i kanë zotërinjtë besimtarë, të
mos i përbuzin sepse janë vëllezër, por t'u shërbejnë edhe më mirë,
sepse ata që kanë dobi nga shërbimi i tyre janë besimtarë dhe të dashur.
Mëso këto gjëra dhe i këshillo.

<span id="an_6:2">6:2</span> Në qoftë se dikush mëson një doktrinë
tjetër dhe nuk ndjek fjalët e shëndosha të Zotit tonë Jezu Krisht dhe
doktrinën sipas perëndishmërisë,

<span id="an_6:3">6:3</span> ai mbahet më të madh dhe nuk di asgjë, por
vuan nga sëmundja e grindjes dhe e të zënit me fjalë, prej nga lindin
smira, grindja, të sharat, dyshimet e këqija,

<span id="an_6:4">6:4</span> debatet e kota të njerëzve me mendje të
prishur dhe të shterur nga e vërteta, sepse mendojnë se perëndishmëria
është burim fitimi; largohu prej këtyre.

<span id="an_6:5">6:5</span> Perëndishmëria është një mjet që sjell dobi
të madhe, kur njeriu kënaqet me aq sa ka.

<span id="an_6:6">6:6</span> Sepse ne nuk kemi asgjë me vete në këtë
botë, dhe është e qartë se prej saj nuk mund të marrim gjë me vete;

<span id="an_6:7">6:7</span> por, kur kemi çfarë të hamë dhe të veshim,
të jemi të kënaqur me kaq.

<span id="an_6:8">6:8</span> Por ata që dëshirojnë të pasurohen, bien në
tundim, në lak dhe në shumë pasione të paarsyeshme dhe të dëmshme, që i
plandosin njerëzit në rrënim dhe shkatërrim.

<span id="an_6:9">6:9</span> Sepse lakmia për para është rrënja e gjithë
të këqijave dhe, duke e lakmuar atë fort, disa u larguan nga besimi dhe
e depërtuan veten e tyre në shumë dhimbje.

<span id="an_6:10">6:10</span> Por ti, o njeriu i Perëndisë, hiq dorë
nga këto dhe ndiq drejtësinë, perëndishmërinë, besimin, dashurinë,
zemërgjerësinë dhe zemërbutësinë.

<span id="an_6:11">6:11</span> Lufto luftën e drejtë të besimit, rrok
jetën e përjetshme, në të cilën u thirre dhe për të cilën ke bërë
rrëfimin e mirë të besimit përpara shumë dëshmitarëve.

<span id="an_6:12">6:12</span> Po të përgjërohem përpara Perëndisë që u
jep jetë të gjitha gjërave dhe të Krishtit Jezus, i cili, duke dëshmuar
përpara Ponc Pilatit, dhe një dëshmi të mirë besimi,

<span id="an_6:13">6:13</span> ta ruash këtë urdhërim pa njolla e te
meta, derisa të shfaqet Zoti ynë Jezu Krisht,

<span id="an_6:14">6:14</span> që, në kohën e caktuar, do ta tregojë i
lumi e i vetmi sundimtar, Mbreti i mbretërve dhe Zot i zotërve,

<span id="an_6:15">6:15</span> ai që i vetmi e ka pavdekësinë dhe rri në
dritë të paafrueshme, të cilën asnjë njeri nuk e ka parë kurrë dhe as
mund ta shohë; atij i qoftë nderi dhe pushteti i përjetshëm. Amen.

<span id="an_6:16">6:16</span> Porositi të pasurit e kësaj bote të mos
jenë krenarë, dhe të mos i mbajnë shpresat në pasurinë që është e
pasigurt, por në Perëndinë e gjallë, i cili na jep gjithçka bujarisht
për ta gëzuar,

<span id="an_6:17">6:17</span> të bëjnë të mira, të bëhen të pasur në
vepra të mira, të jenë bujarë dhe të gatshëm për të dhënë,

<span id="an_6:18">6:18</span> duke mbledhur si thesar një themel të
mirë për të ardhmen, për të arritur jetën e përjetshme.

<span id="an_6:19">6:19</span> O Timote, ruaj atë që të është besuar,
duke u shmangur nga fjalët e kota dhe profane dhe nga kundërshtimet e
asaj që quhet në mënyrë të rreme shkencë,

<span id="an_6:20">6:20</span> të cilën e përqafuan disa dhe dolën nga
besimi. Hiri qoftë me ty! Amen!

<span id="an_6:21">6:21</span> Pali, apostulli i Jezu Krishtit nëpërmjet
vullnetit të Perëndisë, sipas premtimit të jetës që është në Krishtin
Jezus,

------------------------------------------------------------------------

[Next: 2 Timothy](ti2.md)
