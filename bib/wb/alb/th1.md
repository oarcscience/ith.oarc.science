[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](col)  [Next](th2) 

------------------------------------------------------------------------

### Albanian Bible: 1 Thessalonians

<span id="an_1:1">1:1</span> Ne përherë e falënderojmë Perëndinë për ju
të gjithë, duke ju kujtuar në lutjet tona,

<span id="an_1:2">1:2</span> duke kujtuar vazhdimisht veprën tuaj të
besimit, mundimin e dashurisë suaj dhe qëndrueshmërinë e shpresës në
Zotin tonë Jezu Krisht përpara Perëndisë, Atit tonë,

<span id="an_1:3">1:3</span> duke ditur, vëllezër të dashur prej
Perëndisë, të zgjedhurit tuaj,

<span id="an_1:4">1:4</span> sepse ungjilli ynë nuk erdhi deri te ju
vetëm me fjalë, por edhe me fuqi dhe me Frymë të Shenjtë, dhe me shumë
bindje; ju e dini se si jemi sjellë në mes tuaj për hirin tuaj.

<span id="an_1:5">1:5</span> Dhe ju u bëtë imituesit tanë dhe të Zotit,
duke e pranuar fjalën në mes të një pikëllimi të madh, me gëzimin e
Frymës së Shenjtë,

<span id="an_1:6">1:6</span> për t'u bërë kështu shëmbull për të gjithë
besimtarët e Maqedonisë dhe të Akaisë.

<span id="an_1:7">1:7</span> Në fakt prej jush jehoi fjala e Perëndisë
jo vetëm në Maqedoni dhe në Akai, por edhe në çdo vend u përhap besimi
juaj tek Perëndia, sa që ne s'kemi nevojë të themi ndonjë gjë,

<span id="an_1:8">1:8</span> sepse vetë ata tregojnë për ne, si qe
ardhja jonë ndër ju si u kthyet nga idhujt te Perëndia, për t'i shërbyer
Perëndisë së gjallë e të vërtetë,

<span id="an_1:9">1:9</span> dhe për të pritur prej qiejve Birin e tij,
të cilin ai e ngjalli prej së vdekurish, Jezusin, që na çliron nga
zemërim që po vjen.

<span id="an_1:10">1:10</span> Sepse ju vetë, vëllezër, e dini se ardhja
jonë ndër ju nuk qe e kotë.

<span id="an_2:1">2:1</span> Por, mbasi hoqëm më parë dhe mbasi na shanë
në Filipi, sikurse e dini, ne morëm guxim në Perëndinë tonë të shpallim
ndër ju ungjillin e Perëndisë midis kaq përpjekjesh.

<span id="an_2:2">2:2</span> Sepse nxitja jonë nuk vjen nga mashtrimi,
as nga qëllime të pa ndershme, as nga dredhia;

<span id="an_2:3">2:3</span> por, duke qenë se u miratuam prej Perëndisë
që të na besohet ungjilli, kështu ne flasim jo që t'u pëlqejmë njerëzve,
por Perëndisë, që provon zemrat tona.

<span id="an_2:4">2:4</span> Ne, pra, nuk kemi përdorur kurrë, sikurse e
dini mirë, fjalë lajkatuese, dhe as nuk jemi nisur nga motive lakmie;
Perëndia është dëshmitar.

<span id="an_2:5">2:5</span> Dhe nuk kemi kërkuar lavdi prej njerëzve,
as prej jush, as prej të tjerësh, megjithëse mund t'ju bëheshim barrë si
apostuj të Krishtit.

<span id="an_2:6">2:6</span> Përkundrazi qemë zemërbutë midis jush,
ashtu si mëndesha që rrit me dashuri fëmijët e saj.

<span id="an_2:7">2:7</span> Kështu, duke pasur një dashuri të madhe
ndaj jush, ishim të kënaqur duke ju komunikuar jo vetëm ungjillin e
Perëndisë, por edhe vetë jetën tonë, sepse na u bëtë të dashur.

<span id="an_2:8">2:8</span> Sepse ju, o vëllezër, e mbani mend lodhjen
dhe mundimin tonë: si kemi punuar ditë e natë që të mos i bëhemi barrë
asnjërit prej jush, dhe predikuam ungjillin e Perëndisë ndër ju.

<span id="an_2:9">2:9</span> Ju jeni dëshmitarë, dhe Perëndia
gjithashtu, si jemi sjellë me shenjtëri, me drejtësi, pa të meta, me ju
që besoni.

<span id="an_2:10">2:10</span> Ju e dini gjithashtu se ne këshilluam,
ngushëlluam dhe i jemi përbetuar secilit prej jush, si bën një baba me
bijtë e vet,

<span id="an_2:11">2:11</span> që të ecni denjësisht për Perëndinë, që
ju thërret në mbretërinë dhe lavdinë e tij.

<span id="an_2:12">2:12</span> Prandaj edhe ne e falenderojmë pa pushim
Perëndinë, se kur ju keni marrë nga ne fjalën e Perëndisë, e pritët atë
jo si fjalë njerëzish, por, sikurse është me të vërtetë, si fjalë
Perëndie, që vepron ndër ju që besoni.

<span id="an_2:13">2:13</span> Sepse ju, o vëllezër, u bëtë imituesit e
kishave të Perëndisë që janë në Jude në Jezu Krishtin, sepse edhe ju
keni vuajtur nga ana e bashkëkombasve tuaj të njëjtat gjëra, sikurse
edhe ata kanë vuajtur nga Judenjtë,

<span id="an_2:14">2:14</span> të cilët e vranë Zotin Jezus dhe profetët
e tyre, dhe na përndoqën edhe ne. Ata nuk i pëlqen Perëndia, dhe janë
armiq me të gjithë njerëzit,

<span id="an_2:15">2:15</span> duke na penguar që t'u flasim johebrenjve
që ata të shpëtohen, për ta mbushur vazhdimisht masën e mëkateve të
tyre; por zemërimi arriti mbi ta më në fund.

<span id="an_2:16">2:16</span> Dhe ne, o vëllezër, mbasi mbetëm pa ju
për një kohë të shkurtër, trupërisht por jo me zemër, u përpoqëm edhe më
shumë, nga malli i madh, të shohim përsëri fytyrën tuaj.

<span id="an_2:17">2:17</span> Prandaj deshëm, të paktën unë Pali, të
vijmë te ju jo një, por dy herë, por Satani na pengoi.

<span id="an_2:18">2:18</span> Cila në fakt është shpresa jonë, a
gëzimi, a kurora e lavdisë? A nuk jeni pikërisht ju, përpara Zotit tonë
Jezu Krisht në ardhjen e tij?

<span id="an_2:19">2:19</span> Ju jeni në fakt lavdia dhe gëzimi jonë.

<span id="an_2:20">2:20</span> Prandaj, mbasi nuk mundëm më të
rezistonim, na u duk e pëlqyeshme të të qëndrojmë, të vetëm, në Athinë,

<span id="an_3:1">3:1</span> dhe dërguam Timoteun, vëllanë tonë dhe
shërbenjës të Perëndisë, dhe bashkëpunëtorin tonë në predikimin e
ungjillit të Krishtit, që t'ju fuqizojë dhe t'ju japë zemër në besimin
tuaj,

<span id="an_3:2">3:2</span> që të mos lëkundet askush në këto
pikëllime, sepse ju e dini vetë se për këtë jemi caktuar.

<span id="an_3:3">3:3</span> Sepse, edhe kur ishim midis jush, ju
parashikuam se do të heqim vështirësi, pikërisht sikurse ndodhi, dhe ju
këtë e dini.

<span id="an_3:4">3:4</span> Për këtë arsye edhe unë, mbasi nuk
rezistoja më, dërgova të marr vesh për besimin tuaj, se mos ju kishte
tunduar tunduesi, dhe mundimi ynë të kishte shkuar kot.

<span id="an_3:5">3:5</span> Por tani që u kthye Timoteu prej jush dhe
na solli lajme të mira për besimin dhe dashurinë tuaj, dhe se ju ruani
gjithnjë një kujtim të mirë për ne dhe keni mall të madh që të na
shihni, sikurse edhe ne t'ju shohim juve,

<span id="an_3:6">3:6</span> prandaj, o vëllezër, ne u ngushëlluam për
ju, me gjithë pikëllimin dhe vuajtjet tona, për hir të besimit tuaj,

<span id="an_3:7">3:7</span> sepse tani rrojmë me të vërtetë, në qoftë
se ju qëndroni të patundur në Zotin.

<span id="an_3:8">3:8</span> Sepse çfarë falënderimi mund t'i drejtojmë
Perëndisë për ju, për gjithë gëzimin që ndiejmë për shkakun tuaj përpara
Perëndisë sonë,

<span id="an_3:9">3:9</span> duke u lutur shumë, natë e ditë, që të
shohim fytyrën tuaj dhe të plotësojmë gjërat që ende i mungojnë besimit
tuaj?

<span id="an_3:10">3:10</span> Po vetë Perëndia, Ati ynë, dhe Zoti ynë
Jezu Krishti e sheshoftë rrugën tonë për te ju.

<span id="an_3:11">3:11</span> Dhe Zoti shtoftë dhe teproftë në
dashurinë për njeri tjetrin dhe për të gjithë, ashtu si edhe ne ndaj
jush,

<span id="an_3:12">3:12</span> për të bërë të pa tundura zemrat tuaja,
pa të meta në shenjtëri përpara Perëndisë dhe Atit tonë, në ardhjen e
Perëndisë sonë Jezu Krisht bashkë me gjithë shenjtorët e tij. Amen.

<span id="an_3:13">3:13</span> Sa për të tjerat, pra, vëllezër, ju
lutemi dhe ju bëjmë thirrje në Zotin Jezus që, sikundër morët prej nesh
se si duhet të ecni për t'i pëlqyer Perëndisë, kështu të teproni edhe më
shumë.

<span id="an_4:1">4:1</span> Sepse ju e dini se ç'urdhërime ju lamë nga
ana e Zotit Jezus.

<span id="an_4:2">4:2</span> Sepse ky është vullneti i Perëndisë:
shenjtërimi juaj; të hiqni dorë nga kurvëria;

<span id="an_4:3">4:3</span> që secili prej jush të dijë ta mbajë enën e
vet në shenjtëri dhe me nder,

<span id="an_4:4">4:4</span> jo me pasione epshi, si johebre që nuk e
njohin Perëndinë,

<span id="an_4:5">4:5</span> dhe që askush të mos mashtrojë ose t'ia
hedhë në punë vëllait të vet, sepse Perëndia është hakmarrësi për të
gjitha këto gjëra, sikurse edhe ju thamë më parë dhe e dëshmuam.

<span id="an_4:6">4:6</span> Sepse Perëndia nuk na thirri në ndyrësi,
por në shenjtërim.

<span id="an_4:7">4:7</span> Prandaj ai që i përbuz këto gjëra, nuk
përbuz një njeri, por Perëndinë që ju dha edhe Frymën e tij të Shenjtë.

<span id="an_4:8">4:8</span> Sa për dashurinë vëllazërore, nuk keni
nevojë që t'ju shkruaj, sepse ju vetë jeni të mësuar nga Perëndia që të
doni njeri tjetrin.

<span id="an_4:9">4:9</span> Sepse ju e bëni këtë ndaj gjithë vëllezërve
që janë në gjithë Maqedoninë; por ne ju bëjmë thirrje, vëllezër, që në
këtë të shtohemi edhe më shumë.

<span id="an_4:10">4:10</span> dhe të përpiqeni me kujdes të jetoni në
paqe, të merreni me gjërat tuaja dhe të punoni me duart tuaja, ashtu si
ju kemi urdhëruar,

<span id="an_4:11">4:11</span> që të silleni me nder ndaj atyre që janë
jashtë dhe të mos keni nevojë për asgjë.

<span id="an_4:12">4:12</span> Tashmë, vëllezër, nuk duam që të jeni në
mosdije përsa u përket atyre që flenë, që të mos trishtoheni si të
tjerët që nuk kanë shpresë.

<span id="an_4:13">4:13</span> Sepse, po të besojmë se Jezusi vdiq dhe u
ringjall, besojmë gjithashtu që Perëndia do të sjellë me të, me anë të
Jezusit, ata që kanë fjetur.

<span id="an_4:14">4:14</span> Dhe këtë po jua themi me fjalën e Zotit:
ne të gjallët, që do të mbetemi deri në ardhjen e Zotit, nuk do të jemi
përpara atyre që kanë fjetur,

<span id="an_4:15">4:15</span> sepse Zoti vetë, me një urdhër, me zë
kryeengjëlli dhe me borinë e Perëndisë, do të zbresë nga qielli dhe ata
që vdiqën në Krishtin do të ringjallen të parët;

<span id="an_4:16">4:16</span> pastaj ne të gjallët, që do të kemi
mbetur, do të rrëmbehemi bashkë me ata mbi retë, për të dalë përpara
Zotit në ajër; dhe kështu do të jemi përherë bashkë me Zotin.

<span id="an_4:17">4:17</span> Ngushëlloni, pra, njëri-tjetrin me këto
fjalë.

<span id="an_4:18">4:18</span> Sa për kohët dhe për stinët, vëllezër,
nuk keni nevojë që t'ju shkruaj,

<span id="an_5:1">5:1</span> sepse ju vetë e dini shumë mirë se dita e
Zotit do të vijë, si një vjedhës natën.

<span id="an_5:2">5:2</span> Sepse, kur thonë: "Paqe dhe siguri",
atëherë një shkatërrim i papritur do të bjerë mbi ta, ashtu si dhembjet
e lindjes të gruas shtatzënë dhe nuk do të shpëtojnë.

<span id="an_5:3">5:3</span> Por ju, vëllezër, nuk jeni në errësirë, që
ajo ditë t'ju zërë në befasi si një vjedhës.

<span id="an_5:4">5:4</span> Të gjithë ju jeni bij të dritës dhe bij të
ditës; ne nuk jemi të natës, as të territ.

<span id="an_5:5">5:5</span> Le të mos flemë, pra, si të tjerët, por të
rrimë zgjuar dhe të jemi të esëll.

<span id="an_5:6">5:6</span> Sepse ata që flejnë, flejnë natën, dhe ata
që dehen, dehen natën.

<span id="an_5:7">5:7</span> Kurse ne, mbasi jemi të ditës, jemi të
esëll, duke veshur parzmoren e besimit dhe të dashurisë, dhe për
përkrenare shpresën e shpëtimit.

<span id="an_5:8">5:8</span> Sepse Perëndia nuk na ka caktuar për
zemërim, por për të marrë shpëtimin me anë të Zotit tonë Jezu Krisht,

<span id="an_5:9">5:9</span> i cili vdiq për ne kështu që, qofshim
zgjuar qofshim fjetur, jetojmë bashkë me të.

<span id="an_5:10">5:10</span> Prandaj ngushëlloni njeri tjetrin dhe
ndërtoni njeri tjetrin ashtu sikur edhe bëni.

<span id="an_5:11">5:11</span> Tashmë, vëllezër, ju lutemi të keni
respekt për ata që mundohen midis jush, që janë në krye ndër ju në Zotin
dhe që ju qortojnë,

<span id="an_5:12">5:12</span> edhe t'i vlerësoni shumë në dashuri për
veprën e tyre. Jetoni në paqe midis jush.

<span id="an_5:13">5:13</span> Tani, vëllezër, ju bëjmë thirrje t'i
qortoni të parregulltit, të ngushëlloni zemërlëshuarit, të ndihmoni të
dobëtit dhe të jeni të duruar me të gjithë.

<span id="an_5:14">5:14</span> Vështroni se mos dikush t'ia kthejë
dikujt të keqen me të keqen; po kërkoni gjithmonë të mirën edhe te njeri
tjetri edhe te të gjithë.

<span id="an_5:15">5:15</span> Jini gjithmonë të gëzuar.

<span id="an_5:16">5:16</span> Lutuni pa pushim.

<span id="an_5:17">5:17</span> Për çdo gjë falënderoni sepse i tillë
është vullneti i Perëndisë në Krishtin Jezus për ju.

<span id="an_5:18">5:18</span> Mos e shuani Frymën.

<span id="an_5:19">5:19</span> Mos i përbuzni profecitë.

<span id="an_5:20">5:20</span> Provoni të gjitha, mbani të mirën.

<span id="an_5:21">5:21</span> Hiqni dorë nga çdo dukje e ligë.

<span id="an_5:22">5:22</span> Dhe Perëndia i paqes ju shenjtëroftë ai
vetë tërësisht; dhe gjithë fryma juaj, shpirt e trup, të ruhet pa të
metë për ardhjen e Zotit tonë Jezu Krisht.

<span id="an_5:23">5:23</span> Besnik është ai që ju thërret, i cili
edhe do ta bëjë.

<span id="an_5:24">5:24</span> Vëllezër, lutuni për ne.

<span id="an_5:25">5:25</span> Përshëndetni të gjithë vëllezërit me
puthje të shenjtë.

<span id="an_5:26">5:26</span> Ju përbetoj për Zotin që kjo letër t'u
lexohet gjithë vëllezërve të shenjtë.

<span id="an_5:27">5:27</span> Hiri i Zotit tonë Jezu Krisht qoftë me
ju. Amen.

<span id="an_5:28">5:28</span> Pali, Silvani dhe Timoteu, kishës së
Thesalonikasve, që është në Perëndinë, Atin tonë, dhe në Zotin Jezu
Krisht:

------------------------------------------------------------------------

[Next: 2 Thessalonians](th2)
