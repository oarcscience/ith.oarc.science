[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Albanian Bible: Colossians

<span id="an_1:1">1:1</span> shenjtorëve dhe vëllezërve besimtarë në
Krishtin, që janë në Kolos: hir dhe paqe mbi ju nga Perëndia, Ati ynë,
dhe nga Zoti Jezu Krisht.

<span id="an_1:2">1:2</span> E falenderojmë Perëndinë dhe Atin e Zotit
tonë Jezu Krisht, duke u lutur vazhdimisht për ju,

<span id="an_1:3">1:3</span> sepse morëm vesh për besimin tuaj në Jezu
Krishtin dhe për dashurinë tuaj ndaj gjithë shenjtorëve,

<span id="an_1:4">1:4</span> për shkak të shpresës që ruhet për ju në
qiejt, për të cilën keni dëgjuar në fjalët e së vërtetës së ungjillit,

<span id="an_1:5">1:5</span> që arriti te ju, sikurse edhe në gjithë
botën, dhe po jep fryt e rritet, sikurse edhe ndër ju, nga dita që
dëgjuat dhe njohët hirin e Perëndisë në të vërtetë,

<span id="an_1:6">1:6</span> sikurse edhe e mësuat nga Epafrai, shoku
ynë i dashur në shërbesë, i cili është një shërbëtor besnik i Krishtit
për ju,

<span id="an_1:7">1:7</span> dhe që na ka treguar dashurinë tuaj të
madhe në Frymën.

<span id="an_1:8">1:8</span> Prandaj edhe ne, nga dita që e dëgjuam
këtë, nuk pushojmë të lutemi për ju dhe të kërkojmë që të mbusheni me
njohjen e vullnetit të tij me çdo urtësi dhe mënçuri frymërore,

<span id="an_1:9">1:9</span> që të ecni në mënyrë të denjë për Zotin, që
t'i pëlqeni atij në çdo gjë, duke sjellë fryt në çdo vepër të mirë dhe
duke u rritur në njohjen e Perëndisë,

<span id="an_1:10">1:10</span> duke u forcuar me çdo fuqi, pas pushtetit
të lavdisë së tij, për çdo ngulm e durim, me gëzim,

<span id="an_1:11">1:11</span> duke e falënderuar Perëndinë At, që na
bëri të denjë të kemi pjesë trashëgimin e shenjtorëve në dritë.

<span id="an_1:12">1:12</span> Ai na nxori nga pushteti i errësirës dhe
na çoi në mbretërinë e Birit të tij të dashur,

<span id="an_1:13">1:13</span> në të cilën ne kemi shpengimin me anë të
gjakut të tij dhe faljen e mëkateve.

<span id="an_1:14">1:14</span> Ai është shëmbëllesa e Perëndisë së
padukshëm, i parëlinduri i çdo krijese,

<span id="an_1:15">1:15</span> sepse në të u krijuan të gjitha gjërat,
ato që janë në qiejt dhe ato mbi dhe, gjërat që duken dhe ato që nuk
duken: frone, zotërime, principata dhe pushtete; të gjitha gjërat janë
krijuar me anë të tij dhe në lidhje me të.

<span id="an_1:16">1:16</span> Ai është përpara çdo gjëje dhe të gjitha
gjërat qëndrojnë në të.

<span id="an_1:17">1:17</span> Ai vetë është kreu i trupit, pra i
kishës; ai është fillimi, i parëlinduri nga të vdekurit, përderisa të
ketë parësinë në çdo gjë,

<span id="an_1:18">1:18</span> sepse Atit i pëlqeu që në të të banojë e
gjithë plotësia,

<span id="an_1:19">1:19</span> dhe, duke bërë paqen me anë të gjakut të
kryqit të tij, duke fituar pas, me anë të tij, të gjitha gjërat, si ato
që janë mbi dhe si dhe ato që janë në qiejt.

<span id="an_1:20">1:20</span> Dhe ju vetë, që dikur ishit të huaj dhe
armiq në mendje me veprat tuaja të këqija,

<span id="an_1:21">1:21</span> tani ju paqtoi në trupin e mishit të tij,
me anë të vdekjes, që t'ju nxjerrë juve përpara vetes së tij shenjtorë,
faqebardhë dhe të pafajshëm,

<span id="an_1:22">1:22</span> në qoftë se qëndroni në besim me themel
dhe të patundur, dhe të mos luani nga shpresa e ungjillit që ju keni
dëgjuar dhe që i është predikuar çdo krijese që është nën qiell; të
cilit unë, Pali, iu bëra shërbenjës.

<span id="an_1:23">1:23</span> Dhe tani gëzohem për vuajtjet e mia të
cilat po i heq për shkakun tuaj dhe po e plotësoj në mishin tim atë që u
mungon mundimeve të Krishtit për trupin e vet, që është kisha,

<span id="an_1:24">1:24</span> shërbenjës i së cilës u bëra unë, sipas
misionit që më ngarkoi Perëndia për ju, që t'jua paraqes të plotë fjalën
e Perëndisë,

<span id="an_1:25">1:25</span> misterin që u mbajt i fshehtë gjatë
shekujve dhe brezave, por që tani iu shfaq shenjtorëve të tij,

<span id="an_1:26">1:26</span> të cilëve Perëndia deshi t'ua bëjë të
njohur cilat ishin pasuritë e lavdisë së këtij misteri ndër johebrenjtë,
që është Krishti në ju, shpresë lavdie,

<span id="an_1:27">1:27</span> që ne e kumtuam, duke e qortuar dhe duke
e mësuar çdo njeri me çdo urtësi, që ta paraqesim çdo njeri të përsosur
në Jezu Krishtin;

<span id="an_1:28">1:28</span> për këtë mundohem duke u përpjekur me
fuqinë e tij, e cila vepron tek unë me pushtet

<span id="an_1:29">1:29</span> Sepse dua që të dini ç'luftë të ashpër më
duhet të bëj për ju, për ata që janë në Laodice dhe për të gjithë ata të
cilët nuk e kanë parë fytyrën time personalisht,

<span id="an_2:1">2:1</span> që zemrat e tyre të ngushëllohen, duke u
bashkuar në dashuri, dhe të kenë të gjitha pasuritë e sigurisë së plotë
të zgjuarësisë për të njohur misterin e Perëndisë, e Atit dhe të
Krishtit,

<span id="an_2:2">2:2</span> ku janë fshehur të gjitha thesaret e
diturisë dhe të njohjes.

<span id="an_2:3">2:3</span> Dhe po ju them këtë, që askush të mos ju
gënjejë me fjalë joshëse,

<span id="an_2:4">2:4</span> sepse, edhe pse me trup jam larg jush, me
frymën jam bashkë me ju dhe gëzohem duke parë rregullin dhe
qëndrueshmërinë e besimit tuaj në Krishtin.

<span id="an_2:5">2:5</span> Ashtu si e keni marrë Krishtin Jezus,
Zotin, ashtu, pra, ecni në të,

<span id="an_2:6">2:6</span> duke pasur rrënjë dhe duke u ndërtuar në
të, dhe duke u forcuar në besim ashtu sikurse ju mësuan, duke
mbushulluar në të me falenderim.

<span id="an_2:7">2:7</span> Tregoni kujdes se mos ndokush ju bën prenë
e tij me anë të filozofisë dhe me mashtrime të kota, sipas traditës së
njerëzve, sipas elementeve të botës dhe jo sipas Krishtit,

<span id="an_2:8">2:8</span> sepse tek ai banon trupërisht gjithë
plotësia e Hyjnisë.

<span id="an_2:9">2:9</span> Dhe ju keni marrë plotësinë në të, sepse ai
është krye e çdo principate e pushteti,

<span id="an_2:10">2:10</span> në të cilin ju edhe u rrethpretë me një
rrethprerje që nuk u bë me dorë, por me rrethprerjen e Krishtit, me anë
të zhveshjes së trupit nga mëkatet e mishit:

<span id="an_2:11">2:11</span> të varrosur bashkë në të në pagëzim, ju
edhe u ringjallët bashkë në të, me anë të besimit në fuqinë e Perëndisë
që e ka ringjallur prej së vdekurish.

<span id="an_2:12">2:12</span> Dhe bashkë me të Perëndia ju dha jetë ju,
që kishit vdekur në mëkate dhe në parrethprerjen e mishit, duke jua
falur të gjitha mëkatet.

<span id="an_2:13">2:13</span> Ai e zhvlerësoi dokumentin e urdhërimeve,
që ishte kundër nesh dhe ishte kundërshtar, dhe e hoqi nga mesi duke e
mbërthyer në kryq;

<span id="an_2:14">2:14</span> dhe mbasi i zhveshi pushtetet dhe
principatat, ua tregoi sheshit njerëzve, duke ngadhnjyer mbi ata në të.

<span id="an_2:15">2:15</span> Prandaj askush të mos ju gjykojë për
ushqime ose pije, për festa o hënë të re, o të shtuna;

<span id="an_2:16">2:16</span> këto gjëra janë hija e atyre që kanë për
të ardhur; por trupi është i Krishtit.

<span id="an_2:17">2:17</span> Askush të mos përvetësojë prej jush
çmimin me pretekst përulësie dhe kulti të engjëjve, duke u përzier në
gjëra që nuk i ka parë, i fryrë nga një krenari e kotë për shkak të
mendjes së tij mishore,

<span id="an_2:18">2:18</span> dhe nuk mbahet te kryet, prej të cilit
gjithë trupi, i ushqyer mirë dhe i lidhur i tëri me anë të nyjeve dhe të
gjymtyrëve rritet me rritjen e Perëndisë.

<span id="an_2:19">2:19</span> Pra, në qoftë se vdiqët me Krishtin nga
elementet e botës, përse u nënshtroheni disa rregullave, a thua se
jetoni ende në botë, si:

<span id="an_2:20">2:20</span> ''Mos prek, mos shijo, mos merr'',

<span id="an_2:21">2:21</span> të gjitha gjërat që prishen nga
përdorimi, sipas urdhërimeve dhe mësimeve të njerëzve?

<span id="an_2:22">2:22</span> Këto gjëra kanë ndonjë dukje diturie në
devotshmërinë e zgjedhur vullnetarisht, në përunjësinë e rreme dhe në
trajtimin e ashpër të trupit, por nuk kanë asnjë vlerë kundër kënaqësisë
së mishit.

<span id="an_2:23">2:23</span> Në qoftë se ju jeni ringjallur me
Krishtin, kërkoni ato që janë lart, ku Krishti është ulur në të djathtë
të Perëndisë.

<span id="an_3:1">3:1</span> Kini në mend gjërat që janë atje lart, jo
ato që janë mbi tokë,

<span id="an_3:2">3:2</span> sepse ju keni vdekur dhe jeta juaj është
fshehur bashkë me Krishtin në Perëndinë.

<span id="an_3:3">3:3</span> Kur të shfaqet Krishti, jeta jonë, atëherë
edhe ju do të shfaqeni në lavdi bashkë me të.

<span id="an_3:4">3:4</span> Bëni, pra, të vdesin gjymtyrët tuaja që
janë mbi tokë: kurvërinë, ndyrësinë, pasionet, dëshirat e këqija dhe
lakminë, që është idhujtari;

<span id="an_3:5">3:5</span> për këto gjëra zemërimi i Perëndisë vjen
përmbi bijtë e mosbindjes,

<span id="an_3:6">3:6</span> midis të cilëve dikur ecët edhe ju, kur
rronit në to.

<span id="an_3:7">3:7</span> Por tani hiqni edhe ju të gjitha këto
gjëra: zemërim, zemëratë, ligësi, e mos të dalë sharje e asnjë e folur e
pandershme nga goja juaj.

<span id="an_3:8">3:8</span> Mos gënjeni njeri tjetrin, sepse ju e
zhveshët njeriun e vjetër me veprat e tij,

<span id="an_3:9">3:9</span> edhe veshët njeriun e ri, që përtërihet në
njohurinë sipas shëmbullit të atij që e krijoi.

<span id="an_3:10">3:10</span> Këtu nuk ka më Grek e Jud, rrethprerje
dhe parrethprerje, Barbar e Skithas, shërbëtor e i lirë, por Krishti
është gjithçka dhe në të gjithë.

<span id="an_3:11">3:11</span> Vishuni, pra, si të zgjedhur të
Perëndisë, shenjtorë dhe të dashur, me dhembshuri të brendshme,
mirësinë, përulësinë, zemërbutësinë dhe me durimin,

<span id="an_3:12">3:12</span> duke duruar njeri tjetrin dhe duke falur
njeri tjetrin, nëqoftëse dikush ankohet kundër një tjetri; dhe sikundër
Krishti ju ka falur, ashtu bëni edhe ju.

<span id="an_3:13">3:13</span> Dhe, përmbi të gjitha këto gjëra, vishni
dashurinë, që është lidhja e përsosmërisë.

<span id="an_3:14">3:14</span> Dhe paqja e Perëndisë, për të cilin ju u
thirrët në një trup të vetëm, të mbretërojë në zemrat tuaja; dhe jini
mirënjohës!

<span id="an_3:15">3:15</span> Fjala e Krishtit banoftë në ju me
begatinë e vet; në çdo dituri, mësoni dhe këshilloni njeri tjetrin me
psalme, himne dhe këngë frymërore, duke kënduar Zotit me hir në zemrat
tuaja!

<span id="an_3:16">3:16</span> Dhe çdo gjë që të bëni, me fjalë a me
vepër, t'i bëni në emër të Zotit Jezus, duke e falënderuar Perëndinë Atë
nëpërmjet tij.

<span id="an_3:17">3:17</span> Ju bashkëshorte, jini të nënshtruara
bashkëshortëve tuaj, ashtu si ka hije në Zotin.

<span id="an_3:18">3:18</span> Ju bashkëshortë, duaini bashkëshortet
tuaja dhe mos u bëni të ashpër ndaj tyre.

<span id="an_3:19">3:19</span> Ju bij, binduni prindërve në çdo gjë,
sepse kjo është e pranueshme për Zotin.

<span id="an_3:20">3:20</span> Ju etër, mos provokoni për zemërim bijtë
tuaj, që të mos i lëshojë zemra.

<span id="an_3:21">3:21</span> Ju shërbëtorë, binduni në çdo gjë
zotërinjve tuaj sipas mishit, duke u shërbyer jo vetëm kur ju shohin,
sikurse të doni t'u pëlqeni njerëzve, por me thjeshtësinë e zemrës, duke
druajtur Perëndinë.

<span id="an_3:22">3:22</span> Dhe çdo gjë që të bëni, ta bëni me
dëshirë të mirë, si për Zotin dhe jo për njerëzit,

<span id="an_3:23">3:23</span> duke ditur se nga Zoti do të merrni
shpërblimin e trashëgimisë, sepse ju i shërbeni Krishtit, Zotit.

<span id="an_3:24">3:24</span> Por ai që punon padrejtësisht do të marrë
shpagimin për gjëra të padrejta që ka bërë, dhe nuk do të ketë anësi për
asnjë.

<span id="an_3:25">3:25</span> Zotërinj, bëni ç'është e drejtë dhe
arsyeshme ndaj shërbëtorëve, duke ditur se edhe ju keni një Zotëri në
qiejt.

<span id="an_4:1">4:1</span> Ngulmoni në të lutur, duke ndenjur zgjuar
në të me falendërim.

<span id="an_4:2">4:2</span> Dhe duke u lutur në të njëtën kohë edhe për
ne, që Perëndia të hapë edhe për ne derën e fjalës, për të shpallur
misterin e Krishtit, për shkakun e të cili jam edhe i burgosur,

<span id="an_4:3">4:3</span> në mënyrë që ta bëj të njohur, duke e folur
siç duhet.

<span id="an_4:4">4:4</span> Ecni me urti ndaj të jashtmëve duke
shfrytëzuar kohën.

<span id="an_4:5">4:5</span> Të folurit tuaj të jetë gjithnjë me hir, i
ndrequr me kripë, që të dini si duhet t'i përgjigjeni gjithsecilit.

<span id="an_4:6">4:6</span> Tikiku, vëllai i dashur, dhe shërbenjës
besnik, dhe shoku im i shërbimit në Zotin, do t'jua tregojë gjithçka
lidhur me mua;

<span id="an_4:7">4:7</span> unë e dërgova te ju pikërisht për këtë
arsye, që të njoh situatën tuaj dhe të ngushëllojë zemrat tuaja,

<span id="an_4:8">4:8</span> bashkë me Onesimin, vëlla besnik dhe i
dashur, që është nga tuajt; ata do t'ju tregojnë juve të gjitha gjërat e
këtushme.

<span id="an_4:9">4:9</span> Aristarku, i burgosur me mua, ju përshëndet
bashkë me Markun, kushëririn e Barnabës (për të cilin keni marrë
mësimin, po të vijë te ju, ta mirëprisni),

<span id="an_4:10">4:10</span> dhe Jezusi, i quajtur Just, të cilët
vijnë nga rrethprerja; këta janë të vetmit bashkëpunëtorë në veprën e
mbretërisë së Perëndisë, të cilët qenë për mua ngushullim.

<span id="an_4:11">4:11</span> Epafrai, që është nga tuajt dhe shërbëtor
i Krishtit, ju përshëndet; ai lufton gjithnjë për ju në lutje, që ju të
qëndroni të përsosur dhe të përkryer në gjithë vullnetin e Perëndisë.

<span id="an_4:12">4:12</span> Në fakt unë dëshmoj për të se ai ka zell
të madh për ju, për ata që janë në Laodice dhe për ata që janë në
Hierapolis.

<span id="an_4:13">4:13</span> I dashur Lluka, mjeku, dhe Dema ju
përshëndesin.

<span id="an_4:14">4:14</span> U bëni të fala vëllezërve që janë në
Laodice, Ninfës dhe kishës që është në shtëpinë e tij.

<span id="an_4:15">4:15</span> Dhe, mbasi të jetë lexuar kjo letër ndër
ju, bëni që të lexohet edhe në kishën e Laodikasve; dhe ju gjithashtu
lexoni atë të Laodices.

<span id="an_4:16">4:16</span> Dhe i thoni Arkipit: ''Ki kujdes
shërbesën që more në Zotin, që ta plotësosh''.

<span id="an_4:17">4:17</span> Përshëndetja është shkruar me dorën time,
nga unë, Pali. Kujtoni prangat e mia. Hiri qoftë me ju. Amen.

<span id="an_4:18">4:18</span> Pali, Silvani dhe Timoteu, kishës së
Thesalonikasve në Perëndinë Atë dhe në Zotin Jezu Krisht: paçi hir dhe
paqe prej Perëndisë, Atit tonë, dhe prej Zotit Jezu Krisht.

------------------------------------------------------------------------

[Next: 1 Thessalonians](th1)
