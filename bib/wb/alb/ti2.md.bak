[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti1)  [Next](tit.md) 

------------------------------------------------------------------------

### Albanian Bible: 2 Timothy

<span id="an_1:1">1:1</span> Timoteut, birit të dashur: hir, mëshirë dhe
paqe prej Perëndisë Atit, dhe prej Krishtit Jezus, Zotit tonë.

<span id="an_1:2">1:2</span> E falënderoj Perëndinë, të cilit i shërbej
sikurse edhe të parët e mi me ndërgjegje të pastër, se pa pushim të
kujtoj në lutjet e mia, ditë e natë;

<span id="an_1:3">1:3</span> dhe, kur kujtoj lotët e tu, kam shumë mall
të të shoh që të mbushem me gëzim,

<span id="an_1:4">1:4</span> sepse kujtoj besimin e sinqertë që është në
ty, i cili më parë ishte te gjyshja jote Loide dhe te nëna jote Eunike,
dhe jam i bindur se është edhe te ti.

<span id="an_1:5">1:5</span> Për këtë arsye po të kujtoj ta zgjosh
dhuntinë e Perëndisë që është në ty me anë të vënies së duarve të mia.

<span id="an_1:6">1:6</span> Sepse Perëndia nuk na ka dhënë frymë frike,
por force, dashurie dhe urtësie.

<span id="an_1:7">1:7</span> Mos ki turp, pra, të dëshmosh Zotin tonë,
as mua, të burgosurin e tij, por hiq keq bashkë me mua për ungjillin,
sipas fuqisë së Perëndisë,

<span id="an_1:8">1:8</span> që na shpëtoi dhe na thirri me një thirrje
të shenjtë, jo sipas veprave tona, por sipas qëllimit të tij dhe sipas
hirit, që na u dha në Krishtin Jezus përpara fillimit të kohëve

<span id="an_1:9">1:9</span> dhe tani u shfaq me anë të dukjes së
Shpëtimtarit tonë Jezu Krishtit, që e prishi vdekjen dhe nxori në dritë
jetën dhe pavdekësinë me anë të ungjillit,

<span id="an_1:10">1:10</span> për të cilin unë u caktova predikues,
apostull dhe mësues i johebrenjve.

<span id="an_1:11">1:11</span> Për këtë arsye unë po vuaj edhe nga këto
gjëra, po nuk kam turp, sepse e di kujt i kam besuar dhe jam i bindur se
ai është i zoti ta ruajë visarin tim deri në atë ditë.

<span id="an_1:12">1:12</span> Ruaje modelin e fjalëve të shëndosha që
dëgjove prej meje me besim dhe dashuri, që janë në Krishtin Jezus.

<span id="an_1:13">1:13</span> Ruaje visarin e mirë me anë të Frymës së
Shenjtë që rri te ne.

<span id="an_1:14">1:14</span> Ti e di se të gjithë ata që janë në Azi
më kthyen krahët, dhe midis tyre Figeli dhe Hermogeni.

<span id="an_1:15">1:15</span> Zoti i dhëntë mëshirë familjes së
Onesiforit, sepse shpeshherë më dha zemër dhe nuk pati turp nga prangat
e mia;

<span id="an_1:16">1:16</span> madje, kur erdhi në Romë, më kërkoi me
shumë zell dhe më gjeti.

<span id="an_1:17">1:17</span> Zoti i dhëntë të gjejë mëshirë nga ana e
Zotit në atë ditë. Ti e di më mirë se askush sa shërbime më bëri në
Efes.

<span id="an_1:18">1:18</span> Ti, pra, biri im, forcohu në hirin që
është në Krishtin Jezus;

<span id="an_2:1">2:1</span> dhe ato që dëgjove nga unë përpara shumë
dëshmitarëve, jepua njerëzve besnikë, që do të jenë të aftë të mësojnë
edhe të tjerë.

<span id="an_2:2">2:2</span> Ti, pra, duro pjesën tënde të vuajtjeve, si
një ushtar i mirë i Jezu Krishtit.

<span id="an_2:3">2:3</span> Sepse asnjë nga ata që shkojnë ushtarë nuk
ngatërrohet me punërat e jetës, që t'i pëlqejë atij që e mori ushtar.

<span id="an_2:4">2:4</span> Po ashtu, nëse dikush merr pjesë në gara,
nuk kurorëzohet po të mos ketë luftuar sipas rregullave.

<span id="an_2:5">2:5</span> Bujku që mundohet duhet ta marrë i pari
pjesën e fryteve.

<span id="an_2:6">2:6</span> Mendo për ato që të them, sepse Zoti do të
të japë mend për të gjitha.

<span id="an_2:7">2:7</span> Kujto që Jezu Krishti, nga fisi i Davidit,
u ngjall së vdekuri sipas ungjillit tim,

<span id="an_2:8">2:8</span> për të cilin unë po vuaj deri edhe në
pranga posi keqbërës; por fjala e Perëndisë nuk lidhet në pranga.

<span id="an_2:9">2:9</span> Prandaj unë i duroj të gjitha për shkak të
të zgjedhurve, që ata të kenë shpëtimin që është në Krishtin Jezus,
bashkë me lavdi të përjetshme.

<span id="an_2:10">2:10</span> Kjo fjalë është e vërtetë, sepse, nëse ne
vdiqëm me të, me të edhe do të rrojmë;

<span id="an_2:11">2:11</span> në qoftë se vuajmë, do të mbretërojmë
bashkë me të; po ta mohojmë, edhe ai do të na mohojë.

<span id="an_2:12">2:12</span> Nëse jemi të pabesë, ai mbetet besnik,
sepse ai nuk mund të mohojë vetveten.

<span id="an_2:13">2:13</span> Ua kujto atyre këto gjëra, duke u
përbetuar përpara Zotit të mos hahen kot me fjalë pa asnjë dobi, në dëm
të atyre që dëgjojnë.

<span id="an_2:14">2:14</span> Mundohu të dalësh përpara Perëndisë si i
sprovuar, si punëtor që nuk ka pse të turpërohet, që thotë drejt fjalën
e së vërtetës.

<span id="an_2:15">2:15</span> Shmangu nga fjalët e kota dhe profane,
sepse do të çojnë në pabesi,

<span id="an_2:16">2:16</span> dhe fjala e tyre do të brejë si një
gangrenë; ndër këta janë Himeneu dhe Fileti,

<span id="an_2:17">2:17</span> të cilët dolën jashtë rrugës së të
vërtetës, duke thënë se ringjallja ka ngjarë dhe përmbysin besimin e
disave.

<span id="an_2:18">2:18</span> Megjithatë themeli i fortë i Perëndisë
qëndron i patundur, dhe ka këtë vulë: "Zoti i njeh të vetët", dhe: "Le
t'i largohet paudhësisë kushdo që përmend emrin e Krishtit".

<span id="an_2:19">2:19</span> Në një shtëpi të madhe nuk ka vetëm enë
prej ari dhe argjendi, por edhe prej druri dhe balte; disa për të
nderuar; të tjerat për të mos nderuar.

<span id="an_2:20">2:20</span> Pra, në qoftë se dikush pastrohet nga
këto gjëra, do të jetë një enë nderi, e shenjtëruar dhe e dobishme për
të zotin, e përgatitur për çdo vepër të mirë.

<span id="an_2:21">2:21</span> Largohu nga pasionet rinore dhe bjeru pas
drejtësisë, besimit, dashurisë dhe paqes bashkë me ata që e thërresin në
ndihmë Zotin me zemër të pastër.

<span id="an_2:22">2:22</span> Shmang gjithashtu diskutimet e marra dhe
pa mend, duke ditur se shkaktojnë grindje.

<span id="an_2:23">2:23</span> Sepse shërbëtori i Zotit nuk duhet të
zihet, por të jetë i butë me të gjithë, i aftë për të mësuar njerëzit
dhe i durueshëm,

<span id="an_2:24">2:24</span> duke i mësuar me butësi kundërshtarët, me
shpresë se Perëndia ua jep atyre të pendohen, që arrijnë të njohin të
vërtetën,

<span id="an_2:25">2:25</span> dhe të vijnë në vete, duke shpëtuar nga
laku i djallit, që i ka zënë robër të vullnetit të tij.

<span id="an_2:26">2:26</span> Dhe dije këtë: në ditët e fundit do të
vijnë kohë të vështira,

<span id="an_3:1">3:1</span> sepse njerëzit do të jenë egoistë, lakmues
parash, mburravecë, krenarë, blasfemues, të pabindur ndaj prindërve,
mosmirënjohës, të paudhë,

<span id="an_3:2">3:2</span> të padhembshur, të papajtueshëm, shpifës,
të papërmbajtur, mizorë, që s'e duan të mirën,

<span id="an_3:3">3:3</span> tradhtarë, kokëshkretë, fodullë,
dëfrimdashës më fort se perëndidashës,

<span id="an_3:4">3:4</span> të perëndishëm në dukje, por mohues të
fuqisë së saj; edhe nga këta largohu.

<span id="an_3:5">3:5</span> Sepse prej këtyre janë ata që futen nëpër
shtëpi dhe i bëjnë për vete femrat e ngarkuara me mëkate, të sunduara
nga pasione të ndryshme,

<span id="an_3:6">3:6</span> të cilat mësojnë gjithnjë dhe kurrë nuk
mund të arrijnë në njohjen e plotë të së vërtetës.

<span id="an_3:7">3:7</span> Dhe sikurse Janesi dhe Jambresi i
kundërshtuan Moisiut, po kështu edhe këta i kundërvihen së vërtetës;
janë njerëz mendjeprishur, të neveritshëm në çështjen e besimit.

<span id="an_3:8">3:8</span> Por këta nuk do të shkojnë shumë përpara,
sepse marrëzia e tyre do të dalë në shesh për të gjithë, ashtu sikurse u
ngjau edhe atyre.

<span id="an_3:9">3:9</span> Dhe ti ndoqe nga afër mësimin tim,
sjelljen, këshillat, besimin, durimin, dashurinë, ngulmin,

<span id="an_3:10">3:10</span> përndjekjet, vuajtjet që më ndodhën në
Antioki, në Ikonio, dhe në Listra; ti e di çfarë përndjekjesh hoqa, por
Perëndia më shpëtoi nga të gjitha.

<span id="an_3:11">3:11</span> Të gjithë ata që duan të rrojnë me
perëndishmëri në Krishtin Jezus do të përndiqen,

<span id="an_3:12">3:12</span> por njerëzit e këqij dhe mashtrues do të
shkojnë keq e më keq, duke gënjyer dhe duke u gënjyer vetë.

<span id="an_3:13">3:13</span> Por ti qëndro në ato që mësove dhe u
binde plotësisht, duke e ditur prej kujt i mësove,

<span id="an_3:14">3:14</span> dhe se që nga fëmijëria i njeh Shkrimet e
shenjta, të cilat mund të të bëjnë të ditur për shpëtimin me anë të
besimit që është në Krishtin Jezus.

<span id="an_3:15">3:15</span> I gjithë Shkrimi është i frymëzuar nga
Perëndia dhe i dobishëm për mësim, bindje, ndreqje dhe për edukim me
drejtësi,

<span id="an_3:16">3:16</span> që njeriu i Perëndisë të jetë i përkryer,
tërësisht i pajisur për çdo vepër të mirë.

<span id="an_3:17">3:17</span> Po të përbej, pra, përpara Perëndisë dhe
Zotit Jezu Krisht, që ka për të gjykuar të gjallë e të vdekur, në dukjen
e tij dhe në mbretërinë e tij:

<span id="an_4:1">4:1</span> prediko fjalën, ngul këmbë me kohë e pa
kohë, kritiko dhe qorto, këshillo me çdo durim e doktrinë.

<span id="an_4:2">4:2</span> Sepse do të vijë koha kur njerëzit nuk do
ta durojnë doktrinën e shëndoshë, por, sipas ëndjeve të veta, do të
mbledhin grumbull mësues për të gudulisur veshët

<span id="an_4:3">4:3</span> dhe do t'i largojnë veshët nga e vërteta e
do t'i sjellin drejt përrallave.

<span id="an_4:4">4:4</span> Por ti rri syçelë në çdo gjë, duro
vuajtjet, kryeje punën e ungjilltarit, përmbushe plotësisht shërbesën
tënde.

<span id="an_4:5">4:5</span> Sa për mua, po derdhem si ofertë pije, dhe
koha e nisjes sime arriti.

<span id="an_4:6">4:6</span> Luftën e mirë e luftova, e përfundova
vrapimin, e ruajta besimin.

<span id="an_4:7">4:7</span> Pas kësaj më pret gati kurora e drejtësisë
që Perëndia, gjykatësi i drejtë, do të ma japë atë ditë, dhe jo vetëm
mua, por edhe gjithë atyre që presin me dashuri të shfaqurit e tij.

<span id="an_4:8">4:8</span> Përpiqu të vish shpejt tek unë,

<span id="an_4:9">4:9</span> sepse Dema më la, sepse deshi këtë botë,
dhe iku në Thesaloniki; Kreshenci në Galati, Titi në Dalmaci.

<span id="an_4:10">4:10</span> Me mua është vetëm Lluka; merre Markun
dhe sille me vete, sepse e kam shumë të dobishëm për shërbesë.

<span id="an_4:11">4:11</span> Tikikun e dërgova në Efes.

<span id="an_4:12">4:12</span> Kur të vish, sill mantelin që lashë në
Troadë, pranë Karpit, dhe librat, sidomos pergamenat.

<span id="an_4:13">4:13</span> Aleksandri, remtari, më bëri shumë të
këqija; Zoti ia shpagoftë sipas veprave të tij.

<span id="an_4:14">4:14</span> Ruaju edhe ti prej tij, sepse ka qenë
kundërshtar i madh i fjalëve tona.

<span id="an_4:15">4:15</span> Në mbrojtjen time të parë në gjyq askush
nuk qe me mua, por të gjithë më lanë; kjo të mos u numërohet për faj.

<span id="an_4:16">4:16</span> Por Zoti më ndenji pranë dhe më dha fuqi,
që me anën time predikimi i ungjillit të kryhej plotësisht dhe ta
dëgjonin të gjithë johebrenjtë; dhe unë shpëtova nga goja e luanit.

<span id="an_4:17">4:17</span> Edhe Zoti do të më shpëtojë nga çdo vepër
e keqe dhe do të më ruajë për mbretërinë e tij qiellore. Lavdi atij në
shekuj të shekujve. Amen.

<span id="an_4:18">4:18</span> Të fala Prishilës dhe Akuilës dhe
shtëpisë së Onesiforit.

<span id="an_4:19">4:19</span> Erasti mbeti në Korint, por Trofimin e
lashë të sëmurë në Milet.

<span id="an_4:20">4:20</span> Përpiqu të vish përpara dimrit. Të
përshëndetin Eubuli, Pudenti, Lini, Klaudja dhe të gjithë vëllezërit.

<span id="an_4:21">4:21</span> Zoti Jezu Krisht qoftë me frymën tënde!
Hiri qoftë me ju! Amen.

<span id="an_4:22">4:22</span> Pali, shërbëtor i Perëndisë dhe apostull
i Jezu Krishtit, sipas besimit të të zgjedhurve të Perëndisë dhe njohjes
të së vërtetës që është sipas perëndishmërisë,

------------------------------------------------------------------------

[Next: Titus](tit.md)
