[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](plm)  [Next](jam) 

------------------------------------------------------------------------

### Albanian Bible: Hebrews

<span id="an_1:1">1:1</span> së fundi, këto ditë na ka folur me anë të
Birit, të cilin e bëri trashëgimtar të të gjitha gjërave, me anë të të
cilit e krijoi dhe gjithësinë.

<span id="an_1:2">1:2</span> Ai, duke qenë shkëlqimi i lavdisë së tij
dhe vula e qenies së tij dhe duke i mbajtur të gjitha me fjalën e fuqisë
së tij, mbasi e bëri vetë pastrimin nga mëkatet tona, u ul në të
djathtën e Madhërisë në vendet e larta,

<span id="an_1:3">1:3</span> edhe u bë aq më i lartë nga engjëjt, sa më
të madhërueshëm se ata është emri që ai e trashëgoi.

<span id="an_1:4">1:4</span> Sepse cilit nga engjëjt i tha ndonjë herë:
''Ti je Biri im, sot më je lindur''? Edhe përsëri: ''Unë do t'i jem Atë,
dhe ai do të më jetë Bir''?

<span id="an_1:5">1:5</span> Dhe akoma, kur ta shtjerë të Parëlindurin
në botë, thotë: ''Le ta adhurojnë të gjithë engjëjt e Perëndisë''.

<span id="an_1:6">1:6</span> Kurse për engjëjt thotë: ''Engjëjt e vet ai
i bën erëra, dhe shërbenjësit e tij flakë zjarri'';

<span id="an_1:7">1:7</span> ndërsa për të Birin thotë: ''Froni yt, o
Perëndi është në shekuj të shekujve; skeptri i mbretërisë sate është
skeptër drejtësie.

<span id="an_1:8">1:8</span> E ke dashur drejtësinë dhe e ke urryer
paudhësinë; prandaj Perëndia, Perëndia yt, të vajosi me vaj gëzimi
përmbi shokët e tu''.

<span id="an_1:9">1:9</span> Edhe: ''Ti, o Perëndi, në krye themelove
tokën dhe qiejt janë vepër e duarve të tu.

<span id="an_1:10">1:10</span> Ata do të prishen, por ti mbetesh; edhe
të gjithë do të vjetrohen si rrobë,

<span id="an_1:11">1:11</span> dhe ti do t'i mbështjellësh si një mantel
edhe do të ndërrohen; por ti je po ai, dhe vitet e tua nuk do të shteren
kurrë''.

<span id="an_1:12">1:12</span> Dhe cilit nga engjëjt i tha ndonjë herë:
''Rri në të djathtën time, gjersa t'i vë armiqtë e tu shtroje të këmbëve
të tua''?

<span id="an_1:13">1:13</span> A nuk janë ata të gjithë frymëra
shërbenjës, që dërgohen për të shërbyer për të mirën e atyre që kanë për
të trashëguar shpëtimin?

<span id="an_1:14">1:14</span> Prandaj ne duhet t'u përmbahemi më shumë
atyre që dëgjuam, se mos shkasim ndonjë herë nga ruga.

<span id="an_2:1">2:1</span> Sepse, në qoftë se fjala që u fol nga
engjëjt është e patundur dhe çdo shkelje e mosbindje mori një shpagim të
drejtë,

<span id="an_2:2">2:2</span> si do të shpëtojmë ne, nëqoftëse e lëmë pas
dore një shpëtim kaq të madh? Ky shpëtim, si u shpall në fillim prej
Perëndisë, u vërtetua ndër ne nga ata që e dëgjuan,

<span id="an_2:3">2:3</span> ndërsa Perëndia dëshmonte për të me anë
shenjash e mrekullish, me vepra të ndryshme të fuqishme dhe me dhurata
të Shpirtit të Shenjtë, sipas vullnetit të tij.

<span id="an_2:4">2:4</span> Sepse Perëndia nuk e vuri nën pushtet të
engjëjve botën që ka për të ardhur, për të cilin po flasim,

<span id="an_2:5">2:5</span> por dikush dëshmoi diku duke thënë:
''Ç'është njeriu, që të bie ndërmend për të? Ose i biri i njeriut që të
kujdesesh për të?

<span id="an_2:6">2:6</span> Ti e bëre për pak kohë më të vogël nga
engjëjt, ti e kurorëzove me lavdi dhe me nder dhe e vure përmbi veprat e
duarve të tua;

<span id="an_2:7">2:7</span> Ti i vure të gjitha nën këmbët e tij''.
Sepse, mbasi i vuri të gjitha nën pushtetin e tij, nuk la asgjë pa iu
nënshtruar. Por tani nuk shohim ende që të gjitha janë nën pushtetin e
tij,

<span id="an_2:8">2:8</span> por shohim Jezusin të kurorëzuar me lavdi
dhe me nder për vdekjen që pësoi; ai u bë për pak kohë më i vogël se
engjëjt, që me hirin e Perëndisë të provonte vdekjen për të gjithë
njerëzit.

<span id="an_2:9">2:9</span> Sepse i duhej atij, për të cilin dhe
nëpërmjet të cilit janë të gjitha, duke çuar shumë bij në lavdi, ta
bënte të përsosur me anë të vuajtjeve realizuesin e shpëtimit të tyre.

<span id="an_2:10">2:10</span> Sepse ai që shenjtëron dhe ata që
shenjtërohen janë të gjithë prej një; prandaj as nuk turpërohet t'i
quajë vëllezër,

<span id="an_2:11">2:11</span> duke thënë: ''Vëllezërve të mi do t'ua
shpall emrin tënd, do të të lavdëroj në mes të kishës''.

<span id="an_2:12">2:12</span> Edhe më: ''Do të shpresoj në të''. Dhe
përsëri: ''Ja unë, dhe fëmijët që m'i dha Perëndia''.

<span id="an_2:13">2:13</span> Sepse, duke qenë se bijtë kanë marrë
pjesë prej mishi dhe gjaku, po ashtu edhe ai u bë pjestar në po ato
gjëra, që të shkatërronte, me anë të vdekjes, atë që ka pushtetin e
vdekjes, domethënë djallin,

<span id="an_2:14">2:14</span> edhe të çlironte të gjithë ata që nga
frika e vdekjes i ishin nënshtruar robërisë për tërë jetën.

<span id="an_2:15">2:15</span> Sepse ai nuk kujdeset për engjëjt, por
ndihmon pasardhjen e Abrahamit.

<span id="an_2:16">2:16</span> Prandaj ai duhej t'u ngjante në çdo gjë
vëllezërve, që të mund të ishte i mëshirshëm e kryeprift besnik në ato
që i përkasin Perëndisë, për për t'u bërë pajtim për mëkatet e popullit.

<span id="an_2:17">2:17</span> sepse, duke qenë se ai vetë hoqi kur u
tundua, mund t'u vijë në ndihmë atyre që tundohen.

<span id="an_2:18">2:18</span> Prandaj, o vëllezër të shenjtë, pjestarë
të thirrjes qiellore, vështroni apostullin dhe kryepriftin e rrëfimit të
besimit tonë, Jezu Krishtin,

<span id="an_3:1">3:1</span> i cili është besnik ndaj atij që e bëri,
ashtu si qe edhe Moisiu në tërë shtëpinë e tij.

<span id="an_3:2">3:2</span> Sepse Jezusi është i denjë për më shumë
lavdi se Moisiu, meqenëse ai që ndërton shtëpinë ka më shumë nder se
shtëpia.

<span id="an_3:3">3:3</span> sepse çdo shtëpi ndërtohet prej dikujt, por
ai që ka ndërtuar gjithçka është Perëndia.

<span id="an_3:4">3:4</span> Dhe Moisiu qe me të vërtetë besnik në
shtëpinë e Perëndisë si shërbëtor, për të dëshmuar për të gjitha gjërat
që duheshin thënë,

<span id="an_3:5">3:5</span> por Krishti, si bir, është mbi shtëpinë e
tij dhe shtëpia e vet jemi ne, në qoftë se e mbajmë deri në fund guximin
dhe mburrjen e shpresës.

<span id="an_3:6">3:6</span> Prandaj, sikurse thotë Fryma e Shenjtë:
''Sot, në qoftë se e dëgjoni zërin e tij,

<span id="an_3:7">3:7</span> mos i ngurtësoni zemrat tuaja si në
provokim, në ditën e tundimit në shkretëtirë,

<span id="an_3:8">3:8</span> ku etërit tuaj më tunduan duke më vënë në
sprovë, ndonëse i kishin parë veprat e mia dyzet vjet.

<span id="an_3:9">3:9</span> Prandaj u indinjova me atë brez dhe thashë:
Gabojnë gjithnjë me zemër dhe nuk i njohën udhët e mia;

<span id="an_3:10">3:10</span> kështu u betova në mërinë time: Nuk do të
hyjnë në prehjen time''.

<span id="an_3:11">3:11</span> Kini kujdes, vëllezër, se mos ndonjë nga
ju ka zemër të ligë, mosbesimi, që të largohet nga Perëndia i gjallë,

<span id="an_3:12">3:12</span> por nxitni njeri tjetrin çdo ditë, derisa
thuhet: "Sot", që të mos ngurtësohet ndonjë nga ju prej mashtrimit të
mëkatit.

<span id="an_3:13">3:13</span> Sepse ne jemi bërë pjestarë të Krishtit,
në qoftë se do ta ruajmë të palëkundur deri në fund fillimin e besimit,

<span id="an_3:14">3:14</span> kur thuhet: ''Sot, në qoftë se e dëgjoni
zërin e tij, mos jini zemërgur si në ditën e kryengritjes''.

<span id="an_3:15">3:15</span> Kush janë ata që, mbasi e dëgjuan, e
provokuan? A thua jo të gjithë ata që dolën nga Egjipti me anë të
Moisiut?

<span id="an_3:16">3:16</span> Dhe kush qenë ata me të cilët u zemërua
për dyzet vjet? A s'qenë vallë ata që mëkatuan, kufomat e të cilëve ranë
nëpër shkretëtirë?

<span id="an_3:17">3:17</span> Dhe për cilët bëri be se nuk do të hynin
në prehjen e tij, veç se për ata që qenë të pabindur?

<span id="an_3:18">3:18</span> Ne shohim se ata nuk mundën të hyjnë për
shkak të mosbesimit.

<span id="an_3:19">3:19</span> Prandaj, përderisa mbetet akoma një
premtim për të hyrë në prehjen e tij, le të kemi frikë se mos ndonjë nga
ju të mbetet jashtë.

<span id="an_4:1">4:1</span> Në fakt neve si edhe atyre u ishte shpallur
lajmi i mirë, por fjala e predikimit nuk u dha dobi fare, sepse nuk qe e
bashkuar me besimin tek ata që e dëgjuan.

<span id="an_4:2">4:2</span> Sepse ne që besuam hyjmë në prehje, siç tha
ai: ''Kështu u përbetova në mërinë time: nuk do të hyjnë në prehjen
time'', ndonëse veprat e tij u mbaruan që kur se u krijua bota.

<span id="an_4:3">4:3</span> Sepse diku ai ka thënë kështu për të
shtatën ditë: ''Dhe Perëndia u preh të shtatën ditë nga të gjitha veprat
e tij'';

<span id="an_4:4">4:4</span> dhe po aty: ''Nuk do të hyjnë në prehjen
time''.

<span id="an_4:5">4:5</span> Mbasi, pra, mbetet që disa të hyjnë në të,
ndërsa ata që u ungjillzuan më përpara nuk hyjnë për shkak të mosbesimit
të tyre,

<span id="an_4:6">4:6</span> ai cakton përsëri një ditë: "Sot", duke
thënë, mbas kaq kohe, me gojën e Davidit: ''Sot, në qoftë se e dëgjoni
zërin e tij, mos u bëni zemërgur''.

<span id="an_4:7">4:7</span> Sepse, në qoftë se Jozueu do t'u kishte
dhënë prehje, Perëndia nuk do të kishte folur për një ditë tjetër.

<span id="an_4:8">4:8</span> Mbetet, pra, një pushim i së shtunës për
popullin e Perëndisë.

<span id="an_4:9">4:9</span> Sepse kush ka hyrë në prehjen e tij, ka
bërë pushim edhe ai nga veprat e veta, ashtu si Perëndia nga të tijat.

<span id="an_4:10">4:10</span> Le të përpiqemi, pra, të hyjmë në atë
prehje, që askush të mos bjerë në atë shëmbull të mosbindjes.

<span id="an_4:11">4:11</span> Sepse fjala e Perëndisë është e gjallë
dhe vepruese, më e mprehtë se çdo shpatë me dy tehe dhe depërton deri në
ndarjen e shpirtit dhe të frymës, të nyjeve dhe të palcave, dhe është në
gjendje të gjykojë mendimet dhe dëshirat e zemrës.

<span id="an_4:12">4:12</span> Dhe nuk ka asnjë krijesë që të jetë e
fshehur para tij, por të gjitha janë lakuriq dhe të zbuluara para syve
të Atij, të cilit ne do t'i japim llogari.

<span id="an_4:13">4:13</span> Duke pasur, pra, një kryeprift të madh që
ka përshkuar qiejt, Jezusin, Birin e Perëndisë, le të mbajmë fort
rrëfimin tonë të besimit.

<span id="an_4:14">4:14</span> Sepse ne nuk kemi kryeprift që nuk mund
t'i vijë keq për dobësitë tona, po një që u tundua në të gjitha ashtu si
ne, por pa mëkatuar.

<span id="an_4:15">4:15</span> Le t'i afrohemi, pra, me guxim fronit të
hirit, që të marrim mëshirë e të gjejmë hir, për të pasur ndihmë në kohë
nevoje.

<span id="an_4:16">4:16</span> Sepse çdo kryeprift, që merret prej
njerëzve, vihet kryeprift mbi njerëzit për gjërat që kanë të bëjnë me
Perëndinë, për të ofruar dhurata dhe flijime për mëkatet;

<span id="an_5:1">5:1</span> kështu ai mund të ketë dhembshuri për ata
që janë të paditur dhe të gënjyer, sepse edhe ai është i veshur me
dobësi,

<span id="an_5:2">5:2</span> dhe për këtë arsye është i detyruar të
ofrojë flijime për fajet, si për popullin ashtu edhe për veten e tij.

<span id="an_5:3">5:3</span> Dhe askush nuk e merr këtë nder prej vetes
së tij, po ai që thirret nga Perëndia, sikurse Aaroni.

<span id="an_5:4">5:4</span> Kështu edhe Krishti nuk e përvetësoi ai
vetë lavdinë që të bëhet kryeprift, por ia dha Ai që i tha: ''Ti je im
Bir, sot ti më linde'',

<span id="an_5:5">5:5</span> dhe ashtu si thuhet diku gjetiu: ''Ti je
prift përjetë, sipas rendit të Melkisedekut''.

<span id="an_5:6">5:6</span> I cili, në ditët e mishit të tij, me
klithma të larta dhe me lot, i ofroi lutje dhe urata atij që mund ta
shpëtonte nga vdekja, dhe u dëgjua për shkak të frikës së tij nga
Perëndia.

<span id="an_5:7">5:7</span> Edhe pse ishte Bir, mësoi të jetë i bindur
nga ato që pësoi,

<span id="an_5:8">5:8</span> dhe, si u bë i përkryer, u bë vepronjësi i
shpëtimit të amshuar për të gjithë ata që që i binden,

<span id="an_5:9">5:9</span> duke qenë i shpallur kryeprift nga
Perëndiaa sipas rendit të Melkisedekut,

<span id="an_5:10">5:10</span> për të cilin kemi shumë gjëra për të
thënë, por të vështira për t'u shpjeguar, sepse ju jeni rënduar nga
veshët për të dëgjuar.

<span id="an_5:11">5:11</span> Sepse, ndonëse tashmë duhet të ishit
mësues, keni përsëri nevojë që t'ju mësojnë njohuritë e para të orakujve
të Perëndisë, dhe keni nevojë për qumësht, dhe jo për ushqime të forta.

<span id="an_5:12">5:12</span> Sepse kushdo që ushqehet me qumësht nuk
ka përvojën e fjalës së drejtësisë, sepse është foshnjë;

<span id="an_5:13">5:13</span> kurse ushqimi i fortë është për të
rriturit, të cilët, nga përvoja, i kanë të zhvilluara vetitë për të
dalluar të mirën dhe të keqen.

<span id="an_5:14">5:14</span> Prandaj, duke e lënë fjalën e fillimit të
Krishtit, le të synojmë përkryerjen, pa hedhur përsëri themel pendimi
nga vepra të vdekura dhe nga besimi te Perëndia,

<span id="an_6:1">6:1</span> nga doktrina për pagëzimet, të vënies së
duarve, të ringjalljes të të vdekurve dhe të gjyqit të përjetshëm;

<span id="an_6:2">6:2</span> dhe këtë do ta bëjmë, në e lejoftë
Perëndia.

<span id="an_6:3">6:3</span> Sepse ata që janë ndriçuar një herë, e
shijuan dhuntinë qiellore dhe u bënë pjestarë të Frymës së Shenjtë,

<span id="an_6:4">6:4</span> dhe shijuan fjalën e mirë të Perëndisë dhe
mrrekullitë e jetës së ardhshme,

<span id="an_6:5">6:5</span> dhe po u rrëzuan, është e pamundur t'i
sjellësh përsëri në pendim, sepse ata, për vete të tyre, e kryqëzojnë
përsëri Birin e Perëndisë dhe e poshtërojnë.

<span id="an_6:6">6:6</span> Sepse toka, që pi shiun, i cili bie shpesh
mbi të dhe prodhon barëra të dobishme për ata që e punojnë, merr bekim
nga Perëndia;

<span id="an_6:7">6:7</span> kurse, po të prodhojë ferra e murriza,
shahet edhe afër mallkimit dhe fundi i vet është për t'u djegur.

<span id="an_6:8">6:8</span> Dhe ndonëse flasim kështu, ne, o të dashur,
lidhur me ju jemi të bindur për gjëra më të mira dhe që i takojnë
shpëtimit;

<span id="an_6:9">6:9</span> sepse Perëndia nuk është i padrejtë, që të
harrojë veprën dhe mundimin tuaj të dashurisë që treguat për emrin e tij
me shërbesën që u bëtë dhe po u bëni shenjtorëve.

<span id="an_6:10">6:10</span> Dhe dëshirojmë që secili nga ju të
tregojë deri në fund të njëjtin zell për të arritur në sigurimin e plotë
të shpresës,

<span id="an_6:11">6:11</span> që të mos bëheni përtacë, por t'u
përngjani atyre që nëpërmjet besim dhe durim trashëgojnë premtimet.

<span id="an_6:12">6:12</span> Sepse kur Perëndia i dha premtimin
Abrahamit, duke qenë se s'kishte ndonjë më të madh që të përbetohej,
bëri be me veten e tij

<span id="an_6:13">6:13</span> duke thënë: ''Sigurisht do të të bekoj
dhe do të të shumoj fort''.

<span id="an_6:14">6:14</span> Dhe kështu Abrahami, duke pritur me
durim, fitoi premtimin.

<span id="an_6:15">6:15</span> Sepse njerëzit bëjnë be për dikë që është
më i madh, dhe në këtë mënyrë betimi për ta është garancia që i jep fund
çdo mosmarrëveshjeje.

<span id="an_6:16">6:16</span> Kështu Perëndia, duke dashur t'u tregojë
trashëgimtarëve të premtimit në mënyrë më të qartë palëkundshmërinë e
vendimit të tij vuri ndërmjetës betimin,

<span id="an_6:17">6:17</span> që me anë të dy gjërave të
pandryshueshme, në të cilat është e pamundur të Perëndia të gënjejë, të
kemi trimërim të madh ne, që kemi kërkuar strehë duke u kapur nga
shpresa që na u vu përpara.

<span id="an_6:18">6:18</span> Kjo shpresë që ne kemi është si një
spirancë e sigurt dhe e patundur, dhe që hyn deri në brendësinë e velit,

<span id="an_6:19">6:19</span> ku ka hyrë Krishti, si pararendës për ne,
pasi u bë kryeprift në amshim sipas rendit të Melkisedekut.

<span id="an_6:20">6:20</span> Sepse ky Melkisedeku, mbret i Salemit dhe
prift i Shumë të Lartit Perëndi, i doli përpara Abrahamit, kur po
kthehej nga disfata e mbretërve dhe e bekoi;

<span id="an_7:1">7:1</span> dhe Abrahami i dha atij edhe të dhjetën e
të gjithave. Emri i tij do të thotë më së pari "mbreti i drejtësisë",
dhe pastaj edhe "mbreti i Salemit", domethënë "mbreti i paqes".

<span id="an_7:2">7:2</span> Pa atë, pa nënë, pa gjenealogji, pa pasur
as fillim ditësh as fund jete, por i përngjashëm me Birin e Perëndisë,
ai mbetet prift në amshim.

<span id="an_7:3">7:3</span> Merrni me mend, pra, sa i madh ishte ky, të
cilit Abrahami i dha të dhjetën e plaçkës.

<span id="an_7:4">7:4</span> Edhe ata nga bijtë e Levit që marrin
priftërinë kanë porosi sipas ligjit të marrin të dhjetën nga populli,
pra, nga vëllezërit e tyre, megjithse edhe ata kanë dalë nga mesi i
Abrahamit;

<span id="an_7:5">7:5</span> ndërsa ky, Melkisedeku, ndonëse nuk e
kishte gjenealogjinë prej atyre, mori të dhjetën nga Abrahami dhe bekoi
atë që kishte premtimet.

<span id="an_7:6">7:6</span> Dhe s'ka kundërshtim se më i vogli bekohet
nga më i madhi.

<span id="an_7:7">7:7</span> Veç kësaj ata që i marrin të dhjetat janë
njerëzit që vdesin, kurse atje i merr ai për të cilin dëshmohet se rron.

<span id="an_7:8">7:8</span> Dhe, që të them kështu, vetë Levi, që merr
të dhjetat, dha të dhjeta te Abrahami, sepse ishte ende në mesin e t'et,
kur Melkisedeku i doli përpara.

<span id="an_7:9">7:9</span> Sepse, po të ishte përkryerja me anë të
priftërisë levitike (sepse populli e mori ligji nën atë), ç'nevojë
kishte të dilte një prift tjetër sipas rendit të Melkisedekut dhe të mos
caktohet sipas rendit të Aaronit?

<span id="an_7:10">7:10</span> Sepse, po të ndërrohet priftëria, domosdo
ndërrohet edhe ligji.

<span id="an_7:11">7:11</span> Sepse ai për të cilin bëhet fjalë i
përket një fisi tjetër, prej të cilit askush nuk i ka shërbyer
ndonjëherë altarit;

<span id="an_7:12">7:12</span> sepse dihet se Perëndia ynë lindi nga
fisi i Judës, për të cilin Moisiu nuk tha asgjë lidhur me priftërinë.

<span id="an_7:13">7:13</span> Dhe kjo bëhet edhe më e qartë, në qoftë
se del një prift tjetër pas shëmbëllimit të Melkisedekut,

<span id="an_7:14">7:14</span> që nuk u bë i tillë në bazë të ligjit të
porosisë së mishit, po në bazë të fuqisë të jetës së pashkatërrueshme.

<span id="an_7:15">7:15</span> Sepse Shkrimi dëshmon: ''Ti je prift për
jetë të jetës, sipas rendit të Melkisedekut''.

<span id="an_7:16">7:16</span> Në këtë mënyrë bie poshtë urdhërimi i
mëparshëm, për shkak të dobësisë dhe të padobisë së tij,

<span id="an_7:17">7:17</span> sepse ligji nuk mbaroi asnjë lloj pune,
po futi një shpresë më të mirë, me anë të së cilës i afrohemi Perëndisë.

<span id="an_7:18">7:18</span> Dhe kjo nuk u bë pa betim. Sepse ata
bëheshin priftërinj pa bërë betim,

<span id="an_7:19">7:19</span> (ndërsa ky në bazë të betimit nga ana e
atij që i tha: ''Perëndia u betua dhe nuk do të pendohet: Ti je prift
përjetë, sipas rendit të Melkisedekut'').

<span id="an_7:20">7:20</span> Kështu Jezusi u bë garant i një
besëlidhjeje shumë më të mirë.

<span id="an_7:21">7:21</span> Për më tepër ata qenë bërë priftërinj në
numër të madh, sepse vdekja nuk i linte të qëndronin për gjithnjë,

<span id="an_7:22">7:22</span> kurse ai, mbasi qëndron për jetë të
jetës, ka priftëri të patjetërsueshme,

<span id="an_7:23">7:23</span> prandaj edhe mund të shpëtojë plotësisht
ata që me anë të tij i afrohen Perëndisë, sepse gjithmonë rron që të
ndërmjetësojë për ta.

<span id="an_7:24">7:24</span> Sepse ne një kryeprift i tillë na duhej,
i shenjtë, i pafaj, i papërlyer, i ndarë nga mëkatarët dhe i ngritur
përmbi qiej,

<span id="an_7:25">7:25</span> i cili nuk ka nevojë çdo ditë, si ata
kryepriftërinjtë, të ofrojë flijime më parë për mëkatet e veta e pastaj
për ato të popullit; sepse këtë e bëri një herë e mirë, kur e kushtoi
vetveten.

<span id="an_7:26">7:26</span> Sepse ligji vë kryepriftërinj njerëz që
kanë dobësi, por fjala e betimit, që vjen pas ligjit, vë Birin që është
i përkryer në jetë të jetës.

<span id="an_7:27">7:27</span> Dhe pika kryesore e atyre gjërave që po
themi është kjo: ne kemi një kryeprift të tillë, i cili qëndron në të
djathtën e fronit të Madhërisë në qiejt,

<span id="an_7:28">7:28</span> shërbenjës i shenjtërores dhe të
tabernakullit të vërtetë, të cilin e ngriti Perëndia e jo njeriu.

<span id="an_8:1">8:1</span> Sepse çdo kryeprift vihet për të ofruar
dhurata dhe flijime, prandaj është e nevojshme që edhe ky të ketë diçka
që të kushtojë.

<span id="an_8:2">8:2</span> Po të ishte Ai mbi dhe, nuk do të ishte as
prift, sepse ka priftërinj të cilët ofrojnë dhuratat sipas ligjit,

<span id="an_8:3">8:3</span> që shërbejnë sipas shëmbullit dhe hijes së
gjërave qiellore, ashtu si i qe folur Moisiut, kur po gatitej të
ndërtonte tabernakullin: ''Shiko'', tha Ai, ''t'i bësh të gji-tha sipas
modelit që të qe treguar në mal''.

<span id="an_8:4">8:4</span> Po tani Krishti mori një shërbesë edhe më
të shquar, sepse është ndërmjetësi i një besëlidhjeje më të mirë, që
bazohet mbi premtime më të mira,

<span id="an_8:5">8:5</span> sepse, në qoftë se Besëlidhja e parë do të
qe e patëmetë, nuk do të qe nevoja të kërkohej vend për një tjetër.

<span id="an_8:6">8:6</span> Sepse Perëndia, duke i qortuar, thotë: ''Ja
po vijnë ditët kur do të bëj një Besëlidhje të re me shtëpinë e Izraelit
dhe me shtëpinë e Judës,

<span id="an_8:7">8:7</span> jo si besëlidhja që bëra me etërit e tyre,
ditën që i mora për dore për t'i nxjerrë jashtë nga toka e Egjiptit,
sepse ata nuk qëndruan besnikë në Besëlidhjen time, dhe unë i braktisa,
thotë Zoti.

<span id="an_8:8">8:8</span> Dhe kjo është besëlidhja që unë do të bëj
me shtëpinë e Izraelit pas atyre ditëve, thotë Zoti: unë do t'i shtie
ligjet e mia në mendjet e tyre dhe do t'i shkruaj në zemrat e tyre, dhe
do të jem Perëndia e tyre dhe ata do të jenë populli im.

<span id="an_8:9">8:9</span> Dhe askush nuk do të mësojë më të afërmin e
tij, askush vëllanë e vet, duke thënë: "Njih Perëndinë!". Sepse të
gjithë do të më njohin, nga më i vogli e deri tek më i madhi prej tyre,

<span id="an_8:10">8:10</span> sepse unë do të jem i mëshirshëm për
paudhësitë e tyre dhe nuk do të kujtoj më mëkatet e tyre dhe keqbërjet e
tyre''.

<span id="an_8:11">8:11</span> Duke thënë "një besëlidhje e re", ai e
vjetëroi të parën; edhe ajo që vjetrohet dhe plaket është afër prishjes.

<span id="an_8:12">8:12</span> Sigurisht edhe e para Besëlidhje kishte
disa rregulla për shërbesën hyjnore dhe për shenjtëroren tokësore.

<span id="an_8:13">8:13</span> Sepse u ndërtua një tabernakull i parë,
në të cilin ishte shandani, tryeza dhe bukët e paraqitjes; ai quhet:
"Vendi i shenjtë".

<span id="an_9:1">9:1</span> Pas velit të dytë ishte tabernakulli, i
quajtur "Vendi shumë i shenjtë" (Shenjtërorja e Shenjtërorëve),

<span id="an_9:2">9:2</span> që përmbante një tymtore prej ari edhe
arkën e Besëlidhjes, të mbuluar nga të gjitha anët me ar, në të cilën
ishte një enë e artë me manë, shkopi i Aaronit që kishte buluar dhe
rrasat e Besëlidhjes.

<span id="an_9:3">9:3</span> Edhe sipër asaj ishin kerubinët e lavdisë
që i bënin hije pajtuesit; për këto ne nuk do të flasim me hollësi tani.

<span id="an_9:4">9:4</span> Duke qenë të vendosura kështu këto gjëra,
priftërinjtë hynin vazhdimisht në tabernakulli i parë për të kryer
shërbesën hyjnore;

<span id="an_9:5">9:5</span> por në të dytin hynte vetëm kryeprifti një
herë në vit, jo pa gjak, të cilin e ofronte për veten e tij dhe për
mëkatet e popu-llit të kryera në padije.

<span id="an_9:6">9:6</span> Në këtë mënyrë Fryma e Shenjtë donte të
tregonte se udha e shenjtërores ende nuk ishte shfaqur, mbasi ende po
qëndronte tabernakulli i parë,

<span id="an_9:7">9:7</span> i cili është një shëmbëlltyrë për kohën e
tanishme; dhe donte të tregonte se dhuratat dhe flijmet që jepeshin nuk
mund ta bënin të përsosur në ndërgjegje atë që e kryente shërbesën
hyjnore,

<span id="an_9:8">9:8</span> sepse kishte të bënte vetëm me ushqime,
pije, larje të ndryshme, urdhërime mishi, të imponuara deri në kohën e
ndryshimit.

<span id="an_9:9">9:9</span> Por Krishti, që erdhi si kryeprift i të
mirave që do të vijnë në të ardhmen, duke kaluar nëpër një tabernakull
më të madh e më të përkryer, që s'është bërë me dorë, pra, që nuk është
e kësaj krijese,

<span id="an_9:10">9:10</span> hyri një herë e përgjithmonë në
shenjtërore, jo me gjakun e cjepve dhe të viçave, por me gjakun e vet,
dhe fitoi një shpëtim të amshuar.

<span id="an_9:11">9:11</span> Sepse, në qoftë se gjaku i demave dhe i
cjepve dhe hiri i një mëshqerre i spërkatur mbi të ndoturit, i
shenjtëron, duke i pastruar në mish,

<span id="an_9:12">9:12</span> aq më shumë gjaku i Krishtit, i cili me
anë të Frymës së Shenjtë e dha veten e tij të papërlyer nga asnjë faj
ndaj Perëndisë, do ta pastrojë ndërgjegjen tuaj nga veprat e vdekura për
t'i shërbyer Perëndisë së gjallë!

<span id="an_9:13">9:13</span> Për këtë arsye ai është ndërmjetësi i
Besëlidhjes së re që, me anë të vdekjes që u bë për shpërblimin e
shkeljeve që u kryen gjatë Besëlidhjes së parë, të thirrurit të marrin
premtimin e trashëgimisë së amshuar.

<span id="an_9:14">9:14</span> Sepse atje ku ka një testament do të ketë
me doemos edhe vdekjen e trashëgimlënësit.

<span id="an_9:15">9:15</span> Sepse testamenti është i vlefshëm vetëm
pas vdekjes, sepse nuk ka kurrfarë fuqie deri sa trashëgimlënësi ende
rron.

<span id="an_9:16">9:16</span> Prandaj edhe Besëlidhja e parë nuk u
vërtetua pa gjak.

<span id="an_9:17">9:17</span> Sepse kur iu shpallën të gjitha
urdhërimet sipas ligjit gjithë popullit nga Moisiu, ky mori gjakun e
viçave, të cjepve, bashkë me ujë, lesh të kuq dhe hisop, e spërkati
librin dhe gjithë popullin,

<span id="an_9:18">9:18</span> duke thënë: ''Ky është gjaku i
Besëlidhjes që Perëndia urdhëroi për ju''.

<span id="an_9:19">9:19</span> Gjithashtu ai me atë gjak spërkati edhe
tabernakullin dhe të gjitha orenditë e shërbesës hyjnore.

<span id="an_9:20">9:20</span> Dhe sipas ligjit, gati të gjitha gjërat
pastrohen me anë të gjakut; dhe pa derdhur gjak nuk ka ndjesë.

<span id="an_9:21">9:21</span> Ishte, pra, e nevojshme që format e
gjërave qiellore të pastroheshin me këto gjëra; por vetë gjerat qiellore
me flijime më të mira se këto.

<span id="an_9:22">9:22</span> Sepse Krishti nuk hyri në një shenjtërore
të bërë me dorë, që është vetëm shëmbëllesë e asaj të vërtetë, por në
vetë qiellin për të dalë tani përpara Perëndisë për ne,

<span id="an_9:23">9:23</span> dhe jo për ta kushtuar si fli veten e vet
shumë herë, sikurse kryeprifti që hyn vit për vit në shenjtërore me gjak
që s'është i veti,

<span id="an_9:24">9:24</span> sepse përndryshe ai duhet të pësonte
shumë herë që kur se u krijua bota; por tani, vetëm një herë, në fund të
shekujve Krishti u shfaq për të prishur mëkatin me anë të flijimit të
vetvetes.

<span id="an_9:25">9:25</span> Dhe, duke qenë se është caktuar që
njerëzit të vdesin vetëm një herë, dhe më pas vjen gjyqi,

<span id="an_9:26">9:26</span> kështu edhe Krishti, pasi u dha vetëm
njëherë për të marrë mbi vete mëkatët e shumëve, do të duket për së dyti
pa mëkat për ata që e presin për shpëtim.

<span id="an_9:27">9:27</span> Sepse ligji, duke pasur hijen e të mirave
që kishin për të ardhur dhe jo figurën vetë të gjërave, nuk mundet kurrë
që t'i bëjë të përkryer ata që i afrohen Perëndisë me anë të të njëjtave
flijime që ofrohen vazhdimisht vit për vit.

<span id="an_9:28">9:28</span> Sepse përndryshe do të kishin pushuar t'i
ofronin, sepse ata që e ushtrojnë kultin, si të pastroheshin një herë, a
nuk do të kishin më asnjë vetëdije për mëkatet?

<span id="an_10:1">10:1</span> Por në këto flijime përtërihet çdo vit
kujtimi i mëkateve,

<span id="an_10:2">10:2</span> sepse është e pamundur që gjaku i demave
dhe i cjepve të heqë mëkatët.

<span id="an_10:3">10:3</span> Prandaj, duke hyrë në botë, ai thotë:
''Ti nuk deshe as flijim as mblatë, po bëre gati për mua një trup;

<span id="an_10:4">10:4</span> ti nuk pëlqeve as olokauste as flijimet
për mëkatin.

<span id="an_10:5">10:5</span> Atëherë unë thashë: "Ja, unë po vij; në
rotullin e librit është shkruar për mua; për të bërë, o Perëndi,
vullnetin tënd"''.

<span id="an_10:6">10:6</span> Mbasi tha: ''Ti nuk deshe as flijim as
mblatë, as olokauste as flijime për mëkatin, që të blatohen sipas
ligjit'',

<span id="an_10:7">10:7</span> ai shtoi: ''Ja, unë vij për të bërë, o
Perëndi, vullnetin tënd''. Ai heq të parën, që të vërë të dytën.

<span id="an_10:8">10:8</span> Prej këtij vullneti, ne jemi shenjtëruar
me anë të kushtimit të trupit të Jezu Krishtit, që u bë një herë për të
gjithë.

<span id="an_10:9">10:9</span> Dhe ndërsa çdo prift rri përdita në këmbë
duke shërbyer dhe duke mblatuar shpesh herë të njëjtat flijime, që nuk
mund të heqin kurrë mëkatet,

<span id="an_10:10">10:10</span> ai, përkundrazi, pasi dha për gjithnjë
një flijim të vetëm për mëkatet, u vu të rrijë në të djathtën e
Perëndisë,

<span id="an_10:11">10:11</span> duke pritur paskëtaj vetëm që armiqtë e
tij t'i vihen si ndenjëse për këmbët e tij.

<span id="an_10:12">10:12</span> Sepse, me një ofertë të vetme, ai i
bëri të përsosur për gjithnjë ata që shenjtërohen.

<span id="an_10:13">10:13</span> Por edhe Fryma e Shenjtë na e dëshmon;
sepse, mbasi pat thënë më parë:

<span id="an_10:14">10:14</span> ''Kjo është Besëlidhja që unë do të bëj
me ata pas atyre ditëve, thotë Perëndia, unë do t'i shtie ligjet e mia
në zemrat e tyre dhe do t'i shkruaj në mendjet e tyre'',

<span id="an_10:15">10:15</span> shton: ''Dhe nuk do t'i kujtoj më
mëkatet e tyre dhe paudhësitë e tyre''.

<span id="an_10:16">10:16</span> Edhe atje ku ka ndjesë të këtyre
gjërave, nuk ka më ofertë për mëkatin.

<span id="an_10:17">10:17</span> Duke pasur, pra, o vëllezër, liri të
plotë për të hyrë në shenjtërore me anë të gjakut të Jezusit,

<span id="an_10:18">10:18</span> me anë të një udhe të re dhe të gjallë
që ai përuroi për ne me anë të velit, domethënë të mishit të tij,

<span id="an_10:19">10:19</span> edhe duke pasur një kryeprift mbi
shtëpinë e Perëndisë,

<span id="an_10:20">10:20</span> le t'i afrohemi me zemër të vërtetë, me
siguri të plotë besimi, duke i pasur zemrat tona të lara prej
ndërgjegjës së ligë dhe trupin të larë me ujë të kulluar.

<span id="an_10:21">10:21</span> Le të mbajmë të patundur rrëfimin e
shpresës sonë, sepse besnik është ai që premtoi.

<span id="an_10:22">10:22</span> Dhe le të kujdesemi për njeri tjetrin,
për t'u nxitur për dashuri dhe vepra të mira,

<span id="an_10:23">10:23</span> pa hequr dorë nga të mbledhurit bashkë
tonin, sikurse kanë zakon disa, por të nxisim njeri tjetrin, aq më tepër
se e shihni ditën që po afrohet.

<span id="an_10:24">10:24</span> Sepse, në qoftë se ne mëkatojmë me
dashje mbasi kemi marrë dijeni të së vërtetës, nuk mbetet më asnjë
flijim për mëkatet,

<span id="an_10:25">10:25</span> por vetëm një pritje gjyqi e tmerrshme
dhe një e ndezur zjarri që do të përpijë kundërshtarët.

<span id="an_10:26">10:26</span> Kushdo që shkel ligjin e Moisiut vritet
pa mëshirë me deponimet e dy ose tre dëshmitarëve.

<span id="an_10:27">10:27</span> Ç'dënim më të keq meriton, sipas
mendimit tuaj, ai që ka shkelur me këmbë Birin e Perëndisë dhe e ka
konsideruar profan gjakun e Besëlidhjes me të cilin u shenjtërua, dhe ka
fyer Frymën e hirit?

<span id="an_10:28">10:28</span> Sepse ne e dimë atë që ka thënë:
''Hakmarrja më takon mua, unë do ta jap shpagimin'', thotë Perëndia. Dhe
përsëri: ''Perëndia do të gjykojë popullin e vet''.

<span id="an_10:29">10:29</span> Gjë e tmerrshme është të bjerë njeriu
në duart e Perëndisë së gjallë.

<span id="an_10:30">10:30</span> Dhe tani sillni ndërmend ditët e
mëparshme, në të cilat, pasi u ndriçuat, keni duruar një luftë të madhe
vuajtjesh,

<span id="an_10:31">10:31</span> herë duke u bërë objekt fyerjesh dhe
mundimesh, herë duke u solidarizuar me ata që trajtoheshin në këtë
mënyrë.

<span id="an_10:32">10:32</span> Sepse treguat dhembje për mua në
prangat e mia dhe keni pranuar me gëzim t'ju zhveshin nga pasuria juaj,
duke ditur se keni për veten tuaj një pasuri më të mirë e të qëndrueshme
në qiej.

<span id="an_10:33">10:33</span> Mos e hidhni tej guximin tuaj, që do të
ketë një shpërblim të madh.

<span id="an_10:34">10:34</span> Sepse ju keni nevojë për ngulm që
mbasi, të bëni vullnetin e Perëndisë, të merrni gjërat e premtuara.

<span id="an_10:35">10:35</span> ''Edhe fort pak kohë, edhe ai që duhet
të vijë do të vijë dhe nuk do të vonojë.

<span id="an_10:36">10:36</span> Dhe i drejti do të jetojë prej besimit;
por ne qoftë se ndokush tërhiqet prapa, shpirti im nuk do të gjejë
pëlqim në të''.

<span id="an_10:37">10:37</span> Por ne nuk jemi nga ata që tërhiqen
prapa për humbje, por nga ata që besojnë në shpëtimin e shpirtit.

<span id="an_10:38">10:38</span> Dhe besimi është siguria e gjërave që
shpresohen, tregim i gjërave që nuk shihen;

<span id="an_10:39">10:39</span> sepse me anë të saj të moçmit morën
dëshmimin.

<span id="an_11:1">11:1</span> Me anë të besimit ne kuptojmë se bota
është ndërtuar me fjalën e Perëndisë, sa që ato që shihen nuk u bënë
prej gjërave që shihen.

<span id="an_11:2">11:2</span> Me anë të besimit Abeli i ofroi Perëndisë
flijim më të mirë nga ai i Kainit; me anë të tij ai mori dëshmimin se
ishte i drejtë, sepse Perëndia dha dëshmin se i pranoi ofertat e tij;
dhe me anë të tij, ndonëse vdiq, ai po flet ende.

<span id="an_11:3">11:3</span> Me anë të besimit Enoku u zhvendos që të
mos shikonte vdekje dhe nuk u gjet më, sepse Perëndia e kishte
zhvendosur; sepse para se të merrej, ai pati dëshmimin se i kishte
pëlqyer Perëndisë.

<span id="an_11:4">11:4</span> Edhe pa besim është e pamundur t'i
pëlqesh Atij, sepse ai që i afrohet Perëndisë duhet të besojë se
Perëndia është, dhe se është shpërblenjësi i atyre që e kërkojnë atë.

<span id="an_11:5">11:5</span> Me anë të besimit Noeu, i lajmëruar
hyjnisht për ato që ende nuk shiheshin, u frikësua dhe ndërtoi një arkë
për shpëtimin e shtëpisë së tij, me anë të së cilës e dënoi botën dhe u
bë trashëgimtar i drejtësisë që është me anë të besimit.

<span id="an_11:6">11:6</span> Me anë të besimit Abrahami, kur u thirr,
u bind të shkojë në atë vend që do të merrte për trashëgim; dhe u nis pa
ditur se ku po shkonte.

<span id="an_11:7">11:7</span> Me anë të besimit Abrahami banoi në tokën
e premtuar, si në një dhe të huaj, dhe ndenji në çadra bashkë me Isakun
dhe Jakobin, bashkëtrashëgimtarë të të nëjtit premtim,

<span id="an_11:8">11:8</span> sepse priste qytetin që ka themelet,
mjeshtër dhe ndërtues i të cilit është Perëndia.

<span id="an_11:9">11:9</span> Me anë të besimit edhe vetë Sara, ndonëse
e kishte kaluar moshën, mori fuqi të bëhet me barrë dhe të lindë, sepse
e konsideroi besnik atë që i kishte bërë premtimin.

<span id="an_11:10">11:10</span> Prandaj edhe prej një të vetmi, edhe ky
gati për të vdekur, lindën pasardhës të shumtë sa yjet e qiellit dhe si
rëra që është në breg të detit dhe që nuk numërohet dot.

<span id="an_11:11">11:11</span> Të gjithë këta vdiqën në besim, pa
marrë premtimet e bëra, por i panë ato për se largu dhe u bindën dhe i
përshëndetën ato me gëzim duke rrëfyer se janë të huaj dhe shtegtarë mbi
dhe.

<span id="an_11:12">11:12</span> Sepse ata që flasin të tilla, tregojnë
se kërkojnë atdhe.

<span id="an_11:13">11:13</span> Dhe, po ta kishin pasur në mend atë nga
e cila kishin dalë, do të kishin gjetur kohë të ktheheshin atje.

<span id="an_11:14">11:14</span> Por ata tani dëshirojnë një atdhe më të
mirë, domethënë qiellor; prandaj Perëndisë nuk i vjen turp të quhet
Perëndi i tyre, sepse u bëri gati atyre një qytet.

<span id="an_11:15">11:15</span> Me anë të besimit Abrahami, pasi u vu
në provë, ofroi Isakun dhe ai që kishte pritur premtimet ofroi birin e
tij të vetëm,

<span id="an_11:16">11:16</span> ndonëse Perëndia i pati thënë: ''Te
Isaku do të quhet pasardhja jote (që do të mbajë emrin tënd)'',

<span id="an_11:17">11:17</span> sepse Abrahami mendonte se Perëndia
ishte i fuqishëm sa ta ringjallte edhe prej së vdekurish; prej të cilëve
edhe e mori atë përsëri si një lloj figure.

<span id="an_11:18">11:18</span> Me anë të besimit Isaku bekoi Jakobin
dhe Esaun, për gjërat që do të ndodhnin.

<span id="an_11:19">11:19</span> Me anë të besimit Jakobi, duke vdekur,
bekoi secilin nga bijtë e Jozefit dhe adhuroi duke u mbështetur mbi
majën e shkopit të tij.

<span id="an_11:20">11:20</span> Me anë të besimit Jozefi, duke vdekur,
përmendi eksodin e bijve të Izraelit dhe dha porosi për eshtrat e tij.

<span id="an_11:21">11:21</span> Më anë të besimit Moisiu, si lindi, u
fsheh nga prindërit e tij tre muaj, sepse ata panë se fëmija ishte i
bukur dhe nuk u frikësuan nga urdhëri i mbretit.

<span id="an_11:22">11:22</span> Me anë të besimit Moisiu, si u bë i
madh, nuk pranoi të thuhet i biri i së bijës së Faraonit,

<span id="an_11:23">11:23</span> duke parapëlqyer të keqtrajtohet bashkë
me popullin e Perëndisë se sa të gëzonte për një farë kohe dëfrimet e
mëkatit,

<span id="an_11:24">11:24</span> duke e çmuar dhunën e Krishtit si
pasuri më të madhe nga thesaret e Egjiptit, sepse i drejtonte sytë nga
shpërblimi.

<span id="an_11:25">11:25</span> Me anë të besimit e la Egjiptin pa
pasur frikë mërinë e mbretit, sepse qëndroi i patundur sikur të shihte
të padukshmin.

<span id="an_11:26">11:26</span> Me anë të besimit kremtoi Pashkën dhe
bëri spërkatjen e gjakut, me qëllim që ai i cili i vriste të
parëlindurit të mos ngiste ata të Izraelit.

<span id="an_11:27">11:27</span> Me anë të besimit kaluan nëpër Detin e
Kuq si të ishte tokë e thatë, ndërsa kur Egjiptasit u përpoqën ta bëjnë,
u mbytën.

<span id="an_11:28">11:28</span> Me anë të besimit ranë muret e Jerihos,
pasi u suallën rreth tyre shtatë ditë.

<span id="an_11:29">11:29</span> Me anë të besimit Rahabi, një
prostitutë, nuk humbi bashkë me ata që nuk besuan, sepse kishte pritur
paqësisht zbuluesit.

<span id="an_11:30">11:30</span> Dhe ç'të them më? Sepse nuk do të më
mjaftonte koha, po të doja të tregoja për Jedeonin, Barakun, Sansonin,
Jeftin, Davidin, Samuelin dhe për profetët,

<span id="an_11:31">11:31</span> të cilët, me anë të fesë nënshtruan
mbretërira, realizuan drejtësinë, arritën ato që u premtuan, ua zunë
grykën luanëve,

<span id="an_11:32">11:32</span> fikën fuqinë e zjarrit, shpëtuan nga
tehu i shpatës, nga të dobët u bënë të fuqishëm, u bënë të fortë në
betejë, thyen ushtritë e huaja.

<span id="an_11:33">11:33</span> Gratë morën të vdekurit e tyre me anë
të ringjalljes; e të tjerët u torturuan, sepse nuk pranuan çlirimin, për
të fituar një ringjallje më të mirë.

<span id="an_11:34">11:34</span> Dhe të tjerë hoqën përqeshje dhe
goditje, madje edhe pranga dhe burgime.

<span id="an_11:35">11:35</span> U vranë me gurë, me sharrë, u prenë, u
vranë nga shpata, u endën të mbuluar me lëkurë dhënsh e dhish,
nevojtarë, të pikë-lluar, të keqtrajtuar

<span id="an_11:36">11:36</span> (bota nuk ishte e denjë për ta), u
sollën nëpër shkretëtira e nëpër male, nëpër shpella dhe nëpër guva të
dheut.

<span id="an_11:37">11:37</span> E pra, të gjithë këta, ndonëse morën
dëshmim të mirë me anë të besimit, nuk morën atë që u ishte premtuar,

<span id="an_11:38">11:38</span> sepse Perëndia kishte paraparë diçka më
të mirë për ne, që ata të mos arrinin në përsosje pa ne.

<span id="an_11:39">11:39</span> Prandaj edhe ne, duke qenë të rrethuar
nga një re kaq e madhe dëshmimtarësh, duke hedhur tej çdo barrë dhe
mëkatin që na qarkon vazhdimisht duke na joshur, le të rendim me durim
në udhën që është përpara nesh,

<span id="an_11:40">11:40</span> duke i drejtuar sytë te Jezusi, kreu
dhe plotësonjësi i besimit, i cili, për gëzimin që ishte përpara tij,
duroi kryqin duke e përçmuar fyerjen dhe u ul në të djathtën e fronit të
Perëndisë.

<span id="an_12:1">12:1</span> Kujtoni, pra, atë që duroi një
kundërshtim të tillë nga ana e mëkatarëve kundër tij, që të mos lodheni
dhe të ligështoheni në shpirtin tuaj.

<span id="an_12:2">12:2</span> Ju akoma nuk keni qëndruar deri në gjak,
duke luftuar kundër mëkatit,

<span id="an_12:3">12:3</span> dhe keni harruar këshillën që ju
drejtohet juve porsi bijve: ''Biri im, mos e përçmo qortimin e Perëndisë
dhe mos e humb zemrën kur ai të qorton,

<span id="an_12:4">12:4</span> sepse Perëndia ndreq atë që do dhe
fshikullon çdo bir që i pëlqen''.

<span id="an_12:5">12:5</span> Në qoftë se ju do ta duroni qortimin,
Perëndia do t'ju trajtojë si bij; sepse cilin bir nuk e korigjon i ati?

<span id="an_12:6">12:6</span> Por, po të mbeteni të pandrequr, ku të
gjithë u bënë pjestarë, atëherë jeni kopila dhe jo bij.

<span id="an_12:7">12:7</span> Pastaj etërit tanë sipas mishit i patëm
për të na ndrequr dhe i nderonim ata; a nuk do t'i nënshtrohemi edhe më
tepër Atit të shpirtrave, për të jetuar?

<span id="an_12:8">12:8</span> Sepse ata na ndreqën për pak ditë, ashtu
siç u dukej më mirë, kurse ai na ndreq për të mirën tonë që të bëhemi
pjestarë të shenjtërisë së tij.

<span id="an_12:9">12:9</span> Çdo ndreqje, pra, aty për aty, nuk duket
se sjell gëzim, po hidhërim; por më pas u jep një fryt drejtësie atyre
që janë ushtruar me anë të tij.

<span id="an_12:10">12:10</span> Prandaj forconi duart e kapitura dhe
gjunjët e këputur,

<span id="an_12:11">12:11</span> dhe bëni shtigje të drejta për këmbët
tuaja, që ajo e cila çalon të mos ndrydhet, por më tepër të shërohet.

<span id="an_12:12">12:12</span> Kërkoni paqe me të gjithë dhe
shenjtërim, pa të cilin askush nuk ka për të parë Perëndinë,

<span id="an_12:13">12:13</span> duke u kujdesur fort që askush të mos
mbetet pa hirin e Perëndisë dhe se mos mbijë ndonjë rrënjë e hidhur dhe
t'ju turbullojë dhe me anë të saj të ndoten shumë njerëz;

<span id="an_12:14">12:14</span> se mos ndodhet ndonjë kurvar ose
profan, si Esau, i cili për një gjellë shiti të drejtën e tij të
parëbirnisë.

<span id="an_12:15">12:15</span> Sepse e dini se, më pas, kur ai deshi
të trashëgojë bekimin, iu refuzua, ndonëse e kërkoi me lot, sepse nuk
gjeti vend pendimi.

<span id="an_12:16">12:16</span> Sepse ju nuk iu afruat malit që mund të
kapet me dorë dhe që digjet me zjarr, as errësirës, as territ, as
stuhisë,

<span id="an_12:17">12:17</span> as zërit të borisë, as zërit të
fjalëve, të cilin ata që e dëgjuan u lutën që atyre të mos u drejtohej
më asnjë fjalë,

<span id="an_12:18">12:18</span> sepse nuk mund të duronin urdhërin:
''Në se edhe një shtazë e prek malin, të vritet me gurë ose me
shigjeta'';

<span id="an_12:19">12:19</span> dhe aq e llahtarshme ishte pamja, sa
Moisiu tha: ''Unë jam i frikësuar dhe po dridhem i tëri''.

<span id="an_12:20">12:20</span> Por ju iu afruat malit Sion dhe qytetit
të Perëndisë së gjallë, që është Jeruzalemi qiellor, edhe morisë së
engjëjve,

<span id="an_12:21">12:21</span> kuvendit universal dhe kishës të të
parëlindurve që janë shkruar në qiej, Perëndisë, gjykatësit të të
gjithëve, shpirtërave të të drejtëve që u bënë të përsosur,

<span id="an_12:22">12:22</span> dhe Jezusit, Ndërmjetësit të
Besëlidhjes së re, dhe gjakut të spërkatjes, që flet më mirë se ai i
Abelit.

<span id="an_12:23">12:23</span> Shikoni se mos refuzoni atë që flet,
sepse në qoftë se nuk shpëtuan ata që refuzuan të dëgjojnë atë që fliste
si orakull mbi dhe, aq më pak do të shpëtojmë ne, po të mos refuzojmë të
dëgjojmë atë që flet prej qiellit,

<span id="an_12:24">12:24</span> zëri i të cilit e drodhi atëherë dheun,
por tashti bëri këtë premtim, duke thënë: ''Unë edhe një herë do të tund
jo vetëm dheun, por edhe qiellin''.

<span id="an_12:25">12:25</span> Dhe kjo fjalë "edhe një herë" tregon
ndryshueshmërinë e gjërave, që tunden, si të bëra me dorë, që të mbeten
ato që nuk tunden.

<span id="an_12:26">12:26</span> Prandaj, duke marrë mbretërinë të
patundur, le ta ruajmë këtë hir me anë të të cilit i shërbejmë Perëndisë
në një mënyrë të pëlqyeshme, me nderim e me frikë,

<span id="an_12:27">12:27</span> sepse Perëndia ynë është një zjarr që
konsumon.

<span id="an_12:28">12:28</span> Dashuria vëllazërore le të mbetet.

<span id="an_12:29">12:29</span> Mos harroni mikpritjen, sepse disa duke
e praktikuar e priten pa ditur engjëj!

<span id="an_13:1">13:1</span> Kujtoni të burgosurit si të ishit të
lidhur bashkë me ta, dhe ata që keqtrajtohen, sepse edhe ju vetë jeni në
trup.

<span id="an_13:2">13:2</span> Martesa të nderohet nga të gjithë dhe
shtrati martesor i papërlyer, sepse Perëndia do të gjykojë kurvarët dhe
kurorëshkelësit.

<span id="an_13:3">13:3</span> Sjellja juaj të jetë pa lakmi paraje dhe
kënaquni me atë që keni, sepse vetë Perëndia ka thënë: ''Nuk do të të
lë, nuk do të të braktis''.

<span id="an_13:4">13:4</span> Kështu mund të themi, me plot besim:
''Perëndia është ndihmuesi im dhe unë nuk do të kem frikë; ç'do të më
bëjë njeriu?''.

<span id="an_13:5">13:5</span> Kujtoni të parët tuaj, që ju shpallën
fjalën e Perëndisë dhe, duke çmuar rezultatin e sjelljes së tyre, merrni
si shembull besimin e tyre.

<span id="an_13:6">13:6</span> Krishti është i njëjtë dje, sot e
përjetë.

<span id="an_13:7">13:7</span> Mos e lëshoni veten aty e këtu prej
doktrinah të ndryshme dhe të huaja, sepse është mirë që zemra juaj të
forcohet me anë të hirit dhe jo prej ushqimit, të cilat nuk u dhanë
asnjë dobi atyre aq sa ecën.

<span id="an_13:8">13:8</span> Ne kemi një altar prej të cilit nuk kanë
të drejtë të hanë ata që i shërbejnë tabernakullit.

<span id="an_13:9">13:9</span> Sepse trupat e atyre kafshëve, gjaku i të
cilave është sjellë prej kryepriftit në shenjtëroren për mëkatin, digjen
jashtë fushës.

<span id="an_13:10">13:10</span> Prandaj edhe Jezusi, për të shenjtëruar
popullin me gjakun e vet, pësoi jashtë derës (së qytetit)

<span id="an_13:11">13:11</span> Le të dalim, pra, drejt tij jashtë
fushës, duke bartur poshtërimin e tij.

<span id="an_13:12">13:12</span> Sepse nuk kemi këtu qytet të
përhershëm, por kërkojmë atë që ka për të ardhur.

<span id="an_13:13">13:13</span> Me anë të tij, pra, le t'i ofrojmë
vazhdimisht Perëndisë një flijim lavdie, domethënë frytin e buzëve që
rrëfejnë emrin e tij.

<span id="an_13:14">13:14</span> Dhe mos harroni bamirësinë dhe t'u
jepni ndihmë të tjerëve, sepse Perëndisë i pëlqejnë flijime të tilla.

<span id="an_13:15">13:15</span> Dëgjoni të parët tuaj dhe nënshtrohuni
atyre, sepse ata rrijnë zgjuar për shpirtërat tuaj, si ata që duhet të
japin llogari; që ta bëjnë këtë me gëzim dhe jo me psheretima, sepse kjo
nuk do t'ju sillte dobi.

<span id="an_13:16">13:16</span> Lutuni për ne, sepse ne besojmë se kemi
ndërgjegje të mirë, duke dashur të sillemi mirë në çdo gjë.

<span id="an_13:17">13:17</span> Dhe ju bëj thirrje edhe më shumë ta
bëni këtë, që unë të kthehem te ju sa më parë.

<span id="an_13:18">13:18</span> Dhe Perëndia e paqes, që e ngriti nga
të vdekurit, me anë të gjakut të Besëlidhjes së amshuar, Bariun e madh
të dhënve, Perëndinë tonë Jezu Krisht,

<span id="an_13:19">13:19</span> ju bëftë të përsosur për çdo vepër të
mirë, që të kryeni vullnetin e tij, duke punuar te ju atë që është e
pëlqyer përpara tij, me anë të Jezu Krishtit, të cilit i qoftë lavdi në
shekuj të shekujve. Amen.

<span id="an_13:20">13:20</span> Dhe ju lutem, o vëllezër, ta mbani këtë
fjalë këshillimi, sepse ju shkrova shkurt.

<span id="an_13:21">13:21</span> Ta dini se vëllai Timoteu u lirua nga
burgu. Nëse mbërrin së shpejti, unë do të vij te ju bashkë me të.

<span id="an_13:22">13:22</span> Përshëndetni të gjithë të parët tuaj
dhe gjithë shenjtorët! Ju përshëndesin ata të Italisë.

<span id="an_13:23">13:23</span> Hiri qoftë mbi ju të gjithë! Amen.

<span id="an_13:24">13:24</span> Jakobi, shërbëtor i Perëndisë dhe i
Zotit Jezu Krisht, të dymbëdhjetë fiseve të shpërndarë nëpër botë:
përshëndetje!

<span id="an_13:25">13:25</span> Ta konsideroni një gëzim të madh, o
vëllezër të mi, kur ndodheni përballë sprovash nga më të ndryshmet,

------------------------------------------------------------------------

[Next: James](jam)
