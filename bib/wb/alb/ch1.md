[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](kg2)  [Next](ch2.md) 

------------------------------------------------------------------------

### Albanian Bible: 1 Chronicles

<span id="an_1:1">1:1</span> Adami, Sethi, Enoshi,

<span id="an_1:2">1:2</span> Kenani, Mahalaleeli, Jaredi,

<span id="an_1:3">1:3</span> Enoku, Methusalehu, Lameku,

<span id="an_1:4">1:4</span> Noeu, Semi, Kami dhe Jafeti.

<span id="an_1:5">1:5</span> Bijtë e Jafetit ishin Gomeri, Magogu,
Madai, Javani, Tubali, Mesheku dhe Tirasi.

<span id="an_1:6">1:6</span> Bijtë e Gomerit ishin Ashkenazi, Rifathi
dhe Togarmahu.

<span id="an_1:7">1:7</span> Bijtë e Javanit ishin Elishami, Tarshishi,
Kitimi dhe Dodanimi.

<span id="an_1:8">1:8</span> Bijtë e Kamit ishin Kushi, Mitsraimi, Puti
dhe Kanaani.

<span id="an_1:9">1:9</span> Bijtë e Kushit ishin Seba, Havilahu,
Sabtahu, Raamahu dhe Sabtekahu. Bijtë e Raamahut ishin Sheba dhe Dedani.

<span id="an_1:10">1:10</span> Kushit i lindi Nimrodi, që filloi të jetë
një njeri i fuqishëm mbi tokë.

<span id="an_1:11">1:11</span> Mitsraimit i lindën: Ludimët, Anamimët,
Lehabimët, Naftuhimët,

<span id="an_1:12">1:12</span> Pathrusimët, Kasluhimët (prej të cilëve
dolën Filistejtë) dhe Kaftorimët.

<span id="an_1:13">1:13</span> Kanaanit i lindi Sidoni, i parëlinduri i
tij, dhe Hethi,

<span id="an_1:14">1:14</span> Gebusejtë, Amorejtë, Girgasejtë,

<span id="an_1:15">1:15</span> Hivejtë, Arkejtë, Sinejtë,

<span id="an_1:16">1:16</span> Arvadejtë, Tsemarejtë dhe Hamathejtë.

<span id="an_1:17">1:17</span> Bijtë e Semit ishin Elami, Asuri,
Arpakshadi, Ludi dhe Arami, Uzi, Huli, Getheri dhe Mesheku.

<span id="an_1:18">1:18</span> Arpakshadit i lindi Shelahu dhe Shelahut
i lindi Eberi.

<span id="an_1:19">1:19</span> Eberit i lindën dy bij: njeri quhej
Peleg, sepse në ditët e tij toka u nda, dhe i vëllai quhej Joktan.

<span id="an_1:20">1:20</span> Joktanit i lindi Almodali, Shelefi,
Hatsarmavethi, Jerahu,

<span id="an_1:21">1:21</span> Hadorami, Uzali, Diklahu,

<span id="an_1:22">1:22</span> Ebali, Abimaeli, Sheba,

<span id="an_1:23">1:23</span> Ofiri, Havilahu dhe Jobabi. Të tërë këta
ishin bijtë e Joktanit.

<span id="an_1:24">1:24</span> Semi, Arpakshadi, Shelahu,

<span id="an_1:25">1:25</span> Eberi, Pelegu, Reu,

<span id="an_1:26">1:26</span> Serugu, Nahori, Terahu,

<span id="an_1:27">1:27</span> Abrami, që është Abrahami.

<span id="an_1:28">1:28</span> Bijtë e Abrahamit ishin Isaku dhe
Ismaeli.

<span id="an_1:29">1:29</span> Këta janë pasardhësit e tyre: i
parëlinduri i Ismaelit ishte Nebajothi; pastaj vinin Kedari, Abdeeli,
Mibsami,

<span id="an_1:30">1:30</span> Mishma, Dumahu, Masa, Hadadi, Tema,

<span id="an_1:31">1:31</span> Jeturi, Nafishi dhe Kedemahu. Këta ishin
bijtë e Ismaelit.

<span id="an_1:32">1:32</span> Bijtë e Keturahës, konkubinës së
Abrahamit: ajo lindi Zimramin, Jokshanin, Medanin, Madianin, Ishbakun
dhe Shuahun. Bijtë e Jokshanit ishin Sheba dhe Dedani.

<span id="an_1:33">1:33</span> Bijtë e Madianit ishin Efahu, Eferi,
Hanoku, Abidahu dhe Eldaahu. Të tërë këta ishin bijtë e Keturahut.

<span id="an_1:34">1:34</span> Abrahamit i lindi Isaku. Bijtë e Isakut
ishin Esau dhe Izraeli.

<span id="an_1:35">1:35</span> Bijtë e Esaut ishin Elifazi, Reueli,
Jeushi, Jalami dhe Korahu.

<span id="an_1:36">1:36</span> Bijtë e Elifazit ishin Temani, Omari,
Tsefoi, Gatami, Kenazi, Timna dhe Amaleku.

<span id="an_1:37">1:37</span> Bijtë e Reuelit ishin Nahathi, Zerahu,
Shamahu dhe Mizahu.

<span id="an_1:38">1:38</span> Bijtë e Seirit ishin Lotani, Shobali,
Tsibeoni, Anahu, Dishoni, Etseri dhe Dishani.

<span id="an_1:39">1:39</span> Bijtë e Lotanit ishin Hori dhe Hemani;
Timna quhej e motra e Lotanit.

<span id="an_1:40">1:40</span> Bijtë e Shobalit ishin Aliani, Manahathi,
Ebali, Shefi dhe Onami. Ajahu dhe Anahu ishin bij të Tsibeonit.

<span id="an_1:41">1:41</span> Dishoni ishte bir i Anahut. Bijtë e
Dishonit ishin Hemdani, Eshbani, Ithrani dhe Kerani.

<span id="an_1:42">1:42</span> Bijtë e Etserit ishin Bilhani, Zaavani
dhe Akani. Bijtë e Dishanit ishin Utsi dhe Arani.

<span id="an_1:43">1:43</span> Këta janë mbretërit që mbretëruan në
vendin e Edomit para se ndonjë mbret të mbretëronte mbi bijtë e
Izraelit: Bela, bir i Beorit; emri i qytetit të tij ishte Dinhabah.

<span id="an_1:44">1:44</span> Kur vdiq Bela, në vend të tij mbretëroi
Jobabi, bir i Zerahut nga Botsrahu.

<span id="an_1:45">1:45</span> Kur vdiq Jobabi, në vend të tij mbretëroi
Hushami nga vendi i Temanitëve.

<span id="an_1:46">1:46</span> Kur vdiq Hushami, në vend të tij
mbretëroi Hadadi, bir i Bedadit, që mundi Madianitët në fushat e Moabit;
qyteti i tij quhej Avith.

<span id="an_1:47">1:47</span> Kur vdiq Hadadi, në vend të tij mbretëroi
Samlahu nga Masre Kahu.

<span id="an_1:48">1:48</span> Kur vdiq Samlahu, në vend të tij
mbretëroi Sauli nga Rehobothi mbi Lum.

<span id="an_1:49">1:49</span> Kur vdiq Sauli, në vend të tij mbretëroi
Baal-Hanani, bir i Akborit.

<span id="an_1:50">1:50</span> Kur vdiq Baal-Hanani, në vend të tij
mbretëroi Hadabi. Emri i qytetit të tij ishte Pan dhe e shoqja quhej
Mehetabeel; ishte bijë e Matredit, që ishte e bija e Mezahabit.

<span id="an_1:51">1:51</span> Pastaj vdiq Hadabi. Krerët e Edomit
ishin: shefi Timnah, shefi Avlah, shefi Jetheth,

<span id="an_1:52">1:52</span> shefi Oholibamah, shefi Elah, shefi
Pinon,

<span id="an_1:53">1:53</span> shefi Kenaz, shefi Teman, shefi Mibtsar,

<span id="an_1:54">1:54</span> shefi Magdiel, shefi Iram. Këta ishin
shefat e Edomit.

<span id="an_2:1">2:1</span> Këta qenë bijtë e Izraelit: Rubeni,
Simeoni, Levi, Juda, Isakari, Zabuloni,

<span id="an_2:2">2:2</span> Dani, Jozefi, Beniamini, Neftali, Gadi dhe
Asheri.

<span id="an_2:3">2:3</span> Bijtë e Judës ishin Eri, Onani dhe Shelahu;
këta të tre i lindi e bija e Shuas, Kananeasja. Eri, i parëlinduri i
Judës, ishte i keq në sytë e Zotit, i cili e bëri të vdesë.

<span id="an_2:4">2:4</span> Tamara, nusja e të birit, i lindi Peretsin
dhe Zerahun. Juda pati gjithsej pesë bij.

<span id="an_2:5">2:5</span> Hetsroni dhe Hamuli ishin bijtë e Peretsit.

<span id="an_2:6">2:6</span> Zimri, Ethani, Hemani, Kalkoli dhe Dara
ishin bijtë e Zerahut; gjithsej pesë.

<span id="an_2:7">2:7</span> I biri i Karmit, Akani, vuri në rrezik
Izraelin, duke kryer një shkelje rreth gjërave të caktuara të
zhdukeshin.

<span id="an_2:8">2:8</span> Ethanit i lindi Arariahu.

<span id="an_2:9">2:9</span> Bijtë që i lindën Hetsronit quheshin
Jerahmeel, Ram dhe Kelubai.

<span id="an_2:10">2:10</span> Ramit i lindi Aminadabi, Aminadabit i
lindi Nahshoni, princi i bijve të Judës;

<span id="an_2:11">2:11</span> Nahshonit i lindi Salma; Salmas i lindi
Boazi, Boazit i lindi Obedi.

<span id="an_2:12">2:12</span> Obedit i lindi Isai.

<span id="an_2:13">2:13</span> Isait i lindi Eliabi, i parëlinduri i
tij, Abinadabi i dyti, Shemiahu i treti,

<span id="an_2:14">2:14</span> Nethaneeli, i katërti, Radai i pesti,

<span id="an_2:15">2:15</span> Otsemi i gjashti, dhe Davidi i shtati.

<span id="an_2:16">2:16</span> Motrat e tyre ishin Tserujah dhe Abigail.
Abishai, Joabi dhe Asaheli ishin bij të Tserujahës; gjithsej tre.

<span id="an_2:17">2:17</span> Abigaili lindi Amasan, atë i të cilit
ishte Jetheri, Ismaeliti.

<span id="an_2:18">2:18</span> Kalebi, bir i Hetsronit, pati fëmijë nga
gruaja e tij Azubah dhe nga Jeriotha. Bijtë e saj quheshin Jesher,
Shobab dhe Ardon.

<span id="an_2:19">2:19</span> Pas vdekjes së Azabahut, Kalebi u martua
me Efrathin që i lindi Hurin.

<span id="an_2:20">2:20</span> Hurit i lindi Uri dhe Urit i lindi
Betsaleeli.

<span id="an_2:21">2:21</span> Pastaj Hetsroni hyri tek e bija e
Makirit, atit të Galaadit, me të cilën që martuar kur ishte shtatëdhjetë
vjeç; dhe ajo i lindi Segubin.

<span id="an_2:22">2:22</span> Segubit i lindi Jairi, të cilit do t'i
përkisnin njëzet e tre qytete në vendin e Galaadit.

<span id="an_2:23">2:23</span> (Geshuri dhe Arami u morën atyre fshatrat
e Jairit, Kenathin dhe fshatrat përreth, gjashëdhjetë qytete). Tërë këto
ishin pronë e bijve të Makirit, atit të Galaadit.

<span id="an_2:24">2:24</span> Mbas vdekjes së Hetsronit në
Kaleb-Efrathah, Abiah, gruaja e Hetsronit i lindi Ashurin, atin e
Tekoas.

<span id="an_2:25">2:25</span> Bijtë e Jerahmeelit, të parëlindurit të
Hetsronit, ishin Rami, i parëlinduri, Bunahu, Oreni, Otsemi dhe Ahijahu.

<span id="an_2:26">2:26</span> Jerahmeeli pati një grua tjetër, që quhej
Atarah, që u bë nëna e Onamit.

<span id="an_2:27">2:27</span> Bijtë e Ramit, të parëlindurit të
Jerahmeelit, qenë Maatsi, Jamini dhe Ekeri.

<span id="an_2:28">2:28</span> Bijtë e Onamit ishin Shamai dhe Jada.
Bijtë e Shamait ishin Nadabi dhe Abishuri.

<span id="an_2:29">2:29</span> Gruaja e Abishurit quhej Abihail dhe i
lindi Ahbanin dhe Molidin.

<span id="an_2:30">2:30</span> Bijtë e Nadabit ishin Seledi dhe Apaimi.
Seledi vdiq pa lënë fëmijë.

<span id="an_2:31">2:31</span> I biri i Apaimit ishte Ishi; i biri i
Ishit ishte Sheshani; i biri i Sheshanit ishte Ahlai.

<span id="an_2:32">2:32</span> Bijtë e Jadait, vëllait të Shamait, ishin
Jetheri dhe Jonathani. Jetheri vdiq pa lënë fëmijë.

<span id="an_2:33">2:33</span> Pelethi dhe Zaza ishin bijtë e
Jonathanit. Këta ishin bijtë e Jerahmeelit.

<span id="an_2:34">2:34</span> Seshani nuk pati djem por vetëm vajza.
Por Seshani kishte një skllav egjiptas të quajturt Jarha.

<span id="an_2:35">2:35</span> Seshani e martoi të bijën me Jarhën,
skllavin e tij, dhe ajo i lindi Atain.

<span id="an_2:36">2:36</span> Atait i lindi Nathani dhe Nathanit i
lindi Zabadi.

<span id="an_2:37">2:37</span> Zabadit i lindi Eflali; Eflalit i lindi
Obedi;

<span id="an_2:38">2:38</span> Obedit i lindi Jehu; Jehut i lindi
Azariahu;

<span id="an_2:39">2:39</span> Azariahut i lindi Heletsi; Heletsit i
lindi Eleasahu;

<span id="an_2:40">2:40</span> Eleasahut i lindi Sismai; Sismait i lindi
Shallumi;

<span id="an_2:41">2:41</span> Shallumit i lindi Jekamiahu dhe
Jekamiahut i lindi Elishama.

<span id="an_2:42">2:42</span> Bijtë e Kalebit, vëllait të Jerahmeelit,
ishin Mesha, i parëlinduri që ishte ati i Zifit, dhe bijtë e Mareshahut,
ati i Hebronit.

<span id="an_2:43">2:43</span> Bijtë e Hebronit ishin Korahu, Tapuahu,
Rekemi dhe Shema.

<span id="an_2:44">2:44</span> Shemas i lindi Rahami, ati i Jorkeamit,
dhe Rekemit i lindi Shamai.

<span id="an_2:45">2:45</span> Shamai pati si djalë Maonin, i cili ishte
ati i Beth-Tsurit.

<span id="an_2:46">2:46</span> Efah, konkubina e Kalebit, lindi Haranin,
Motsan dhe Gazezin. Haranit i lindi Gazezin.

<span id="an_2:47">2:47</span> Bijtë e Jahdait ishin Regemi, Jothami,
Geshani, Peleti, Efahu dhe Shaafi.

<span id="an_2:48">2:48</span> Maakah, konkubina e Kalebit, lindi
Sheberin dhe Tirhanahun.

<span id="an_2:49">2:49</span> Ajo lindi Shaafin, atin e Madmanahut,
Shevan, atin e Makbenës dhe të Gibeut. Vajza e Kalebit quhej Aksaha.

<span id="an_2:50">2:50</span> Këta qenë bijtë e Kalebit: i biri i
Hurit, të parëlindurit të Efratahut, Shobali, ati i Kirjath-Jearimit.

<span id="an_2:51">2:51</span> Salma, ati i Betlemit, dhe Harefi, ati i
Beth-Gaderit.

<span id="an_2:52">2:52</span> Shobali, ati i Kirjath-Jearimit, pati si
fëmijë: Haroehin dhe gjysmën e Memuhothit.

<span id="an_2:53">2:53</span> Familjet e Kirjath-Jearimit ishin
Ithrejtë, Puthejtë, Sumathejtë dhe Misharaejtë; prej tyre rrjedhin
Tsorathitët dhe Eshtaolitët.

<span id="an_2:54">2:54</span> Bijtë e Salmës ishin Betlemi dhe
Netofathei, Atroth-Beth-Joabi, gjysme e Menathejve, Tsorejtë,

<span id="an_2:55">2:55</span> dhe familjet e shkruesve që banonin në
Jabets ishin Tirathejtë, Shimeathejtë dhe Sukathejtë. Këta ishin Kenejtë
që rrjedhin nga Hamathi, ati i shtëpisë së Rekabit.

<span id="an_3:1">3:1</span> Këta ishin bijtë e Davidit, që i lindën në
Hebron; i parëlinduri ishte Amnoni, nga Ahinoami, Jezreelitja; i dyti
ishte Danieli, nga Abigail, Karmelitja;

<span id="an_3:2">3:2</span> i treti ishte Absalomi, bir i Maakahut, e
bija e Talmait, mbret i Geshurit; i katërti ishte Adonijahu, bir i
Haghithit;

<span id="an_3:3">3:3</span> i pesti ishte Shefatiahu nga Abitali; i
gjashti ishte Ithreami, nga Eglahu, bashkëshortja e tij.

<span id="an_3:4">3:4</span> Këta të gjashtë i lindën në Hebron. Ai
mbretëroi atje shtatë vjet e gjashtë muaj, kurse në Jeruzalem mbretëroi
tridhjetë e tre vjet.

<span id="an_3:5">3:5</span> Këta përkundrazi i lindën në Jeruzalem;
Shimea, Shobabi, Nathani dhe Salomoni, domethënë katër fëmijë të lindur
nga Bath-Sheba, e bija e Amielit.

<span id="an_3:6">3:6</span> Ishin përveç tyre Ibhari, Elishama,
Elifeleti,

<span id="an_3:7">3:7</span> Nogahu, Nefegu, Jafia,

<span id="an_3:8">3:8</span> Elishama, Eliada dhe Elifeleti, gjithsej
nëntë.

<span id="an_3:9">3:9</span> Tërë këta ishin bijtë e Davidit, pa
llogaritur bijtë e konkubinave të tij. Tamara ishte motra e tyre.

<span id="an_3:10">3:10</span> I biri i Salomonit ishte Roboami, bir i
të cilit ishte Abijahu, bir i të cilit ishte Asa, bir i të cilit ishte
Jozafati,

<span id="an_3:11">3:11</span> bir i të cilit ishte Jorami, bir i të
cilit ishte Ahaziahu, bir i të cilit ishte Joasi,

<span id="an_3:12">3:12</span> bir i të cilit ishte Amatsiahu, bir i të
cilit ishte Azariahu, bir i të cilit ishte Jothami,

<span id="an_3:13">3:13</span> bir i të cilit ishte Ashazi, bir i të
cilit ishte Ezekia, bir i të cilit ishte Manasi,

<span id="an_3:14">3:14</span> bir i të cilit ishte Amoni, bir i të
cilit ishte Josia.

<span id="an_3:15">3:15</span> Bijtë e Josias ishin Johnani, i
parëlinduri, i dyti Jehojakimi, i treti Sedekia dhe i katërti Shalumi.

<span id="an_3:16">3:16</span> Bijtë e Jehojakimit ishin djali i tij
Jekoniahu, bir i të cilit ishte Sedekia.

<span id="an_3:17">3:17</span> Bijtë e Jekoniahut, të të burgosurit,
ishin i biri Shealtieli,

<span id="an_3:18">3:18</span> dhe Malkirami, Pedajahu, Shenatsari,
Jekamiahu, Hoshama dhe Nedabiahu.

<span id="an_3:19">3:19</span> Bijtë e Pedajahut ishin Zorobabeli dhe
Shimei. Bijtë e Zorobabelit ishin Meshulami, Hananiahu dhe Shelomith,
motra e tyre;

<span id="an_3:20">3:20</span> pastaj vinin Hashubahu, Oheli, Berekiahu,
Hasadiahu dhe Jushab-Hasedi, gjithsej pesë.

<span id="an_3:21">3:21</span> Bijtë e Hananiahut ishin Pelatisahu dhe
Jeshajahu, bijtë e Refajahut, bijtë e Arnanit, bijtë e Obadiahut, bijtë
e Shekaniahut.

<span id="an_3:22">3:22</span> Biri i Shakaniahut ishte Shemajahu. Bijtë
e Shemajahut ishin Hatushi, Igali, Bariahu, Neraiahu dhe Shafati,
gjithsej gjashtë.

<span id="an_3:23">3:23</span> Bijtë e Neariahut ishin Elioenai, Ezekia
dhe Azrikami, gjithsej tre.

<span id="an_3:24">3:24</span> Bijtë e Elioenait ishin Hodaviahu,
Eliashibi, Pelajahu, Akubi, Johanani, Delajahu dhe Anani, gjithsej
shtatë.

<span id="an_4:1">4:1</span> Bijtë e Judës ishin Peretsi, Hetsroni,
Karmi, Huri dhe Shobali.

<span id="an_4:2">4:2</span> Reajahut, birit të Shobalit, i lindën
Ahumai dhe Lahadi. Këto ishin familjet e Tsorathejve;

<span id="an_4:3">4:3</span> Këta ishin bijtë e atit të Etamit:
Jezreeli, Ishma dhe Idbashi; motra e tyre quhej Hatselelponi.

<span id="an_4:4">4:4</span> Penueli ishte ati i Gedorit; Ezeri ishte
ati i Hushahut. Këta ishin bijtë e Hurit, të parëlindurit të Efratahut,
atit të Betlemit.

<span id="an_4:5">4:5</span> Ashuri, ati i Tekoas, pati dy bashkëshorte,
Helahën dhe Naarahën.

<span id="an_4:6">4:6</span> Naaraha i lindi Ahuzamin, Heferin, Tememin
dhe Ahashtarin. Këta ishin bijtë e Naarahës.

<span id="an_4:7">4:7</span> Bijtë e Helahës ishin Tserethi, Tsohari dhe
Ethnani.

<span id="an_4:8">4:8</span> Kotzit i lindën Anubi, Cobe-Tsobebahu dhe
familjet e Aharhelit, birit të Harumit.

<span id="an_4:9">4:9</span> Jabetsin e nderonin më tepër se vëllezërit;
e ëma i kishte vënë emrin Jabets, sepse thoshte: "E polla me dhimbje".

<span id="an_4:10">4:10</span> Jabetsi kërkoi ndihmën e Perëndisë të
Izraelit, duke thënë: "Oh, sikur të më bekoje dhe zgjeroje kufijtë e mi,
dhe dora jote të ishte me mua dhe të më ruante nga e keqja që të mos
vuaj!". Dhe Perëndia i dha atë që kishte kërkuar.

<span id="an_4:11">4:11</span> Kelubit, vëllait të Shulahut, i lindi
Mehiti, që ishte ati i Eshtonit.

<span id="an_4:12">4:12</span> Eshtonit i lindën Beth-Rafa, Paseahu dhe
Tehinahu, ati i Ir-Nahashit. Këta ishin burrat e Rehahut.

<span id="an_4:13">4:13</span> Bijtë e Kenazit ishin Othnieli dhe
Serajahu. Bijtë e Othnielit ishin Hathathi,

<span id="an_4:14">4:14</span> dhe Meonathai prej të cilit lindi Ofrahu.
Serajahut i lindi Joabi, ati i banorëve të luginës së artizanëve, sepse
ishin artizanë.

<span id="an_4:15">4:15</span> Bijtë e Kalebit, bir i Jefunehut, ishin
Iru, Elahu dhe Naami. Kenazi ishte bir i Elahut.

<span id="an_4:16">4:16</span> Bijtë e Jehaleleelit ishin Zifi, Zifahu,
Tiria dhe Asareeli.

<span id="an_4:17">4:17</span> Bijtë e Ezrahut ishin Jetheri, Meredi,
Eferi dhe Jaloni. Bashkëshortja e Meredit lindi Miriamin, Shamain dhe
Ishbahun, atin e Eshtemoas.

<span id="an_4:18">4:18</span> (Gruaja e tij Jehudijah lindi Jeredin,
atin e Gedorit, Heberin, atin e Sokohit dhe Jekuthielin, atin e
Zanoahut). Këta qenë bijtë e Bithiahut, e bijës së Faraonit, që Meredi
kishte marrë për grua.

<span id="an_4:19">4:19</span> Bijtë e gruas së Hodihajut, motër e
Nahamit, ishin ati i Keliahut, Garmeui, dhe Eshtemoa, Maakatheu.

<span id="an_4:20">4:20</span> Bijtë e Shimonit ishin Amoni, Rinahu,
Benhanani dhe Tiloni. Bijtë e Ishit ishin Zohethi dhe Ben-Zohethi.

<span id="an_4:21">4:21</span> Bijtë e Shelahut, birit të Judës, ishin
Eri, ati i Lekahut, Laadahu, ati i Mareshahut, dhe familjet e shtëpisë
së punonjësve të endjes së lirit të Beth-Ashbeas.

<span id="an_4:22">4:22</span> Jokimi dhe njerëzia e Kozebës, Joasi dhe
Safari, që sunduan në Moab, dhe Jashubi-Lehemi. Por këto fakte janë të
vjetra.

<span id="an_4:23">4:23</span> Ata ishin poçarë dhe banonin në Netaim
dhe në Gederah; banonin aty bashkë me mbretin dhe ishin në shërbim të
tij.

<span id="an_4:24">4:24</span> Bijtë e Simeonit ishin Jemueli, Jamini,
Jaribi, Zerahu dhe Shauli,

<span id="an_4:25">4:25</span> bir i të cilit ishte Shalumi, bir i të
cilit ishte Mibsami, bir i të cilit ishte Mishma.

<span id="an_4:26">4:26</span> Bijtë e Mishmas ishin i biri Hamuel, bir
i të cilit ishte Zakuri, bir i të cilit ishte Shimei.

<span id="an_4:27">4:27</span> Shimei pati gjashtëmbëdhjetë djem e
gjashtë vajza; por vëllezërit e tij nuk patën shumë fëmijë; dhe fisi i
tyre nuk u shtua si ai i bijve të Judës.

<span id="an_4:28">4:28</span> Ata u vendosën në Beer-Sheba, në Moladah,
në Hatsar-Shual,

<span id="an_4:29">4:29</span> në Bilbah, në Etsem, në Tolad,

<span id="an_4:30">4:30</span> në Bethuel, në Hormah, në Tsiklag,

<span id="an_4:31">4:31</span> në Beth-Markaboth, në Hatsar-Susim, në
Beth-Biri dhe në Shaaraim. Këto ishin qytetet e tyre, deri në mbretërinë
e Davidit.

<span id="an_4:32">4:32</span> Fshatrat e tyre ishin Etami, Aini,
Rimoni, Tokeni dhe Ashani: pesë qytete,

<span id="an_4:33">4:33</span> si dhe tërë fshatrat që ishin rreth
këtyre qyteteve, deri në Baal. Këto ishin banesat e tyre, dhe ata
ruajtën gjenealogjinë e tyre;

<span id="an_4:34">4:34</span> Meshobabi, Jamleku, Joshahi, bir i
Amatsiahut,

<span id="an_4:35">4:35</span> Joeli dhe Jehu, bir i Joshibiahut, bir i
Serajahut, bir i Asielit,

<span id="an_4:36">4:36</span> Elioneai, Jaakobahu, Jeshohajai, Asajahu,
Adieli, Jesimieli dhe Benajahu,

<span id="an_4:37">4:37</span> Ziza, bir i Shifit, bir i Alonit, bir i
Jedajahut, bir i Shimrit, bir i Shemajahut.

<span id="an_4:38">4:38</span> Këta, që u përmendën në emër, ishin
princër në familjet e tyre dhe shtëpitë e tyre atërore u rritën shumë.

<span id="an_4:39">4:39</span> Shkuan drejt hyrjes së Gedorit deri në
perëndim të luginës për të kërkuar kullota për kopetë e tyre.

<span id="an_4:40">4:40</span> Gjetën kullota të bollshme dhe të mira,
dhe vendi ishte i gjërë, i qetë, sepse më parë banonin aty pasuesit e
Kamit.

<span id="an_4:41">4:41</span> Ata që u përmendën me emër, në kohën e
Ezekias, mbretit të Judës, erdhën dhe i sulmuan çadrat e tyre dhe
Menuitët, që gjendeshin aty, dhe i shfarosën krejt deri në ditën e
sotme; pastaj u vendosën në vendin e tyre, sepse aty kishte kullota për
kopetë e tyre.

<span id="an_4:42">4:42</span> Pastaj disa prej tyre, pesëqind burra nga
bijtë e Simeonit, shkuan në malin Seir të udhëhequr nga Pelatiahu,
Neariahu dhe Uzieli, bij të Ishit.

<span id="an_4:43">4:43</span> Pastaj ata vranë mbeturinat e Amalekitëve
që kishin shpëtuar dhe banuar deri ditën e sotme atje.

<span id="an_5:1">5:1</span> Bijtë e Rubenit, të parëlindurit të
Izraelit. Ai ishte me të vërtetë i parëlinduri, por me qenë se kishte
përdhosur shtratin e të atit, parëbirnia iu dha bijve të Jozefit, birit
të Izraelit; kështu gjenealogjia nuk jepet në bazë të parëbirnisë.

<span id="an_5:2">5:2</span> Ndonëse Juda mbizotëroi mbi vëllezërit e
tij dhe nga ai rrodhi një shef, e drejta e parëbirnisë i takonte
Jozefit.

<span id="an_5:3">5:3</span> Bijtë e Rubenit, të parëlindurit të
Izraelit, ishin Hanoku, Pallu, Hetsroni dhe Karmi.

<span id="an_5:4">5:4</span> Bijtë e Joelit ishin Shemejahu, bir i të
cilit ishte Gogu, bir i të cilit ishte Shimei,

<span id="an_5:5">5:5</span> bir i të cilit ishte Mikahu, bir i të cilit
ishte Reajahi, bir i të cilit ishte Baali,

<span id="an_5:6">5:6</span> bir i të cilit ishte Beerahu, që u çua në
robëri nga Tilgath-Pilneseri, mbret i Asirisë. Ai ishte princ i
Rubenitëve.

<span id="an_5:7">5:7</span> Vëllezërit e tij, sipas familjeve të tyre,
ashtu siç janë rreshtuar në gjenealogjinë sipas brezave të tyre, ishin i
pari Jejeli, pastaj Zakaria,

<span id="an_5:8">5:8</span> Bela, bir i Azazit, birit të Shemas, i cili
ishte bir i Joelit, që banonte në Aroer dhe deri në Nebo dhe në
Baal-Meon.

<span id="an_5:9">5:9</span> Dhe ata u vendosën në perëndim duke arritur
deri në fillim të shkretëtirës, nga kjo anë e lumit Eufrat, sepse
bagëtia e tyre ishte shumëzuar në vendin e Galaadit.

<span id="an_5:10">5:10</span> Në kohën e Saulit ata u shpallën luftë
Hagarenëve, të cilët i mundën; pastaj u vendosën në çadrat e tyre, të
ngritura në tërë pjesën në perëndim të Galaadit.

<span id="an_5:11">5:11</span> Bijtë e Gadit banonin përballë tyre në
vendin e Bashanit, deri në Salkah.

<span id="an_5:12">5:12</span> Joeli ishte i pari i tyre, i dyti ishte
Shafami, pastaj vinin Janai dhe Shafati në Bashan.

<span id="an_5:13">5:13</span> Vëllezërit e tyre, sipas shtëpive atërore
të tyre, ishin: Mikaeli, Meshulami, Sheba, Jorai, Jakani, Zia dhe Eberi,
gjithsej shtatë.

<span id="an_5:14">5:14</span> Ata ishin bij të Abihailit, birit të
Hurit, birit të Jaroahut, birit të Galaadit, birit të Mikaelit, birit të
Jesishait, birit të Jahdos, birit të Buzit;

<span id="an_5:15">5:15</span> Ahi, bir i Abdielit, birit të Gunit,
ishte i pari i shtëpisë së tyre prindërore.

<span id="an_5:16">5:16</span> Ata banonin në Galaad dhe në Bashan, në
fshatrat e tij dhe në të gjitha tokat për kullotë të Sharonit deri atje
ku shtriheshin.

<span id="an_5:17">5:17</span> Të gjitha këto toka u regjistruan në
listat gjenealogjike të përpiluara në kohën e Jothamit, mbretit të
Judës, dhe në kohën e Jeroboamit, mbretit të Izraelit.

<span id="an_5:18">5:18</span> Bijtë e Rubenit, Gaditët dhe gjysma e
fisit të Manasit kishin dyzet e katër mijë e shtatëqind e gjashtëdhjetë
njerëz trima, njerëz që mbanin mburoja dhe shpata, përdornin harkun dhe
ishin të stërvitur

<span id="an_5:19">5:19</span> Ata u shpallën luftë Hagarenëve,
Jeturëve, Nafishëve dhe Nodabëve.

<span id="an_5:20">5:20</span> Ata u ndihmuan kundër tyre, sepse gjatë
betejës i thirrën Perëndisë, që e dëgjoi lutjen e tyre, sepse ata kishin
pasur besim tek ai; kështu Hagarenët dhe tërë ata që ishin bashkë me ta
u dorëzuan në duart e tyre.

<span id="an_5:21">5:21</span> Pastaj ata muarrën bagëtinë e tyre:
pesëdhjetë mijë deve, dyqind e pesëdhjetë mijë dele, dy mijë gomarë dhe
njëqind mijë njerëz.

<span id="an_5:22">5:22</span> Në të vërtetë shumë njerëz ranë të vrarë,
sepse këtë luftë e kishte dashur Perëndia. Ata u vendosën pastaj në
vendin e tyre deri sa ranë në robëri.

<span id="an_5:23">5:23</span> Kështu bijtë e gjysmës së fisit të
Manasit banuan në vend; ata u shtrinë nga Bashani deri në Baal-Hermon,
në Senir dhe në malin Hermon.

<span id="an_5:24">5:24</span> Këta ishin krerët e shtëpive të tyre
atërore: Eferi, Ishi, Elieli, Azrieli, Jeremia, Hodavia dhe Jahdieli,
njerëz të fortë dhe trima, njerëz të famshëm, krerë të shtëpive të tyre
atërore.

<span id="an_5:25">5:25</span> Por ata u treguan jobesnikë ndaj
Perëndisë të etërve të tyre dhe u kurvëruan, duke shkuar pas perëndive
të popujve të vendit që Perëndia kishte shkatërruar para tyre.

<span id="an_5:26">5:26</span> Prandaj Perëndia i Izraelit nxiti frymën
e Pulit, mbretit të Asirisë, domethënë frymën e Tilgath-Pilniserit,
mbretit të Asirisë, që internoi Rubenitët, Gaditët dhe gjysmën e fisit
të Manasit, dhe i vendosi në Halah, në Habor, në Hara dhe pranë lumit të
Gozanit, ku gjenden edhe sot.

<span id="an_6:1">6:1</span> Bijtë e Levit ishin Gershomi, Kehathi dhe
Merari.

<span id="an_6:2">6:2</span> Bijtë e Kehathit ishin Amrami, Itshari,
Hebroni dhe Uzieli.

<span id="an_6:3">6:3</span> Bijtë e Amramit ishin Aaroni, Moisiu dhe
Miriami. Bijtë e Aaronit ishin Nadabi, Abihu, Eleazari dhe Ithamari.

<span id="an_6:4">6:4</span> Eleazarit i lindi Finehasi; Finehasit i
lindi Abishua;

<span id="an_6:5">6:5</span> Abishuas i lindi Buki; Bukit i lindi Uzi.

<span id="an_6:6">6:6</span> Uzit i lindi Zerahiahu; Zerahiahut i lindi
Merajothi;

<span id="an_6:7">6:7</span> Merajothit i lindi Amariahu; Amariahut i
lindi Ahitubi;

<span id="an_6:8">6:8</span> Ahitubit i lindi Tsadoku; Tsadokut i lindi
Ahimaatsi.

<span id="an_6:9">6:9</span> Ahimaatsit i lindi Azariahu; Azariahut i
lindi Johanani.

<span id="an_6:10">6:10</span> Johananit i lindi Azariahu (ai shërbeu si
prift në tempullin që Salomoni ndërtoi në Jeruzalem);

<span id="an_6:11">6:11</span> Azariahut i lindi Amariahu; Amariahut i
lindi Ahitubi;

<span id="an_6:12">6:12</span> Ahitubit i lindi Tsadoku; Tsadokut i
lindi Shalumi;

<span id="an_6:13">6:13</span> Shalumit i lindi Hilkiahu; Hilkiahut i
lindi Azariahu;

<span id="an_6:14">6:14</span> Azariahut i lindi Serajahu; Serajahut i
lindi Jehotsadaku;

<span id="an_6:15">6:15</span> Jehotsadaku shkoi në mërgim, kur Zoti çoi
në robëri Judën dhe Jeruzalemin me anë të Nebukadnetsarit.

<span id="an_6:16">6:16</span> Bijtë e Levit ishin Gershomi, Kehathi dhe
Merari.

<span id="an_6:17">6:17</span> Këta janë emrat e bijve të Gershomit:
Libni dhe Shimei.

<span id="an_6:18">6:18</span> Bijtë e Kehathit ishin Amrami, Itshari,
Hebroni dhe Uzieli.

<span id="an_6:19">6:19</span> Bijtë e Merarit ishin Mahli dhe Mushi.
Këto janë familjet e Levit, sipas etërve të tyre.

<span id="an_6:20">6:20</span> Gershomi pati si djalë Libnin, bir i të
cilit ishte Jahathi, bir i të cilit ishte Zimahu,

<span id="an_6:21">6:21</span> bir i të cilit ishte Joabi, bir i të
cilit ishte Ido, biri të cilit ishte Zerahu, bir i të cilit ishte
Jeatherai.

<span id="an_6:22">6:22</span> Bijtë e Kehathit ishin Aminadabi, bir i
të cilit ishte Koreu, bir i të cilit ishte Asiri,

<span id="an_6:23">6:23</span> bir i të cilit ishte Elkanahu, bir i të
cilit ishte Ebiasaf, biri të cilit ishte Asiri,

<span id="an_6:24">6:24</span> bir i të cilit ishte Tahathi, bir i të
cilit ishte Uriel, biri të cilit ishte Uziahu, bir i të cilit ishte
Shauli.

<span id="an_6:25">6:25</span> Bijtë e Elkanahut ishin Amasai dhe
Ahimothi,

<span id="an_6:26">6:26</span> bir i të cilit ishte Elkanah, bir i të
cilit ishte Cofaj, biri i të cilit ishte Nahathi,

<span id="an_6:27">6:27</span> biri i të cilit ishte Eliab, bir i të
cilit ishte Jerohami, bir i të cilit ishte Elkanahu.

<span id="an_6:28">6:28</span> Bijtë e Samuelit ishin Joeli, i
parëlinduri, dhe Abia, i dyti.

<span id="an_6:29">6:29</span> Bijtë e Merarit ishin Mahli, bir i të
cilit ishte Libni, bir i të cilit ishte Shimei, bir i të cilit ishte
Uzahu,

<span id="an_6:30">6:30</span> bir i të cilit ishte Shimea, bir i të
cilit ishte Haghiah, bir i të cilit ishte Asajahu.

<span id="an_6:31">6:31</span> Këta janë ata që Davidi caktoi për
shërbimin e këngës në shtëpinë e Zotit, mbasi iu gjet një vend prehjeje
arkës.

<span id="an_6:32">6:32</span> Ata ushtruan shërbimin e tyre me këngë
përpara tabernakullit të çadrës së mbledhjes, deri sa Salomoni ndërtoi
shtëpinë e Zotit në Jeruzalem; dhe shërbenin sipas rregullores që u
ishte caktuar.

<span id="an_6:33">6:33</span> Këta janë ata që kryenin shërbimin dhe
këta bijtë e tyre: Nga bijtë e Kehathitit ishte Hemani, këngëtari, bir i
Joelit, bir i Samuelit,

<span id="an_6:34">6:34</span> bir i Elkanahut, bir i Jerohamit, bir i
Elielit, bir i Toahut,

<span id="an_6:35">6:35</span> bir i Tsufit, bir i Elkanahut, bir i
Mahathit, bir i Amasait,

<span id="an_6:36">6:36</span> bir i Elkanahut, bir i Joelit, bir i
Azariahut, bir i Sofonias,

<span id="an_6:37">6:37</span> bir i Tahathit, bir i Asirit, bir i
Ebiasafit, bir i Koreut,

<span id="an_6:38">6:38</span> bir i Itsharit, bir i Kehathit, bir i
Levit, bir i Izraelit.

<span id="an_6:39">6:39</span> Pastaj vinte i vëllai Asaf, që rrinte në
të djathtë të tij; Asafi, bir i Berekiahut, bir i Shimeut,

<span id="an_6:40">6:40</span> bir i Mikaelit, bir i Baasejahut, bir i
Malkijahut,

<span id="an_6:41">6:41</span> bir i Ethnit, bir i Zerahut, bir i
Adajahut,

<span id="an_6:42">6:42</span> bir i Ethanit, bir i Zimahut, bir i
Shimeit,

<span id="an_6:43">6:43</span> bir i Jahathit, bir i Ghershomit, bir i
Levit.

<span id="an_6:44">6:44</span> Bijtë e Merarit, vëllezërit e tyre,
qëndronin në të majtë dhe ishin Ethsani, bir i Kishit, bir i Abdiut, bir
i Mallukut,

<span id="an_6:45">6:45</span> bir i Hadshabiahut, bir i Amatsiahut, bir
i Hilkiahut,

<span id="an_6:46">6:46</span> bir i Amtsit, bir i Banit, bir i
Shemerit,

<span id="an_6:47">6:47</span> bir i Mahlit, bir i Mushit, bir i
Merarit, bir i Levit.

<span id="an_6:48">6:48</span> Vëllezërit e tyre, Levitët, ishin caktuar
për çdo lloj shërbimi në tabernakullin e shtëpisë së Perëndisë.

<span id="an_6:49">6:49</span> Por Aaroni dhe bijtë e tij ofronin
flijime mbi altarin e olokausteve dhe mbi altarin e temjanit, duke e
bërë gjithë shërbimin në vendin shumë të shenjtë, dhe për të bërë
shlyerjen për Izraelin, sipas gjithë atyre që kishte urdhëruar Moisiu,
shërbëtor i Perëndisë.

<span id="an_6:50">6:50</span> Këta ishin bijtë e Aaronit: Eleazari, bir
i të cilit ishte Finehasi, bir i të cilit ishte Abishua,

<span id="an_6:51">6:51</span> bir i të cilit ishte Buki, bir i të cilit
ishte Uzi, bir i të cilit ishte Zerahiah,

<span id="an_6:52">6:52</span> bir i të cilit ishte Merajothi, bir i të
cilit ishte Amariahu, bir i të cilit ishte Ahitubi,

<span id="an_6:53">6:53</span> bir i të cilit ishte Tsadoku, bir i të
cilit ishte Ahimaatsi.

<span id="an_6:54">6:54</span> Këto ishin vendet e banesave të tyre,
sipas ngulimeve të tyre në territoret e tyre, që iu dhanë me short bijve
të Aaronit të familjes së Kehathitëve;

<span id="an_6:55">6:55</span> atyre iu dha Hebroni në vendin e Judës me
tokat përreth për të kullotur;

<span id="an_6:56">6:56</span> por arat e qyteti dhe fshatrat e tij iu
dhanë Kalebit, birit të Jefunehut.

<span id="an_6:57">6:57</span> Bijve të Aaronit iu dha Hebroni, një ndër
qytetet e strehimit, Libnahu me tokat e tij për kullotë, Jatiri,
Eshteoma me tokat e tij për kullotë,

<span id="an_6:58">6:58</span> Hileni me tokat e tij për kullotë, Debiri
me tokat e tij për kullotë,

<span id="an_6:59">6:59</span> Ashani me tokat e tij për kullotë,
Beth-Semeshu me tokat e tij për kullotë.

<span id="an_6:60">6:60</span> Nga fisi i Beniaminëve morën Gebën me
tokat e tij për kullotë, Alemethin me tokat e tij për kullotë dhe
Anathothin me tokat e tij për kullotë. Të gjitha qytetet që u ndanë
midis familjeve të tyre ishin gjithsej trembëdhjetë.

<span id="an_6:61">6:61</span> Pjesës tjetër të bijve të Kehathit iu
dhanë me short dhjetë qytete nga ana e familjes së fisit, që iu morën
gjysmës së fisit, domethënë nga gjysma e fisit të Manasit.

<span id="an_6:62">6:62</span> Bijve të Ghershomit, sipas familjeve të
tyre, iu dhanë trembëdhjetë qytete, që iu morën fisit të Isakar, nga
fisi i Asherit, fisit të Neftalit dhe fisit të Manasët në Bashanit.

<span id="an_6:63">6:63</span> Bijve të Merarit, sipas familjeve të
tyre, iu dhanë me short dymbëdhjetë qytete, që iu morën fisit të
Rubenit, fisit të Gadit dhe fisit të Zabulonit.

<span id="an_6:64">6:64</span> Kështu bijtë e Izraelit u dhanë Levitëve
këto qytete bashkë me toket e tyre për kullotë.

<span id="an_6:65">6:65</span> Ata ua dhanë me short këto qytete, që
janë përmëndur me emrin dhe që u janë marrë fisit të bijve të Judës,
fisit të bijve të Simeonit dhe fisit të bijve të Beniaminit.

<span id="an_6:66">6:66</span> Disa familje të bijve të Kehathit patën
qytete në territorin që iu caktua atyre dhe që u morën nga fisi i
Efraimit.

<span id="an_6:67">6:67</span> Ata u dhanë atyre edhe Sikemin, një ndër
qytetet e strehimit, me tokat e tij për kullotë në krahinën malore të
Efraimit, dhe Ghezerin me tokat e tij për kullotë,

<span id="an_6:68">6:68</span> Jokmeamin me tokat e tij për kullotë,
Beth-Horonin me tokat e tij për kullotë,

<span id="an_6:69">6:69</span> Ajalonin me tokat e tij për kullotë,
Gath-Rimonin me tokat e tij për kullotë.

<span id="an_6:70">6:70</span> Dhe nga gjysma e fisit të Manasit, Anerin
me tokat e tij për kullotë, Bileamin me tokat e tij për kullotë iu dha
pjesës tjetër së familjes së bijve të Kehathit.

<span id="an_6:71">6:71</span> Bijve të Gershonit iu dhanë, duke i marrë
nga familja e gjysmës së fisit të Manasit, Golanin në Bashan me tokat e
tij për kullotë dhe Ashtarothin me tokat e tij për kullotë.

<span id="an_6:72">6:72</span> Nga fisi i Isakarit: Kedeshi me tokat e
tij për kullotë, Daberathi me tokat e tij për kullotë,

<span id="an_6:73">6:73</span> Ramothi me tokat e tij për kullotë dhe
Anemi me tokat e tij për kullotë.

<span id="an_6:74">6:74</span> Nga fisi i Asherit: Mashalin me tokat e
tij për kullotë, Abdonin me tokat e tij për kullotë,

<span id="an_6:75">6:75</span> Hukokun me tokat e tij për kullotë dhe
Rehobin me tokat e tij për kullotë.

<span id="an_6:76">6:76</span> Nga fisi i Neftalit: Kedeshin në Galile
me tokat e tij për kullotë, Hamonin me tokat e tij për kullotë dhe
Kirjathaimin me tokat e tij për kullotë.

<span id="an_6:77">6:77</span> Bijve të tjerë të Merarit iu dhanë, nga
fisi i Zabulonit, Rimonin me tokat e tij për kullotë dhe Taborin me
tokat e tij për kullotë.

<span id="an_6:78">6:78</span> Matanë Jordanit, pranë Jerikos, në lindje
të Jordanit, nga fisi i Rubenit: Betserin në shkretëtirë me tokat e tij
për kullotë dhe Jahatsahu me tokat e tij për kullotë,

<span id="an_6:79">6:79</span> Kedemothi me tokat e tij për kullotë dhe
Mefaathi me tokat e tij për kullotë.

<span id="an_6:80">6:80</span> Nga fisi i Gadit: Ramothi në Galaad me
tokat e tij për kullotë, Mahanbim me tokat e tij për kullotë,

<span id="an_6:81">6:81</span> Heshboni me tokat e tij për kullotë dhe
Jazeri me tokat e tij për kullotë.

<span id="an_7:1">7:1</span> Tola, Puvahu, Jashubi, dhe Shimroni,
gjithsej katër, ishin bijtë e Isakarit.

<span id="an_7:2">7:2</span> Bijtë e Tolit ishin Uzi, Refajahu, Jerieli,
Jahmai, Jibsami dhe Shemueli, të parët e shtëpive të tyre atërore. Bijtë
e Tolit ishin njerëz të fortë dhe trima në brezat e tyre, numri i tyre,
në kohën e Davidit, arriti në njèzet e dy mijë e gjashtëqind veta.

<span id="an_7:3">7:3</span> Biri i Uzit ishte Izrahiahu, bijtë e
Izrahiahut ishin Mikaeli, Obadiahu, Joeli dhe Ishiahu; që të pesë ishin
të parë.

<span id="an_7:4">7:4</span> Kishin me vete, sipas brezave të tyre dhe
në bazë të shtëpive atërore ushtri gati për luftë dhe që arrinte në
tridhjetë e gjashtë mijë ushtarë, sepse kishin një numër të madh
bashkëshortesh dhe fëmijësh.

<span id="an_7:5">7:5</span> Vëllezërit e tyre, që u përkisnin të gjitha
familjeve të ndryshme të Isakarit dhe që ishin regjistruar në
gjenealogjinë e tyre, ishin gjithsejt tetëdhjetë e gjashtë mijë njerëz
të fortë dhe trima.

<span id="an_7:6">7:6</span> Bijtë e Beniaminit ishin Belahu, Bekeri dhe
Jediaeli, gjithsej tre.

<span id="an_7:7">7:7</span> Bijtë e Belahut ishin Etsboni, Uzi, Uzieli,
Jerimothi dhe Iri, pesë të parë të shtëpive të tyre atërore, njerëz të
fortë dhe trima dhe ishin të regjistruar në gjenealogjitë në një numër
prej njëzet e dy mijë e tridhjetë e katër vetash.

<span id="an_7:8">7:8</span> Bijtë e Bekerit ishin Zemirahu, Joashi,
Eliezeri, Elioneai, Omri, Jeremothi, Abijahu, Anathothi dhe Alemethi. Të
gjithë këta ishin bijtë e Bekerit;

<span id="an_7:9">7:9</span> Ata ishin të regjistruar në gjenealogjitë
sipas brezave të tyre, si të parë të shtëpive të tyre atërore, njerëz të
fortë dhe trima, gjithsej njëzet mijë e dyqind veta.

<span id="an_7:10">7:10</span> Biri i Jediaelit ishte Bilhani. Bijtë e
Bilhanit ishin Jeushi, Beniamini, Ehudi, Kenaanahu, Zethani, Tarshishi
dhe Ahishahari.

<span id="an_7:11">7:11</span> Tërë këta ishin bij të Jediaelit, të parë
të shtëpive të tyre atërore, njerëz të fortë dhe trima, gjithsej
shtatëmbëdhjetë mijë e dyqind veta gati të nisen për luftë dhe të
lufojnë.

<span id="an_7:12">7:12</span> Shupimi dhe Hupimi ishin bij të Irit;
Hushimi ishte bir i Aherit.

<span id="an_7:13">7:13</span> Bijtë e Neftalit ishin Jahtsieli, Guni,
Jetseri, Shalumi, bijtë e Bilhahut.

<span id="an_7:14">7:14</span> Bijtë e Manasit ishin Asrieli, që
konkubina e tij siriane i lindi bashkë me Makirin, atin e Galaadit;

<span id="an_7:15">7:15</span> Makiri mori një grua për Hupimin dhe
Shupimin; emri i motrës së tij ishte Maakah dhe emri i së dytës ishte
Zelofehad; Zelofehad lindi vetëm vajza.

<span id="an_7:16">7:16</span> (Maakah, gruaja e Makirit, lindi një
djalë, të cilit i vuri emrin Peresh; vëllai i tij përkundrazi quhej
Sheresh dhe bijtë e tij Ulam dhe Rekem.

<span id="an_7:17">7:17</span> Bedani qe bir i Ulamit. Këta qenë bijtë e
Galaadit, birit të Makirit, bir i Manasit.

<span id="an_7:18">7:18</span> Motra e tij Hamoleketh lindi Ishodin,
Abiezerin dhe Mahlahun.

<span id="an_7:19">7:19</span> Bijtë e Shemidas ishin Ahiani, Shekemi,
Likhi dhe Aniami.

<span id="an_7:20">7:20</span> Bijtë e Efraimit ishin Shuthelahu, bir i
të cilit ishte Beredi, bir i të cilit ishte Tahathi, bir i të cilit
ishte Eladahu, bir i të cilit ishte Tahathi,

<span id="an_7:21">7:21</span> bir i të cilit ishte Zabadi, bij të të
cilit ishin Shuthekahu, Ezeri, Eleadi, që u vranë nga njerëzit e Gathit,
të lindur në vend, sepse kishin dalë për të plaçkitur bagëtinë e tyre.

<span id="an_7:22">7:22</span> Ati i tyre Efraim i qau për një kohë të
gjatë dhe vëllezërit e tij erdhën për ta ngushëlluar.

<span id="an_7:23">7:23</span> Pastaj hyri te bashkëshortja e tij, që
mbeti me barrë dhe i lindi një djalë; dhe ai e quajti Beriah, sepse
shtëpia e tij ishte goditur nga fatkeqësia.

<span id="an_7:24">7:24</span> Ai pati si vajzë Sheerahën që ndërtoi
Beth-Horonin e poshtëm dhe të sipërm si edhe Uzen-Sheerahun.

<span id="an_7:25">7:25</span> I biri ishte Refahu, bashkë me Rescefin,
i cili pati si djalè Telahun, që pati si bir Tahanin,

<span id="an_7:26">7:26</span> bir i të cilit ishte Ladani, bir i të
cilit ishte Amihudi, bir i të cilit ishte Elishami,

<span id="an_7:27">7:27</span> bir i të cilit ishte Nuni, bir i të cilit
ishte Jozueu.

<span id="an_7:28">7:28</span> Pronat dhe banesat e tyre ishin Betheli
dhe fshatrat e tij përreth: në lindje Naarani, në perëndim Gezeri me
fshatrat e tij përreth dhe Sikemi me fshatrat e tij përreth deri në Gaza
me fshatrat e tij përreth.

<span id="an_7:29">7:29</span> Gjatë kufijve të Manasit ishin:
Beth-Sheani me fshatrat e tij përreth, Taanaku me fshatrat e tij
përreth, Megidou me fshatrat e tij përreth dhe Dor me fshatrat e tij
përreth. Në këto vende banuan bijtë e Jozefit, birit të Izraelit.

<span id="an_7:30">7:30</span> Bijtë e Asherit ishin Jimnahu, Ishvahu,
Ishvi, Beriah dhe motra e tyre Serah.

<span id="an_7:31">7:31</span> Bijtë e Beriahut ishin Heberi dhe
Malkeli, që ishte ati i Birzavithit.

<span id="an_7:32">7:32</span> Heberit i lindi Jafleti, Shomeri, Hothami
dhe motra e tyre Shua.

<span id="an_7:33">7:33</span> Bijtë e Jafletit ishin Pasaku, Bimhali
dhe Ashvathi. Këta ishin bijtë e Jefletit.

<span id="an_7:34">7:34</span> Bijtë e Shemerit ishin Ahi, Rohagahu,
Jehubahu dhe Arami.

<span id="an_7:35">7:35</span> Bijtë e vëllait të tij Helem ishin
Tsofahu, Imna, Sheleshi dhe Amali.

<span id="an_7:36">7:36</span> Bijtë e Tsofahut ishin Suahu, Harmeferi,
Shuali, Beri, Imrahu,

<span id="an_7:37">7:37</span> Betseri, Hodi, Shama, Shilshahu, Jithrani
dhe Beera.

<span id="an_7:38">7:38</span> Bijtë e Jetherit ishin Jefuneu, Pispahu
dhe Ara.

<span id="an_7:39">7:39</span> Bijtë e Ula ishin Arahu, Anieli dhe
Ritsa.

<span id="an_7:40">7:40</span> Tërë këta ishin bijtë e Aserit, të parët
e shtëpive të tyre atërore, njerëz të zgjedhur, të fortë dhe trima, të
parë midis princërve. Ata ishin të regjistruar sipas gjenealogjisë në
shërbimin ushtarak për të shkuar në luftë; numri i tyre arrinte në
njëzet e gjashtë mijë veta.

<span id="an_8:1">8:1</span> Beniaminit i lindi Balahu, djali i tij i
parë, Ashbeli, i dyti, Anbarahu, i treti,

<span id="an_8:2">8:2</span> Nohahu, i katërti dhe Rafa i pesti.

<span id="an_8:3">8:3</span> Bijtë e Belahut ishin Adari, Gheri,
Abihudi,

<span id="an_8:4">8:4</span> Abishua, Naamani, Ahoahu,

<span id="an_8:5">8:5</span> Ghera, Shefufani dhe Hurami.

<span id="an_8:6">8:6</span> Këta ishin bijtë e Ehudit (që ishin të
parët e shtëpive atërore të banorëve të Gebës që u internuan në
Manahath):

<span id="an_8:7">8:7</span> Naamani, Ahijahu dhe Ghera, që i internoi;
atij i lindën Uza dhe Ahihudi.

<span id="an_8:8">8:8</span> Shaharaimit i lindën fëmijë në tokën e
Moabit, mbasi u nda nga bashkëshortja e tij,

<span id="an_8:9">8:9</span> lindi Jobabi, Tsibia, Mesha, Malkami,

<span id="an_8:10">8:10</span> Jeutsi, Shakia dhe Mirmah. Këta ishin
bijtë e tij, të parët e shtëpive të tyre atërore.

<span id="an_8:11">8:11</span> Nga Hushimi lindën Abitubi dhe Elpaali.

<span id="an_8:12">8:12</span> Bijtë e Elpaalit ishin Eberi, Mishami,
Shemedi, që ndërtoi Onon, Lodin dhe fshatrat përreth,

<span id="an_8:13">8:13</span> Beria dhe Shema, që ishin të parët e
shtëpive atërore të banorëve të Ajalonit dhe që i bënë të ikin me vrap
banorët e Gathit.

<span id="an_8:14">8:14</span> Ahio, Shashaku, Jeremothi,

<span id="an_8:15">8:15</span> Zebadiahu, Aradi, Ederi,

<span id="an_8:16">8:16</span> Mikaeli, Ishpahu, Joha ishin bijtë e
Beriahut.

<span id="an_8:17">8:17</span> Zebadiahu, Meshulami, Hizki, Heberi,

<span id="an_8:18">8:18</span> Ishmerai, Jizliahu dhe Jobabi ishin bijtë
e Elpaalit,

<span id="an_8:19">8:19</span> Jakimi, Zikri, Zabdi,

<span id="an_8:20">8:20</span> Elianai, Tsilethaj, Elieli,

<span id="an_8:21">8:21</span> Adajahu, Berajahu dhe Shimrathi ishin
bijtë e Shimeit.

<span id="an_8:22">8:22</span> Ishpani, Eberi, Elieli,

<span id="an_8:23">8:23</span> Abdoni, Zikri, Hanani,

<span id="an_8:24">8:24</span> Hananiahu, Elami, Anthothijahu,

<span id="an_8:25">8:25</span> Ifdejahu dhe Penueli ishin bijtë e
Shashakut.

<span id="an_8:26">8:26</span> Shamsherai, Shehariahu, Athaliahu,

<span id="an_8:27">8:27</span> Jaareshiahu, Elijahu dhe Zikri ishin
bijtë e Jerohamit.

<span id="an_8:28">8:28</span> Këta ishin të parët më të rëndësishëm të
shtëpive atërore në brezat e tyre; ata banonin në Jeruzalem.

<span id="an_8:29">8:29</span> I ati i Gabaonit banonte në Gabaon dhe
gruaja e tij quhej Maakah.

<span id="an_8:30">8:30</span> I parëlinduri i tij ishte Abdoni; pastaj
i lindën Tsuri, Kishi, Baali dhe Nadabi,

<span id="an_8:31">8:31</span> Gedori, Ahio, Zekeri,

<span id="an_8:32">8:32</span> dhe Miklothi të cilit i lindi Shimeahu.
Edhe këta banuan përballë vëllezërve të tyre në Jeruzalem bashkë me
vëllezërit e tyre.

<span id="an_8:33">8:33</span> Nerit i lindi Kishi; Kishit i lindi
Sauli, Saulit i lindi Jonathani, Malkishua, Abinadabi dhe Eshbaali.

<span id="an_8:34">8:34</span> I biri i Jonathanit ishte Merib-Baali.
Merib-Baalit i lindi Mikahu.

<span id="an_8:35">8:35</span> Bijtë e Mikahut ishin Pitoni, Meleku,
Taarea dhe Ashazi.

<span id="an_8:36">8:36</span> Ashazit i lindi Jeoadahu; Jeoadahut i
lindën Amekethi, Azmavethi dhe Zimri; Zimrit i lindi Motsa.

<span id="an_8:37">8:37</span> Motsas i lindi Binea, bir i të cilit
ishte Rafahu, bir i të cilit ishte Eleasahu, bir i të cilit ishte
Atseli.

<span id="an_8:38">8:38</span> Atseli pati gjashtë bij, emrat e të
cilëve ishin: Azrikam, Bokeru, Ishmael, Sheariah, Obadiah dhe Hanan.
Tërë këta ishin bij të Atselit.

<span id="an_8:39">8:39</span> Bijtë e Eshekut, vëllait të tij, ishin
Ulami, djali i parë, Jeushi i dyti, dhe Elifeleti, i treti.

<span id="an_8:40">8:40</span> Bijtë e Ulamit ishin njerëz të fortë dhe
trima, harkëtarë të mirë; ata patën shumë bij e nipër, njëqind e
pesëdhjetë. Tërë këta ishin trashëgimtarë të Beniaminit.

<span id="an_9:1">9:1</span> Kështu tërë Izraelitët u regjistruan sipas
gjenealogjive dhe u shkruan në librin e mbretërve të Izraelit. Por Juda
u internua në Babiloni për shkak të mosbesnikërisë së tij.

<span id="an_9:2">9:2</span> Tani banorët e parë që u vendosën rishtas
në pronat e tyre, në qytetet e tyre, ishin Izraelitët, priftërinj,
Levitë dhe Nethinej.

<span id="an_9:3">9:3</span> Në Jeruzalem u vendosën disa nga bijtë e
Judës, nga bijtë e Beniaminit dhe nga bijtë e Efraimit dhe të Manasit:

<span id="an_9:4">9:4</span> Uthai, bir i Amihudit, bir i Omrit, bir i
Imrit, bir i Banit nga pasardhësit e Peretsit, birit të Judës.

<span id="an_9:5">9:5</span> Nga Shilonitët: Asajahu, djali i parë dhe
bijtë e tij.

<span id="an_9:6">9:6</span> Nga bijtë e Zerahut: Jeueli dhe vëllezërit
e tij, gjithsej gjashtëqind e nëntëdhjetë veta.

<span id="an_9:7">9:7</span> Nga bijtë e Beniaminit: Salu, bir i
Meshulamit, birit të Hodavias, birit të Hasenahit;

<span id="an_9:8">9:8</span> Ibnejahu, bir i Jerohamit, Elahu, bir i
Uzit, birit të Mikrit, dhe Meshulami, bir i Shefatiahut, birit të
Reuelit, që ishte bir i Ibnijahut;

<span id="an_9:9">9:9</span> vëllezërit e tyre, sipas brezave të tyre,
ishin nëntëqind e pesëdhjetë e gjashtë veta. Tërë këta ishin të parë të
një shtëpie atërore në shtëpitë e tyre atërore.

<span id="an_9:10">9:10</span> Nga priftërinjtë: Jedajahu, Jehojaribi
dhe Jakini,

<span id="an_9:11">9:11</span> Azariahu, bir i Hilkiahut, bir i
Meshullamit, bir i Tsadokut, bir i Merajothit, bir i Ahitubit, që ishte
oficer në krye të shtëpisë së Perëndisë,

<span id="an_9:12">9:12</span> Adajahu, bir i Jerohamit, bir i Pashurit,
bir i Malkijahut; Maasi, bir i Adielit, bir i Jahzerahut, bir i
Meshulamit, bir i Meshillemithit, bir i Imerit;

<span id="an_9:13">9:13</span> dhe vëllezërit e tyre të parë të shtëpive
të tyre atërore, një mijë e shtatëqind e gjashtëdhjetë veta, njerëz
shumë të shkathët në shërbim të shtëpisë së Perëndisë.

<span id="an_9:14">9:14</span> Nga Levitët: Shemajahu, bir i Hasshubit,
bir i Azrikamit, bir i Hashabiahut, të bijve të Merarit;

<span id="an_9:15">9:15</span> Bakbakari, Hereshi, Galali, Mataniahu,
bir i Mikahut, bir i Zikrit, bir i Asafit;

<span id="an_9:16">9:16</span> Obadiahu, bir i Shemajahut, bir i
Galalit, bir i Jeduthunit; Berakiahu, bir i Asas, bir i Elkanahut, që
banonte në fshatrat e Netofathitëve.

<span id="an_9:17">9:17</span> Derëtarët ishin Shallumi, Akubi, Talmoni,
Ahimani dhe vëllezërit e tyre; Shalumi ishte i pari i tyre.

<span id="an_9:18">9:18</span> Ata kanë mbetur deri tani derëtarë të
kampit të bijve të Levit në portën e mbretit, në drejtim të lindjes.

<span id="an_9:19">9:19</span> Shalumi, bir i Koreut, bir i Ebiasafit,
bir i Korahut, dhe vëllezërit e tij, Korahitët, nga shtëpia e atit të
tij, ishin të ngarkuar me punën e shërbimit, si derëtarë të
tabernakullit; etërit e tyre ishin caktuar në kampin e Zotit si
derëtarë.

<span id="an_9:20">9:20</span> Finehasi, bir i Eleazarit, kishte qenë në
të kaluarën i pari i tyre; dhe Zotit ishte me të.

<span id="an_9:21">9:21</span> Zakaria, bir i Meshelemiahut, ishte
derëtar në hyrjen e çadrës së mbledhjeve.

<span id="an_9:22">9:22</span> Tërë ata që u zgjodhën si derëtarë ishin
dyqind e dymbëdhjetë veta; ata ishin të regjistruar sipas gjenealogjive
në fshatrat e tyre. Davidin dhe Samuelin shikuesi i kishte vendosur në
zyrën e tyre.

<span id="an_9:23">9:23</span> Ata dhe bijtë e tyre mbanin përgjegjësinë
e ruajtjes së portave të shtëpisë së Zotit, domethënë të shtëpisë së
tabernakullit, si derëtarë.

<span id="an_9:24">9:24</span> Kishte derëtarë në të katër pikat e
horizontit: në lindje, në perëndim, në veri dhe në jug.

<span id="an_9:25">9:25</span> Vëllezërit e tyre, që banonin në fshatrat
e tyre, duhet të vinin herë pas here për të qëndruar me ta shtatë ditë,

<span id="an_9:26">9:26</span> sepse katër derëtarët kryesorë, që ishin
Levitë, ishin gjithnjë në detyrë. Ata merreshin gjithashtu me mbikqyrjen
e dhomave dhe të thesarëve të shtëpisë së Perëndisë;

<span id="an_9:27">9:27</span> banonin në afërsitë e shtëpisë së
Perëndisë, sepse atyre u ishte besuar ruajtja e saj, si dhe hapja e saj
çdo mëngjes.

<span id="an_9:28">9:28</span> Disa prej tyre ishin përgjegjës për
objektet që përdoreshin në shërbimin e tempullit, dhe ata i numëronin
kur i çonin brenda dhe kur i çonin jashtë.

<span id="an_9:29">9:29</span> Të tjerë përkundrazi ishin ngarkuar me
ruajtjen e mobiljeve, të gjithë veglave, të majës së miellit, të verës,
të vajit, të temjanit dhe të aromave.

<span id="an_9:30">9:30</span> Disa bij të priftërinjve përgatisnin
melhemin e aromave.

<span id="an_9:31">9:31</span> Matithiahu, një prej Levitëve, i
parëlinduri i Shalumit, Korahiti, ishte përgjegjës për gjërat që
gatuheshin në tigane.

<span id="an_9:32">9:32</span> Disa nga vëllezërit e tyre midis
Kehathitëve ishin të ngarkuar përkundrazi të përgatisnin çdo të shtunë
bukët e paraqitjes.

<span id="an_9:33">9:33</span> Këta ishin këngëtarë, të parë të shtëpive
atërore të Levitëve, që banonin në dhomat e tempullit; ata ishin të
përjashtuar nga çdo shërbim tjetër, sepse ishin të zënë ditë e natë me
punën e tyre.

<span id="an_9:34">9:34</span> Këta ishin të parët e shtëpive atërore të
Levitëve, të parë sipas brezave të tyre; ata banonin në Jeruzalem.

<span id="an_9:35">9:35</span> Në Gabaon banonin Jejeli, ati i Gabaonit,
gruaja e të cilit quhej Maakah.

<span id="an_9:36">9:36</span> I parëlinduri i tij ishte Abdoni, pastaj
erdhën Tsuri, Kishi, Baali, Neri, Nadabi,

<span id="an_9:37">9:37</span> Gedori, Ahio, Zakaria dhe Miklothi.

<span id="an_9:38">9:38</span> Miklothit i lindi Shimeami. Edhe këta
banonin përballë vëllezërve të tyre në Jeruzalem së bashku me vëllezërit
e tyre.

<span id="an_9:39">9:39</span> Nerit i lindi Kishi, Kishit i lindi Sauli
dhe Saulit i lindën Jonathani, Malkishua, Abinadabi dhe Eshbaali.

<span id="an_9:40">9:40</span> Biri i Jonathanit ishte Merib-Baali dhe
Merib-Baalit i lindi Mikahu.

<span id="an_9:41">9:41</span> Bijtë e Mikahut ishin Pitoni, Meleku,
Tahrea dhe Ashazi.

<span id="an_9:42">9:42</span> Ashazit i lindi Jarahu; Jarahut i lindën
Alemethi, Azmavethi dhe Zimri, Zimrit i lindi Motsa.

<span id="an_9:43">9:43</span> Motsas i lindi Binea, bir i të cilit
ishte Refaihu, bir i të cilit ishte Eleasahu, bir i të cilit ishte
Atseli.

<span id="an_9:44">9:44</span> Atseli pati gjashtë djem, dhe këta ishin
emrat e tyre: Azriksani, Bokeru, Ismaeli, Sheariahu, Obadiahu dhe
Hanani. Këta qenë bijtë e Atselit.

<span id="an_10:1">10:1</span> Filistejtë luftuan kundër Izraelit dhe
Izraelitët ikën me vrap para Filistejve dhe ranë të vrarë në malin
Gilboa.

<span id="an_10:2">10:2</span> Filistejtë ndoqën nga afër Saulin dhe
bijtë e tij dhe vranë Jonathanin, Abinadabin dhe Malkishuan, bij të
Saulit.

<span id="an_10:3">10:3</span> Beteja u bë e ashpër kundër Saulit,
harkëtarët e goditën dhe ai u plagos rëndë.

<span id="an_10:4">10:4</span> Atëherë Sauli i tha shqyrtarit të tij:
"Nxirr shpatën tënde dhe më shpo me atë, që këta të parrethprerë të mos
vijnë e të tallen me mua". Por shqyrtari i tij nuk deshi ta bënte, sepse
ishte trembur shumë. Atëherë Sauli mori shpatën dhe u hodh mbi të.

<span id="an_10:5">10:5</span> Kur shqyrtari e tij pa që Sauli kishte
vdekur, edhe ai u hodh mbi shpatën e tij dhe vdiq.

<span id="an_10:6">10:6</span> Kështu vdiq Sauli me tre bijtë e tij;
tërë shtëpia e tij u shua tok.

<span id="an_10:7">10:7</span> Kur të gjithë Izraelitët që banonin në
këtë luginë panë që të tyret kishin ikur dhe që Sauli dhe bijtë e tij
kishin vdekur, ata braktisën qytetet e tyre dhe ikën me vrap. Atëherë
erdhën Filistejtë dhe u vendosën në vendin e tyre.

<span id="an_10:8">10:8</span> Të nesërmen Filistejtë erdhën për të
zhveshur të vrarët dhe gjetën Saulin dhe bijtë e tij të rënë mbi malin
Gilboa.

<span id="an_10:9">10:9</span> E zhveshën Saulin, i morën kokën dhe
armaturën dhe çuan lajmëtarë në të gjithë vendin e Filistejve për të
njoftuar lajmin në tempullin e idhujve të tyre dhe gjithë popullit.

<span id="an_10:10">10:10</span> E vendosën pastaj armaturën e tij në
tempullin e perëndive të tyre dhe gozhduan kokën e tij në tempullin e
Dagonit.

<span id="an_10:11">10:11</span> Kur tërë banorët e Jabeshit të Galaadit
mësuan tërë atë që Filistejtë i kishin bërë Saulit,

<span id="an_10:12">10:12</span> tërë njerëzit trima u ngritën më këmbë,
morën kufomën e Saulit dhe kufomat e bijve të tij dhe i çuan në Jabesh;
pastaj i varrosën kockat e tyre nën brukën e Jabeshit dhe agjeruan
shtatë ditë.

<span id="an_10:13">10:13</span> Kështu Sauli vdiq për shkak, të
mosbensikërisë së tij ndaj Zotit, sepse nuk kishte respektuar fjalën e
Zotit dhe njëkohësisht kishte konsultuar një medium për të marrë
këshilla prej saj,

<span id="an_10:14">10:14</span> dhe nuk ishte këshilluar përkundrazi me
Zotin. Prandaj Zoti e bëri të vdesë dhe ia kaloi mbretërinë Davidit,
birit të Isait.

<span id="an_11:1">11:1</span> Atëherë tërë Izraeli u mblodh rreth
Davidit në Hebron dhe i tha: "Ja, ne jemi kocka dhe mishi yt".

<span id="an_11:2">11:2</span> Edhe në të kaluarën, kur ishte mbret
Sauli, ti ishe ai që udhëhiqte dhe kthente pas Izraelin; dhe Zoti,
Perëndia yt, të pati thënë: "Ti do të ushqesh popullin tim të Izraelit,
ti do të jesh princ mbi popullin tim të Izraelit"".

<span id="an_11:3">11:3</span> Kështu tërë pleqtë e Izraelit erdhën te
mbreti në Hebron, dhe Davidi lidhi me ta një aleancë në Hebron përpara
Zotit; pastaj ata e vajosën Davidin mbret të Izraelit, sipas fjalës së
shqiptuar nga Zoti me anë të Samuelit.

<span id="an_11:4">11:4</span> Davidi së bashku me tërë Izraelin doli
kundër Jeruzalemit, që është Jebusi, ku ndodheshin Jebusejtë, banorë të
vendit.

<span id="an_11:5">11:5</span> Atëherë banorët e Jebusit i thanë
Davidit: "Nuk do të hysh këtu". Por Davidi pushtoi qytetin e fortifikuar
të Sionit, që është qyteti i Davidit.

<span id="an_11:6">11:6</span> Davidi kishte thënë: "Ai që do t'i mundë
i pari Jebusejtë do të bëhet kryetar dhe princ". Doli i pari Joabi, bir
i Tserujahut, që u bë kështu kryetar.

<span id="an_11:7">11:7</span> Davidi u vendos pastaj në kalanë që u
quajt për këtë arsye "qyteti i Davidit".

<span id="an_11:8">11:8</span> Pastaj ai bëri ndërtime përreth qytetit
nga Milo dhe në gjithë perimetrin e tij; Joabi meremetoi pjesën tjetër
të qytetit.

<span id="an_11:9">11:9</span> Kështu Davidi bëhej gjithnjë e më i madh
dhe Zoti i ushtrive ishte me të.

<span id="an_11:10">11:10</span> Këta janë komandantët e luftëtarëve
trima që ishin në shërbim të Davidit dhe që i dhanë përkrahje të madhe
me gjithë Izraelin në mbretërinë e tij për ta bërë mbret sipas fjalës të
Zotit lidhur me Izraelin.

<span id="an_11:11">11:11</span> Kjo është lista e luftëtarëve trima që
ishin në shërbim të Davidit: Jashobeami, bir i një Hakmoniti, komandant
i tridhjetë kapedanëve; ai rroku ushtën kundër treqind njerëzve, që i
vrau në një ndeshje të vetme.

<span id="an_11:12">11:12</span> Mbas tij vinte Eleazari, bir i Dodos,
Ahohitit; ishte një nga tre luftëtarët trima.

<span id="an_11:13">11:13</span> Ai ishte me Davidin në Pas-Damim, ku
ishin mbledhur Filistejtë për të luftuar dhe ku kishte një arë plotë me
elb. Populli iku me vrap përpara Filistejve,

<span id="an_11:14">11:14</span> por ata u vendosën në mes të arës, e
mbrojtën dhe i mundën Filistejtë; kështu Zoti realizoi fitore të madhe.

<span id="an_11:15">11:15</span> Tre nga të treqind kapedanët zbritën te
shkëmbi drejt Davidit, në shpellën e Adulamit, ndërsa ushtria e
Filistejve kishte fushuar në luginën e Refaimit.

<span id="an_11:16">11:16</span> Davidi ndodhej atëherë në kala, kurse
në Betlem kishte një garnizon Filistejsh.

<span id="an_11:17">11:17</span> Davidi pati një dëshirë të madhe dhe
tha: "Ah, sikur dikush të më jepte të pija ujë nga pusi i Betlemit që
është pranë portës!".

<span id="an_11:18">11:18</span> Kështu këta të tre çanë nëpër kampin e
Filistejve dhe mbushën ujë nga pusi i Betlemit që ndodhej te porta;
pastaj e morën dhe ia çuan Davidit. Por Davidi nuk desh ta pinte, por e
derdhi si libacion përpara Zotit,

<span id="an_11:19">11:19</span> duke thënë: "Të më ruajë Perëndia nga
kryerja e një gjëje të tillë! A mund ta pij unë gjakun e këtyre
njerëzve, që kanë rrezikuar jetën e tyre? Sepse e kanë sjellë duke
rrezikuar jetën e tyre". Dhe nuk deshi ta pinte. Kështu vepruan këta tre
trima.

<span id="an_11:20">11:20</span> Abishai, vëllai i Joabit, ishte i pari
i tre të tjerëve. Ai drejtoi ushtën e tij kundër treqind njerëzve dhe i
vrau; kështu u bë i famshëm midis të treve.

<span id="an_11:21">11:21</span> U bë më i njohur midis të treve dhe për
këtë arësye u bë i pari i tyre, por nuk arriti të barazohet me tre të
parët.

<span id="an_11:22">11:22</span> Benajahu, bir i Jehojadit, birit të një
trimi nga Kabtseeli, bëri trimëri të madhe. Ai vrau dy heronjtë e
Moabit, që ishin si luanë. Zbriti edhe në mes të një sterne, ku vrau një
luan një ditë që binte borë.

<span id="an_11:23">11:23</span> Vrau edhe një Egjiptas vigan, i lartë
pesë kubitë, që kishte në dorë një shtizë të ngjashme me shulin e një
endësi; por Benajahu i doli kundra me një bastun, i rrëmbeu me forcë nga
duart Egjiptasit shtizën dhe e vrau me shtizën e tij.

<span id="an_11:24">11:24</span> Këto gjëra bëri Benajahu, bir i
Jehojadit, dhe u bë i famshëm midis tre trimave.

<span id="an_11:25">11:25</span> Ishte më i shquari i të tridhjetëve,
por nuk arriti të barazoht me tre të parët. Davidi e vuri në krye të
rojeve të tij personale.

<span id="an_11:26">11:26</span> Njerëz të tjerë të fortë dhe trima
ishin: Asaheli, vëllai i Joabit, Elhanani, bir i Dodos, nga Betlemi,

<span id="an_11:27">11:27</span> Shamothi nga Harori, Heletsi nga
Peloni,

<span id="an_11:28">11:28</span> Ira, bir i Ikeshit nga Tekoa, Abiezeri
nga Anathothi,

<span id="an_11:29">11:29</span> Sibekai nga Husha, Ilai, nga Ahoa,

<span id="an_11:30">11:30</span> Maharai nga Netofa, Heledi, bir i
Baanahut nga Netofa;

<span id="an_11:31">11:31</span> Ithai, bir i Ribait, i Gibeahut të
bijve të Beniaminit, Benajahu nga Pirathoni,

<span id="an_11:32">11:32</span> Hurai nga Nahale-Gaashi, Abieli nga
Arbathi,

<span id="an_11:33">11:33</span> Azmavethi nga Baharumi, Eliahba nga
Shaalboni.

<span id="an_11:34">11:34</span> Bijtë e Hashemit nga Gizoni, Jonathani,
bir i Shageut nga Harari,

<span id="an_11:35">11:35</span> Haiami, bir i Sakarit, nga Harari;
Elifali, bir i Urit,

<span id="an_11:36">11:36</span> Heferi nga Mekrea, Ahijahu nga Paloni,

<span id="an_11:37">11:37</span> Hetsro nga Karmeli, Naarai, bir i
Ezbait,

<span id="an_11:38">11:38</span> Joeli, vëllai i Nathanit, Mibhari, bir
i Hagrit,

<span id="an_11:39">11:39</span> Amoniti Tselek, Naharai nga Berothi
(shqytar i Joabit, birit të Tserujahut),

<span id="an_11:40">11:40</span> Ira nga Jetheri, Garebi nge Jetheri,

<span id="an_11:41">11:41</span> Uria, Hiteu, Zabadi, bir i Ahlait,

<span id="an_11:42">11:42</span> Adina, bir i Shizës, Rubenit (i pari i
Rubenitëve) dhe tridhjetë të tjerë bashkë me të,

<span id="an_11:43">11:43</span> Hanani, bir i Maakahut, Joshafati nga
Mithni;

<span id="an_11:44">11:44</span> Uzia nga Ashtarothi, Shama dhe Jejeli,
bij të Hothamit nga Aroeri,

<span id="an_11:45">11:45</span> Jediaeli, bir i Shimrit dhe Titsiti
Joha, vëllai i tij,

<span id="an_11:46">11:46</span> Elieli nga Mahavimi, Jeribai dhe
Joshaviahu, bij të Elnaamit, dhe Ithmah, Moabiti,

<span id="an_11:47">11:47</span> Elieli, Obedi dhe Jaasieli, Metsobaiti.

<span id="an_12:1">12:1</span> Këta janë njerëzit që erdhën te Davidi në
Tsiklag, kur ai qendronte larg pranisë së Saulit, birit të Kishit; ata
ishin një pjesë e trimave që e ndihmuan në luftë;

<span id="an_12:2">12:2</span> ishin të armatosur me harqe dhe mund të
përdornin si dorën e djathtë ashtu edhe atë të majtë për të hedhur gurë
dhe për të gjuajtur shigjeta me hark; i përkisnin fisit të Beniaminit,
vëllezër të Saulit.

<span id="an_12:3">12:3</span> I pari i tyre ishte Ahiezeri, pastaj
Joasi, bij të Shemaahut, nga Giberahu; Jezieli dhe Peleti, bij të
Azmavethit; Berakahu dhe Jehu nga Anathothi;

<span id="an_12:4">12:4</span> Ishmajahu nga Gabaoni, trim midis të
tridhjetëve dhe i pari i tyre; Jeremia, Jahazieli, Johanani, Jozabadi
nga Gedera

<span id="an_12:5">12:5</span> Eluzai, Jerimothi, Bealiahu, Shemariahu,
Shefatiahu nga Harufi;

<span id="an_12:6">12:6</span> Elkanahu, Jishshiahu, Azareli, Joezeri
dhe Jashobeami, Koraiti;

<span id="an_12:7">12:7</span> Joelahu dhe Zebadiahu, bij të Jerohamit
nga Gedori.

<span id="an_12:8">12:8</span> Ndër Gaditët disa njerëz vendosën të
bashkohen me Davidin në kalanë e shkretëtirës; ishin njerëz të fortë dhe
trima, të stërvitur për luftë, të shkathët në përdorimin e mburojës dhe
të shtizës; fytyrat e tyre ishin si fytyrat e luanëve dhe në malet ishin
të shpejtë si gazelat.

<span id="an_12:9">12:9</span> Ezeri ishte i pari i tyre, Obadiahu vinte
i dyti dhe Eliabi i treti,

<span id="an_12:10">12:10</span> Mishmanahu i katërti, Jeremia i pesti

<span id="an_12:11">12:11</span> Atai i gjashti, Elieli i shtati,

<span id="an_12:12">12:12</span> Johanani i teti, Elzabadi i nënti,

<span id="an_12:13">12:13</span> Jeremia i dhjeti, Makbanai i
njëmbëdhjeti.

<span id="an_12:14">12:14</span> Këta Gaditë ishin komandantë të
ushtrisë; më i vogli komandonte njëqind ushtarë, më i madhi një mijë.

<span id="an_12:15">12:15</span> Këta janë ata që kaluan Jordanin në
muajin e parë kur ky lumë kishte dalë nga shtrati i tij, dhe i bënë të
ikin me vrap tërë banorët e luginave, në lindje dhe në perëndim.

<span id="an_12:16">12:16</span> Edhe disa nga bijtë e Beniaminit e të
Judës shkuan te Davidi në kala.

<span id="an_12:17">12:17</span> Davidi u doli përpara dhe, duke marrë
fjalën, tha: "Në rast se keni ardhur tek unë me qëllime paqësore për të
më ndihmuar, jam gati të bashkohem me juve, por në se keni ardhur për të
më tradhëtuar dhe për të më dorëzuar në duart e kundërshtarëve të mi,
megjithëse unë nuk kam përdorur fare dhunën, Perëndia i etërve tanë le
të shohë dhe le të dënojë".

<span id="an_12:18">12:18</span> Atëherë Fryma e përshkoi Amasain, të
parin e të tridhjetëve, që thirri: "Ne jemi me ty, David; jemi me ty, o
biri i Isait! Paqe, paqe ty dhe paqe atij që të ndihmon, sepse Perëndia
yt të ndihmon". Atëherë Davidi i priti dhe i bëri komandantë të trupave.

<span id="an_12:19">12:19</span> Edhe nga Manasi disa kaluan me Davidin,
kur ky vajti me Filistejtë për të luftuar kundër Saulit; por këta nuk i
dhanë asnjë ndihmë Filistejve, sepse princat e Filistejve, mbasi u
konsultuan, e kthyen prapa Davidin, duke thënë: "Ai ka për të kaluar me
zotërinë e tij Saul duke vënë në rrezik kokat tona".

<span id="an_12:20">12:20</span> Ndërsa shkonte në Tsiklag, ata të
Manasit që kaluan me të ishin Adnahu, Jozbadi, Jediaeli, Mikaeli,
Jozabadi, Elihu, Tsillethai, komandantë të mijësheve që i përkisnin
Manasit.

<span id="an_12:21">12:21</span> Këta e ndihmuan Davidin kundër bandave
të plaçkitësve, sepse ishin të gjithë njerëz të fortë dhe trima dhe u
bënë komandantë në ushtri.

<span id="an_12:22">12:22</span> Në atë kohë, në të vërtetë, çdo ditë
disa vinin te Davidi për ta ndihmuar deri sa formoi një ushtri të madhe
si ushtria e Perëndisë.

<span id="an_12:23">12:23</span> Ky është numri i krerëve të armatosur
për luftë, që shkuan te Davidi në Hebron për t'i kaluar atij mbretërinë
e Saulit, sipas fjalës së Zotit.

<span id="an_12:24">12:24</span> Bijtë e Judës, që mbanin mburoja dhe
shtiza ishin gjashtë mijë e tetëqind veta, të armatosur për luftë.

<span id="an_12:25">12:25</span> Nga bijtë e Simeonit, njerëz të fortë
dhe trima në luftë, ishin shtatë mijë e njëqind veta.

<span id="an_12:26">12:26</span> Nga bijtë e Levit, katër mijë e
gjashtëqind veta;

<span id="an_12:27">12:27</span> përveç Jehojadit, princit të familjes
së Aaronit, që kishte tre mijë e shtatëqind veta,

<span id="an_12:28">12:28</span> dhe Tsadoku, një i ri i fortë dhe trim,
me njëzet e dy krerë të shtëpisë së tij atërore.

<span id="an_12:29">12:29</span> Nga bijtë e Beniaminit, vëllezër të
Saulit, tre mijë (sepse pjesa më e madhe e tyre i kishte qëndruar
besnike deri atëherë shtëpisë së Saulit).

<span id="an_12:30">12:30</span> Nga bijtë e Efraimit, njëzet mijë e
tetëqind veta, njerëz të fortë dhe trima, njerëz të famshëm, sipas
shtëpive të tyre atërore.

<span id="an_12:31">12:31</span> Nga gjysma e fisit të Manasit,
tetëmbëdhjetë mijë veta, që u zgjodhën individualisht për të vajtur dhe
për ta shpallur mbret Davidin.

<span id="an_12:32">12:32</span> Nga bijtë e Isakarit, që i kuptonin
kohrat dhe dinin kështu çfarë duhet të bënte Izraeli: dyqind krerë dhe
tërë vëllezërit e tyre në urdhrat e tyre.

<span id="an_12:33">12:33</span> Nga Zabuloni, pesëdhjetë mijë, që
shkonin të luftonin, të shkathët për tu vendosur në rend beteje me të
gjitha armët e luftës dhe të zotë të mbanin pozicionin e tyre me zemër
të vendosur.

<span id="an_12:34">12:34</span> Nga Neftali, një mijë krerë dhe me ta
tridhjetë e shtatë mijë njerëz me mburoja dhe shtiza.

<span id="an_12:35">12:35</span> Nga Danitët, të shkathët për t'u
radhitur në rend beteje, njëzet e tetë mijë e gjashtëqind veta.

<span id="an_12:36">12:36</span> Nga Asheri, dyzet mijë, që shkonin të
luftonin dhe që ishin të shkathët për t'u vendosur në rend beteje.

<span id="an_12:37">12:37</span> Nga ana tjetër e Jordanit, nga
Rubenitët, nga Gaditët dhe nga gjysma e fisit të Manasit, njëqind e
njëzet mijë veta, të pajisur me të gjitha armët për të luftuar.

<span id="an_12:38">12:38</span> Tërë këta luftëtarë, të zotë të mbanin
pozicionin e tyre me zemër të vendosur, erdhën në Hebron për ta shpallur
Davidin mbret mbi tërë Izraelin; edhe pjesa tjetër e Izraelit ishte në
një mëndje për ta bërë mbret Davidin.

<span id="an_12:39">12:39</span> Ata qëndruan atje tri ditë me Davidin,
duke ngrënë dhe duke pirë, sepse vëllezërit e tyre kishin siguruar
ushqim për ta.

<span id="an_12:40">12:40</span> Edhe nga ata që banonin afër tyre,
madje edhe nga Isakari, nga Zabuloni dhe nga Neftali sillnin ushqime me
gomarë, me deve, me mushka dhe me qe, furnizime të mëdha: miell,
bukëfiqe dhe rrush të thatë, verë, vaj, lopë dhe dele me bollëk; sepse
Izraeli ishte shend e verë.

<span id="an_13:1">13:1</span> Davidi u këshillua me komandantët e
mijëshëve e dhe të qindëshëve dhe me të gjithë princat.

<span id="an_13:2">13:2</span> Pastaj Davidi i tha tërë asamblesë së
Izraelit: "Në qoftë se kjo ju duket e mirë dhe në se na vjen nga Zoti,
Perëndia ynë, t'u çojmë fjalë vëllezërve tanë që kanë mbetur në të
gjitha krahinat e Izraelit, dhe me ta edhe priftërinjve dhe Levitëve në
qytetet e tyre dhe tokat për kullotë të mblidhen pranë nesh,

<span id="an_13:3">13:3</span> dhe ta sjellim përsëri arkën e Perëndisë
tonë te ne, sepse nuk e kemi kërkuar në kohën e Saulit".

<span id="an_13:4">13:4</span> Tërë asambleja pranoi të vepronte kështu,
sepse kjo gjë dukej e drejtë në sytë e tërë popullit.

<span id="an_13:5">13:5</span> Atëherë mblodhi tërë Izraelin nga Shihori
i Egjiptit, deri në hyrje të Hamathit, për ta sjellë përsëri arkën e
Perëndisë nga Kiriath-Jearimi.

<span id="an_13:6">13:6</span> Pastaj Davidi me tërë Izraelin u nis në
drejtim të Baalahut, domethënë në drejtim të Kirjath-Jearimit që ishte
pronë e Judës, për të mbartur që andej arkën e Perëndisë, të Zotit, që
rri mbi kerubinët, ku përmëndet emri i tij.

<span id="an_13:7">13:7</span> Nga shtëpia e Abinadabit e transportuan
arkën e Perëndisë mbi një qerre të re. Uza dhe Ahio e ngisnin qerren.

<span id="an_13:8">13:8</span> Davidi dhe tërë Izraeli e kremtonin këtë
ngjarje përpara Perëndisë me tërë forcat e tyre, me këngë dhe qeste, me
harpe, dajre, cembale dhe bori.

<span id="an_13:9">13:9</span> Kur arritën në lëmin e Kidonit, Uza
shtriu dorën për të mbajtur arkën, sepse qetë ishin penguar.

<span id="an_13:10">13:10</span> Atëherë zemërimi i Zotit shpërtheu
kundër Uzës dhe e goditi, sepse kishte shtrirë dorën e tij mbi arkë; ai
vdiq atje përpara Perëndisë.

<span id="an_13:11">13:11</span> Davidi u hidhërua shumë sepse Zoti
kishte hapur një të çarë në popull duke goditur Uzën. Prandaj ky vend
quhet edhe sot e Çara e Uzës.

<span id="an_13:12">13:12</span> Atë ditë Davidi pati frikë nga Perëndia
dhe tha: "Si mund ta transportoj arkën e Perëndisë në shtëpinë time?".

<span id="an_13:13">13:13</span> Kështu Davidi nuk deshi ta kishte arkën
pranë vetes në qytetin e Davidit, por e kaloi në shtëpinë e Obed-Edomit
nga Gathi.

<span id="an_13:14">13:14</span> Arka e Perëndisë mbeti tre muaj pranë
familjes së Obed-Edomit në shtëpinë e saj; dhe Zoti bekoi shtëpinë e
Obed-Edomit dhe gjithshka që ishte pronë e tij.

<span id="an_14:1">14:1</span> Hirami, mbret i Tiros, i dërgoi Davidit
lajmëtarë, dru kedri, muratorë, dhe marangozë për t'i ndërtuar një
shtëpi.

<span id="an_14:2">14:2</span> Atëherë Davidi e pranoi që Zoti e kishte
vendosur mbret të Izraelit, sepse mbretëria e tij qe lavdëruar shumë për
shkak të popullit të tij, Izraelit.

<span id="an_14:3">14:3</span> Davidi u martua me gra të tjera në
Jeruzalem dhe i lindën djem e vajza.

<span id="an_14:4">14:4</span> Këto janë emrat e bijve që i lindën në
Jeruzalem: Shamua, Shohabi, Salomoni,

<span id="an_14:5">14:5</span> Ibhari, Elishua, Elpeleti,

<span id="an_14:6">14:6</span> Nagahu, Nefegu, Jafia,

<span id="an_14:7">14:7</span> Elishama, Beelida dhe Elifeleti.

<span id="an_14:8">14:8</span> Kur Filistejtë mësuan që Davidi ishte
vajosur mbret i tërë Izraelit, dolën të gjithë në kërkim të Davidit. Sa
e mësoi këtë, Davidi u doli përballë.

<span id="an_14:9">14:9</span> Filistejtë arritën dhe u përhapën në
luginën e Refaimit.

<span id="an_14:10">14:10</span> Atëherë Davidi u këshillua me
Perëndinë, duke thënë: A duhet të dal kundër Filistejve? A do të m'i
japësh në duart e mia?". Zoti u përgjigj: "Dil dhe unë do t'i jap në
duart e tua".

<span id="an_14:11">14:11</span> Ata dolën në Baal-Peratsim, ku Davidi i
mundi dhe tha: "Perëndia ka hapur me duart e mia një kalim midis armiqve
të mi, si një kalim i hapur nga ujërat". Prandaj i vunë këtij vendi
emrin e Baal-Peratsimit.

<span id="an_14:12">14:12</span> Filistejtë braktisën aty perënditë e
tyre dhe Davidi urdhëroi që të digjeshin në zjarr.

<span id="an_14:13">14:13</span> Më vonë Filistejtë filluan të
shpërndahen nëpër luginë.

<span id="an_14:14">14:14</span> Davidi u këshillua përsëri me
Perëndinë, dhe Perëndia i tha: "Mos u dil prapa, por merru krahët dhe
sulu mbi ta përballë ballsameve.

<span id="an_14:15">14:15</span> Kur të dëgjosh një zhurmë hapash në
majat e ballsameve, hidhu menjëherë në sulm, sepse Perëndia do të të
dalë përpara për të mundur ushtrinë e Filistejve".

<span id="an_14:16">14:16</span> Davidi bëri ashtu siç e kishte
urdhëruar Perëndia, dhe ata mundën ushtrinë e Filistejve nga Gabaoni
deri në Gezer.

<span id="an_14:17">14:17</span> Kështu fama e Davidit u përhap në të
gjitha vendet, dhe Zoti solli tmerrin e tij mbi të gjitha kombet.

<span id="an_15:1">15:1</span> Davidi ndërtoi disa shtëpi në qytetin e
Davidit, përgatiti një vend për arkën e Perëndisë dhe ngriti një çadër
për atë.

<span id="an_15:2">15:2</span> Atëherë Davidi tha: "Asnjeri nuk duhet të
mbartë arkën e Zotit përveç Levitëve, sepse Zoti ka zgjedhur ata për ta
mbajtur arkën e Perëndisë dhe për t'i shërbyer atij përjetë".

<span id="an_15:3">15:3</span> Davidi mblodhi tërë Izraelin në Jeruzalem
për ta çuar arkën e Zotit në vendin që i kishte përgatitur.

<span id="an_15:4">15:4</span> Davidi mblodhi edhe bijtë e Aaronit dhe
Levitët.

<span id="an_15:5">15:5</span> Nga bijtë e Kehathit, Urielin, të parin,
dhe njëqind e njëzet vëllezërit e tij;

<span id="an_15:6">15:6</span> nga bijtë e Merarit, Asajahun, të parin,
dhe dyqind e njëzet vëllezërit e tij;

<span id="an_15:7">15:7</span> nga bijtë e Gershomit, Joelin, të parin,
dhe njëqind e tridhjetë vëllezërit e tij;

<span id="an_15:8">15:8</span> nga bijtë e Elitsafanit, Shemajahun, të
parin, dhe dyqind vëllezërit e tij;

<span id="an_15:9">15:9</span> nga bijtë e Hebronit, Elielin, të parin,
dhe tetëdhjetë vëllezërit e tij;

<span id="an_15:10">15:10</span> nga bijtë e Uzielit, Aminadabin, të
parin, dhe njëqind e dymbëdhjetë vëllezërit e tij.

<span id="an_15:11">15:11</span> Pastaj Davidi thirri priftërinjtë
Tsadok dhe Abiathar, dhe Levitët Uriel, Asajahu, Joel, Shemajahu, Eliel
dhe Aminadab,

<span id="an_15:12">15:12</span> dhe u tha atyre: "Ju jeni të parët e
shtëpive atërore të Levitëve; shenjtërohuni, ju dhe vëllezëzit tuaj, që
të mund të transportojnë arkën e Zotit, Perëndisë të Izraelit, në vendin
që i kam përgatitur.

<span id="an_15:13">15:13</span> Sepse herën e parë ju nuk ishit dhe
Zoti, Perëndia ynë, hapi një të çarë midis nesh, sepse nuk e kishim
kërkuar sipas rregullave të caktuara".

<span id="an_15:14">15:14</span> Kështu priftërinjtë dhe Levitët u
shenjtëruan për të transportuar arkën e Zotit, Perëndisë të Izraelit.

<span id="an_15:15">15:15</span> Bijtë e Levitëve e mbajtën arkën e
Perëndisë mbi shpatullat e tyre me anë të shufrave, ashtu si kishte
urdhëruar Moisiu sipas fjalës të Zotit.

<span id="an_15:16">15:16</span> Pastaj Davidi urdhëroi krerët e
Levitëve të caktonin vëllezërit e tyre këngëtarë me vegla muzikore,
harpa, qeste dhe cembale për të pasur tinguj gëzimi.

<span id="an_15:17">15:17</span> Prandaj Levitët caktuan Hemanin, birin
e Joelit, midis vëllezërve të tij, Asafin, birin e Berakiahut, dhe midis
bijve të Merarit, vëllezërit e tyre, Ethanin, birin e Kushajahut.

<span id="an_15:18">15:18</span> Me ta ishin vëllezërit e tyre të klasës
së dytë: Zakaria, Beni, Jaazieli, Semiramothi, Jehieli, Uni, Eliabi,
Benajahu, Maasejahu, Matithiahu, Elifalehu, Miknejahu, Obed-Edomi dhe
Jeeli, që ishin derëtarë.

<span id="an_15:19">15:19</span> Këngëtarët Heman, Asaf dhe Ethan
përdornin cembale prej bronzi;

<span id="an_15:20">15:20</span> Zakaria, Azieli, Shemiramothi, Jehieli,
Uni, Eliabi, Maasejahu dhe Benajahu u binin harpave për zëra sopranoje;

<span id="an_15:21">15:21</span> Matithiahu, Elifalehu, Miknejahu,
Obed-Edomi, Jejeli dhe Azaziahu u binin qesteve në oktavë për të
udhëhequr këngën;

<span id="an_15:22">15:22</span> Kenaiahu, i pari i Levitëve, ishte i
ngarkuar me këngën; ai drejtonte këngën, sepse ishte kompetent në këtë
fushë.

<span id="an_15:23">15:23</span> Berekiahu dhe Elkanahu ishin derëtarë
pranë arkës.

<span id="an_15:24">15:24</span> Priftërinjtë Shebarniahu, Joshafati,
Nethaneel, Amasai, Zakaria, Benajah dhe Elezieri u binin borive përpara
arkës së Perëndisë, kurse Obed-Edomi dhe Jehijahu kryenin detyrën e
derëtarit afër arkës.

<span id="an_15:25">15:25</span> Atëherë Davidi, pleqtë e Izraelit dhe
komandantët e mijëshëve vepruan me gëzim në transportimin e arkës së
besëlidhjes të Zotit nga shtëpia e Obed-Edomit.

<span id="an_15:26">15:26</span> Kështu, sepse Perëndia i ndihmoi
Levitët që mbanin arkën e besëlidhjes të Zotit, u ofruan si flijime
shtatë dema dhe shtatë desh.

<span id="an_15:27">15:27</span> Davidi kishte veshur një mantel prej
liri të hollë, ashtu si tërë Levitët që mbanin arkën, këngëtarët dhe
Kenianahu, drejtuesi i këngës së bashku me këngëtarët; Davidi kishte
veshur gjithashtu një efod prej liri.

<span id="an_15:28">15:28</span> Kështu tërë Izraeli e çoi lart arkën e
besëlidhjes të Zotit me klithma gëzimi nën tingujt e burive, brirëve,
cembaleve, qesteve dhe harpave.

<span id="an_15:29">15:29</span> Por ndodhi që, ndërsa arka e
besëlidhjes të Zotit arriti në qytetin e Davidit, Mikal, e bija e
Saulit, duke shikuar nga dritarja, pa mbretin David që kërcente dhe
hidhej përpjetë, dhe e përçmoi në zemër të saj.

<span id="an_16:1">16:1</span> Kështu e prunë arkën e Perëndisë dhe e
vendosën në mes të tabernakullit që Davidi kishte ngritur për të; pastaj
ofruan olokauste dhe flijime falenderimi përpara Perëndisë.

<span id="an_16:2">16:2</span> Kur Davidi mbaroi së ofruari olokaustet
dhe flijimet e falenderimit, ai bekoi popullin në emër të Zotit;

<span id="an_16:3">16:3</span> pastaj u ndau tërë Izraelitëve, burra dhe
gra, secilit prej tyre një bukë, një racion mish dhe një sasi rrushi të
thatë.

<span id="an_16:4">16:4</span> Pastaj vendosi përpara arkës të Zotit
disa Levitë për të kryer shërbimin për të kujtuar, për të falenderuar
dhe për të lëvduar Zotin, Perëndinë e Izraelit;

<span id="an_16:5">16:5</span> Asafi, i pari, Zakaria i dyti mbas tij,
pastaj Jeieli, Shemiramothi, Jehieli, Matithiahu, Eliabi, Benajahu,
Obed-Edomi dhe Jejeli. Ata u binin harpave dhe qesteve, ndërsa Asafi u
binte cembaleve.

<span id="an_16:6">16:6</span> Priftërinjtë Benajah dhe Jahaziel
përkundrazi i binin trombës vazhdimisht përpara arkës së besëlidhjes së
Perëndisë.

<span id="an_16:7">16:7</span> Atë ditë Davidi u besoi për herë të parë
Asafit dhe vëllezërve të tij detyrën që të këndonin lëvdata Zotit.

<span id="an_16:8">16:8</span> Kremtoni Zotin, kujtoni emrin e tij;
bëjini të njohura veprat e tij midis popujve.

<span id="an_16:9">16:9</span> Këndojini atij, lëvdoheni, mendoni të
gjitha mrekullitë e tij.

<span id="an_16:10">16:10</span> Lëvdohuni me emrin e tij të shenjtë; u
gëzofshin zemrat e të gjithë atyre që kërkojnë Zotin!

<span id="an_16:11">16:11</span> Kërkoni Zotin dhe forcën e tij, kërkoni
vazhdimisht fytyrën e tij!

<span id="an_16:12">16:12</span> Kujtoni mrekullitë që ka bërë, çuditë e
tij dhe gjykimet që kanë dalë nga goja e tij,

<span id="an_16:13">16:13</span> ju, o stermpa të Izraelit, shërbëtorit
të tij, o bij të Jakobit, të zgjedhurit e tij!

<span id="an_16:14">16:14</span> Ai është Zoti, Perëndia ynë; gjykimet e
tij i gjejmë mbi të gjithë tokën.

<span id="an_16:15">16:15</span> Mos harroni kurrë besëlidhjen e tij,
fjalën e tij të urdhëruar për një mijë breza,

<span id="an_16:16">16:16</span> besëlidhjen e lidhur me Abrahamin,
betimin që i ka bërë Isakut,

<span id="an_16:17">16:17</span> që ia konfirmoi Jakobit si një statut
dhe Izraelit si një besëlidhje të përjetshme,

<span id="an_16:18">16:18</span> duke thënë: "Unë do t'ju jap vendin e
Kanaanit si pjesë e trashëgimisë suaj".

<span id="an_16:19">16:19</span> kur nuk ishin veçse një numër i vogël,
fare i pakët dhe të huaj në vend.

<span id="an_16:20">16:20</span> Kur shkonin nga një komb në një tjetër,
nga një mbretëri në një popull tjetër,

<span id="an_16:21">16:21</span> ai nuk lejoi që ndokush t'i shtypte;
përkundrazi dënoi disa mbretër për dashurinë që ushqente për ta,

<span id="an_16:22">16:22</span> duke thënë: "Mos prekni të vajosurit e
mi dhe mos u bëni asnjë të keqe profetëve të mi".

<span id="an_16:23">16:23</span> Këndojini Zotit, o banorë të të gjithë
tokës, lajmëroni çdo ditë shpëtimin e tij!

<span id="an_16:24">16:24</span> Shpallni lavdinë e tij midis kombeve
dhe mrekullitë e tij midis tërë popujve!

<span id="an_16:25">16:25</span> Sepse Zoti është i madh dhe i denjë të
lëvdohet në kulm; ai është me friksuësi nga tërë perënditë.

<span id="an_16:26">16:26</span> Sepse tërë perënditë e kombeve janë
idhuj, kurse Zoti ka krijuar qiejtë.

<span id="an_16:27">16:27</span> Shkëlqimi dhe madhëria janë para tij,
forca dhe gëzimi ndodhen në banesën e tij.

<span id="an_16:28">16:28</span> Jepini Zotit, o familje të popujve,
jepini Zotit lavdi dhe forcë.

<span id="an_16:29">16:29</span> Jepini Zotit zulmin që i takon emrit të
tij, çojini oferta dhe ejani para tij. Bini përmbys para Zotit në
shkëlqimin e shenjtërisë së tij;

<span id="an_16:30">16:30</span> dridhuni para tij, o banorë të të
gjithë tokës! Po, bota është e qëndrueshme dhe nuk do të tundet.

<span id="an_16:31">16:31</span> Le të gëzohen qiejtë dhe toka, dhe le
të thonë kombet: "Zoti mbretëron".

<span id="an_16:32">16:32</span> Le të gjëmojë deti dhe tërë ato që janë
në të;

<span id="an_16:33">16:33</span> atëherë tërë drurët e pyllit do të
lëshojnë britma gëzimi përpara Zotit, sepse ai vjen të gjykojë tokën.

<span id="an_16:34">16:34</span> Kremtoni Zotin, sepse ai është i mirë,
sepse mirësia e tij vazhdon përjetë.

<span id="an_16:35">16:35</span> Thoni: "Shpëtona, o Perëndi i shpëtimit
tonë! Na mblidh dhe na çliro nga kombet, me qëllim që të kremtojmë emrin
tënd të shenjtë dhe të mburremi se të kemi lëvduar".

<span id="an_16:36">16:36</span> I bekuar qoftë Zoti, Perëndia i
Izraelit, nga amshimi në amshim! Dhe tërë populli tha: "Amen", dhe
lëvdoi Zotin.

<span id="an_16:37">16:37</span> Kështu Davidi la Asafin dhe vëllezërit
e tij atje përpara arkës së besëlidhjes të Zotit, me qëllim që të
shërbenin vazhdimisht përpara arkës, sipas nevojave të çdo dite,

<span id="an_16:38">16:38</span> la edhe Obed-Edomin dhe të
gjashtëdhjetë e tetë vëllezërit e tij (Obed-Edomi, bir i Jeduthunit dhe
Hosahu si derëtarë),

<span id="an_16:39">16:39</span> dhe priftin Tsadok dhe priftërinjtë
vëllezër të tij përpara tabernakullit të Zotit, në vendin e lartë që
ishte në Gabaon,

<span id="an_16:40">16:40</span> me qëllim që ata t'i ofronin Zotit
olokauste mbi altarin e olokausteve, vazhdimisht në mëngjes e në
mbrëmje, sipas tërë atyre që janë shkruar në ligjin e Zotit, që ai ia
kishte imponuar Izraelit.

<span id="an_16:41">16:41</span> Dhe me ta ishin Hemani, Jeduthuni dhe
të tjerët që ishin zgjedhur dhe caktuar me emër për të lëvduar Zotin,
sepse mirësia e tij është e përjetshme.

<span id="an_16:42">16:42</span> Me ta ishin gjithashtu Hemani dhe
Jeduthuni me bori dhe cembale, për ata që do t'u binin veglave, dhe me
vegla muzikore për të shoqëruar këngët e Perëndisë. Bijtë e Jeduthunit
duhet të rrinin te porta.

<span id="an_16:43">16:43</span> Më në fund tërë populli u kthye, secili
në shtëpinë e vet, dhe Davidi u kthye për të bekuar shtëpinë e vet.

<span id="an_17:1">17:1</span> Ndodhi që Davidi, mbasi u vendos në
shtëpinë e vet, i tha profetit Nathan: "Ja, unë banoj në një shtëpi prej
kedri, ndërsa arka e besëlidhjes të Zotit ndodhet nën një çadër".

<span id="an_17:2">17:2</span> Nathani iu përgjegj Davidit: "Bëj të
gjitha ato që ke në zemër, sepse Perëndia është me ty".

<span id="an_17:3">17:3</span> Por po atë natë fjala e Perëndisë iu
drejtua Nathanit, duke i thënë:

<span id="an_17:4">17:4</span> "Shko t'i thuash shërbëtorit tim David:
"Kështu thotë Zoti: Nuk do të jesh ti ai që do të më ndërtojë një shtëpi
në të cilën unë të mund të banoj.

<span id="an_17:5">17:5</span> Në fakt nuk kam banuar kurrë në një
shtëpi nga dita që kam nxjerrë Izraelin nga Egjipti deri më sot; por kam
shkuar nga një çadër te tjetra dhe nga një banesë te tjetra.

<span id="an_17:6">17:6</span> Kudo kam shkuar me gjithë Izraelin, a i
kam folur vallë ndonjerit prej gjyqtarëve të Izraelit, të cilët i kisha
urdhëruar të ushqenin popullin tim, duke thënë: "Pse nuk më ndërtoni një
shtëpi me dru kedri?".

<span id="an_17:7">17:7</span> Tani do t'i flasësh kështu shërbëtorit
tim David: "Kështu thotë Zoti i ushtrive: Unë të mora nga vatha, kur po
shkoje pas deleve, dhe të bëra princ mbi popullin tim, Izraelin.

<span id="an_17:8">17:8</span> kam qenë me ty kudo ku ke vajtur, kam
shfarosur përpara teje tërë armiqtë e tu dhe e kam bërë emrin tënd si
atë të njerëzve të mëdhenj që janë mbi dhe.

<span id="an_17:9">17:9</span> Përveç kësaj do t'i jap popullit tim të
Izraelit një vend ku të banojë në shtëpinë e tij dhe të mos e lëvizin
më, dhe të këqijtë të mos vazhdojnë ta shkretojnë si më parë,

<span id="an_17:10">17:10</span> qysh prej kohës që kam vendosur
gjyqtarët mbi popullin tim të Izraelit. Do të poshtëroj edhe tërë
armiqtë e tu. Të njoftoj gjithashtu që Zoti do të të ndërtojë një
shtëpi.

<span id="an_17:11">17:11</span> Kur të mbushen ditët e tua dhe të
shkosh të bashkohesh me etërit e tu, unë do të nxjerrë një pasardhësin
tënd, që do të jetë një nga bijtë e tu, dhe do ta konsolidoj mbretërinë
e tij.

<span id="an_17:12">17:12</span> Ai do të më ndërtojë një shtëpi dhe unë
do ta bëj të qëndrueshëm fronin e tij përgjithnjë.

<span id="an_17:13">17:13</span> Unë do të jem për të një atë dhe ai për
mua një bir; dhe nuk do t'ia heq përkrahjen time ashtu siç ia kam hequr
atij që të ka paraprirë.

<span id="an_17:14">17:14</span> Unë do ta bëj të qëndrueshëm për
gjithnjë në shtëpinë time dhe në mbretërinë time, dhe froni i tij do të
jetë i qëndrueshëm gjithnjë"".

<span id="an_17:15">17:15</span> Nathani i foli Davidit duke përdorur
tërë këto fjalë dhe sipas gjithë vizionit të tij.

<span id="an_17:16">17:16</span> Atëherë mbreti David hyri, u ul
përballë Zotit dhe tha: "Kush jam unë, o Zot Perëndi, ç'është shtëpia
ime, që ti më bëre të arrij deri këtu?

<span id="an_17:17">17:17</span> Megjithatë kjo t'u duk një gjë e vogël
para syve të tu, o Perëndi; ti fole edhe për shtëpinë e shërbëtorit tënd
për një të ardhme të largët dhe më konsiderove sikur të isha një njeri i
rangut të lartë, o Zot Perëndi.

<span id="an_17:18">17:18</span> Çfarë mund të thotë akoma Davidi për
nderin që i ke bërë shërbëtorit tënd? Ti e njeh në të vërtetë
shërbëtorin tënd.

<span id="an_17:19">17:19</span> O Zot, për dashurinë e shërbëtorit tënd
dhe sipas zemrës sate, ti ke kryer gjithë këto vepra të fuqishme për t'i
bërë të njohura tërë këto gjëra të mëdha.

<span id="an_17:20">17:20</span> O Zot, askush nuk është i ngjashëm me
ty dhe nuk ka tjetër Perëndi veç teje, sipas tërë ato që kemi dëgjuar me
veshët tona.

<span id="an_17:21">17:21</span> Dhe kush është si populli yt i
Izraelit, i vetmi komb mbi tokë që Perëndia erdhi për ta çliruar dhe për
ta bërë popullin e tij, për të të dhënë një emër me gjëra të mëdha dhe
të tmerrshme, duke i dëbuar kombet përpara popullit tënd që ti ke
çliruar nga Egjipti?

<span id="an_17:22">17:22</span> Ti e ke bërë popullin e Izraelit
popullin tënd për gjithnjë; dhe ti, o Zot, je bërë Perëndia i tyre.

<span id="an_17:23">17:23</span> Prandaj fjala që ke shqiptuar, o Zot,
përsa i përket shërbëtorit tënd dhe shtëpisë së tij, të ruajë vlerën e
saj për gjithnjë! Bëj siç ke thënë!

<span id="an_17:24">17:24</span> Po, të mbetet e vlefshme, me qëllim që
emri yt të shkëlqejë për gjithnjë dhe të kemi mundësinë të themi: "Zoti
i ushtrive, Perëndia i Izraelit, është me të vërtetë Perëndia për
Izraelin"; dhe shtëpia e shërbëtorit tënd David u bëftë e qëndrueshme
para teje!

<span id="an_17:25">17:25</span> Ti vetë, o Perëndia im, i ke treguar
shërbëtorit tënd se do t'i ndërtoje një shtëpi. Prandaj shërbëtori yt
pati guximin të lutet në praninë tënde.

<span id="an_17:26">17:26</span> Dhe tani, o Zot, ti je Perëndia dhe i
ke premtuar këtë të mirë shërbëtorit tënd.

<span id="an_17:27">17:27</span> Ndërkaq le të të pëlqejë të bekosh
shtëpinë e shërbëtorit tënd, me qëllim që ajo të qëndrojë gjithnjë para
teje, sepse atë që bekon ti, o Zot, është e bekuar për gjithnjë".

<span id="an_18:1">18:1</span> Mbas këtyre ngjarjeve, Davidi mundi
Filistejtë dhe i poshtëroi, duke u hequr nga dora Gathin dhe fshatrat
përreth tij.

<span id="an_18:2">18:2</span> Ai mundi gjithashtu Moabitët; dhe
Moabitët u bënë nënshtetas dhe haraçpagues të Davidit.

<span id="an_18:3">18:3</span> Davidi mundi përveç tyre Hadarezerin,
mbretin e Tsobahut, deri në Hamath, ndërsa ai shkonte për të vendosur
sundimin e tij gjatë lumit Eufrat.

<span id="an_18:4">18:4</span> Davidi i mori një mijë qerre, i kapi
shtatë mijë kalorës dhe njëzet mijë këmbësorë. Davidi preu gjithashtu
kërcinjtë e tërë kuajve, por kurseu mjaft për njëqind qerre.

<span id="an_18:5">18:5</span> Kur Sirët e Damaskut erdhën për të
ndihmuar Hadarezerin, mbretin e Tsobahut, Davidi vrau njëzet e dy mijë
Sirë.

<span id="an_18:6">18:6</span> Pastaj Davidi vendosi garnizone në Sirinë
e Damaskut, dhe Sirët u bënë nënshtetas dhe haraçpagues të Davidit; dhe
Zoti e përkrahte Davidin kudo që ai shkonte.

<span id="an_18:7">18:7</span> Davidi mori mburojat e arta që
shërbëtorët e Hadarezerit kishin me vete dhe i çoi në Jeruzalem.

<span id="an_18:8">18:8</span> Davidi mori edhe një sasi të madhe bronzi
në Tibhath dhe në Kun, qytete të Hadarezerit. Me të Salomoni ndërtoi
detin prej bronzi, shtyllat dhe veglat prej bronzi.

<span id="an_18:9">18:9</span> Kur Tou, mbret i Hamathit, mësoi që
Davidi kishte mundur tërë ushtrinë e Hadarezerit, mbretit të Tsobahut,

<span id="an_18:10">18:10</span> i dërgoi mbretit David Hadoramin, birin
e tij, për ta përshëndetur dhe për ta bekuar, sepse kishte luftuar
kundër Hadarezerit dhe e kishte mundur (Hadarezeri ishte gjithnjë në
luftë me Toun); dhe Hadorami pruri me vete lloj-lloj enësh ari, argjendi
dhe bronzi.

<span id="an_18:11">18:11</span> Mbreti David ia shenjtëroi edhe këto
Zotit, ashtu si kishte bërë me argjendin dhe me arin që u kishte marrë
tërë kombeve, domethënë Edomitëve, Moabitëve, Amonitëve, Filistejve dhe
Amalekitëve.

<span id="an_18:12">18:12</span> Përveç kësaj Abishai, bir i Tserujahut,
mundi tetëmbëdhjetë mijë Edomitë në luginën e Kripës.

<span id="an_18:13">18:13</span> Vendosi garnizone edhe në Idumea dhe
tërë Edomitët u bënë nënshtetas të Davidit; dhe Zoti e përkrahte Davidin
kudo që shkonte.

<span id="an_18:14">18:14</span> Kështu Davidi mbretëroi mbi tërë
Izraelin, duke shqiptuar gjykime dhe duke administruar drejtësinë tërë
popullit të tij.

<span id="an_18:15">18:15</span> Joabi, bir i Tserujahut, ishte
komandant i ushtrisë; Jozafati, bir i Ahikudit, ishte arkivist;

<span id="an_18:16">18:16</span> Tsadoku, bir i Ahitubit, dhe Abimeleku,
bir i Abiatharit, ishin priftërinj; Shavsha ishte sekretar;

<span id="an_18:17">18:17</span> Benajahu, bir i Jehojadait, ishte
kryetar i Kerethejve dhe i Pelethejve; bijtë e Davidit ishin të parët në
krah të mbretit.

<span id="an_19:1">19:1</span> Mbas këtyre ngjarjeve ndodhi që Nahashi,
mbret i bijve të Amonit, vdiq dhe i biri mbretëroi në vend të tij.

<span id="an_19:2">19:2</span> Davidi tha: "Unë dua të përdor me
Hanunin, birin e Nahashit, po atë dashamirësi që i ati ka treguar ndaj
meje". Kështu Davidi dërgoi lajmëtarë për ta ngushëlluar për humbjen e
atit të tij. Por kur shërbëtorët e Davidit arritën ne vendin e bijve të
Amonit te Hanuni për ta ngushëlluar,

<span id="an_19:3">19:3</span> krerët e bijve të Amonit i thanë Hanunit:
"Ti beson që Davidi të ka dërguar ngushëllues për të nderuar atin tënd?
Shërbëtorët e tij a nuk kanë ardhur vallë për të vëzhguar, për të
shkatërruar dhe për të spiunuar vendin?".

<span id="an_19:4">19:4</span> Atëherë Hanuni mori shërbëtorët e
Davidit, i detyroi të rruhen dhe të presin rrobat për gjysmë deri në
mollaqet, pastaj i la të shkonin.

<span id="an_19:5">19:5</span> Ndërkaq disa shkuan të njoftojnë Davidin
për atë që u kishte ndodhur këtyre njerëzve; atëherë Davidi dërgoi
njerëz për t'i takuar, sepse ata ishin krejt të turpëruar. Mbreti
porositi që t'u thonë atyre: "Qëndroni në Jeriko sa t'ju rritet mjekra,
pastaj do të ktheheni".

<span id="an_19:6">19:6</span> Kur bijtë e Amonit e kuptuan se kishin
shkaktuar urrejtjen e Davidit, Hanuni dhe Amonitët dërguan një mijë
talenta argjendi për të rekrutuar në shërbimin e tyre qerre dhe kalorës
nga Mesopotamia, nga Sirët e Maakahut dhe nga Tsobahu.

<span id="an_19:7">19:7</span> Rekrutuan gjithashtu tridhjetë e dy mijë
qerre dhe mbretin e Maakahut me gjithë popullin tij, që fushuan përballë
Medebas. Ndërkaq bijtë e Amonit ishin mbledhur nga qytetet e tyre për të
marrë pjesë në luftë.

<span id="an_19:8">19:8</span> Kur Davidi e dëgjoi këtë, dërgoi kundër
tyre Joabin dhe tërë ushtrinë e njerëzve trima.

<span id="an_19:9">19:9</span> Bijtë e Amonit dolën dhe u renditën për
betejë në portën e qytetit, ndërsa mbretërit që kishin ardhur në ndihmë
të tyre rrinin mënjanë në fushë.

<span id="an_19:10">19:10</span> Kur Joabi e kuptoi që kishte kundër tij
dy fronte beteje, njeri pëpara dhe tjetri prapa, zgjodhi nga njerëzit më
të mirë të Izraelit dhe i vendosi në rend beteje kundër Sirëve;

<span id="an_19:11">19:11</span> pjesën tjetër të popullit e vendosi nën
urdhrat e vëllait të tij Abishai; këta u renditën kundër bijve të
Amonit;

<span id="an_19:12">19:12</span> pastaj i tha: "Në rast se Sirët janë më
të fortë se unë, ti do të më vish në ndihmë; por në rast se bijtë e
Amonit janë më të fortë se ti, atëherë do të vij unë të të ndihmoj.

<span id="an_19:13">19:13</span> Tregohu trim dhe të jemi të fortë për
popullin tonë dhe për qytetet e Perëndisë tonë; dhe Zoti të bëjë atë që
i pëlqen".

<span id="an_19:14">19:14</span> Pastaj Joabi me njerëzit që kishte me
vete shkoi përpara për t'u ndeshur me Sirët; por këta ikën para tij.

<span id="an_19:15">19:15</span> Kur bijtë e Amonit panë që Sirët kishin
ikur, edhe ata ua mbathën para Abishait, vëllait të Joabit, dhe u kthyen
në qytet. Atëherë Joabi u kthye në Jeruzalem.

<span id="an_19:16">19:16</span> Sirët, duke qenë se ishin mundur nga
Izraeli, dërguan lajmëtarë dhe prunë Sirët që ishin matanë lumit. Në
krye të tyre ishte Shofaku, komandanti i ushtrisë të Hadarezerit.

<span id="an_19:17">19:17</span> Kur Davidi u njoftua për këtë gjë,
mblodhi tërë Izraelin, kaloi Jordanin, marshoi kundër tyre dhe u vendos
në rend beteje kundër tyre. Sapo Davidi u rreshtua në rend beteje kundër
Sirëve, këta e filluan menjëherë betejën.

<span id="an_19:18">19:18</span> Por Sirët ua mbathën para Izraelit; dhe
Davidi vrau shtatë mijë kalorës dhe dyzet mijë këmbësorë Sirë; vrau
gjithashtu Shofakun, komandantin e ushtrisë.

<span id="an_19:19">19:19</span> Kur shërbëtorët e Hadarezerit panë se
ishin mundur nga Izraeli, bënë paqe me Davidin dhe iu nënshtruan atij.
Kështu Sirët nuk deshën më t'u vinin në ndihmë bijve të Amonit.

<span id="an_20:1">20:1</span> Me fillimin e vitit të ri, në kohën kur
mbretërit shkojnë të luftojnë, Joabi u vu në krye të një ushtrie të
fuqishme dhe shkretoi vendin e bijve të Amonit; pastaj shkoi të rrethojë
Rabahun, ndërsa

<span id="an_20:2">20:2</span> Atëherë Davidi i hoqi kurorën nga koka e
mbretit të tyre dhe pa që ajo peshonte një talent ari, dhe në të kishte
gurë të çmuar; ajo pastaj u vu mbi kryet e Davidit. Përveç kësaj nga ai
qytet ai mori një plaçkë shumë të madhe.

<span id="an_20:3">20:3</span> I nxori banorët që ishin në qytet dhe i
vuri të punojnë me sharra, me lesa prej hekuri dhe me sëpata. Kështu
veproi Davidi në të gjitha qytetet e bijve të Amonit. Pastaj Davidi u
kthye në Jeruzalem me tërë popullin.

<span id="an_20:4">20:4</span> Mbas këtyre ngjarjeve u bë në Gezer një
betejë me Filistejtë; atëherë Sibekai nga Hushahu vrau Sipain, një nga
pasardhësit e gjigantëve, dhe kështu Filistejtë u poshtëruan.

<span id="an_20:5">20:5</span> U bë një betejë tjetër me Filistejtë;
Elhanani, bir i Jairit, vrau Lahmin, vëllanë e Goliathit nga Gathi, që e
kishte shtizën sa një shul endësi.

<span id="an_20:6">20:6</span> U bë edhe një beteje tjetër në Gath, ku
kishte një njeri me shtat të madh, me gjashtë gishtërinj në secilën dorë
dhe gjashtë gishtërinj në secilën këmbë, gjithsej njëzet e katër
gishtërinj; edhe ai ishte një pasardhës i gjigantëve.

<span id="an_20:7">20:7</span> Ai e fyu Izraelin dhe Jonathani, bir i
Shimeahut dhe vëlla i Davidit, e vrau.

<span id="an_20:8">20:8</span> Këta kishin lindur nga gjigantët e
Gathit. Ata i zhduku dora e Davidit dhe ajo e shërbëtorëve të tij.

<span id="an_21:1">21:1</span> Por Satanai u ngrit kundër Izraelit dhe e
nxiti Davidin të bënte regjistrimin e popullit të Izraelit.

<span id="an_21:2">21:2</span> Kështu Davidi i tha Joabit dhe krerëve të
popullit: "Shkoni dhe bëni regjistrimin e Izraelitëve nga Beer-Sheba
deri në Dan; pastaj më paraqitni raportin që unë të dij numrin e tyre".

<span id="an_21:3">21:3</span> Joabi u përgjigj: "Zoti e shumëzoftë
popullin e tij njëqind herë aq. Por, o mbret, o imzot, a nuk janë vallë
të gjithë shërbëtorë të zortërisë sime? Pse zoti im kërkon një gjë të
tillë? Pse e bën fajtor Izraelin?".

<span id="an_21:4">21:4</span> Por kërkesa e mbretit mbizotëroi mbi atë
të Joabit. Prandaj Joabi u nis, e përshkoi tërë Izraelin dhe u kthye
pastaj në Jeruzalem.

<span id="an_21:5">21:5</span> Joabi i dërgoi Davidit shifrat e
regjistrimit të popullsisë; në të gjithë Izraelin kishte një milion e
njëqind mijë njerëz të aftë për të përdorur shpatën dhe në Judë
katërqind e shtatëdhjetë mijë njerëz të aftë për të përdorur shpatën.

<span id="an_21:6">21:6</span> Por në regjistrimin e këtyre Joabi nuk
përfshiu Levin dhe Beniaminin, sepse për të kërkesa e mbretit ishte e
neveritshme.

<span id="an_21:7">21:7</span> Kjo gjë nuk i pëlqeu Perëndisë, prandaj e
goditi Izraelin.

<span id="an_21:8">21:8</span> Kështu Davidi i tha Perëndisë: "Kam bërë
një mëkat shumë të madh duke bërë këtë gjë; por tani, të lutem, hiqja
paudhësinë shërbëtorit tënd, sepse unë kam vepruar shumë pa mend".

<span id="an_21:9">21:9</span> Atëherë Zoti i foli Gadit, shikuesit të
Davidit, duke i thënë:

<span id="an_21:10">21:10</span> "Shko e i thuaj Davidit: "Kështu thotë
Zoti: Unë të propozoj tri gjëra: zgjidh njerën nga këto dhe unë do ta
kryej për ty"".

<span id="an_21:11">21:11</span> Gadi shkoi te Davidi dhe i tha: "Kështu
thotë Zoti: Zgjidh

<span id="an_21:12">21:12</span> ose tre vjet zi buke, ose tre muaj
shkatërrimesh përpara kundërshtarëve të tu, gjatë të cilave shpata e
armiqve të tu do të të zërë, ose tri ditë shpate të Zotit, me fjalë të
tjera murtaja në vend, gjatë të cilave engjëlli i Zotit do të të sjellë
shkatërrim në të gjithë territorin e Izraelit. Tani më bëj të ditur
përgjigjen që duhet t'i jap atij që më ka dërguar".

<span id="an_21:13">21:13</span> Davidi i tha Gadit: "Unë jam në një
ankth të madh! Oh, më mirë unë të bija në duart e Zotit sepse është
shumë i mëshirshëm, por të mos bija në duart e njerëzve!".

<span id="an_21:14">21:14</span> Kështu Zoti dërgoi murtajën në Izrael
dhe vdiqën shtatëdhjetë mijë Izraelitë.

<span id="an_21:15">21:15</span> Perëndia dërgoi gjithashtu një engjëll
në Jeruzalem për ta shkatërruar; por kur po përgatitej të fillonte
shkatërrimin, Zoti ktheu shikimin, u pendua për fatkeqësinë e caktuar
dhe i tha engjëllit që shkatërronte: "Tani mjaft! Mbaje dorën!".
Engjëlli i Zotit qëndronte më këmbë pranë lëmit të Ornanit, Jebuseut.

<span id="an_21:16">21:16</span> Davidi me sytë e ngritur, pa engjëllin
e Zotit që rrinte midis tokës dhe qiellit me në dorë një shpatë të
zhveshur dhe të drejtuar mbi Jeruzalem. Atëherë Davidi dhe pleqtë, të
veshur me thasë, ranë përmbys me fytyrë për tokë.

<span id="an_21:17">21:17</span> Davidi i tha Perëndisë: "A nuk kam qenë
unë, vallë, ai që urdhëroi regjistrimin e popullsisë? Kam qenë unë që
kam mëkatuar dhe që kam bërë të keqen; por këta, kopeja, çfarë kanë
bërë? Të lutem, o Zot, Perëndia im, drejtoje dorën tënde kundër meje dhe
kundër shtëpisë së atit tim, por mos e godit popullin tënd me këtë
fatkeqësi".

<span id="an_21:18">21:18</span> Atëherë engjëlli i Zotit urdhëroi Gadin
t'i thotë Davidit që ky të dalë dhe t'i ngrejë një altar Zotit në lëmin
e Ornanit, Jebuseut.

<span id="an_21:19">21:19</span> Kështu Davidi doli sipas fjalës që Gadi
kishte shqiptuar në emër të Zotit.

<span id="an_21:20">21:20</span> Ornani u kthye dhe pa engjëllin;
prandaj të katër bijtë e tij që ishin me të u fshehën, por Ornani
vazhdoi të shijë grurin.

<span id="an_21:21">21:21</span> Kur Davidi arriti pranë Ornanit, ky e
shikoi dhe e njohu Davidin; doli pastaj nga lëmi dhe ra përmbys para
Davidit me fytyrë për tokë.

<span id="an_21:22">21:22</span> Atëherë Davidi i tha Ornanit: "Më jep
sipërfaqen e lëmit; që të ndërtojë një altar për Zotin; ma jep për
gjithë vlerën e saj, me qëllim që fatkeqësia të mos godasë më popullin".

<span id="an_21:23">21:23</span> Ornani i tha Davidit: "Merre; dhe
mbreti, zoti im, të bëjë atë që i duket më e mirë; ja, unë po të jap
edhe qetë e olokaustit, veglat e shirjes për dru dhe grurin për blatimin
e ushqimit; po t'i jap të gjitha".

<span id="an_21:24">21:24</span> Por mbreti David i tha Ornanit: "Jo!
Unë dua ta ble për vlerën e saj të plotë, sepse nuk ka për të marrë për
Zotin atë që është prona jote dhe nuk kam për të ofruar një olokaust që
nuk më kushton asgjë".

<span id="an_21:25">21:25</span> Kështu Davidi i dha Ornanit si çmim të
tokës peshën e gjashtëqind siklave ari.

<span id="an_21:26">21:26</span> Pastaj Davidi ndërtoi aty një altar për
Zotin, ofroi olokauste dhe flijime falenderimi dhe kërkoi ndihmën e
Zotit, që iu përgjigj me zjarrin që zbriti nga qielli mbi altarin e
olokaustit.

<span id="an_21:27">21:27</span> Atëherë Zoti urdhëroi engjëllin ta fusë
përsëri shpatën e tij në myll.

<span id="an_21:28">21:28</span> Në atë kohë Davidi, duke parë që Zoti
ia kishte plotësuar dëshirën në lëmin e Ornanit, Jebuseut, ofroi aty
flijime.

<span id="an_21:29">21:29</span> Në fakt tabernakulli i Zotit që Moisiu
kishte ndërtuar në shkretëtirë dhe altari i olokausteve ndodheshin
atëherë në vendin e lartë të Gabaonit.

<span id="an_21:30">21:30</span> Por Davidi nuk mund të shkonte përpara
atij altari për t'u këshilluar me Perëndinë, sepse ishte trembur përpara
shpatës së engjëllit të Zotit.

<span id="an_22:1">22:1</span> Pastaj Davidi tha: "Kjo është shtëpia e
Zotit Perëndi dhe ky është altari i olokausteve për Izraelin".

<span id="an_22:2">22:2</span> Atëherë Davidi dha urdhër të
grumbulloheshin të huajt që ishin në vendin e Izraelit dhe i ngarkoi
gurgdhendësit të latonin gurë për ndërtimin e shtëpisë së Perëndisë.

<span id="an_22:3">22:3</span> Davidi përgatiti gjithashtu hekur me
bollëk për gozhdat e kanateve të dyerve dhe për kanxhët, një sasi bronzi
me peshë të pallogaritshme,

<span id="an_22:4">22:4</span> dhe dru kedri që nuk mund të llogaritej,
sepse Sidonët dhe Tirët i kishin sjellë Davidit dru kedri me bollëk.

<span id="an_22:5">22:5</span> Davidi thoshte: "Salomoni, biri im, është
i ri dhe i mungon përvoja; shtëpia që do t'i ndërtohet Zotit ka për të
qenë jashtëzakonisht madhështore dhe do të fitojë famë e lavdi në të
gjitha vendet; prandaj kam për të bërë përgatitjet e duhura për të".
Kështu Davidi, para se të vdiste, bëri përgatitje të mëdha.

<span id="an_22:6">22:6</span> Pastaj thirri birin e tij Salomonin dhe e
urdhëroi të ndërtonte një shtëpi për Zotin, Perëndinë e Izraelit.

<span id="an_22:7">22:7</span> Davidi i tha Salomonit: "Biri im, unë
vetë kisha në zemër të ndërtoja një shtëpi në emër të Zotit, Perëndisë
tim;

<span id="an_22:8">22:8</span> por fjala e Zotit m'u drejtua, duke më
thënë: "Ti ke derdhur shumë gjak dhe ke bërë shumë luftëra; prandaj nuk
do të ndërtosh një shtëpi në emrin tim, sepse ke derdhur shumë gjak mbi
tokë para meje.

<span id="an_22:9">22:9</span> Por ja, do të të lindë një djalë, që do
të jetë paqedashës dhe unë do ta lë të shlodhet nga ana e të gjithë
armiqve të tij që ndodhen rreth e qark. Ai do të quhet Salomon dhe gjatë
ditëve të tij do t'i siguroj paqe dhe qetësi Izraelit.

<span id="an_22:10">22:10</span> Ai do të ndërtojë një shtëpi në emrin
tim; ai do të jetë për mua një djalë dhe unë do të jem për të një baba;
dhe do ta bëj të qëndrueshëm për gjithnjë fronin e mbretërisë së tij mbi
Izraelin".

<span id="an_22:11">22:11</span> Tani, biri im, Zoti qoftë me ty, në
mënyrë që ti të përparosh dhe të ndërtosh shtëpinë e Zotit, Perëndisë
tënd, ashtu si ka thënë ai për ty.

<span id="an_22:12">22:12</span> Vetëm Zoti të dhëntë dituri dhe
zgjuarësi, të besoftë përgjegjësinë mbi Izraelin, për të respektuar
ligjin, e Zotit, Perëndisë tënd.

<span id="an_22:13">22:13</span> Atëherë do të kesh mbarësi, po të jetë
se kujdesesh të zbatosh statutet dhe dekretet që Zoti i ka caktuar
Moisiut për Izraelin. Ji i fortë dhe trim, mos ki frikë dhe mos u
trondit.

<span id="an_22:14">22:14</span> Ja, unë jam preokupuar të përgatis për
shtëpinë e Zotit njëqind mijë talenta ari, një milion talenta argjendi
dhe një sasi të tillë bronzi dhe hekuri sa nuk peshohet dot. Kam
përgatitur gjithashtu lëndë druri dhe gurë; dhe ti mund t'i shtosh edhe
më.

<span id="an_22:15">22:15</span> Përveç kësaj ke me vete shumë punëtorë:
gdhëndës, punëtorë të gurit dhe të drurit dhe çdo lloj teknikësh për
çfarëdo lloj punimi.

<span id="an_22:16">22:16</span> Ka një sasi të pallogaritshme ari,
argjendi, bronzi dhe hekuri. Çohu, pra, dhe futju punës, dhe Zoti qoftë
me ty!".

<span id="an_22:17">22:17</span> Davidi u dha gjithashtu urdhër tërë
krerëve të Izraelit të ndihmonin Salomonin, birin e tij, dhe u tha
atyre:

<span id="an_22:18">22:18</span> "A nuk është vallë Zoti, Perëndia juaj,
me ju, dhe a nuk ju ka dhënë paqe rreth e qark? Në fakt ai i ka lënë
banorët e vendit në duart e mia, dhe vendi është nënshtruar para Zotit
dhe para popullit të tij.

<span id="an_22:19">22:19</span> Prandaj tani bëni që zemra dhe shpirti
juaj të kërkojnë Zotin, Perëndinë tuaj; pastaj çohuni dhe ndërtoni
shenjtëroren e Zotit, Perëndisë tuaj, për të transferuar arkën e
besëlidhjes të Zotit dhe sendet që ia keni shenjtëruar Perëndisë në
tempullin që do të ndërtohet në emër të Zotit".

<span id="an_23:1">23:1</span> Davidi, tanimë i plakur dhe i velur me
ditë, vendosi si mbret mbi Izraelin birin e tij Salomon.

<span id="an_23:2">23:2</span> Ai mblodhi tërë krerët e Izraelit së
bashku me priftërinjtë dhe me Levitët.

<span id="an_23:3">23:3</span> U llogaritën Levitët tridhjetë vjeç e
lart; dhe numri i individëve ishte tridhjetë e tetë mijë.

<span id="an_23:4">23:4</span> Nga këta, njëzet e katër mijë u caktuan
për të drejtuar punimet në shtëpinë e Zotit, gjashtë mijë ishin
magjistratë dhe gjyqtarë,

<span id="an_23:5">23:5</span> katër mijë ishin derëtarë dhe katër mijë
duhet të lëvdonin Zotin me veglat që Davidi kishte bërë për ta kremtuar.

<span id="an_23:6">23:6</span> Davidi i ndau në klasa, sipas bijve të
Levit: Gershomi, Kehathi dhe Merari.

<span id="an_23:7">23:7</span> Nga Gershonitët: Ladani dhe Shimei.

<span id="an_23:8">23:8</span> Bijtë e Ladanit: Jejeli, i pari, Zethami
dhe Joeli; tre gjithsej.

<span id="an_23:9">23:9</span> Bijtë e Shimeit: Shelomithi, Hazieli dhe
Harani; gjithsej tre. Këta ishin të parët e shtëpive atërore të Ladanit.

<span id="an_23:10">23:10</span> Bijtë e Shimeit: Jahathi, Zina, Jeushi
dhe Beriahu. Këta ishin katër bijtë e Shimeit.

<span id="an_23:11">23:11</span> Jahathi ishte i pari, pas tij vinte
Zina; Jeushi dhe Beriahu nuk patën shumë fëmijë, prandaj në regjistrimin
përbënin një shtëpi të vetme atërore.

<span id="an_23:12">23:12</span> Bijtë e Kehathit: Amrami, Itshari,
Hebroni dhe Uzieli; gjithsej katër.

<span id="an_23:13">23:13</span> Bijtë e Amramit: Aaroni dhe Moisiu.
Aaroni u nda veç për të shenjtëruar gjërat e shenjta, ai dhe bijtë e tij
përjetë, për të djegur temjan përpara Zotit, për t'i shërbyer dhe për të
bekuar emrin e tij përjetë.

<span id="an_23:14">23:14</span> Sa për Moisiun, njeriun e Perëndisë,
bijtë e tij u llogaritën në fisin e Levit.

<span id="an_23:15">23:15</span> Bijtë e Moisiut ishin Gershomi dhe
Eliezeri.

<span id="an_23:16">23:16</span> Nga bijtë e Gershomit, Shebueli ishte i
pari.

<span id="an_23:17">23:17</span> Nga bijtë e Eliezerit, Rehabiahu ishte
i pari. Eliezeri nuk pati fëmijë të tjerë, por bijtë e Rehabiahut ishin
të shumët.

<span id="an_23:18">23:18</span> Nga bijtë e Itsharit, Shelomithi ishte
i pari.

<span id="an_23:19">23:19</span> Nga bijtë e Hebroit, Jerijahu ishte i
pari, Amariahu i dyti, Jahazieli i treti dhe Jekaneami i katërti.

<span id="an_23:20">23:20</span> Nga bijtë e Uzielit, Mikahu ishte i
pari dhe Ishshiahu i dyti.

<span id="an_23:21">23:21</span> Bijtë e Merarit ishin Mahli dhe Mushi.
Bijtë e Mahlit ishin Eleazari dhe Kishi.

<span id="an_23:22">23:22</span> Eleazari vdiq dhe nuk la djem, por
vetëm vajzat që u martuan me bijtë e Kishit, vëllezër të tyre.

<span id="an_23:23">23:23</span> Bijtë e Mushit ishin Mahli, Ederi dhe
Jeremothi; gjithsej tre.

<span id="an_23:24">23:24</span> Këta ishin bijtë e Levit sipas shtëpisë
të tyre atërore, të parët e shtëpive atërore sipas regjistrimit të
popullsisë, që u bë duke i numëruar emrat një për një. Këta ishin të
ngarkuar me shërbimin e shtëpisë të Zotit njëzet vjeç e lart.

<span id="an_23:25">23:25</span> Sepse Davidi kishte thënë: "Zoti,
Perëndia i Izraelit, i ka dhënë paqe popullit të tij, në mënyrë që ai të
mund të banonte në Jeruzalem përjetë.

<span id="an_23:26">23:26</span> Kështu Levitët nuk do ta mbartin më
tabernakullin dhe tërë objektet e shërbimit të tij".

<span id="an_23:27">23:27</span> sipas porosive të fundit të Davidit u
bë regjistrimi i bijve të Levit, njëzet vjeç e lart.

<span id="an_23:28">23:28</span> Sepse detyra e tyre ishte që të
ndihmonin bijtë e Aaronit në shërbimin e shtëpisë së Zotit në oborret,
në dhomat, në pastrimin e të gjitha gjërave të shenjta, në punën e
shërbimit të shtëpisë së Perëndisë,

<span id="an_23:29">23:29</span> me bukët e paraqitjes, me majën e
miellit për ofertën e ushqimit, me kuleçët e ndorme; me gjërat që
gatuhen në tigan, me atë që është përzier me vaj dhe me të gjitha masat
dhe dimensionet.

<span id="an_23:30">23:30</span> Përveç kësaj ata duhet të paraqiteshin
çdo mëngjes për të kremtuar dhe për të lëvduar Zotin, dhe kështu edhe
çdo mbrëmje,

<span id="an_23:31">23:31</span> si dhe për të ofruar vazhdimisht para
Zotit tërë olokaustet, sipas numrit të caktuar nga ligji ditët e shtuna,
kur fillon hëna e re dhe në festat solemne.

<span id="an_23:32">23:32</span> Ata duhet të kryenin gjithashtu detyrat
e çadrës së mbledhjeve dhe të shenjtërores, si dhe të ndihmonin bijtë e
Aaronit, vëllezërit e tyre, në shërbimin e shtëpisë të Zotit.

<span id="an_24:1">24:1</span> Klasat e bijve të Aaronit ishin këto.
Bijtë e Aaronit ishin Nadabi, Abihu, Eleazari dhe Ithamari.

<span id="an_24:2">24:2</span> Nadabi dhe Abihu vdiqën para atit të tyre
dhe nuk lanë fëmijë; prandaj ushtruan detyrën e priftit Eleazari dhe
Ithamari.

<span id="an_24:3">24:3</span> Pastaj Davidi, së bashku me Tsadokun, nga
bijtë e Eleazarit, dhe me Ahimelekun, nga bijtë e Ithamarit, i ndau
sipas detyrave të shërbimit të tyre.

<span id="an_24:4">24:4</span> Me qenë se kishte më tepër familjarë
midis bijve të Eleazarit sesa midis bijve të Ithamarit, ata u ndanë në
këtë mënyrë: për bijtë e Eleazarit, gjashtëmbëdhjetë të parë të shtëpisë
atërore dhe për bijtë e Ithamarit, tetë të parë sipas shtëpive të tyre
atërore.

<span id="an_24:5">24:5</span> Ata u ndanë me short, si njera palë ashtu
dhe pala tjetër, sepse kishte princa të shenjtërores dhe princa të
Perëndisë qoftë midis bijve të Eleazarit, qoftë midis bijve të
Ithamarit.

<span id="an_24:6">24:6</span> Shkruesi Shemajahu, bir i Nathaneelit,
një Levit i regjistroi në prani të mbretit, të princave, të priftit
Tsadok, të Ahimelekut, birit të Abiathsarit, dhe të të parëve të
shtëpive atërore të priftërinjve dhe të Levitëve. U hodh në short një
shtëpi atërore për Eleazarin dhe një tjetër për Ithamarin.

<span id="an_24:7">24:7</span> I pari i caktuar nga shorti ishte
Jehojaribi, i dyti Jedajahu,

<span id="an_24:8">24:8</span> i treti Harimi, i katërti Seorimi,

<span id="an_24:9">24:9</span> i pesti Malkijahu, i gjashti Mijamimi,

<span id="an_24:10">24:10</span> i shtati Hakotsi, i teti Abijahu,

<span id="an_24:11">24:11</span> i nënti Jeshua, i dhjeti Shekanjahu,

<span id="an_24:12">24:12</span> i njëmbëdhjeti Eliashibi, i dymbëdhjeti
Jakimi,

<span id="an_24:13">24:13</span> i trembëdhjeti Hupahu, i katërmbëdhjeti
Jeshebeabi,

<span id="an_24:14">24:14</span> i pesëmbëdhjeti Bilgahu, i
gjashtëmbëdhjeti Imeri,

<span id="an_24:15">24:15</span> i shtatëmbëdhjeti Heziri, i
tetëmbëdhjeti Hapitsetsi,

<span id="an_24:16">24:16</span> i nëntëmbëdhjeti Pethahiahu, i njëzeti
Jehezekeli,

<span id="an_24:17">24:17</span> i njëzetenjëti Jakini, i njëzetedyti
Gamuli,

<span id="an_24:18">24:18</span> i njëzetetreti Delajahu, i
njëzetekatërti Maaziahu.

<span id="an_24:19">24:19</span> Këto ishin turnet për shërbimin e tyre
kur hynin në shtëpinë e Zotit, sipas normave të caktuara nga Aaroni, ati
i tyre, duke iu përmbajur urdhrave të Zotit, Perëndisë të Izraelit.

<span id="an_24:20">24:20</span> Sa për pjesën tjetër të bijve të Levit,
të bijve të Amramit, Shubaeli; të bijve të Shubaelit, Jehdia.

<span id="an_24:21">24:21</span> Për Rehabiahun, bijve të Rehabiahut,
ata kishin si të parë Ishshiahun.

<span id="an_24:22">24:22</span> Për Itsharitët, ata kishin si të parë
Shelomothin: bijtë e Shelomothit kishin Jahathin.

<span id="an_24:23">24:23</span> Bijtë e Hebronit patën si të parë
Jeriahun, si të dytë Amariahun, të tretë Jahazielin dhe të katërt
Jekomeamin.

<span id="an_24:24">24:24</span> Nga bijtë e Uzielit të parë kishin
Mikahun; nga bijtë e Mikahut, Shamirin;

<span id="an_24:25">24:25</span> i vëllai i Mikahut, Ishshiahu; nga
bijtë e Ishshiahut, Zakarian.

<span id="an_24:26">24:26</span> Nga bijtë e Merarit ishin Mahli dhe
Mushi; biri i Jaaziahut, Beno.

<span id="an_24:27">24:27</span> Bijtë e Merarit me anë të Jaaziahut
ishin Beno, Shohami, Zakuri dhe Ibri.

<span id="an_24:28">24:28</span> Nga Mahli kemi Eleazarin, që nuk pati
fëmijë.

<span id="an_24:29">24:29</span> Nga Kishi, birin e Kishit, Jerahmeelin.

<span id="an_24:30">24:30</span> Bijtë e Mushit ishin Mahli, Ederi dhe
Jerimothi. Këta ishin bijtë e Levitëve sipas shtëpive të tyre atërore.

<span id="an_24:31">24:31</span> Edhe këta, ashtu si bijtë e Aaronit,
vëllezër të tyre, hodhën në short në prani të mbretit David, të
Tsadokut, të Ahimelekut dhe të të parëve të shtëpive atërore të
priftërinjve dhe të Levitëve. Të parët e shtëpive atërore u trajtuan në
të njëjtën mënyrë si vëllezërit e tyre të rinj.

<span id="an_25:1">25:1</span> Pastaj Davidi dhe komandantët e ushtrisë
shkëputën nga shërbimi disa nga bijtë e Asafit, të Hemanit dhe të
Jeduthunit që të këndonin me frymëzim me qeste, me harpa dhe me cembale.
Numri i njerëzve që kryenin këtë shërbim ishte:

<span id="an_25:2">25:2</span> nga bijtë e Asafit: Zakuri, Josefi,
Nethaniahu, Asarelahu, bijtë e Asafit ishin nën drejtimin e Asafit, që i
këndonte himnet me frymëzim në bazë të urdhrave të mbretit.

<span id="an_25:3">25:3</span> Nga Jeduthuni, bijtë e Jeduthunit:
Gedaliahu, Tseri, Jeshajahu, Shimei, Hashabiahu dhe Matihiahu, gjashtë,
nën drejtimin e atit të tyre Jezuduthun, që këndonte himne me frymëzim
për të kremtuar dhe lëvduar Zotin.

<span id="an_25:4">25:4</span> Nga Hemani, bijtë e Hemanit: Bukiahu,
Mataniahu, Uzieli, Shebueli, Jerimothi, Hananiahu, Hanani, Eliathahu,
Gidalti, Romamt-Ezeri, Joshbekashahu, Malothi, Hothiri dhe Mahaziothi.

<span id="an_25:5">25:5</span> Tërë këta ishin bijtë e Hemanit,
shikuesit të mbretit sipas fjalës së Perëndisë për të ngritur në qiell
fuqinë e tij. Në fakt Perëndia i kishte dhënë Hemanit katërmbëdhjetë bij
dhe tri bija.

<span id="an_25:6">25:6</span> Tërë këta ishin nën drejtimin e atit të
tyre për të kënduar në shtëpinë e Zotit me cembale, dhe me harpa dhe me
qeste, për shërbimin në shtëpinë e Perëndisë. Asafi, Jeduthuni dhe
Hemani ishin nën urdhrat e mbretit.

<span id="an_25:7">25:7</span> Numri i tyre, së bashku me vëllezërit e
tyre të ushtruar për t'i kënduar Zotit, të gjithë me të vërtetë të aftë,
ishte dyqind e tetëdhjetë e tetë veta.

<span id="an_25:8">25:8</span> Për të caktuar turnin e shërbimit të tyre
si të vegjëlit ashtu dhe të mëdhenjtë, mjeshtrat dhe dishepujt, hoqën me
short.

<span id="an_25:9">25:9</span> I pari i caktuar me short për Asafin
ishte Josefi; i dyti Gedaliahu, me vëllezërit dhe bijtë e tij, gjithsej
dymbëdhjetë veta;

<span id="an_25:10">25:10</span> i treti ishte Zakuri, me bijtë dhe
vëllezërit e tij, gjithsej dymbëdhjetë veta;

<span id="an_25:11">25:11</span> i katërti ishte Jitsri, me bijtë dhe
vëllezërit e tij, gjithsej dymbëdhjetë veta;

<span id="an_25:12">25:12</span> i pesti ishte Nethaniahu, me bijtë dhe
vëllezërit e tij, gjithsej dymbëdhjetë veta;

<span id="an_25:13">25:13</span> i gjashti ishte Bukiahu, me bijtë dhe
vëllezërit e tij, gjithsej dymbëdhjetë veta;

<span id="an_25:14">25:14</span> i shtati ishte Jesharelahu, me bijtë
dhe vëllezërit e tij, gjithsej dymbëdhjetë veta;

<span id="an_25:15">25:15</span> i teti ishte Jeshajahu, me bijtë dhe
vëllezërit e tij, gjithsej dymbëdhjetë veta;

<span id="an_25:16">25:16</span> i nënti ishte Mataniahu, me bijtë dhe
vëllezërit e tij, gjithsej dymbëdhjetë veta;

<span id="an_25:17">25:17</span> i dhjeti ishte Shimei, me bijtë dhe
vëllezërit e tij, gjithsej dymbëdhjetë veta;

<span id="an_25:18">25:18</span> i njëmbëdhjeti ishte Azareli, me bijtë
dhe vëllezërit e tij, gjithsej dymbëdhjetë veta;

<span id="an_25:19">25:19</span> i dymbëdhjeti ishte Hashabiahu, me
bijtë dhe vëllezërit e tij, gjithsej dymbëdhjetë veta;

<span id="an_25:20">25:20</span> i trembëdhjeti ishte Shubaeli, me bijtë
dhe vëllezërit e tij, gjithsej dymbëdhjetë veta;

<span id="an_25:21">25:21</span> i katërmbëdhjeti ishte Matithiahu, me
bijtë dhe vëllezërit e tij, gjithsej dymbëdhjetë veta;

<span id="an_25:22">25:22</span> i pesëmbëdhjeti ishte Jerimothi, me
bijtë dhe vëllezërit e tij, gjithsej dymbëdhjetë veta;

<span id="an_25:23">25:23</span> i gjashtëmbëdhjeti ishte Hanainahu, me
bijtë dhe vëllezërit e tij, gjithsej dymbëdhjetë veta;

<span id="an_25:24">25:24</span> i shtatëmbëdhjeti ishte Joshbekashahu,
me bijtë dhe me vëllezërit e tij, gjithsej dymbëdhjetë veta;

<span id="an_25:25">25:25</span> i tetëmbëdhjeti ishte Hanani, me bijtë
dhe vëllezërit e tij, gjithsej dymbëdhjetë veta;

<span id="an_25:26">25:26</span> i nëntëmbëdhjeti ishte Malothi, me
bijtë dhe vëllezërit e tij, gjithsej dymbëdhjetë veta;

<span id="an_25:27">25:27</span> i njëzeti ishte Eliathahu, me bijtë dhe
vëllezërit e tij, gjithsej dymbëdhjetë veta;

<span id="an_25:28">25:28</span> i njëzetenjëti ishte Hothiri, me bijtë
dhe vëllezërit e tij, gjithsej dymbëdhjetë veta;

<span id="an_25:29">25:29</span> i njëzetedyti ishte Gidalti, me bijtë
dhe vëllezërit e tij, gjithsej dymbëdhjetë veta;

<span id="an_25:30">25:30</span> i njëzetetreti ishte Mahaziothi, me
bijtë dhe vëllezërit e tij, gjithsej dymbëdhjetë veta;

<span id="an_25:31">25:31</span> i njëzetekatërti ishte Romamti-Ezeri,
me bijtë dhe vëllezërit e tij, gjithsej dymbëdhjetë veta.

<span id="an_26:1">26:1</span> Për klasat e derëtarëve: të Korahitëve,
Meshelemiahu, bir i Koreut, nga bijtë e Asafit.

<span id="an_26:2">26:2</span> Bijtë e Meshelemiahut ishin Zakaria,
djali i parë, Jediaeli i dyti, Zebadiahu i treti, Jathnieli i katërti,

<span id="an_26:3">26:3</span> Eliami, i pesti, Jehohanani, i gjashti,
Eljehoenai i shtati.

<span id="an_26:4">26:4</span> Bijtë e Obed-Edomit ishin Shemajahu,
djali i parë, Jehozabadi i dyti, Joahu i treti, Sakari i katërti,
Nethaneli i pesti,

<span id="an_26:5">26:5</span> Amieli i gjashti, Isakari i shtati,
Peulthai i teti, sepse Perëndia e kishte bekuar.

<span id="an_26:6">26:6</span> Shemajahut, birit të tij, i lindën bij që
sundonin në shtëpitë e tyre atërore, sepse ishin njerëz të fortë dhe
trima.

<span id="an_26:7">26:7</span> Bijtë e Shemajahut ishin Othni, Rafaeli,
Obedi dhe Elzabadi, vëllezërit e të cilëve Elihu dhe Semakiahu ishin
njerëz trima.

<span id="an_26:8">26:8</span> Tërë këta ishin bij të Obed-Edomit; ata,
bijtë e tyre dhe vëllezërit e tyre, ishin njerëz të zotë, të fuqishëm
dhe të aftë të kryenin shërbimin: gjashtëdhjetë pasardhës të
Obed-Edomit.

<span id="an_26:9">26:9</span> Meshelemiahu pati bij dhe vëllezër,
tetëmbëdhjetë trima.

<span id="an_26:10">26:10</span> Hosahu, nga bijtë e Merarit, pati si
bij: Shimrin, i pari (megjithëse nuk ishte i parëlinduri, i ati e caktoi
të parë),

<span id="an_26:11">26:11</span> Hilkiahun i dyti, Tebaliahun i treti,
Zakarian i katërti: të marrë së bashku bijtë dhe vëllezërit e Hosahut
ishin trembëdhjetë.

<span id="an_26:12">26:12</span> Këtyre klasave të derëtarëve, nëpërmjet
të parëve të tyre, por edhe nëpërmjet vëllezërve të tyre, iu besuan
shërbimi në shtëpinë e Zotit.

<span id="an_26:13">26:13</span> U hodh në short për çdo portë, qoftë të
vegjëlit apo të mëdhenjtë, sipas shtëpive atërore.

<span id="an_26:14">26:14</span> Për portën lindore shorti i ra
Shelemiahut. Pastaj u hodh shorti për portën veriore, e cila i ra birit
të tij Zakaria, një këshilltar me mend.

<span id="an_26:15">26:15</span> Porta jugore i ra Obed-Edomit dhe
magazinat bijve të tij,

<span id="an_26:16">26:16</span> Shupimit dhe Osahut i ra në perëndim,
me portën e Shalekethit, në rrugën përpjetë, një postë roje përballë
tjetrës.

<span id="an_26:17">26:17</span> Në krahun lindor qëndronin gjithnjë
gjashtë Levitë çdo ditë, në krahun jugor katër çdo ditë, dhe në
magazinat nga dy për secilën prej tyre.

<span id="an_26:18">26:18</span> Në Parbar, në krahun perëndimor, ishin
caktuar katër veta për rrugën dhe dy për Parbarin.

<span id="an_26:19">26:19</span> Këto ishin klasat e derëtarëve të
zgjedhur midis bijve të Koreut dhe bijve të Merarit.

<span id="an_26:20">26:20</span> Nga Levitët, Ahijahu ishte caktuar për
ruajtjen e thesareve të shtëpisë së Perëndisë dhe të thesareve të
gjërave të shenjtëruara.

<span id="an_26:21">26:21</span> Bijtë e Ladanit, bijtë e Gershonitëve
që rridhnin nga Ladani, të parët e shtëpive atërore të Ladanit,
Gershonitit, domethënë Jehieli.

<span id="an_26:22">26:22</span> Bijtë e Jehielit, Zethami dhe i vëllai
Joeli, ishin caktuar për ruajtjen e thesareve të shtëpisë të Zotit.

<span id="an_26:23">26:23</span> Midis Amramitëve, Jitsharitët,
Hebronitët dhe Uzielitët,

<span id="an_26:24">26:24</span> Shebueli, bir i Gershomit, që ishte bir
i Moisiut, ishte kryeintendenti i thesareve.

<span id="an_26:25">26:25</span> Vëllezërit e tij, me anë të Eliezerit,
ishin i biri i Rehabiahu, bir i të cilit ishte Jeshajahu, bir i të cilit
ishte Jorami, bir i të cilit ishte Zikri, bir i të cilit ishte
Shelomithi.

<span id="an_26:26">26:26</span> Ky Shelomith dhe vëllezërit e tij ishin
caktuar për ruajtjen e të gjitha thesareve të gjërave të shenjta që
mbreti David, të parët e shtëpive atërore dhe komandantët e ushtrisë
kishin shenjtëruar.

<span id="an_26:27">26:27</span> Ata kishin shenjtëruar një pjesë të
plaçkës që kishin shtënë në dorë gjatë luftës për të mbajtur shtëpinë e
Zotit.

<span id="an_26:28">26:28</span> Përveç kësaj të gjitha ato që ishin
shenjtëruar nga Samueli, shikuesi, nga Sauli, bir i Kishit, nga Abneri,
bir i Nerit dhe nga Joabi, bir i Tserujahut, dhe çdo gjë tjetër e
shenjtëruar nga cilido qoftë ishte nën përgjegjësinë e Shelomithit dhe
të vëllezërve të tij.

<span id="an_26:29">26:29</span> Ndër Jitsharitët, Kenajahu dhe bijtë e
tij ishin të ngarkuar me punët e jashtme të Izraelit, në cilësinë e tyre
si magjistrarë dhe si gjyqtarë.

<span id="an_26:30">26:30</span> Ndër Hebronitët, Hashabiahu dhe
vëllezërit e tij, një mijë e shtatëqind trima, u caktuan të mbikqyrnin
Izraelin, këndej Jordanit, në perëndim, në të tëra çështjet e Zotit dhe
të shërbimit të mbretit.

<span id="an_26:31">26:31</span> Jerijahu ishte i pari i Hebronitëve,
sipas brezave të shtëpive të tyre atërore. Në vitin e dyzetë të
mbretërimit të Davidit u bënë kërkime dhe u gjetën midis tyre njerëz të
fortë dhe trima në Jazer të Galaadit.

<span id="an_26:32">26:32</span> Vëllezërit e tij ishin dy mijë e
shtatëqind trima, të parë të shtëpive atërore. Mbreti David u besoi
atyre mbikqyrjen e Rubenitëve, të Gaditëve, të gjysmës së fisit të
Manasit për të gjitha gjërat që kishin të bënin me Perëndinë dhe me
punët e mbretit.

<span id="an_27:1">27:1</span> Dhe tani ja, bijtë e Izraelit, sipas
numrit të tyre, të parëve të shtëpive atërore, komandantëve të mijësheve
dhe të qindësheve dhe të oficerëve të tyre në shërbim të mbretit për të
gjitha ato që

<span id="an_27:2">27:2</span> Në krye të divizionit të parë, gjatë
muajit të parë, ishte Jashobeami, bir i Zabdielit, dhe divizioni i tij
përbëhej nga njëzet e katër mijë burra.

<span id="an_27:3">27:3</span> Ai ishte nga bijtë e Peretsit dhe
komandant i të gjithë oficerëve të ushtrisë gjatë muajit të parë.

<span id="an_27:4">27:4</span> Në krye të divizionit të muajit të dytë
ishte Dodai, Ahohiti; në divizionin e tij oficeri më i rëndësishëm ishte
Miklothi; divizioni i tij përbëhej nga njëzet e katër mijë burra.

<span id="an_27:5">27:5</span> Komandanti i divizionit të tretë për
muajin e tretë ishte Benajahu, bir i priftit Jehojada; ai ishte
komandant dhe divizioni i tij përbëhej nga njëzet e katër mijë burra.

<span id="an_27:6">27:6</span> Benajahu ishte një trim midis të
tridhjetëve dhe ishte i pari i të tridhjetëve; në divizionin e tij
ndodhej edhe i biri i tij Amizabadi.

<span id="an_27:7">27:7</span> Komandanti i katërt për muajin e katërt
ishte Asaheli, vëllai i Joabit; pas tij vinte i biri, Zebadiahu;
divizioni i tij përbëhej nga njëzet e katër mijë burra.

<span id="an_27:8">27:8</span> Komandanti i pestë për muajin e pestë
ishte komandanti Shamhuth, Izrahiti; divizioni i tij përbëhej nga njëzet
e katër mijë burra.

<span id="an_27:9">27:9</span> Komandanti i gjashtë për muajin e gjashtë
ishte Ira, bir i Ikeshit, Tekoitit; divizioni i tij përbëhej nga njëzet
e katër mijë burra.

<span id="an_27:10">27:10</span> Komandanti i shtatë për muajin e shtatë
ishte Heletsi, Peloniti, nga bijtë e Efraimit; divizioni i tij përbëhej
nga njëzet e katër mijë burra.

<span id="an_27:11">27:11</span> Komandanti i tetë për muajin e tetë
ishte Sibekai, Hushathiti, nga Zarhitët; divizioni i tij përbëhej nga
njëzet e katër mijë burra.

<span id="an_27:12">27:12</span> Komandanti i nëntë për muajin e nëntë
ishte Abiezeri nga Anatothi, një Beniaminit; divizioni i tij përbëhej
nga njëzet e katër mijë burra.

<span id="an_27:13">27:13</span> Komandanti i dhjetë për muajin e dhjetë
ishte Maharai nga Netofa, nga Zerahitët; divizioni i tij përbëhej nga
njëzet e katër mijë burra.

<span id="an_27:14">27:14</span> Komandanti i njëmbëdhjetë për muajin e
njëmbëdhjetë ishte Banajahu nga Pirathoni, një nga bijtë e Efraimit;
divizioni i tij përbëhej nga njëzet e katër mijë burra.

<span id="an_27:15">27:15</span> Komandanti i dymbëdhjetë për muajin e
dymbëdhjetë ishte Heldai nga Netofa, prej familjes së Othnielit;
divizioni i tij përbëhej nga njëzet e katër mijë burra.

<span id="an_27:16">27:16</span> Përveç këtyre, të parët e fiseve të
Izraelit ishin këta që vijojnë: i pari i Rubenitëve ishte Eliezeri, bir
i Zikrit; i pari i Simeonitëve, Shefatiahu, bir i Maakahut;

<span id="an_27:17">27:17</span> i pari i Levitëve, Hashabiahu, bir i
Kemuelit; i pari i Aaronit, Tsadoku;

<span id="an_27:18">27:18</span> i pari i Judës, Elihu, një ndër
vëllezërit e Davidit, i pari i Isakarit, Omri, bir i Mikaelit;

<span id="an_27:19">27:19</span> i pari i Zabulonit, Ismajahu, bir i
Obadiahut, i pari i Neftalit, Jerimothi, bir i Azrielit;

<span id="an_27:20">27:20</span> i pari i bijve të Efraimit, Hoshea, bir
i Azariahut, i pari i gjysmës së fisit të Manasit, Joeli, bir i
Pedajahut;

<span id="an_27:21">27:21</span> i pari i gjysmës së fisit të Manasit në
Galaad, Ido, bir i Zakarias; i pari i Beniaminit, Jaasieli, bir i
Abnerit;

<span id="an_27:22">27:22</span> i pari i Danit, Azareeli, bir i
Jerohamit. Këta ishin të parët e fiseve të Izraelit.

<span id="an_27:23">27:23</span> Por Davidi nuk bëri regjistrimin e
atyre që ishin më pak se njëzet vjeç, sepse Zoti i kishte thënë që do ta
shumëzonte Izraelin si yjet e qiellit.

<span id="an_27:24">27:24</span> Joabi, bir i Tserujahut, kishte filluar
regjistrimin e popullsisë por nuk e kishte përfunduar; prandaj zëmërimi
i Zotit goditi Izraelin dhe numri i të regjistruarve nuk u përfshi në
Kronikat e mbretit David.

<span id="an_27:25">27:25</span> Azmavethi, bir i Adielit, ishte
ngarkuar me thesaret e mbretit; Jonathani, bir i Uziahut, ishte ngarkuar
me thesaret që ndodheshin në fshatrat, në qytetet dhe në kalatë;

<span id="an_27:26">27:26</span> Ezri, bir i Kelubit, ishte caktuar për
punonjësit që punonin tokën;

<span id="an_27:27">27:27</span> Shimei nga Ramahu ishte caktuar për
vreshtat; Zabdihu i Sefamit ishte caktuar për prodhimin e vreshtave që
depozitohej në kantina;

<span id="an_27:28">27:28</span> Baal-Hanani nga Gederi ishte caktuar
për ullishtet dhe për fiqtë e egjiptit që ndodheshin në fushë; Joashi
ishte caktuar për depozitat e vajit;

<span id="an_27:29">27:29</span> Shitrai nga Sharoni ishte caktuar për
kopetë që kullotnin në Sharon; Shafati, bir i Adlait, ishte caktuar për
kopetë që ndodheshin në luginat;

<span id="an_27:30">27:30</span> Obili, Ismaeliti, ishte caktuar për
devetë; Jehdejahu nga Merenothi merrej me gomarët;

<span id="an_27:31">27:31</span> Jazizi, Hagariti, ishte caktuar me
kopetë e bagëtive të imta. Tërë këta ishin administratorë të pasurive të
mbretit David.

<span id="an_27:32">27:32</span> Jonathani, ungji i Davidit, ishte
këshilltar, njeri i zgjuar dhe shkrues; Jehieli, bir i Hakmonit, rrinte
me bijtë e mbretit;

<span id="an_27:33">27:33</span> Ahitofeli ishte këshilltar i mbretit;
Hushai, Arkiti, ishte mik i mbretit.

<span id="an_27:34">27:34</span> Ahithofelit i zunë vendin Jehojada, bir
i Benajahut, dhe Abiathari; komandant i ushtrisë së mbretit ishte Joabi.

<span id="an_28:1">28:1</span> Davidi mblodhi në Jeruzalem tërë krerët e
Izraelit, të parët e fiseve, komandantët e divizioneve që ishin në
shërbim të mbretit, komandantët e mijëshëve, komandantët e qindëshëve,
administratorët

<span id="an_28:2">28:2</span> Pastaj mbreti David u ngrit në këmbë dhe
tha: "Më dëgjoni, o vëllezër të mi dhe o populli im! Unë kisha në zemër
të ndërtoja një shtëpi paqeje për arkën e besëlidhjes të Zotit, për
mbështetësen e këmbëve të Perëndisë tonë, dhe kisha bërë përgatitje për
ta ndërtuar.

<span id="an_28:3">28:3</span> Por Perëndia më tha: "Ti nuk do të
ndërtosh një shtëpi në emrin tim, sepse ke qenë një njeri lufte dhe ke
derdhur gjak".

<span id="an_28:4">28:4</span> Megjithatë Zoti, Perëndia i Izraelit, më
ka zgjedhur mua nga tërë shtëpia e atit tim, që të bëhem mbret i
Izraelit përjetë. Në fakt ai ka zgjedhur Judën si princ, dhe në shtëpinë
e Judës shtëpinë e atit tim dhe midis bijve të atit tim i ka pëlqyer të
më bëjë mua mbret të të gjithë Izraelit.

<span id="an_28:5">28:5</span> Midis tërë bijve të mi (sepse Zoti më ka
dhënë shumë fëmijë) ai ka zgjedhur birin tim Salomon, që të ulet në
fronin e mbretërisë të Zotit mbi Izraelin.

<span id="an_28:6">28:6</span> Ai më tha: "Do të jetë biri yt Salomon ai
që ka për të ndërtuar shtëpinë time dhe oborret e mia, sepse kam
zgjedhur atë si djalin tim, dhe unë do të jem për atë si një baba.

<span id="an_28:7">28:7</span> Do ta bëj të qëndrueshme përjetë
mbretërinë e tij në rast se u përmbahet në mënyrë të vendosur
urdhërimeve dhe dekreteve të mia, ashtu si po bën sot".

<span id="an_28:8">28:8</span> Kështu, pra, përpara tërë Izraelit,
asamblesë së Zotit, dhe përpara Perëndisë tonë që na dëgjon, zbatoni dhe
kërkoni tërë urdhërimet e Zotit, Perëndisë tuaj, me qëllim që të mund ta
zotëroni këtë vend të mirë dhe t'ia lini si trashëgimi bijve tuaj mbas
jush, përjetë.

<span id="an_28:9">28:9</span> Ti Salomon, biri im njihe Perëndinë e
atit tënd dhe shërbeji me gjithë zemër dhe me shpirt vullnetmirë, sepse
Zoti heton të gjitha zemrat dhe kupton tërë qëllimet e mendimeve. Në
rast se ti e kërkon, ai do të të lërë ta gjesh; por në rast se ti e
braktis, ai do të të hedhë poshtë përjetë.

<span id="an_28:10">28:10</span> Tani ki parasysh që Zoti të ka zgjedhur
për të ndërtuar një shtëpi si shenjtërore; tregohu i fortë dhe futju
punës!".

<span id="an_28:11">28:11</span> Atëherë Davidi i dha birit të tij
Salomonit projektin e portikut të tempullit, të godinave të tij, të
dhomave të tij, të thesareve të tij, të dhomave të sipërme, të dhomave
të brendshme dhe të vendit të pajtuesit,

<span id="an_28:12">28:12</span> si dhe projektin e të gjitha gjërave që
kishte në mendje për Frymën lidhur me oborret e shtëpisë të Zotit, me të
gjitha dhomat anësore, me thesaret e shtëpisë së Perëndisë dhe me
thesaret e sendeve të shenjtëruara,

<span id="an_28:13">28:13</span> me klasat e priftërinjve dhe të
Levitëve, me tërë punën lidhur me shërbimin e shtëpisë të Zotit dhe me
të gjitha veglat e nevojshme për shërbimin e shtëpisë të Zotit.

<span id="an_28:14">28:14</span> I dha arin duke treguar peshën e
sendeve prej ari, për të gjitha veglat që përdoren në çdo lloj shërbimi,
dhe argjendin duke treguar peshën e të gjitha veglave prej argjendi, për
të gjitha veglat që përdoren në çdo lloj shërbimi.

<span id="an_28:15">28:15</span> I dha gjithashtu peshën e arit për
shandanët prej ari dhe për llambat e tyre prej ari, duke treguar peshën
e çdo shandani dhe të llambave të tij, dhe peshën e argjendit për
shandanët prej argjendi, duke treguar peshën e çdo shandani dhe të
llambave të tij, sipas përdorimit të çdo shandani.

<span id="an_28:16">28:16</span> I dha gjithashtu, duke treguar peshën,
arin për tryezat e bukëve të paraqitjes, për çdo tryezë, dhe argjendin
për tryezat prej argjendi,

<span id="an_28:17">28:17</span> dhe arin e kulluar për pirunët e
mëdhenj, për legenët e vegjël dhe për kupat, dhe arin, duke treguar
peshën për kupat prej ari, për çdo kupë, dhe argjendin, duke treguar
peshën për kupat prej argjendi, për çdo kupë.

<span id="an_28:18">28:18</span> I dha gjithashtu ar të kulluar për
altarin e temjanit, duke treguar peshën, dhe për modelin e qerres,
domethënë, kerubinët prej ari që hapnin krahët dhe mbulonin arkën e
besëlidhjes të Zotit.

<span id="an_28:19">28:19</span> "Tërë kjo", tha Davidi, "m'u dha e
shkruar nga dora e Zotit, që më bëri të kuptoj tërë punimet e këtij
projekti".

<span id="an_28:20">28:20</span> Davidi i tha pastaj të birit Salomon:
"Ji i fortë dhe trim, përvishju punës, mos ki frikë dhe mos u trondit,
sepse Zoti Perëndi, Perëndia im, do të jetë me ty. Ai nuk do të lërë dhe
nuk do të braktisë deri sa të mbarosh tërë punën për shërbimin e
shtëpisë të Zotit.

<span id="an_28:21">28:21</span> Dhe ja klasat e priftërinjve dhe të
Levitëve për tërë shërbimin e shtëpisë së Perëndisë; përveç kësaj, për
çdo punë do të kesh në dispozicion lloj lloj specialistësh vullnetmirë,
në çdo veprimtari; edhe krerët edhe tërë populli do të jenë plotësisht
nën urdhrat e tua".

<span id="an_29:1">29:1</span> Pastaj mbreti David i tha tërë asamblesë:
"Salomoni, biri im, i vetmi që Perëndia ka zgjedhur, është akoma i ri
dhe i pa përvojë, ndërsa vepra është e madhe, sepse ky pallat nuk i
është caktuar një njeriu, por Zotit Perëndi.

<span id="an_29:2">29:2</span> Me të gjitha mundësitë e mia kam
përgatitur për shtëpinë e Perëndisë tim ar për sendet prej ari, argjend
për sendet prej argjendi, bronz për sendet prej bronzi, hekur për sendet
prej hekuri, dru për sendet prej druri, gurë oniski dhe gurë për t'u
ngallmuar, gurë brilanti dhe me ngjyra të ndryshme, lloj lloj gurësh të
çmuar dhe mermer në një sasi të madhe.

<span id="an_29:3">29:3</span> Përveç kësaj, duke qenë se e kam vendosur
dashurinë time mbi shtëpinë e Perëndisë tim, përveç asaj që kam
përgatitur për shtëpinë e shenjtërores, i dhuroj shtëpisë së Perëndisë
tim thesarin tim personal prej ari dhe argjendi:

<span id="an_29:4">29:4</span> tre mijë talenta ari, nga ari i Ofirit,
dhe shtatë mijë talenta argjendi të kulluar për të veshur muret e
shenjtërores,

<span id="an_29:5">29:5</span> ari për sendet prej ari, argjendi për
sendet prej argjendi dhe për të gjitha punimet që duhet të kryhen nga
zejtarë të shkathët. Kush është sot i gatshëm ta mbushë dorën e tij për
t'ia kushtuar Zotit?".

<span id="an_29:6">29:6</span> Atëherë të parët e shtëpive atërore,
krerët e fiseve të Izraelit, komandantët e mijëshëve dhe të qindëshëve,
administratorët e punëve të mbretit bënë oferta vullnetare,

<span id="an_29:7">29:7</span> dhe dhanë për punimin e shtëpisë së
Perëndisë pesë mijë talenta ari, dhjetë mijë darika ari, dhjetë mijë
talenta argjendi, tetëmbëdhjetë talenta prej bronzi dhe njëzqind mijë
talenta prej hekuri.

<span id="an_29:8">29:8</span> Kushdo që zotëronte gurë të çmuar, i
dorëzoi në duart e Jehielit, Gershonitit, me qëllim që të hynin në
thesarin e shtëpisë të Zotit.

<span id="an_29:9">29:9</span> Populli u gëzua nga ofertat e tyre
vullnetare, sepse i kishin bërë këto oferta Zotit me gjithë zemër; edhe
mbreti David u gëzua shumë.

<span id="an_29:10">29:10</span> Kështu Davidi bekoi Zotin përpara tërë
asamblesë dhe tha: "I bekuar je ti, o Zot, Perëndi i Izraelit, ati ynë,
për gjithë amshimin.

<span id="an_29:11">29:11</span> Jotja, o Zot, është madhështia, fuqia,
lavdia, shkëlqimi, madhëria, sepse gjithshka që është në qiell dhe mbi
tokë është jotja. E jotja o Zot është mbretëria, dhe ti ngrihesh sovran
mbi gjithshka.

<span id="an_29:12">29:12</span> Nga ti vijnë pasuria dhe lavdia; ti
sundon mbi gjithçka; në dorën tënde janë forca dhe fuqia, dhe ti ke
fuqinë për të bërë të madh dhe për t'u dhënë forcë të gjithëve.

<span id="an_29:13">29:13</span> Prandaj ne, o Perëndia ynë, të
falenderojmë dhe kremtojmë emrin tënd të lavdishëm.

<span id="an_29:14">29:14</span> Po kush jam unë dhe kush është populli
im që jemi në gjendje të të ofrojmë gjithçka në mënyrë spontane? Në të
vërtetë të gjitha gjërat vijnë nga ti, dhe ne të kemi kthyer thjesht atë
që kemi marrë nga dora jote.

<span id="an_29:15">29:15</span> Sepse ne jemi të huaj dhe shtegtarë
përpara teje ashtu si qenë etërit tanë. Ditët tona mbi tokë janë si një
hije dhe nuk ka shpresë.

<span id="an_29:16">29:16</span> O Zot, Perëndia ynë, tërë ky bollëk
gjërash që kemi përgatitur për të të ndërtuar një tempull ty, në emrin
tënd të shenjtë, vjen nga dora jote, është e tëra jotja.

<span id="an_29:17">29:17</span> Unë e di, o Perëndia im, që ti provon
zemrën dhe gëzohesh kur sheh sjelljen e drejtë. Prandaj në drejtësinë e
zemrës sime të kam ofruar në mënyrë spontane tërë këto gjëra; dhe tani
shoh me gëzim që populli yt, që është këtu i pranishëm, bën ofertat e
tij në mënyrë spontane.

<span id="an_29:18">29:18</span> O Zot, Perëndi i Abrahamit, i Isakut
dhe i Izraelit, i etërve tanë, ruaj gjithnjë këto prirje dhe mendime në
zemrën e popullit tënd dhe drejto zemrat e tyre nga ti;

<span id="an_29:19">29:19</span> dhe jepi Salomonit, birit tim, një
zemër të ndershme, që ai të respektojë urdhërimet, porositë dhe statutet
e tua, që të bëjë tërë këto gjëra dhe të ndërtojë tempullin për të cilin
kam bërë përgatitjet".

<span id="an_29:20">29:20</span> Pastaj Davidi i tha tërë asamblesë:
"Tani bekoni Zotin, Perëndinë tuaj". Atëherë tërë asambleja bekoi Zotin,
Perëndinë e etërve të tyre; u përkulën dhe ranë përmbys përpara Zotit
dhe mbretit.

<span id="an_29:21">29:21</span> Të nesërmen bënë flijime për Zotin dhe
i ofruan olokauste: një mijë dema të vegjël, një mijë desh, një mijë
qengja me libacionet përkatëse dhe flijime të shumta për tërë Izraelin.

<span id="an_29:22">29:22</span> Atë ditë hëngrën dhe pinë me gëzim të
madh para Zotit; dhe për herë të dytë e shpallën mbret Salomonin, birin
e Davidit dhe e vajosën përpara Zotit që të ishte princ, dhe Tsadokun që
të ishte prift.

<span id="an_29:23">29:23</span> Pastaj Salomoni u ul në fronin e Zotit
si mbret në vend të Davidit, atit të tij; ai pati mbarësi dhe tërë
Izraeli iu bind.

<span id="an_29:24">29:24</span> Gjithë krerët, trimat dhe tërë bijtë e
mbretit David iu nënshtruan mbretit Salomon.

<span id="an_29:25">29:25</span> Kështu Zoti e bëri shumë të madh
Salomonin përpara tërë Izraelit dhe i dha një madhështi mbretërore që
asnjë mbret para tij në Izrael nuk e kishte pasur kurrë.

<span id="an_29:26">29:26</span> Davidi, bir i Isait, mbretëronte mbi
tërë Izraelin.

<span id="an_29:27">29:27</span> Ai mbretëroi dyzet vjet mbi Izraelin:
shtatë vjet në Hebron dhe tridhjet e tre vjet në Jeuzalem.

<span id="an_29:28">29:28</span> Vdiq shumë plak, i ngopur me ditë, me
pasuri dhe lavdi. Në vend të tij mbretëroi i biri, Salomoni.

<span id="an_29:29">29:29</span> Trimëritë e mbretit David, si të parat
ashtu dhe të fundit, janë shkruar në librin e shikuesit Samuel, në
librin e profetit Nathan dhe në librin e shikuesit Gad,

<span id="an_29:30">29:30</span> me të gjitha ato gjëra që kanë të bëjnë
me mbretërinë e tij, me fuqinë e tij dhe me të gjitha ngjarjet që i
ndodhën atij, Izraelit dhe tërë mbretërive të vendeve të tjera.

------------------------------------------------------------------------

[Next: 2 Chronicles](ch2.md)
