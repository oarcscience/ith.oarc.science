[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Albanian Bible: 3 John

<span id="an_1:1">1:1</span> Sepse u gëzova shumë kur erdhën disa
vëllezër dhe dëshmuan për besnikërinë tënde ndaj së vërtetës, se si ecën
ti në të vërtetën.

<span id="an_1:2">1:2</span> Nuk kam gëzim më të madh nga ky: të dëgjoj
se bijtë e mi ecin në të vërtetën.

<span id="an_1:3">1:3</span> Shumë i dashur, ti vepron me besnikëri në
të gjitha ato që bën për vëllezërit dhe të huajt.

<span id="an_1:4">1:4</span> Ata dëshmuan për dashurinë tënde përpara
kishës; dhe ti të bësh mirë të gujdesësh për udhëtimin e tyre në mënyrë
të denjë për Perëndinë,

<span id="an_1:5">1:5</span> sepse ata dolën për emrin e tij, pa marrë
asgjë nga johebrenjtë.

<span id="an_1:6">1:6</span> Ne e kemi për detyrë, pra, t'i presim këta
njerëz, që të jemi bashkëpunëtorë në çështjen e së vërtetës.

<span id="an_1:7">1:7</span> I shkrova kishës, por Diotrefi, që do të
jetë i pari ndër ta, nuk na pret.

<span id="an_1:8">1:8</span> Prandaj, po të vij, do t'i kujtoj atij
veprat që bën, duke folur fjalë të liga kundër nesh; dhe duke mos u
mjaftuar me këto, ai vetë nuk i pret vëllezërit dhe i ndalon ata që duan
t'i presin e i përjashton nga kisha.

<span id="an_1:9">1:9</span> Shumë i dashur, mos imito të keqen, por të
mirën. Ai që bën të mirën është nga Perëndia, por ai që bën të keqen nuk
e ka parë Perëndinë.

<span id="an_1:10">1:10</span> Për Demetrin të gjithë dëshmojnë, madje
edhe vetë e vërteta; edhe ne dëshmojmë për të, dhe ti e di se dëshmia
jonë është e vërtetë.

<span id="an_1:11">1:11</span> Kisha shumë për të të shkruar, por nuk
dua të të shkruaj me bojë e penë;

<span id="an_1:12">1:12</span> por shpresoj të të shoh së shpejti dhe do
të flasim gojarisht.

<span id="an_1:13">1:13</span> Paqja me ty. Të përshëndesin miqtë.
Përshëndeti miqtë një për një.

<span id="an_1:14">1:14</span> Juda, shërbëtor i Jezu Krishtit dhe
vëllai i Jakobit, të thirrurve që u shenjtëruan në Perëndinë Atë dhe të
ruajtur në Jezu Krisht:

------------------------------------------------------------------------

[Next: Jude](jde.md)
