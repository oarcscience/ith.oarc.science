[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo1)  [Next](jo3.md) 

------------------------------------------------------------------------

### Estonian Bible: 2 John

<span id="an_1:1">1:1</span> Vanem äravalitud emandale ja tema lastele,
keda ma armastan tões - ja mitte üksi mina, vaid ka kõik, kes on
tunnetanud tõe -

<span id="an_1:2">1:2</span> tõe pärast, mis jääb meisse ja on meiega
igavesti.

<span id="an_1:3">1:3</span> Arm, halastus ja rahu Jumalalt Isalt ja
Issandalt Jeesuselt Kristuselt, Isa Pojalt, olgu meie kõikidega tões ja
armastuses!

<span id="an_1:4">1:4</span> Mind rõõmustas väga, et leidsin sinu laste
seast neid, kes käivad tões vastavalt käsule, mille oleme saanud Isalt.

<span id="an_1:5">1:5</span> Ja nüüd ma palun sind, emand, mitte kui uut
käsku sulle kirjutades, vaid sama, mis meil oli algusest alates, et me
peame üksteist armastama.

<span id="an_1:6">1:6</span> Ja see on armastus, et me käime Tema
käskude järgi. See on käsk, et teie, nagu te algusest olete kuulnud,
käiksite selles.

<span id="an_1:7">1:7</span> Sest palju eksitajaid on tulnud maailma,
kes ei tunnista Jeesust Kristust, kes lihas pidi tulema. See on eksitaja
ja kristusevastane.

<span id="an_1:8">1:8</span> Vaadake ette, et te ei mineta seda, mis me
oleme vaevaga saavutanud, vaid et te saaksite kätte täie palga.

<span id="an_1:9">1:9</span> Igaüks, kes astub Kristuse õpetusest üle
ega jää selle sisse, sellel ei ole Jumalat. Kes püsib selles õpetuses,
sellel on niihästi Isa kui Poeg.

<span id="an_1:10">1:10</span> Kui keegi tuleb teie juurde ega too
enesega sama õpetust, siis ärge võtke seda oma majasse ja ärge öelge
temale: „Tere tulemast!”

<span id="an_1:11">1:11</span> Sest kes temale ütleb: „Tere tulemast!”
saab tema kurjade tegude osaliseks.

<span id="an_1:12">1:12</span> Mul oleks teile palju kirjutada, aga ma
ei taha seda teha paberil ja tindiga, vaid ma loodan tulla teie juurde
ja teiega rääkida suu suud vastu, et meie rõõm oleks täielik.

<span id="an_1:13">1:13</span> Sind tervitavad sinu äravalitud õe
lapsed.

------------------------------------------------------------------------

[Next: 3 John](jo3.md)
