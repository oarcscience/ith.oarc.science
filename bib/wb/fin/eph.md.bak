[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](gal)  [Next](phi.md) 

------------------------------------------------------------------------

### Finnish Bible: Ephesians

<span id="an_1:1">1:1</span> Paavali, Jesuksen Kristuksen apostoli
Jumalan tahdon kautta, pyhille, jotka Ephesossa asuvat ja Kristuksen
Jesuksen päälle uskovat:

<span id="an_1:2">1:2</span> Armo olkoon teille ja rauha Jumalalta
meidän Isältämme ja Herralta Jesukselta Kristukselta!

<span id="an_1:3">1:3</span> Kiitetty olkoon Jumala ja meidän Herran
Jesuksen Kristuksen Isä, joka meitä on siunannut kaikkinaisella
hengellisellä siunauksella taivaallisissa Kristuksen kautta.

<span id="an_1:4">1:4</span> Niinkuin hän meitä on sen kautta valinnut,
ennenkuin maailman perustus laskettu oli, että me olisimme pyhät ja
laittamattomat rakkaudessa hänen edessänsä,

<span id="an_1:5">1:5</span> Ja on säätänyt meitä korjattaa lapsiksensa,
Jesuksen Kristuksen kautta, hyvän tahtonsa jälkeen,

<span id="an_1:6">1:6</span> Kunniallisen armonsa kiitokseksi, jonka
kautta hän on meitä otolliseksi tehnyt siinä rakkaassa,

<span id="an_1:7">1:7</span> Jossa meillä on lunastus hänen verensä
kautta, nimittäin syntein anteeksi-antamus, hänen armonsa rikkauden
jälkeen,

<span id="an_1:8">1:8</span> Jonka hän meille runsaasti kaikkinaisen
viisauden ja taidon kautta antanut on,

<span id="an_1:9">1:9</span> Ja on meille tahtonsa salaisuuden hyvästä
suomastansa tiettäväksi tehnyt, ja sen hänen kauttansa tuottanut edes,

<span id="an_1:10">1:10</span> Kuin aika täytetty oli, että hän kaikki
kappaleet päältä-iskein Kristuksessa yhdistäis, sekä ne, jotka
taivaassa, että myös ne, jotka maan päällä ovat,

<span id="an_1:11">1:11</span> Hänessä, jonka kautta me myös
perillisiksi tulleet olemme, jo ennen hänen aivoituksensa jälkeen
säädetyt, joka kaikki kappaleet oman tahtonsa neuvon jälkeen vaikuttaa.

<span id="an_1:12">1:12</span> Että me olisimme hänen kunniansa
kiitokseksi, me jotka ennen Kristuksen päälle toivoimme,

<span id="an_1:13">1:13</span> Jonka kautta te myös totuuden sanan
kuulleet olette, nimittäin evankeliumin teidän autuudestanne: jonka
kautta te myös, sittekuin te uskoitte, kiinnitetyt olette lupauksen
Pyhällä Hengellä,

<span id="an_1:14">1:14</span> Joka meidän perintömme pantti on meidän
lunastukseemme, että me hänen omaisensa olisimme, hänen kunniansa
kiitokseksi.

<span id="an_1:15">1:15</span> Sentähden minäkin, sittekuin minä kuulin
siitä uskosta, joka teillä Herran Jesuksen päälle on, ja teidän
rakkaudestanne kaikkein pyhäin tykö,

<span id="an_1:16">1:16</span> En lakkaa kiittämästä Jumalaa teidän
edestänne, ajatellen aina teitä minun rukouksissani:

<span id="an_1:17">1:17</span> Että meidän Herran Jesuksen Kristuksen
Jumala, kunnian Isä, antais teille viisauden ja ilmoituksen hengen hänen
tuntemiseensa,

<span id="an_1:18">1:18</span> Ja valaisis teidän ymmärryksenne silmät,
että te tietäisitte, minkä hänen kutsumisensa toivo on ja mikä hänen
kunniansa perimisen rikkaus on hänen pyhissänsä,

<span id="an_1:19">1:19</span> Ja kuinka suuri hänen voimansa meidän
kohtaamme on, jotka hänen väkevän voimansa vaikuttamisen jälkeen
uskomme,

<span id="an_1:20">1:20</span> Jonka hän Kristuksessa vaikutti, kuin hän
hänen kuolleista herätti ja pani istumaan oikialle kädellensä taivaissa,

<span id="an_1:21">1:21</span> Kaiken hallituksen ja vallan ja
väkevyyden ja herrauden päälle, ja kaiken sen päälle, joka nimittää
taidetaan ei ainoastaan tässä maailmassa, mutta myös tulevaisessa,

<span id="an_1:22">1:22</span> Ja on kaikki pannut hänen jalkainsa alle,
ja on myös hänen pannut pääksi kaikkein päälle seurakunnalle,

<span id="an_1:23">1:23</span> Joka on hänen ruumiinsa, sen täyttämys,
joka kaikki kaikissa täyttää.

<span id="an_2:1">2:1</span> Ja myös (herätti) teidät, kuin te kuolleet
olitte ylitsekäymisten ja syntein tähden,

<span id="an_2:2">2:2</span> Joissa te muinen vaelsitte, tämän maailman
juoksun jälkeen ja sen pääruhtinaan, jolla tuulessa valta on, nimittäin
sen hengen jälkeen, joka nyt epäuskoisissa lapsissa vaikuttaa,

<span id="an_2:3">2:3</span> Joiden seassa me myös kaikki muinen meidän
lihamme himoissa vaelsimme ja teimme lihan ja toimen tahdon jälkeen, ja
me olimme luonnostamme vihan lapset niinkuin muutkin.

<span id="an_2:4">2:4</span> Mutta Jumala, joka rikas on laupiudesta,
suuren rakkautensa tähden, jolla hän on meitä rakastanut,

<span id="an_2:5">2:5</span> Ja kuin me vielä synnissä kuolleet olimme,
on hän meitä Kristuksen kanssa eläväksi tehnyt; (sillä armosta olette te
autuaiksi tulleet:)

<span id="an_2:6">2:6</span> Ja on meidät ynnä hänen kanssansa
herättänyt, ja istuttanut taivaallisiin menoihin Kristuksessa
Jesuksessa,

<span id="an_2:7">2:7</span> Että hän tulevaisilla ajoilla ylönpalttisen
armonsa rikkauden hyvyydestänsä meidän kohtaamme Kristuksessa Jesuksessa
osoittais.

<span id="an_2:8">2:8</span> Sillä armosta te olette autuaiksi tulleet,
uskon kautta, ja ette itse teissänne: Jumalan lahja se on:

<span id="an_2:9">2:9</span> Ei töistä, ettei yksikään kerskaisi.

<span id="an_2:10">2:10</span> Sillä me olemme hänen tekonsa, luodut
Kristuksessa Jesuksessa hyviin töihin, joihin Jumala meidät on jo ennen
vaeltamaan valmistanut.

<span id="an_2:11">2:11</span> Sentähden muistakaat, että te olitte
muinen pakanat lihan jälkeen, ja niiltä kutsuttiin esinahaksi, jotka
lihan jälkeen ympärileikkaukseksi kutsuttiin, joka käsillä tehdään,

<span id="an_2:12">2:12</span> Että te siihen aikaan ilman Kristusta
olitte muukalaiset Israelin kyläkunnasta, ja vieraat lupauksen
Testamentista, ja ei teillä toivoakaan ollut, ja olitte maailmassa ilman
Jumalaa;

<span id="an_2:13">2:13</span> Mutta nyt te Kristuksessa Jesuksessa
olette. Jotka muinen taampana olitte, nyt te Kristuksen veren kautta
olette lähes päässeet;

<span id="an_2:14">2:14</span> Sillä hän on meidän rauhamme, joka
molemmista on yhden tehnyt ja vaihe-aidan särkenyt,

<span id="an_2:15">2:15</span> Että hän lihansa kautta vihan otti pois,
nimittäin lain, joka käskyihin päätetty oli; että hän kahdesta yhden
uuden ihmisen lois itsessänsä, ja tekis rauhan,

<span id="an_2:16">2:16</span> Ja että hän ne molemmat Jumalan kanssa
yhdessä ruumiissa ristin kautta sovittais, ja on vihan itse kauttansa
kuolettanut,

<span id="an_2:17">2:17</span> Ja on tullut evankeliumin kautta rauhaa
ilmoittamaan teille, jotka taampana olitte, ja niille, jotka läsnä
olivat.

<span id="an_2:18">2:18</span> Sillä hänen kauttansa me molemmin yhdessä
hengessä saamme Isää lähestyä.

<span id="an_2:19">2:19</span> Niin ettepä te silleen ole vieraat ja
muukalaiset, vaan pyhäin kylänmiehet ja Jumalan perhe,

<span id="an_2:20">2:20</span> Apostolein ja prophetain perustuksen
päälle rakennetut, jossa Jesus Kristus paras kulmakivi on,

<span id="an_2:21">2:21</span> Jonka päälle kaikki rakennus toinen
toiseensa liitetään ja kasvaa pyhäksi templiksi Herrassa,

<span id="an_2:22">2:22</span> Jonka päälle te myös rakennetaan
Jumalalle asuinsiaksi Hengessä.

<span id="an_3:1">3:1</span> Sentähden minä Paavali, Jesuksen Kristuksen
vanki, teidän pakanain tähden;

<span id="an_3:2">3:2</span> Jos te muutoin kuulleet olette Jumalan
armon huoneenhallituksesta, joka minulle teidän puoleenne annettu on,

<span id="an_3:3">3:3</span> Että minulle on tämä salaus ilmoituksen
kautta tiettäväksi tehty, niinkuin minä jo ennen lyhykäisesti kirjoitin,

<span id="an_3:4">3:4</span> Josta te lukein taidatte minun ymmärrykseni
Kristuksen salaisuudessa tuta,

<span id="an_3:5">3:5</span> Joka ei ole entisiin aikoihin niin ihmisten
lapsille tiettäväksi tehty, kuin se nyt hänen pyhille apostoleillensa ja
prophetaillensa Hengen kautta ilmoitettu on:

<span id="an_3:6">3:6</span> Nimittäin, että pakanat pitää
kanssaperilliset ja yksi ruumis oleman ja osalliset hänen lupauksestansa
Kristuksessa, evankeliumin kautta,

<span id="an_3:7">3:7</span> Jonka palveliaksi minä tullut olen Jumalan
armon lahjan kautta, joka hänen voimansa vaikutuksesta minulle annettu
on.

<span id="an_3:8">3:8</span> Minulle, joka kaikkein vähin pyhäin seassa
olen, on tämä armo annettu, että minä pakanain seassa tutkimattoman
Kristuksen rikkauden julistaisin,

<span id="an_3:9">3:9</span> Ja jokaiselle valkeuteen saattaisin, mikä
osallisuus siinä salaisuudessa on, joka ijankaikkisesti on salattu ollut
Jumalassa, joka kaikki Jesuksen Kristuksen kautta luonut on:

<span id="an_3:10">3:10</span> Että nyt haltioille ja esivalloille
taivaallisissa Jumalan moninainen viisaus seurakunnan kautta tiettäväksi
tulis,

<span id="an_3:11">3:11</span> Sen ijankaikkisen aivoituksen jälkeen,
jonka hän Kristuksessa Jesuksessa meidän Herrassamme osoittanut on,

<span id="an_3:12">3:12</span> Jonka kautta meillä on uskallus ja
tykökäymys kaikella rohkeudella, uskon kautta hänen päällensä.

<span id="an_3:13">3:13</span> Sentähden minä rukoilen, ettette minun
vaivaini tähden väsyisi, joita minä teidän edestänne kärsin, joka teidän
kunnianne on.

<span id="an_3:14">3:14</span> Sentähden kumarran minä polveni meidän
Herran Jesuksen Kristuksen Isän puoleen,

<span id="an_3:15">3:15</span> Joka kaikkein oikia Isä on, jotka
taivaissa ja maassa lapsiksi kutsutaan,

<span id="an_3:16">3:16</span> Että hän antais teille voimaa kunniansa
rikkauden jälkeen, että te hänen Henkensä kautta väkeväksi tulisitte
sisällisessä ihmisessä;

<span id="an_3:17">3:17</span> Ja että Kristus asuis uskon kautta teidän
sydämissänne;

<span id="an_3:18">3:18</span> Että te olisitte rakkauden kautta
juurtuneet ja perustetut; että te selkiästi käsittäisitte kaikkein
pyhäin kanssa, mikä leveys ja pituus, ja syvyys ja korkeus olis,

<span id="an_3:19">3:19</span> Ja Kristuksen rakkauden tuntisitte, joka
kaiken tuntemisen ylitse käy; että te olisitte kaikella Jumalan
täydellisyydellä täytetyt.

<span id="an_3:20">3:20</span> Mutta hänelle, joka kaikki
ylönpalttisesti voi tehdä, kaiken senkin ylitse, kuin me rukoilemme
taikka ymmärrämme, sen voiman jälkeen, joka meissä vaikuttaa,

<span id="an_3:21">3:21</span> Hänelle olkoon kunnia seurakunnassa, joka
on Kristuksessa Jesuksessa, kaikkiin aikoihin ijankaikkisesta niin
ijankaikkiseen, amen!

<span id="an_4:1">4:1</span> Niin minä vangittu Herrassa neuvon teitä,
että te siinä kutsumisessa, johon te kutsutut olette, niin vaeltaisitte
kuin sopii,

<span id="an_4:2">4:2</span> Kaikella nöyryydellä, siveydellä ja
pitkämielisyydellä, ja kärsikäät toinen toistanne rakkaudessa.

<span id="an_4:3">4:3</span> Ahkeroitkaat myös pitämään hengen yhteyttä
rauhan siteen kautta:

<span id="an_4:4">4:4</span> Yksi ruumis ja yksi henki, niinkuin tekin
olette teidän kutsumisessanne yhdenkaltaiseen toivoon kutsutut,

<span id="an_4:5">4:5</span> Yksi Herra, yksi usko, yksi kaste,

<span id="an_4:6">4:6</span> Yksi Jumala ja kaikkein Isä, joka kaikkein
päällä on, ja kaikkein kautta, ja teissä kaikissa.

<span id="an_4:7">4:7</span> Mutta jokaiselle meille on armo annettu
Kristuksen lahjan mitan jälkeen.

<span id="an_4:8">4:8</span> Sentähden hän sanoo: hän on astunut ylös
korkeuteen, ja on vankiuden vangiksi vienyt, ja ihmisille lahjoja
antanut.

<span id="an_4:9">4:9</span> Mutta se, että hän astui ylös, ei ole
mikään muu kuin että hän ennen tänne astui alas, alimmaisiin maan
paikkoihin.

<span id="an_4:10">4:10</span> Joka on astunut alas, hän on se, joka
kaikkein taivasten päälle astui ylös, että hän kaikki täyttäis,

<span id="an_4:11">4:11</span> Ja hän on pannut muutamat apostoleiksi,
muutamat prophetaiksi, muutamat evankelistaiksi, muutamat paimeniksi ja
opettajiksi.

<span id="an_4:12">4:12</span> Pyhäin täydellisyyteen, palveluksen
työhön ja Kristuksen ruumiin rakennukseen,

<span id="an_4:13">4:13</span> Siihenasti kuin me kaikki tulemme uskon
ja Jumalan Pojan tuntemisen yhteydessä täydeksi mieheksi, Kristuksen
täydellisen varren mitan jälkeen:

<span id="an_4:14">4:14</span> Ettemme silleen lapset olisi, jotka
horjuisimme ja kaikkinaisilta opetuksen tuulilta vieteltäisiin, ihmisten
koiruuden ja kavaluuden kautta, jolla he meitä käyvät ympäri,
saadaksensa pettää;

<span id="an_4:15">4:15</span> Mutta olkaamme toimelliset rakkaudessa ja
kasvakaamme kaikissa, hänessä, joka pää on, Kristus,

<span id="an_4:16">4:16</span> Josta koko ruumis on koottu ja yhteen
liitetty, kaiken yhdistyksen kautta, joka siihen lisääntyy, sen
vaikutuksen ja määrän jälkeen, joka kullakin jäsenellä on, siitä kasvaa
ruumis omaksi rakennukseksensa rakkaudessa.

<span id="an_4:17">4:17</span> Niin minä nyt sanon ja todistan Herrassa,
ettette silleen vaella niinkuin muut pakanat vaeltavat mielensä
tyhmyydessä,

<span id="an_4:18">4:18</span> Joiden ymmärrys pimitetty on ja ovat
vieraantuneet siitä elämästä, joka Jumalasta on, tyhmyyden kautta, joka
heissä on, ja heidän sydämensä kovuuden kautta,

<span id="an_4:19">4:19</span> Jotka, sitten kuin he olivat paatuneet,
antoivat ylön heitänsä haureuteen ja tekivät kaikkinaista saastaisuutta
ylönpalttisessa himossa.

<span id="an_4:20">4:20</span> Mutta ette niin Kristusta ole oppineet.

<span id="an_4:21">4:21</span> Jos te muutoin hänestä kuulleet olette ja
hänessä opetetut olette, niinkuin totuus Jesuksessa on,

<span id="an_4:22">4:22</span> Niin pankaat pois vanha ihminen, jonka
kanssa te ennen vaelsitte, joka himoin kautta eksyksissä itsensä
turmelee;

<span id="an_4:23">4:23</span> Mutta uudistakaat teitänne teidän
mielenne hengessä,

<span id="an_4:24">4:24</span> Ja pukekaat päällenne uusi ihminen, joka
Jumalan jälkeen luotu on, totisessa vahurskaudessa ja pyhyydessä.

<span id="an_4:25">4:25</span> Sentähden pankaat pois valhe, ja puhukaan
jokainen lähimmäisensä kanssa totuutta; sillä me olemme jäsenet
keskenämme.

<span id="an_4:26">4:26</span> Vihastukaat ja älkäät syntiä tehkö,
älkäät antako auringon laskea ylitse teidän vihanne,

<span id="an_4:27">4:27</span> Älkäät antako laittajalle siaa.

<span id="an_4:28">4:28</span> Joka varastanut on, älkään silleen
varastako, vaan paremmin tehkään työtä ja toimittakaan käsillänsä
jotakin hyvää, että hänellä olis tarvitsevalle jakamista.

<span id="an_4:29">4:29</span> Älköön yksikään rietas puhe teidän
suustanne lähtekö, vaan mitä sovelias on parannuksen tarpeeksi, että se
kelvollinen kuulla olis.

<span id="an_4:30">4:30</span> Ja älkäät Jumalan Pyhää Henkeä
murheelliseksi saattako, jossa te lunastuksen päivään asti kiinnitetyt
olette.

<span id="an_4:31">4:31</span> Kaikki haikeus, ja närkästys, ja viha, ja
huuto, ja sadatus olkoon kaukana teistä kaiken pahuuden kanssa.

<span id="an_4:32">4:32</span> Mutta olkaat keskenänne ystävälliset ja
laupiaat, ja anteeksi antakaat toinen toisellenne niinkuin Jumala
teillekin Kristuksen kautta anteeksi antanut on.

<span id="an_5:1">5:1</span> Niin olkaat siis Jumalan seuraajat,
niinkuin rakkaat lapset,

<span id="an_5:2">5:2</span> Ja vaeltakaat rakkaudessa, niinkuin myös
Kristus meitä rakasti ja antoi itsensä ulos meidän edestämme lahjaksi,
uhriksi ja Jumalalle makiaksi hajuksi.

<span id="an_5:3">5:3</span> Mutta huoruutta ja kaikkea riettautta eli
ahneutta älkäät antako teidän seassanne mainitakaan, niinkuin pyhäin
sopii,

<span id="an_5:4">5:4</span> Ja häpiällisiä sanoja ja hulluja puheita
eli jaarituksia, jotka ei mihinkään kelpaa, vaan paremmin kiitossanoja.

<span id="an_5:5">5:5</span> Sillä se te tietäkäät, ettei yksikään
huorintekiä, taikka saastainen, eli ahne, joka epäjumalan palvelia on,
ole Kristuksen ja Jumalan valtakunnan perillinen.

<span id="an_5:6">5:6</span> Älkäät antako yhdenkään pettää teitänne
turhilla puheilla; sillä sentähden Jumalan viha epäuskoisten päälle
tulee.

<span id="an_5:7">5:7</span> Älkäät sentähden olko heidän osaveljensä.

<span id="an_5:8">5:8</span> Sillä muinen te olitte pimeys, mutta nyt te
olette valkeus Herrassa. Vaeltakaat niinkuin valkeuden lapset;

<span id="an_5:9">5:9</span> (Sillä Hengen hedelmä on kaikessa
hyvyydessä ja vanhurskaudessa ja totuudessa,)

<span id="an_5:10">5:10</span> Ja koetelkaat, mikä Herralle otollinen
on.

<span id="an_5:11">5:11</span> Älkäät olko osalliset pimeyden
hedelmättömissä töissä, vaan paremmin nuhdelkaat.

<span id="an_5:12">5:12</span> Sillä mitä salaa heilta tapahtuu, se on
häpiä sanoakin;

<span id="an_5:13">5:13</span> Mutta kaikki ne ilmi tulevat, kuin he
valkeudelta rangaistaan; sillä kaikki, mikä ilmi tulee, se on valkeus.

<span id="an_5:14">5:14</span> Sentähden hän sanoo: heräjä sinä, joka
makaat, ja nouse kuolleista, niin Kristus sinua valaisee.

<span id="an_5:15">5:15</span> Niin katsokaat, että te visusti
vaellatte, ei niinkuin tyhmät, vaan niinkuin viisaat.

<span id="an_5:16">5:16</span> Ja hankitkaat teitänne ajallansa; sillä
aika on paha.

<span id="an_5:17">5:17</span> Älkäät sentähden olko taitamattomat, vaan
ymmärtäväiset, mikä Herran tahto on.

<span id="an_5:18">5:18</span> Ja älkäät juopuko viinasta, josta paha
meno tulee, vaan olkaat täytetyt (Pyhällä) Hengellä.

<span id="an_5:19">5:19</span> Ja puhukaat keskenänne psalmeilla, ja
kiitosvirsillä, ja hengellisillä lauluilla, veisaten ja soittain
Herralle teidän sydämessänne,

<span id="an_5:20">5:20</span> Kiittäin aina Jumalaa ja Isää, jokaisen
edestä, meidän Herran Jesuksen Kristuksen nimeen.

<span id="an_5:21">5:21</span> Ja olkaat toinen toisellenne alamaiset
Jumalan pelvossa.

<span id="an_5:22">5:22</span> Vaimot olkaat omille miehillenne
alamaiset niinkuin Herralle.

<span id="an_5:23">5:23</span> Sillä mies on vaimon pää, niinkuin
Kristus on seurakunnan pää, ja hän on ruumiin vapahtaja.

<span id="an_5:24">5:24</span> Mutta niinkuin seurakunta on Kristukselle
alamainen, niin myös vaimot pitää miehillensä kaikissa alamaiset oleman.

<span id="an_5:25">5:25</span> Miehet, rakastakaat teidän vaimojanne,
niinkuin myös Kristus seurakuntaa rakasti ja antoi ulos itsensä hänen
edestänsä,

<span id="an_5:26">5:26</span> Että hän sen pyhittäis, ja on sen jo
puhdistanut veden pesossa sanan kautta:

<span id="an_5:27">5:27</span> Että hän saattais itsellensä kunniallisen
seurakunnan, jolla ei saastaisuutta eikä ryppyä ole eli jotakuta muuta
senkaltaista, vaan että hän pyhä ja laittamatoin olis.

<span id="an_5:28">5:28</span> Miehet pitää vaimojansa rakastaman
niinkuin omia ruumiitansa; joka vaimoansa rakastaa, se rakastaa
itsiänsä.

<span id="an_5:29">5:29</span> Sillä ei yksikään ole omaa lihaansa
koskaan vihannut, vaan elättää ja holhoo sitä, niinkuin myös Herra
seurakuntaa.

<span id="an_5:30">5:30</span> Sillä me olemme hänen ruumiinsa jäsenet,
hänen lihastansa ja luistansa.

<span id="an_5:31">5:31</span> Sentähden pitää ihmisen antaman ylön
isänsä ja äitinsä, ja vaimoonsa sidottu oleman, ja ne kaksi tulevat
yhdeksi lihaksi.

<span id="an_5:32">5:32</span> Tämä salaisuus on suuri; mutta minä puhun
Kristuksesta ja seurakunnasta.

<span id="an_5:33">5:33</span> Kuitenkin rakastakaan myös kukin teistä
vaimoansa niinkuin itsiänsä; mutta peljätköön vaimo miestänsä.

<span id="an_6:1">6:1</span> Lapset, olkaat kuuliaiset teidän
vanhemmillenne Herrassa; sillä se on oikein.

<span id="an_6:2">6:2</span> Kunnioita isääs ja äitiäs, (joka on
ensimäinen käsky, jolla lupaus on,)

<span id="an_6:3">6:3</span> Ettäs menestyisit ja kauvan eläisit maan
päällä.

<span id="an_6:4">6:4</span> Ja te isät, älkäät yllyttäkö lapsianne
vihaan, vaan kasvattakaat heitä kurituksessa ja Herran nuhteessa.

<span id="an_6:5">6:5</span> Palveliat, olkaat kuuliaiset teidän
ruumiillisille isännillenne, pelvolla ja vapistuksella, teidän sydämenne
yksinkertaisuudessa, niinkuin Kristukselle,

<span id="an_6:6">6:6</span> Ei silmäin edessä palvellen, niinkuin
ihmisten mieltä noutain, vaan niinkuin Kristuksen palveliat, tehden
sydämestä, mitä Jumala tahtoo.

<span id="an_6:7">6:7</span> Hyvällä mielellä palvellen Herraa, ja ei
ihmisiä.

<span id="an_6:8">6:8</span> Tietäen, että mitä hyvää kukin tekee, sen
hän on jälleen Herralta saapa, olkoon orja eli vapaa.

<span id="an_6:9">6:9</span> Ja te isännät, tehkäät myös niin heitä
kohtaan, ja pankaat pois uhkaukset, tietäen, että teidän Herranne on
myös taivaissa, jonka edessä ei ole ihmisen muodon katsomusta.

<span id="an_6:10">6:10</span> Viimein, rakkaat veljeni, olkaat väkevät
Herrassa ja hänen väkevyytensä voimassa.

<span id="an_6:11">6:11</span> Pukekaat päällenne kaikki Jumalan
sota-aseet, että te perkeleen kavalia päällekarkaamisia voisitte seisoa
vastaan.

<span id="an_6:12">6:12</span> Sillä ei meillä ole sota verta ja lihaa
vastaan, vaan pääruhtinaita ja valtoja vastaan, maailman herroja
vastaan, jotka tämän maailman pimeydessä vallitsevat, pahoja henkiä
vastaan taivaan alla .

<span id="an_6:13">6:13</span> Sentähden ottakaat kaikki Jumalan
sota-aseet, että te voisitte pahana päivänä seisoa vastaan ja kaikissa
asioissa pysyväiset olisitte.

<span id="an_6:14">6:14</span> Niin seisokaat vyötetyt kupeista
totuudella, ja vanhurskauden rintaraudalla puetetut,

<span id="an_6:15">6:15</span> Ja jalat valmiiksi kengitetyt,
saarnaamaan rauhan evankeliumia.

<span id="an_6:16">6:16</span> Mutta kaikissa ottakaat uskon kilpi,
jolla te voitte sammuttaa kaikki ruman tuliset nuolet.

<span id="an_6:17">6:17</span> Ja ottakaat päähänne autuuden rautalakki,
ja hengen miekka, joka on Jumalan sana,

<span id="an_6:18">6:18</span> Ja rukoilkaat joka aika kaikella
rukoilemisella ja anomisella hengessä, ja siinä valvokaat kaikella
ahkeruudella ja rukouksella kaikkein pyhäin tähden,

<span id="an_6:19">6:19</span> Ja minunkin tähteni, että minulle puhetta
annettaisiin avoimella suulla rohkiasti puhuakseni, ja niin tiettäväksi
tekisin evankeliumin salaisuuden.

<span id="an_6:20">6:20</span> Jonka käskyläinen minä näissä kahleissa
olen, että minä niissä rohkiasti puhuisin, niinkuin minun puhua tulee.

<span id="an_6:21">6:21</span> Mutta että te myös tietäisitte minun
tilani ja mitä minä teen, kaiken sen on Tykikus, minun rakas veljeni ja
uskollinen palvelia Herrassa, teille tiettäväksi tekevä,

<span id="an_6:22">6:22</span> Jonka minä teidän tykönne lähetin sen
syyn tähden, että te saisitte tietää meidän tilamme ja hän teidän
sydämenne lohduttais.

<span id="an_6:23">6:23</span> Rauha olkoon veljille, ja rakkaus uskon
kanssa, Isältä Jumalalta ja Herralta Jesukselta Kristukselta!

<span id="an_6:24">6:24</span> Armo olkoon kaikkein kanssa, jotka meidän
Herraa Jesusta Kristusta lakkaamatta rakastavat, amen!

------------------------------------------------------------------------

[Next: Philippians](phi.md)
