[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Finnish Bible: Titus

<span id="an_1:1">1:1</span> Paavali, Jumalan palvelia ja Jesuksen
Kristuksen apostoli, Jumalan valittuin uskon jälkeen ja totuuden tunnon,
joka jumalisuuden jälkeen on,

<span id="an_1:2">1:2</span> Ijankaikkisen elämän toivoon, jonka Jumala,
joka ei valehdella taida, ennen ijankaikkisia aikoja luvannut on,

<span id="an_1:3">1:3</span> Mutta ajallansa sanansa ilmoitti saarnan
kautta, joka minulle uskottu on, Jumalan meidän Vapahtajamme käskyn
jälkeen,

<span id="an_1:4">1:4</span> Titukselle, toimelliselle pojalleni, meidän
molempain uskomme jälkeen: armo, laupius, rauha Isältä Jumalalta ja
meidän Vapahtajaltamme, Herralta Jesukselta Kristukselta!

<span id="an_1:5">1:5</span> Sentähden minä sinun Kretaan jätin, että
sinun pitää toimittaman, mitä vielä puuttuu, ja pappeja kuhunkin
kaupunkiin asettamaan, niinkuin minä sinulle käskenyt olen:

<span id="an_1:6">1:6</span> Jos joku nuhteetoin ja yhden emännän mies
on, jolla uskolliset lapset ovat, ei juomariksi eli kankeiksi soimatut.

<span id="an_1:7">1:7</span> Sillä piispan tulee nuhteettoman olla,
niinkuin Jumalan huoneen haltian, ei röyhkiän, ei tylyn, ei juomarin, ei
tappelian, ei ilkiän voiton pyytäjän,

<span id="an_1:8">1:8</span> Mutta vierasten holhojan, hyväntahtoisen,
siivollisen, hurskaan, pyhän ja puhtaan,

<span id="an_1:9">1:9</span> Ja kiinnipitävän puhtaasta ja
opettavaisesta sanasta, että hän olis väkevä terveellisen opin kautta
neuvomaan ja vastaanseisojia voittamaan.

<span id="an_1:10">1:10</span> Sillä monta on tottelematointa, turhan
puhujaa ja mielen kääntäjää, enimmästi ne, jotka ympärileikkauksesta
ovat,

<span id="an_1:11">1:11</span> Joidenka suu pitää tukittaman, jotka koko
huoneet kääntävät pois ja häpiällisen voiton tähden kelvottomia
opettavat.

<span id="an_1:12">1:12</span> Yksi heistä sanoi, heidän oma
prophetansa: Kretalaiset ovat aina valehteliat, pahat pedot ja laiskat
vatsat.

<span id="an_1:13">1:13</span> Tämä todistus on tosi; sentähden nuhtele
heitä kovin, että he uskossa terveet olisivat,

<span id="an_1:14">1:14</span> Eikä Juudalaisten turhia juttuja ja
ihmisten käskyjä tottelisi, jotka itsensä totuudesta kääntävät pois.

<span id="an_1:15">1:15</span> Kaikki ovat puhtaille puhtaat, mutta
saastaisille ja uskottomille ei mikään puhdas ole, vaan sekä heidän
mielensä että omatuntonsa on saastainen.

<span id="an_1:16">1:16</span> He sanovat tuntevansa Jumalan, mutta
töillänsä he sen kieltävät, ja ovat kauhiat ja kovakorvaiset ja kaikkiin
hyviin töihin kelvottomat.

<span id="an_2:1">2:1</span> Mutta puhu sinä niitä, mitkä ovat
terveelliseen oppiin soveliaat:

<span id="an_2:2">2:2</span> Että vanhat olisivat raittiit,
kunnialliset, siivolliset, lujat uskossa, rakkaudessa ja
kärsivällisyydessä;

<span id="an_2:3">2:3</span> Vanhat vaimot myös käyttäisivät itsensä
niin kuin pyhäin sopii, ei panetteliat, eikä juomarit, mutta hyvin
opettavaiset:

<span id="an_2:4">2:4</span> Että nuoret vaimot heiltä hyviä tapoja
oppisivat, miehiänsä rakastaisivat, lapsensa rakkaina pitäisivät,

<span id="an_2:5">2:5</span> Olisivat siviät, puhtaat, kotonansa
pysyväiset, hyvät, miehillensä alamaiset, ettei Jumalan sana pilkatuksi
tulisi.

<span id="an_2:6">2:6</span> Neuvo myös nuoria miehiä siviästi olemaan.

<span id="an_2:7">2:7</span> Aseta itses kaikissa hyväin töiden
esikuvaksi, vilpittömällä opetuksella ja kunniallisuudella,

<span id="an_2:8">2:8</span> Terveellisellä ja nuhteettomalla sanalla,
että se, joka itsensä vastaan panee, häpeäis eikä mitään löytäisi meistä
pahoin puhuaksensa.

<span id="an_2:9">2:9</span> Neuvo palvelioita isännillensä alamaiset
olemaan, ja kaikissa kelvolliseksi, ei vastaan sanojat,

<span id="an_2:10">2:10</span> Ei pettäväiset, vaan kaiken hyvän
uskollisuuden näyttäväiset, että he Jumalan meidän Vapahtajamme opin
kaikissa kaunistavat.

<span id="an_2:11">2:11</span> Sillä Jumalan armo, kaikille ihmisille
terveellinen, on ilmestynyt.

<span id="an_2:12">2:12</span> Joka meidät opettaa kaiken jumalattoman
menon hylkäämään ja maailmalliset himot, ja tässä maailmassa siviästi ja
hurskaasti ja jumalisesti elämään,

<span id="an_2:13">2:13</span> Ja odottamaan autuaallista toivoa, ja
suuren Jumalan ja meidän Lunastajamme Jesuksen Kristuksen ilmestystä,

<span id="an_2:14">2:14</span> Joka itsensä antoi meidän edestämme, että
hän meitä kaikesta vääryydestä lunastais ja itsellensä erinomaiseksi
kansaksi puhdistais, ahkeraksi hyviin töihin.

<span id="an_2:15">2:15</span> Näitä sinä puhu ja neuvo, ja kaikella
todella nuhtele: ei myös kenenkään pidä sinun katsoman ylön.

<span id="an_3:1">3:1</span> Neuvo heitä, että he päämiehille ja
esivallalle kuuliaiset olisivat, että he kaikkiin hyviin töihin valmiit
olisivat:

<span id="an_3:2">3:2</span> Ettei he ketään pilkkaisi, eikä riitaiset
olisi, vaan sopivaiset, osoittain kaikille ihmisille siveyttä.

<span id="an_3:3">3:3</span> Sillä me olimme myös muinen taitamattomat,
kovakorvaiset, eksyväiset, palvellen himoja ja moninaisia hekumia, ja
vaelsimme pahuudessa ja kateudessa, vainoten ja vihaten toinen
toistamme.

<span id="an_3:4">3:4</span> Mutta sittekuin Jumalan meidän Vapahtajamme
hyvyys ja rakkaus ihmisille ilmestyi,

<span id="an_3:5">3:5</span> Ei vanhurskauden töiden kautta, joita me
tehneet olemme, vaan laupiutensa kautta hän meidät autuaaksi teki, uuden
syntymisen peson ja Pyhän Hengen uudistuksen kautta,

<span id="an_3:6">3:6</span> Jonka hän meidän päällemme, Jesuksen
Kristuksen meidän Vapahtajamme kautta, runsaasti vuodattanut on:

<span id="an_3:7">3:7</span> Että me hänen armonsa kautta vanhurskaiksi
tulisimme ja ijankaikkisen elämän perillisiksi toivon jälkeen.

<span id="an_3:8">3:8</span> Tämä on totinen sana ja näitä minä tahdon
sinun vahvasti opettaman, että ne, jotka Jumalan päälle uskoneet ovat,
ahkeroitsisivat hyvissä töissä muiden edellä käydä: nämät ovat ihmisille
hyvät ja tarpeelliset.

<span id="an_3:9">3:9</span> Mutta hulluja tutkimisia, polvilukuja,
riitoja ja kilvoituksia laista vältä; sillä ne ovat turhat ja
kelvottomat.

<span id="an_3:10">3:10</span> Eriseuraista ihmistä pakene, kun häntä
kerta taikka kahdesti neuvottu on,

<span id="an_3:11">3:11</span> Tietäen, että senkaltainen on käännetty
pois ja syntiä tekee, niinkuin se, joka itsensä tuominnut on.

<span id="an_3:12">3:12</span> Kuin minä Artemaan eli Tykikuksen sinun
tykös lähetän, niin riennä sinä minun tyköni Nikopoliin; sillä minä olen
aikonut siellä talvea pitää.

<span id="an_3:13">3:13</span> Lähetä Zenas, lainoppinut, ja Apollo
visusti matkaan, ettei heiltä mitään puuttuisi.

<span id="an_3:14">3:14</span> Mutta anna myös niidenkin, jotka meidän
ovat, oppia hyvissä töissä muiden edellä käymään, kussa niin tarvitaan,
ettei hekään hedelmättömät olisi.

<span id="an_3:15">3:15</span> Sinua tervehtivät kaikki, jotka minun
kanssani ovat. Tervehdi niitä, jotka meitä uskossa rakastavat. Armo
olkoon teidän kaikkein kanssanne, amen!

------------------------------------------------------------------------

[Next: Philemon](plm)
