[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eph)  [Next](col) 

------------------------------------------------------------------------

### Finnish Bible: Philippians

<span id="an_1:1">1:1</span> Paavali ja Timoteus, Jesuksen Kristuksen
palveliat, kaikille pyhille Kristuksessa Jesuksessa, jotka Philipissä
ovat, ynnä piispoille ja palvelioille:

<span id="an_1:2">1:2</span> Armo olkoon ja rauha Jumalalta, meidän
Isältämme, ja Herralta Jesukselta Kristukselta!

<span id="an_1:3">1:3</span> Minä kiitän minun Jumalaani, niin usein
kuin minä teitä muistan,

<span id="an_1:4">1:4</span> (Aina kaikissa minun rukouksissani teidän
edestänne, ja rukoilen ilolla,)

<span id="an_1:5">1:5</span> Että te olette evankeliumista osalliseksi
tulleet, ensimäisestä päivästä niin tähän asti,

<span id="an_1:6">1:6</span> Sen totisesti tietäen, että se, joka teissä
on hyvän työn alkanut, on sen Jesuksen Kristuksen päivään asti päättävä:

<span id="an_1:7">1:7</span> Niinkuin minulle on myös kohtuullinen
teistä kaikista niin ajatella, sentähden, että minä teidät sydämessäni
pidän, sekä minun kahleissani, että evankeliumin edesvastauksessa ja
vahvistuksessa, te kaikki, jotka minun kanssani armosta osalliset
olette.

<span id="an_1:8">1:8</span> Sillä Jumala on minun todistajani, että
minä sydämen pohjasta kaikkia teitä Jesuksessa Kristuksessa halajan,

<span id="an_1:9">1:9</span> Ja sitä rukoilen, että teidän rakkautenne
enemmin ja enemmin yltäkylläiseksi tulis kaikkinaisessa tuntemisessa ja
ymmärryksessä,

<span id="an_1:10">1:10</span> Että te koettelisitte, mikä paras olis,
ja olisitte vilpittömät, ei kellenkään pahennukseksi Kristuksen päivään
asti,

<span id="an_1:11">1:11</span> Täytetyt vanhurskauden hedelmillä, jotka
Jesuksen Kristuksen kautta teissä tapahtuvat, Jumalan kiitokseksi ja
kunniaksi.

<span id="an_1:12">1:12</span> Mutta minä tahdon, että te, rakkaat
veljet, tietäisitte, että ne, mitkä minulle tapahtuneet ovat, ovat
enemmäksi evankeliumin menestykseksi tulleet,

<span id="an_1:13">1:13</span> Niin että minun siteeni ovat ilmi tulleet
Kristuksessa koko raastuvassa ja myös kaikille muille.

<span id="an_1:14">1:14</span> Ja että monta veljeä Herrassa, minun
siteistäni vahvistetut, ovat paljoa rohkiammaksi tulleet pelkäämättä
sanaa puhumaan.

<span id="an_1:15">1:15</span> Muutamat tosin saarnaavat Kristusta
kateudesta ja riidasta, mutta muutamat hyvästä tahdosta.

<span id="an_1:16">1:16</span> Ne ilmoittavat Kristusta
eripuraisuudesta, ei puhtaalla sydämellä, vaan luulevat niin lisäävänsä
minun siteihini murhetta.

<span id="an_1:17">1:17</span> Mutta nämät rakkaudesta; sillä he
tietävät minun olevan pantuna evankeliumin edesvastaamiseksi.

<span id="an_1:18">1:18</span> Mitäs siis? Että Kristus kuitenkin
ilmoitetaan, ehkä kuinka se tapahtuu, joko se olis muodoksi, eli
totuudella; niin minä siitä iloitsen ja vielä tahdon iloita.

<span id="an_1:19">1:19</span> Sillä minä tiedän sen minulleni joutuvan
autuudeksi teidän rukouksenne ja Jesuksen Kristuksen hengen avun kautta.

<span id="an_1:20">1:20</span> Niinkuin minä ikävöiden odotan ja toivon,
etten minä missään häpiään tule, vaan että Kristus nyt, niinkuin
ainakin, kaikella vapaudella minun ruumiissani ylistetään, joko elämän
eli kuoleman kautta;

<span id="an_1:21">1:21</span> Sillä Kristus on minulle elämä, ja
kuolema on minulle voitto.

<span id="an_1:22">1:22</span> Mutta jos lihassa elää, se on minulle
tarpeellinen, ja mitä minä valitsen, en minä tiedä.

<span id="an_1:23">1:23</span> Sillä molemmilta minä ahdistetaan: minä
halajan täältä eritä ja olla Kristuksen kanssa; sillä se paljoa parempi
olis.

<span id="an_1:24">1:24</span> Mutta paljoa tarpeellisempi on lihassa
olla teidän tähtenne.

<span id="an_1:25">1:25</span> Ja minä tiedän totisesti, että minun
pitää oleman ja teidän kaikkein kansanne pysymän, teidän
menestykseksenne ja uskonne iloksi,

<span id="an_1:26">1:26</span> Että teidän kerskaamisenne olis
yltäkylläinen Kristuksessa Jesuksessa minusta, minun läsnäolemiseni
kautta taas teidän tykönänne.

<span id="an_1:27">1:27</span> Ainoastaan käyttäkäät itsenne niinkuin
Kristuksen evankeliumille sovelias on, että jos minä tulen ja näen
teidät eli poissa ollessani saan kuulla teistä, että te olette yhdessä
hengessä ja yhdessä sielussa meidän kanssamme evankeliumin uskossa
kilvoitelleet.

<span id="an_1:28">1:28</span> Ja älkäät antako missään peljättää
teitänne vastaanseisojilta, joka tosin heille kadotuksen merkki on,
mutta teille autuudeksi, ja se on Jumalalta.

<span id="an_1:29">1:29</span> Sillä teille on lahjaksi annettu
Kristuksen puolesta, ei ainoasti että te hänen päällensä uskotte, mutta
myös kärsitte hänen tähtensä,

<span id="an_1:30">1:30</span> Ja pysytte siinä kilvoituksessa, jonka te
minussa näitte ja nyt minusta kuulette.

<span id="an_2:1">2:1</span> Jos siis joku neuvo on teidän tykönänne
Kristuksessa, jos joku rakkauden lohdutus, jos joku hengen osallisuus,
jos joku sydämellinen rakkaus ja laupius,

<span id="an_2:2">2:2</span> Niin täyttäkäät minun iloni, että teillä
olis yksi mieli, yhtäläinen rakkaus, ja te olisitte yksimieliset ja
yhtäpitäväiset.

<span id="an_2:3">2:3</span> Älkäät tehkö mitään riidan eli turhan
kunnian kautta, vaan nöyryydessä pitäin toinen toisensa parempana kuin
itsensä.

<span id="an_2:4">2:4</span> Ja älkään jokainen omaa parastansa katsoko,
vaan myös toisen parasta.

<span id="an_2:5">2:5</span> Kullakin olkoon se ajatus, joka
Kristuksella Jesuksella oli,

<span id="an_2:6">2:6</span> Joka, vaikka hän oli Jumalan muodossa, ei
lukenut saaliiksi Jumalan kaltainen olla,

<span id="an_2:7">2:7</span> Vaan alensi itsensä, otti orjan muodon
päällensä ja tuli muiden ihmisten vertaiseksi,

<span id="an_2:8">2:8</span> Ja löydettiin menoissa niinkuin ihminen,
nöyryytti itsensä ja oli kuolemaan saakka kuuliainen, ja ristin
kuolemaan asti.

<span id="an_2:9">2:9</span> Sentähden on Jumala hänen myös korottanut
ja antanut hänelle nimen, joka kaikkia nimiä suurin on:

<span id="an_2:10">2:10</span> Että Jesuksen nimeen pitää kaikki polvet
heitänsä kumartaman, jotka taivaassa ja maan päällä ja maan alla ovat,

<span id="an_2:11">2:11</span> Ja kaikki kielet pitää tunnustaman, että
Jesus Kristus on Herra, Isän Jumalan kunniaksi.

<span id="an_2:12">2:12</span> Sentähden, minun rakkaani, niinkuin te
aina olette kuuliaiset olleet, (ei ainoastansa minun läsnäollessani,
mutta nyt paljoa enemmin minun poissa-ollessani), laittakaat pelvolla ja
vapistuksella, että te autuaaksi tulisitte.

<span id="an_2:13">2:13</span> Sillä Jumala vaikuttaa teissä sekä tahdon
että toimituksen, hyvän suosionsa jälkeen.

<span id="an_2:14">2:14</span> Tehkäät kaikki napisematta ja
kamppailematta.

<span id="an_2:15">2:15</span> Että te olisitte laittamattomat ja
yksivakaiset, nuhteettomat Jumalan lapset pahanilkisen ja nurjan
sukukunnan keskellä, joiden seassa te paistakaat niinkuin kynttilät
maailmassa,

<span id="an_2:16">2:16</span> Että te elämän sanassa pysytte, minulle
Kristuksen päivänä kerskaamiseksi, etten minä hukkaan juossut olisi eli
turhaan työtä tehnyt.

<span id="an_2:17">2:17</span> Ja jos minä uhrattaisiin teidän uhrin ja
uskon palveluksenne tähden, niin minä iloitsen ja riemuitsen kaikkein
teidän kanssanne.

<span id="an_2:18">2:18</span> Sentähden tekin minun kanssani iloitkaat
ja riemuitkaat.

<span id="an_2:19">2:19</span> Mutta minä toivon Herrassa Jesuksessa,
että minä pian Timoteuksen teidän tykönne lähetän, että minäkin
ihastuisin, kuin minä tietää saan, kuinka teidän tilanne on.

<span id="an_2:20">2:20</span> Sillä ei minulla ole ketään, jolla yksi
mieli minun kanssani on ja joka niin visusti murheen teistä pitää.

<span id="an_2:21">2:21</span> Sillä he etsivät kaikki omaansa ja ei
niitä mitkä Jesuksen Kristuksen ovat.

<span id="an_2:22">2:22</span> Mutta te tiedätte hänen koettelemuksensa;
sillä niinkuin lapsi isänsä kanssa on, niin on hän minun kanssani
evankeliumissa palvellut.

<span id="an_2:23">2:23</span> Tämän siis minä toivon lähettäväni, kuin
minä olen asiani toimittanut.

<span id="an_2:24">2:24</span> Mutta minä uskallan Herran päälle, että
minä itsekin olen pian tuleva.

<span id="an_2:25">2:25</span> Vaan minä olen nähnyt tarpeelliseksi
teidän tykönne lähettää veljeä Epaphroditusta, joka minun virkaveljeni
ja sotakumppanini ja teidän myös apostolinne on, joka minua myös
tarpeessani autti;

<span id="an_2:26">2:26</span> Sillä hän ikävöitsi kaikkia teitä, ja oli
kovin suruissansa, että te hänen sairaaksi kuulleet olitte.

<span id="an_2:27">2:27</span> Ja tosin hän oli jo kuoleman kielissä;
mutta Jumala armahti hänen päällensä, ja ei ainoastaan hänen, vaan myös
minun päälleni, etten minä murhetta murheen päälle olisi saanut.

<span id="an_2:28">2:28</span> Sentähden olen minä hänen sitä pikemmin
lähettänyt, että te taas hänen saisitte nähdä ja iloitsisitte, ja
minulla myös vähempi murhetta olis.

<span id="an_2:29">2:29</span> Niin ottakaat häntä Herrassa vastaan
kaikella ilolla ja pitäkäät senkaltaiset kunniassa;

<span id="an_2:30">2:30</span> Sillä Kristuksen työn tähden oli hän niin
kuolemaa lähestynyt, ettei hän hengestänsä totellut, että hän olis minua
teidän puolestanne palvellut.

<span id="an_3:1">3:1</span> Vielä, minun veljeni, iloitkaat Herrassa.
Että minä teille yhdellä tavalla kirjoitan, en minä siitä suutu; sillä
se tekee teidän vahvemmaksi.

<span id="an_3:2">3:2</span> Kavahtakaat teitänne koirilta, kavahtakaat
teitänne pahoilta työmiehiltä, kavahtakaat poisleikkaamisesta.

<span id="an_3:3">3:3</span> Sillä me olemme se ympärileikkaus, jotka
Jumalaa hengessä palvelemme ja kerskaamme meitämme Kristuksessa
Jesuksessa, ja emme turvaa lihaan,

<span id="an_3:4">3:4</span> Ehkä minulla on, johon minä lihassakin
turvaan. Jos joku näkyy lihaan uskaltavan, minä paljoa enemmin.

<span id="an_3:5">3:5</span> Joka kahdeksantena päivänä ympärileikattu
olen, Israelin kansasta, Benjaminin suvusta, Hebrealainen
Hebrealaisista, lain jälkeen Pharisealainen,

<span id="an_3:6">3:6</span> Kiivaudesta seurakunnan vainooja,
vanhurskaudessa, joka laista tulee, laittamatoin.

<span id="an_3:7">3:7</span> Mutta ne, mitkä minulla olivat voittona,
olen minä Kristuksen tähden vahingoksi lukenut;

<span id="an_3:8">3:8</span> Sillä minä luen kaikki vahingoksi sen
ylönpalttisen Kristuksen Jesuksen, minun Herrani tuntemisen suhteen,
jonka tähden minä olen kaikki vahingoksi lukenut, ja ne raiskana pidän,
että minä Kristuksen voittaisin,

<span id="an_3:9">3:9</span> Ja hänessä löydettäisiin, ettei minun
vanhurskauteni laista olisi, vaan joka tulee uskosta Kristuksen päälle,
nimittäin se vanhurskaus, joka Jumalalta uskolle omistetaan,

<span id="an_3:10">3:10</span> Häntä tutakseni, ja hänen
ylösnousemisensa voimaa ja kärsimisensä osallisuutta, koska minä tulen
hänen kuolemansa kaltaiseksi;

<span id="an_3:11">3:11</span> Jolla muodolla minä kuolleitten
ylösnousemisessa tuleva olen.

<span id="an_3:12">3:12</span> Ei niin, että minä sen jo käsittänyt
olen, eli jo täydellinen olen; mutta minä ahkeroitsen suuresti, että
minä sen myös käsittäisin, niinkuin minäkin Jesuksessa Kristuksessa
käsitetty olen.

<span id="an_3:13">3:13</span> Minun veljeni! enpä minä pidä itseni sitä
käsittäneen;

<span id="an_3:14">3:14</span> Mutta yksi on se: minä unohdan ne, mitkä
takaperin ovat, ja kokotan niiden perään, jotka edessä ovat, ja samoan
eteenpannun määrän jälkeen, sen kalliin tavaran jälkeen, joka Jumalan
kutsumisen kautta ylhäältä Kristuksessa Jesuksessa ilmoitetaan.

<span id="an_3:15">3:15</span> Niin monta siis, jotka meistä täydellistä
on, ajatelkaamme niin, ja jos te toisin ajattelette, niin Jumala on sen
teille ilmoittava.

<span id="an_3:16">3:16</span> Kuitenkin että me yhden mitan jälkeen
siinä vaellamme, johon me joutuneet olemme, ja että me yksimieliset
olisimme.

<span id="an_3:17">3:17</span> Seuratkaat, rakkaat veljet, minua ja
katsokaat niitä, jotka niin vaeltavat, kuin me teille esikuva olemme.

<span id="an_3:18">3:18</span> Sillä monta vaeltavat, joista minä jo
usein olen teille sanonut, ja nytkin itkien sanon: he ovat Kristuksen
ristin viholliset,

<span id="an_3:19">3:19</span> Joidenka loppu on kadotus, ja heidän
vatsansa on heidän jumalansa ja heidän kunniansa joutuu heille häpiäksi,
jotka maallisia rakastavat.

<span id="an_3:20">3:20</span> Mutta meidän menomme on taivaissa, josta
me myös lunastajaa Herraa Jesusta Kristusta odotamme,

<span id="an_3:21">3:21</span> Joka meidän heikon ruumiimme kirkastaa,
että se hänen kirkkaan ruumiinsa kaltainen olis, sillä voimalla, jolla
hän myös voi kaikki itsellensä alamaiseksi tehdä.

<span id="an_4:1">4:1</span> Sentähden minun rakkaat ja ihanat veljeni,
minun iloni ja minun kruununi, seisokaat niin Herrassa, minun rakkaani.

<span id="an_4:2">4:2</span> Euodiaa minä neuvon ja Syntykeä minä
neuvon, että he Herrassa yksimieliset olisivat.

<span id="an_4:3">4:3</span> Ja minä rukoilen sinua, minun uskollinen
kumppanini, ole niille avullinen, jotka minun kanssani evankeliumissa
kilvoitelleet ovat, ynnä Klementin ja muiden minun auttajaini kanssa,
joiden nimet elämän kirjassa ovat.

<span id="an_4:4">4:4</span> Iloitkaat aina Herrassa, ja taas minä
sanon: iloitkaat.

<span id="an_4:5">4:5</span> Olkoon teidän siveytenne kaikille ihmisille
tiettävä: Herra on läsnä.

<span id="an_4:6">4:6</span> Älkäät mistään murehtiko, vaan olkoon
teidän anomuksenne kaikissa asioissa Jumalalle tiettävä, kaikella
rukouksella ja pyytämisellä kiitoksen kanssa.

<span id="an_4:7">4:7</span> Ja Jumalan rauha, joka ylitse kaiken
ymmärryksen käy, varjelkoon teidän sydämenne ja teidän taitonne
Kristuksessa Jesuksessa.

<span id="an_4:8">4:8</span> Vielä, rakkaat veljet, mikä tosi, mikä
kunniallinen, mikä oikein, mikä puhdas, mikä otollinen on, mikä hyvin
kuuluu, jos joku hyvä tapa ja jos joku kiitos on, ajatelkaat niitä.

<span id="an_4:9">4:9</span> Mitä te myös opitte, ja saitte, ja
kuulitte, ja nähneet olette minussa, se tehkäät, niin rauhan Jumala on
teidän kanssanne.

<span id="an_4:10">4:10</span> Mutta minä olen suuresti iloinen
Herrassa, että te olette taas virvonneet minusta murhetta pitämään, ehkä
te sen tehneetkin olette, vaan ei teillä ollut tilaa.

<span id="an_4:11">4:11</span> Enpä minä sitä sentähden sano, että
minulta jotakin puuttuu; sillä minä olen oppinut, joissa minä olen,
niihin tyytymään.

<span id="an_4:12">4:12</span> Minä taidan nöyrä olla ja taidan myös
korkia olla, minä olen aina ja kaikissa harjoitettu, taidan ravittu olla
ja isota, hyötyä ja köyhtyä.

<span id="an_4:13">4:13</span> Minä voin kaikki sen kautta, joka minun
väkeväksi tekee, Kristuksen.

<span id="an_4:14">4:14</span> Kuitenkin te teitte hyvin, että te minun
murheeni päällenne otitte.

<span id="an_4:15">4:15</span> Mutta te Philippiläiset tiedätte, ettei
ensin evankeliumin alusta, kuin minä Makedoniasta läksin, yksikään
seurakunta minulle mitään ollut jakanut antamisessa ja ottamisessa, vaan
ainoastaan te;

<span id="an_4:16">4:16</span> Sillä kuin myös minä Tessalonikassa olin,
lähetitte te kerran ja kaksi minun tarpeeni.

<span id="an_4:17">4:17</span> Ei niin, että minä lahjoja pyydän, vaan
ahkeroitsen sitä, että teidän luvussanne ylitsevuotava hedelmä olis.

<span id="an_4:18">4:18</span> Sillä minulla on kaikki ja yltäkyllä,
minä olen täytetty, sitte kuin minä Epaphroditukselta sain sen, mikä
teiltä lähetetty oli, makian hajun, otollisen ja Jumalalle kelvollisen
uhrin.

<span id="an_4:19">4:19</span> Mutta minun Jumalani on teille antava,
rikkaudestansa kaikki teidän tarpeenne, kunniassa, Jesuksen Kristuksen
kautta.

<span id="an_4:20">4:20</span> Mutta Jumalalle ja meidän Isällemme
olkoon kunnia ijankaikkisesta ijankaikkiseen, amen!

<span id="an_4:21">4:21</span> Tervehtikäät jokaista pyhää Kristuksessa
Jesuksessa. Teitä tervehtivät ne veljet, jotka minun kanssani ovat.

<span id="an_4:22">4:22</span> Teitä tervehtivät kaikki pyhät,
erinomattain ne, jotka keisarin huoneesta ovat.

<span id="an_4:23">4:23</span> Meidän Herran Jesuksen Kristuksen armo
olkoon kaikkein teidän kanssanne, amen!

------------------------------------------------------------------------

[Next: Colossians](col)
