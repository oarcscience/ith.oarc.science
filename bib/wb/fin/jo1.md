[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Finnish Bible: 1 John

<span id="an_1:1">1:1</span> Joka alusta oli, jonka me kuulimme, jonka
me silmillämme näimme, jota me katselleet olemme, ja meidän kätemme
pidelleet ovat elämän sanasta,

<span id="an_1:2">1:2</span> (Ja elämä on ilmestynyt, ja me olemme
nähneet, ja todistamme ja ilmoitamme teille sen elämän, joka
ijankaikkinen on, joka oli Isän tykönä, ja on meille ilmestynyt.)

<span id="an_1:3">1:3</span> Mitä me nähneet ja kuulleet olemme, sen me
teille ilmoitamme, että teilläkin meidän kanssamme osallisuus olis ja
meidän osallisuutemme on Isän ja hänen Poikansa Jesuksen Kristuksen
kanssa.

<span id="an_1:4">1:4</span> Ja näitä me teille kirjoitamme, että teidän
ilonne täydellinen olis.

<span id="an_1:5">1:5</span> Ja tämä on se ilmoitus, jonka me häneltä
kuulleet olemme, ja teille ilmoitamme, että Jumala on valkeus, ja ei
hänessä ole yhtään pimeyttä.

<span id="an_1:6">1:6</span> Jos me sanomme, että meillä on osallisuus
hänen kanssansa, ja vaellamme pimeydessä, niin me valehtelemme ja emme
tee totuutta.

<span id="an_1:7">1:7</span> Mutta jos me valkeudessa vaellamme,
niinkuin hänkin valkeudessa on, niin meillä on osallisuus keskenämme, ja
Jesuksen Kristuksen, hänen Poikansa veri puhdistaa meitä kaikesta
synnistä.

<span id="an_1:8">1:8</span> Jos me sanomme, ettei meillä ole syntiä,
niin me petämme itsemme, ja ei ole totuus meissä.

<span id="an_1:9">1:9</span> Jos me tunnustamme meidän syntimme, niin
hän on uskollinen ja hurskas, joka meille synnit anteeksi antaa ja
puhdistaa meitä kaikesta vääryydestä,

<span id="an_1:10">1:10</span> Jos me sanomme: emmepä me syntiä tehneet
ole, niin me teemme hänet valehteliaksi ja ei hänen sanansa ole meissä.

<span id="an_2:1">2:1</span> Minun lapsukaiseni! näitä minä teille
kirjoitan, ettette syntiä tekisi. Ja jos joku syntiä tekee, niin meillä
on edesvastaaja Isän tykönä, Jesus Kristus, joka vanhurskas on,

<span id="an_2:2">2:2</span> Ja hän on sovinto meidän synteimme edestä,
ei ainoastaan meidän, vaan myös kaiken maailman edestä.

<span id="an_2:3">2:3</span> Ja siitä me ymmärrämme, että me hänen
tunnemme, jos me hänen käskynsä pidämme.

<span id="an_2:4">2:4</span> Joka sanoo: minä tunnen hänen, ja ei pidä
hänen käskyjänsä, hän on valehtelia, ja ei hänessä ole totuus.

<span id="an_2:5">2:5</span> Mutta joka hänen sanansa pitää, totisesti
on Jumalan rakkaus hänessä täydellinen. Siitä me tiedämme, että me
hänessä olemme.

<span id="an_2:6">2:6</span> Joka sanoo itsensä hänessä pysyvän, hänen
pitää niin vaeltaman kuin hänkin vaelsi.

<span id="an_2:7">2:7</span> Rakkaat veljet, en minä uutta käskyä teille
kirjoita, vaan vanhan käskyn, joka teillä alusta oli. Vanha käsky on se
sana, jonka te alusta kuulitte.

<span id="an_2:8">2:8</span> Minä kirjoitan teille taas uuden käskyn, se
mikä hänessä totinen on, ja teissä myös; sillä pimeys on mennyt pois ja
totinen valkeus nyt paistaa.

<span id="an_2:9">2:9</span> Joka sanoo valkeudessa olevansa ja vihaa
veljeänsä, hän on vielä pimeydessä.

<span id="an_2:10">2:10</span> Joka veljeänsä rakastaa, se pysyy
valkeudessa ja ei hänessä ole pahennusta.

<span id="an_2:11">2:11</span> Mutta joka veljeänsä vihaa, hän on
pimeydessä ja vaeltaa pimeydessä, eikä tiedä, kuhunka hän menee; sillä
pimeydet ovat hänen silmänsä soaisseet.

<span id="an_2:12">2:12</span> Rakkaat poikaseni, minä kirjoitan teille,
että teille synnit anteeksi annetaan hänen nimensä tähden.

<span id="an_2:13">2:13</span> Minä kirjoitan teille, isät; sillä te
tunsitte hänen, joka alusta on. Minä kirjoitan teille nuorukaiset, sillä
te voititte pahan. Minä kirjoitan teille, lapsukaiseni; sillä te
tunsitte Isän.

<span id="an_2:14">2:14</span> Minä kirjoitin teille, isät; sillä te
tunsitte sen, joka alusta on. Minä kirjoitin teille, nuorukaiset; sillä
te olette väkevät, ja Jumalan sana pysyy teissä, ja te olette pahan
voittaneet.

<span id="an_2:15">2:15</span> Älkäät maailmaa rakastako eli mitään mitä
maailmassa on. Jos joku maailmaa rakastaa, ei hänessä ole Isän rakkaus.

<span id="an_2:16">2:16</span> Sillä kaikki, mitä maailmassa on, lihan
himo, silmäin pyyntö ja elämän koreus, ei se ole Isästä, vaan se on
maailmasta.

<span id="an_2:17">2:17</span> Ja maailma katoo ja hänen himonsa; mutta
joka tekee Jumalan tahdon, se pysyy ijankaikkisesti.

<span id="an_2:18">2:18</span> Lapsukaiset, nyt on viimeinen aika, ja
niinkuin te olette kuulleet, että antikristus tulee, niin nyt myös monta
antikristusta rupee olemaan; sillä me tunnemme, että viimeinen aika on.

<span id="an_2:19">2:19</span> He ovat meistä lähteneet, mutta ei he
olleet meistä; sillä jos he meistä olleet olisivat, niin he tosin
olisivat meidän kanssamme pysyneet: mutta että ne julki tulisivat, ettei
he kaikki ole meistä.

<span id="an_2:20">2:20</span> Ja teillä on voide häneltä, joka pyhä on,
ja te tiedätte kaikki.

<span id="an_2:21">2:21</span> En minä teille kirjoittanut niinkuin
totuuden tietämättömille, vaan niinkuin sen tietäville, ja ettei
yksikään valhe ole totuudesta.

<span id="an_2:22">2:22</span> Kuka on valehtelia, vaan se joka kieltää
Jesuksen olevan Kristuksen? Se on antikristus, joka kieltää Isän ja
Pojan.

<span id="an_2:23">2:23</span> Jokainen joka kieltää Pojan, ei hänellä
Isääkään ole.

<span id="an_2:24">2:24</span> Mitä te siis alusta kuulitte, se teissä
pysykään: jos se teissä pysyy, minkä te alusta kuulitte, niin te myös
Pojassa ja Isässä pysytte.

<span id="an_2:25">2:25</span> Ja tämä on se lupaus, jonka hän meille
luvannut on, sen ijankaikkisen elämän.

<span id="an_2:26">2:26</span> Nämät minä teille niistä kirjoitin, jotka
teitä viettelevät.

<span id="an_2:27">2:27</span> Ja se voide, jonka te häneltä saaneet
olette, pysyy teissä, ja ette tarvitse, että joku teitä opettaa; vaan
niinkuin se voide teitä kaikista opettaa, niin on se tosi ja ei valhe,
ja niinkuin se teitä opetti, niin myös te hänessä pysykäät,

<span id="an_2:28">2:28</span> Ja nyt, lapsukaiseni, pysykäät hänessä:
että kuin hän ilmestyy, meillä olis turva, ettemme hänen edessänsä
häpiään tulisi hänen tulemisessansa.

<span id="an_2:29">2:29</span> Jos te tiedätte, että hän vanhurskas on,
niin tietäkäät myös, että jokainen, joka vanhurskautta tekee, se on
syntynyt hänestä.

<span id="an_3:1">3:1</span> Katsokaat, minkäkaltaisen rakkauden Isä on
meille osoittanut, että me Jumalan lapsiksi nimitetään. Sentähden ei
maailma teitä tunne; sillä ei hän häntäkään tunne.

<span id="an_3:2">3:2</span> Minun rakkaani! nyt me olemme Jumalan
lapset, ja ei ole se vielä ilmestynyt, miksi me tulemme; mutta me
tiedämme, kuin se ilmestyy, niin me hänen kaltaisiksensa tulemme; sillä
me saamme hänen nähdä niinkuin hän on.

<span id="an_3:3">3:3</span> Ja jokainen, jolla tämä toivo on hänen
tykönsä, puhdistaa itsensä, niinkuin hänkin puhdas on.

<span id="an_3:4">3:4</span> Jokainen, joka syntiä tekee, se myös tekee
vääryyttä, ja synti on vääryys.

<span id="an_3:5">3:5</span> Ja te tiedätte hänen ilmestyneen, että hän
meidän syntimme ottais pois; ja ei hänessä ole syntiä.

<span id="an_3:6">3:6</span> Jokainen, joka hänessä pysyy, ei hän syntiä
tee; mutta jokainen, joka syntiä tekee, ei se ole häntä nähnyt eikä
häntä tuntenut.

<span id="an_3:7">3:7</span> Lapsukaiset, älkäät antako kenenkään
teitänne vietellä. Joka vanhurskautta tekee, se on vanhurskas, niinkuin
hänkin vanhurskas on.

<span id="an_3:8">3:8</span> Joka syntiä tekee, hän on perkeleestä;
sillä perkele tekee syntiä alusta. Sitä varten Jumalan Poika ilmestyi,
että hän perkeleen työt särkis.

<span id="an_3:9">3:9</span> Jokainen, joka Jumalasta syntynyt on, ei se
syntiä tee; sillä hänen siemenensä pysyy hänessä, ja ei hän taida syntiä
tehdä, sillä hän on Jumalasta syntynyt.

<span id="an_3:10">3:10</span> Siitä ilmaantuvat Jumalan lapset ja
perkeleen lapset. Jokainen, joka ei tee vanhurskautta, ei se ole
Jumalasta, ja joka ei rakasta veljeänsä.

<span id="an_3:11">3:11</span> Sillä tämä on ilmoitus, jonka te alusta
kuulitte, että me toinen toistamme rakastaisimme.

<span id="an_3:12">3:12</span> Ei niinkuin Kain, joka pahasta oli, ja
tappoi veljensä; ja minkätähden hän tappoi hänen? Sillä hänen työnsä
olivat pahat, ja hänen veljensä vanhurskaat.

<span id="an_3:13">3:13</span> Älkäät ihmetelkö, minun veljeni, jos
teitä maailma vihaa.

<span id="an_3:14">3:14</span> Me tiedämme, että me olemme kuolemasta
elämään siirretyt, sillä me rakastamme veljiä. Joka ei veljeänsä
rakasta, se pysyy kuolemassa.

<span id="an_3:15">3:15</span> Jokainen, joka veljeänsä vihaa, hän on
murhaaja; ja te tiedätte, ettei yhdessäkään murhaajassa ole
ijankaikkinen elämä pysyvä.

<span id="an_3:16">3:16</span> Siitä me tunsimme rakkauden, että hän on
henkensä meidän edestämme pannut; niin pitää meidän veljeimme edestä
henkemme paneman.

<span id="an_3:17">3:17</span> Mutta jos jollakin olis tämän maailman
hyvyyttä, ja näkis veljensä tarvitseman, ja sulkee sydämensä häneltä,
kuinkas Jumalan rakkaus pysyy hänessä?

<span id="an_3:18">3:18</span> Lapsukaiseni, älkäämme rakastako sanalla
eli kielellä, vaan työllä ja totuudella.

<span id="an_3:19">3:19</span> Siitä me tiedämme, että me totuudesta
olemme ja taidamme hänen edessänsä meidän sydämemme hillitä,

<span id="an_3:20">3:20</span> Että jos meidän sydämemme tuomitsee
meitä, niin on Jumala suurempi kuin meidän sydämemme ja tietää kaikki.

<span id="an_3:21">3:21</span> Te rakkahimmat! jos ei meidän sydämemme
tuomitse meitä, niin meillä on turva Jumalaan.

<span id="an_3:22">3:22</span> Ja mitä me anomme, niin me saamme
häneltä, että me hänen käskynsä pidämme ja teemme, mitä hänelle kelpaa.

<span id="an_3:23">3:23</span> Ja tämä on hänen käskynsä, että me hänen
Poikansa Jesuksen Kristuksen nimen päälle uskoisimme, ja rakastaisimme
toinen toistamme, niinkuin hän käskyn meille antoi.

<span id="an_3:24">3:24</span> Ja joka hänen käskynsä pitää, se pysyy
hänessä ja hän siinä, ja siitä me tiedämme, että hän meissä pysyy, siitä
Hengestä, jonka hän meille antoi.

<span id="an_4:1">4:1</span> Te rakkaimmat! älkäät jokaista henkeä
uskoko, vaan koetelkaat henget, josko he Jumalasta ovat; sillä monta
väärää prophetaa ovat tulleet maailmaan.

<span id="an_4:2">4:2</span> Sillä te tuntekaat Jumalan Henki, että
jokainen henki, joka tunnustaa Jesuksen Kristuksen lihaan tulleen, se on
Jumalasta,

<span id="an_4:3">4:3</span> Ja jokainen henki, joka ei tunnusta Jesusta
Kristusta lihaan tulleeksi, ei se ole Jumalasta: ja se on antikristuksen
henki, josta te kuulitte, että hän on tuleva, ja on jo parhaallansa
maailmassa.

<span id="an_4:4">4:4</span> Lapsukaiseni, te olette Jumalasta ja olette
heidät voittaneet; sillä se, joka teissä on, hän on suurempi kuin se,
joka maailmassa on.

<span id="an_4:5">4:5</span> He ovat maailmasta, sentähden he puhuvat
maailmasta ja maailma kuulee heitä.

<span id="an_4:6">4:6</span> Me olemme Jumalasta: ja joka Jumalan
tuntee, hän kuulee meitä; joka ei Jumalasta ole, ei hän kuule meitä.
Siitä me tunnemme totuuden hengen ja eksytyksen hengen.

<span id="an_4:7">4:7</span> Te rakkahimmat, rakastakaamme toinen
toistamme, sillä rakkaus on Jumalasta: ja jokainen, joka rakastaa, se on
Jumalasta syntynyt ja tuntee Jumalan.

<span id="an_4:8">4:8</span> Joka ei rakasta, ei hän tunne Jumalaa;
sillä Jumala on rakkaus.

<span id="an_4:9">4:9</span> Sen kautta ilmestyi Jumalan rakkaus meidän
kohtaamme, että Jumala lähetti ainoan Poikansa maailmaan, että me hänen
kauttansa eläisimme.

<span id="an_4:10">4:10</span> Siinä on rakkaus, ei että me rakastimme
Jumalaa, vaan että hän rakasti meitä ja lähetti Poikansa sovinnoksi
meidän synteimme edestä.

<span id="an_4:11">4:11</span> Te rakkahimmat, jos Jumala meitä niin
rakasti, niin meidän pitää myös toinen toistamme rakastaman.

<span id="an_4:12">4:12</span> Ei ole yksikään Jumalaa koskaan nähnyt.
Jos me rakastamme toinen toistamme, niin Jumala pysyy meissä, ja hänen
rakkautensa on täydellinen meissä.

<span id="an_4:13">4:13</span> Siitä me tunnemme, että me pysymme
hänessä ja hän meissä, ja että hän antoi meille Hengestänsä.

<span id="an_4:14">4:14</span> Ja me näimme ja todistamme, että Isä on
lähettänyt Poikansa maailman Vapahtajaksi.

<span id="an_4:15">4:15</span> Jokainen, joka tunnustaa Jesuksen Jumalan
Pojaksi, hänessä pysyy Jumala ja hän Jumalassa.

<span id="an_4:16">4:16</span> Ja me tunsimme ja uskoimme sen rakkauden,
jolla Jumala meitä rakastaa. Jumala on rakkaus, ja joka rakkaudessa
pysyy, hän pysyy Jumalassa ja Jumala hänessä.

<span id="an_4:17">4:17</span> Siinä täytetään rakkaus meissä, että
meillä olis turva tuomiopäivänä; sillä niinkuin hän on, niin olemme me
myös tässä maailmassa.

<span id="an_4:18">4:18</span> Ei pelko ole rakkaudessa, vaan
täydellinen rakkaus ajaa pois pelvon, sillä pelvolla on vaiva; mutta
joka pelkää, ei hän ole täydellinen rakkaudessa.

<span id="an_4:19">4:19</span> Me rakastamme häntä; sillä hän rakasti
meitä ensin.

<span id="an_4:20">4:20</span> Jos joku sanoo: minä rakastan Jumalaa, ja
vihaa veljeänsä, se on valehtelia; sillä joka ei rakasta veljeänsä,
jonka hän näkee, kuinka hän taitaa Jumalaa rakastaa, jota ei hän näe?

<span id="an_4:21">4:21</span> Ja tämä käsky on meillä häneltä: joka
Jumalaa rakastaa, hänen pitää myös veljeänsä rakastaman.

<span id="an_5:1">5:1</span> Jokainen, joka uskoo, että Jesus on
Kristus, hän on Jumalasta syntynyt, ja jokainen, joka rakastaa sitä,
joka synnytti, hän rakastaa myös sitä, joka hänestä syntynyt on.

<span id="an_5:2">5:2</span> Siitä me tunnemme, että me rakastamme
Jumalan lapsia, koska me Jumalaa rakastamme ja hänen käskynsä pidämme.

<span id="an_5:3">5:3</span> Sillä tämä on rakkaus Jumalan tykö, että me
hänen käskynsä pidämme, ja hänen käskynsä ei ole raskaat.

<span id="an_5:4">5:4</span> Sillä kaikki, mitä Jumalasta syntynyt on,
se voittaa maailman, ja meidän uskomme on se voitto, joka maailman
voitti.

<span id="an_5:5">5:5</span> Kuka siis on, joka voittaa maailman, mutta
se joka uskoo, että Jesus on Jumalan Poika?

<span id="an_5:6">5:6</span> Tämä on se, joka vedellä ja verellä tulee,
Jesus Kristus, ei ainoastansa vedellä, vaan vedellä ja verellä. Ja Henki
todistaa, että Henki on totuus.

<span id="an_5:7">5:7</span> Sillä kolme ovat, jotka todistavat
taivaassa: Isä, Sana ja Pyhä Henki, ja ne kolme yksi ovat:

<span id="an_5:8">5:8</span> Ja kolme ovat, jotka todistavat maan
päällä: Henki ja vesi ja veri, ja ne kolme yhdessä ovat.

<span id="an_5:9">5:9</span> Jos me ihmisten todistuksen otamme, niin on
Jumalan todistus suurempi; sillä tämä on Jumalan todistus, jonka hän
Pojastansa todisti.

<span id="an_5:10">5:10</span> Joka uskoo Jumalan Pojan päälle, hänellä
on todistus itsessänsä: joka ei usko Jumalaa, hän tekee hänen
valehteliaksi; sillä ei hän uskonut sitä todistusta, jonka Jumala on
Pojastansa todistanut.

<span id="an_5:11">5:11</span> Ja tämä on se todistus, että Jumala on
meille ijankaikkisen elämän antanut, ja se elämä on hänen Pojassansa.

<span id="an_5:12">5:12</span> Jolla Jumalan Poika on, hänellä on elämä;
jolla ei Jumalan Poika ole, ei hänellä ole elämää.

<span id="an_5:13">5:13</span> Näitä minä teille kirjoitin, jotka
Jumalan Pojan nimen päälle uskotte: että te tietäisitte teillänne
ijankaikkisen elämän olevan, ja että te uskoisitte Jumalan Pojan nimen
päälle.

<span id="an_5:14">5:14</span> Ja tämä on se turva, joka meillä on
häneen, että jos me jotakin anomme hänen tahtonsa jälkeen, niin hän
meitä kuulee.

<span id="an_5:15">5:15</span> Ja jos me tiedämme, että hän meitä
kuulee, mitä ikänä me anomme, niin me tiedämme, että meillä ovat ne
anomiset, joita me häneltä anoimme.

<span id="an_5:16">5:16</span> Jos joku näkee veljensä tekevän jonkun
synnin, ei kuolemaan, hän rukoilkaan, niin hän on antava niille elämän,
jotka syntiä tekevät, ei kuolemaan. Jos synti on kuolemaan:
senkaltaisista en minä sano, että joku rukoilis.

<span id="an_5:17">5:17</span> Kaikki vääryys on synti; on myös muutama
synti ei kuolemaan.

<span id="an_5:18">5:18</span> Me tiedämme, että jokainen, joka
Jumalasta syntynyt on, ei hän syntiä tee; vaan joka Jumalasta syntynyt
on, se varjelee itsensä, ja paha ei rupee häneen.

<span id="an_5:19">5:19</span> Me tiedämme, että me olemme Jumalasta ja
koko maailma on pahuudessa.

<span id="an_5:20">5:20</span> Mutta me tiedämme, että Jumalan Poika
tuli ja on meille mielen antanut, että me sen totisen tunnemme, ja
olemme siinä totisessa, hänen Pojassansa Jesuksessa Kristuksessa: Tämä
on totinen Jumala ja ijankaikkinen elämä.

<span id="an_5:21">5:21</span> Lapsukaiset, kavahtakaat epäjumalia,
amen!

------------------------------------------------------------------------

[Next: 2 John](jo2.md)
