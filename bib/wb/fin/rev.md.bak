[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jde.md) 

------------------------------------------------------------------------

### Finnish Bible: Revelation

<span id="an_1:1">1:1</span> Jesuksen Kristuksen Ilmestys, jonka Jumala
hänelle antoi, ilmoittaa palvelioillensa niitä, mitkä pian tapahtuman
pitää, ja on tiettäväksi tehnyt ja lähettänyt enkelinsä kautta
palveliallensa Johannekselle.

<span id="an_1:2">1:2</span> Joka todisti Jumalan sanaa, ja sen
todistuksen Jesuksesta Kristuksesta, ja mitä hän nähnyt oli.

<span id="an_1:3">1:3</span> Autuas on se, joka lukee, ja ne, jotka
kuulevat prophetian sanat ja pitävät ne, mitkä siinä kirjoitetut ovat;
sillä aika on läsnä.

<span id="an_1:4">1:4</span> Johannes seitsemälle Asian seurakunnalle:
armo olkoon teille ja rauha siltä, joka on, joka oli, ja joka tuleva on,
ja seitsemältä hengeltä, jotka hänen istuimensa edessä ovat,

<span id="an_1:5">1:5</span> Ja Jesukselta Kristukselta, joka se
uskollinen todistaja on, ja esikoinen kuolleista, ja maan kuningasten
Päämies: joka meitä rakasti ja on meitä verellänsä meidän synneistämme
pessyt,

<span id="an_1:6">1:6</span> Ja teki meidät kuninkaiksi ja papeiksi
Jumalan ja Isänsä edessä: hänelle olkoon kunnia ja valta ijankaikkisesta
ijankaikkiseen, amen!

<span id="an_1:7">1:7</span> Katso, hän tulee pilvien kanssa, ja
jokaisen silmän pitää hänen näkemän ja ne, jotka häntä pistäneet ovat ja
kaikki maan sukukunnat pitää parkuman. Niin, amen!

<span id="an_1:8">1:8</span> Minä olen A ja O, alku ja loppu, sanoo
Herra, joka on, joka oli, ja joka tuleva on, kaikkivaltias.

<span id="an_1:9">1:9</span> Minä Johannes, teidän veljenne ja osallinen
vaivassa ja valtakunnassa ja kärsivällisyydessä, Jesuksessa
Kristuksessa, olin luodossa, joka kutsutaan Patmos, Jumalan sanan ja
Jesuksen Kristuksen todistuksen tähden.

<span id="an_1:10">1:10</span> Minä olin hengessä yhtenä sunnuntaina ja
kuulin minun jäljessäni suuren äänen, niinkuin basunan,

<span id="an_1:11">1:11</span> Sanovan: minä olen A ja O, ensimäinen ja
viimeinen. Mitäs näet, kirjoita kirjaan ja lähetä Asian seurakunnille,
jotka Ephesossa ovat, ja Smyrnassa, ja Pergamossa, ja Tyatirassa, ja
Sardissa, ja Philadelphiassa, ja Laodikeassa.

<span id="an_1:12">1:12</span> Ja minä käännyin sitä ääntä katsomaan,
joka minun kanssani puhui, ja minun kääntyessäni näin minä seitsemän
kultaista kynttiläjalkaa,

<span id="an_1:13">1:13</span> Ja kultaisten kynttiläjalkain keskellä
Ihmisen Pojan muotoisen, vaatetetun pitkällä hameella ja vyötetyn
rinnoilta kultaisella vyöllä.

<span id="an_1:14">1:14</span> Mutta hänen päänsä ja hiuksensa olivat
valkiat niinkuin valkia villa ja niinkuin lumi, ja hänen silmänsä
niinkuin tulen liekki,

<span id="an_1:15">1:15</span> Ja hänen jalkansa valantovasken
kaltaiset, niinkuin pätsissä palavaiset, ja hänen äänensä oli niinkuin
paljon veden kuohina.

<span id="an_1:16">1:16</span> Ja seitsemän tähteä oli hänen oikiassa
kädessänsä, ja hänen suustansa kävi ulos kaksiteräinen terävä miekka, ja
hänen kasvonsa, niinkuin aurinko paistaa voimassansa.

<span id="an_1:17">1:17</span> Ja kuin minä hänen näin, lankesin minä
hänen jalkainsa eteen niinkuin kuollut, ja hän pani oikian kätensä minun
päälleni ja sanoi minulle: älä pelkää, minä olen ensimäinen ja
viimeinen,

<span id="an_1:18">1:18</span> Ja elävä, ja olin kuollut, ja katso, minä
olen elävä ijankaikkisesta ijankaikkiseen, amen! Ja minulla on helvetin
ja kuoleman avaimet.

<span id="an_1:19">1:19</span> Kirjoita, mitäs nähnyt olet, mitä nyt on,
ja mitä tästälähin tapahtuva on;

<span id="an_1:20">1:20</span> Se salaisuus niistä seitsemästä tähdestä,
jotka sinä minun oikiassa kädessäni nähnyt olet, ja seitsemän kultaista
kynttiläjalkaa. Ne seitsemän tähteä ovat seitsemän seurakunnan enkelit:
ja ne seitsemän kynttiläjalkaa, jotka sinä nähnyt olet, ovat seitsemän
seurakuntaa.

<span id="an_2:1">2:1</span> Kirjoita Epheson seurakunnan enkelille:
näitä sanoo se, joka seitsemän tähteä pitää oikiassa kädessänsä, joka
käy seitsemän kultaisen kynttiläjalan keskellä:

<span id="an_2:2">2:2</span> Minä tiedän sinun työs ja tekos ja sinun
kärsivällisyytes, ettet sinä voi kärsiä pahoja: sinä olet niitä jo
kiusannut, jotka itsensä apostoleiksi sanovat ja ei ole, ja löysit
heidät valehtelioiksi.

<span id="an_2:3">2:3</span> Ja sinä kannoit ja kärsit, ja minun nimeni
tähden sinä työtä teit ja et väsynyt.

<span id="an_2:4">2:4</span> Mutta minulla on sinua vastaan, että sinä
sinun ensimäisen rakkautes annoit ylön.

<span id="an_2:5">2:5</span> Muista siis, kusta lankesit pois, ja tee
parannus, ja tee niitä ensimäisiä töitä; vaan jos ei, niin minä tulen
sinulle pian ja syöksen kynttiläjalkas pois sialtansa, ellet sinä tee
parannusta.

<span id="an_2:6">2:6</span> Mutta se sinulla on, ettäs vihaat
Nikolailaisten töitä, joita minäkin vihaan.

<span id="an_2:7">2:7</span> Jolla korva on, se kuulkaan, mitä Henki
seurakunnille sanoo. Sen, joka voittaa, annan minä elämän puusta syödä,
joka keskellä Jumalan paradisia on.

<span id="an_2:8">2:8</span> Ja Smyrnan seurakunnan enkelille kirjoita:
näitä sanoo ensimäinen ja viimeinen, joka oli kuollut ja elää:

<span id="an_2:9">2:9</span> Minä tiedän sinun tekos ja vaivas ja
köyhyytes, (mutta sinä olet rikas,) ja niiden pilkan, jotka itsensä
Juudalaisiksi sanovat ja ei olekaan, vaan ovat saatanan joukko.

<span id="an_2:10">2:10</span> Älä sinä ensinkään pelkää, mitä sinun
kärsimän pitää. Katso, perkele on muutamia teistä heittävä vankiuteen,
kiusattaa; ja teillä pitää oleman vaiva kymmenen päivää. Ole uskollinen
kuolemaan asti, niin minä sinulle elämän kruunun annan.

<span id="an_2:11">2:11</span> Jolla korva on, se kuulkaan, mitä Henki
seurakunnille sanoo: Joka voittaa, ei se toiselta kuolemalta
vahingoiteta.

<span id="an_2:12">2:12</span> Ja Pergamon seurakunnan enkelille
kirjoita: näitä sanoo se, jolla on kaksiteräinen terävä miekka:

<span id="an_2:13">2:13</span> Minä tiedän sinun tekos, ja kussas asut,
kussa saatanan istuin on: ja sinä pidät minun nimeni ja et kieltänyt
minun uskoani niinäkään päivinä, joina Antipas, minun uskollinen
todistajani, teidän tykönänne tapettu on, kussa saatana asuu.

<span id="an_2:14">2:14</span> Mutta minulla on vähä sinua vastaan: että
sinulla siellä on niitä, jotka Balaamin oppia pitävät, joka opetti
Balakin antamaan pahennusta Israelin lasten edessä, epäjumalten uhria
syödä ja salavuoteudessa maata.

<span id="an_2:15">2:15</span> Niin myös sinulla on niitä, jotka
Nikolailaisten oppia pitävät, jota minä vihaan.

<span id="an_2:16">2:16</span> Tee parannus; vaan jos ei, niin minä
tulen sinulle pian, ja tappelen heidän kanssansa minun suuni miekalla.

<span id="an_2:17">2:17</span> Jolla korva on, se kuulkaan, mitä Henki
seurakunnille sanoo: sen, joka voittaa, annan minä syödä siitä salatusta
mannasta, ja tahdon hänelle hyvän todistuksen antaa, ja sillä
todistuksella uuden kirjoitetun nimen, jota ei yksikään tiedä, vaan se,
joka sen saa.

<span id="an_2:18">2:18</span> Ja Tyatiran seurakunnan enkelille
kirjoita: näitä sanoo Jumalan Poika, jonka silmät ovat niinkuin tulen
liekki ja hänen jalkansa valantovasken kaltaiset:

<span id="an_2:19">2:19</span> Minä tiedän sinun tekos ja rakkautes, ja
palvelukses ja uskos, ja sinun kärsivällisyytes ja sinun tekos, ja ne
viimeiset usiammat kuin ensimäiset.

<span id="an_2:20">2:20</span> Vaan minulla on vähä sinua vastaan, ettäs
sallit sen vaimon Jesabelin, joka itsensä prophetaksi sanoo, opettavan
ja minun palvelioitani viettelevän, salavuoteudessa makaavan ja
epäjumalan uhria syövän.

<span id="an_2:21">2:21</span> Ja minä annoin hänelle ajan parannusta
tehdä salavuoteudestansa, mutta ei hän tehnytkään.

<span id="an_2:22">2:22</span> Katso, minä panen hänen vuoteesen ja ne,
jotka hänen kanssansa huorin tekevät, suureen vaivaan, ellei he tee
parannusta töistänsä.

<span id="an_2:23">2:23</span> Ja hänen lapsensa minä tapan kuolemalla.
Ja jokaisen seurakunnan pitää tietämän, että minä olen se, joka
munaskuut ja sydämet tutkin, ja annan kullekin teistä teidän työnne
jälkeen.

<span id="an_2:24">2:24</span> Mutta teille minä sanon ja muille, jotka
Tyatirassa olette, joilla ei tämä oppi ole ja jotka ei saatanan syvyyttä
tunteneet, niinkuin he sanovat: en minä laske teidän päällenne muuta
kuormaa;

<span id="an_2:25">2:25</span> Kuitenkin se, mikä teillä on, pitäkäät
siihenasti kuin minä tulen,

<span id="an_2:26">2:26</span> Ja joka voittaa ja minun tekoni hamaan
loppuun asti pitää, sille minä annan voiman pakanain ylitse,

<span id="an_2:27">2:27</span> Ja hänen pitää heitä rautaisella vitsalla
hallitseman ja niinkuin savenvalajan astioita heitä särkemän, niinkuin
minäkin Isältäni sain;

<span id="an_2:28">2:28</span> Ja annan hänelle kointähden.

<span id="an_2:29">2:29</span> Jolla korva on, se kuulkaan, mitä Henki
seurakunnille sanoo.

<span id="an_3:1">3:1</span> Ja kirjoita Sardin seurakunnan enkelille:
näitä sanoo se, jolla ne seitsemän Jumalan henkeä ja ne seitsemän tähteä
ovat: minä tiedän sinun tekos; sillä sinulla on nimi ettäs elät, ja olet
kuollut.

<span id="an_3:2">3:2</span> Ole valpas ja vahvista niitä muita, jotka
kuolemallansa ovat; sillä en minä löytänyt sinun tekojas täydellisiksi
Jumalan edessä.

<span id="an_3:3">3:3</span> Niin ajattele siis, kuinka sinä saanut ja
kuullut olet, ja pidä se, ja tee parannus. Ellet sinä siis valvo, niin
minä tulen sinun päälles niinkuin varas, ja et sinä tiedä, millä
hetkellä minä sinun päälles tulen.

<span id="an_3:4">3:4</span> Sinulla on myös muutamat nimet Sardissa,
jotka ei ole vaatteitansa saastuttaneet: niiden pitää minun kanssani
valkeissa vaatteissa vaeltaman; sillä he ovat mahdolliset.

<span id="an_3:5">3:5</span> Joka voittaa, se pitää valkeilla vaatteilla
puetettaman, ja en minä pyyhi hänen nimeänsä elämän kirjasta, ja minä
tahdon tunnustaa hänen nimensä minun Isäni edessä ja hänen enkeleinsä
edessä.

<span id="an_3:6">3:6</span> Jolla korva on, se kuulkaan, mitä Henki
seurakunnille sanoo.

<span id="an_3:7">3:7</span> Ja Philadelphian seurakunnan enkelille
kirjoita: näitä sanoo se Pyhä, se totinen, jolla on Davidin avain, joka
avaa ja ei yksikään sulje, joka sulkee ja ei yksikään avaa;

<span id="an_3:8">3:8</span> Minä tiedän sinun tekos: katso, minä annoin
sinun etees aukian oven, ja ei yksikään voi sitä sulkea; sillä sinulla
on vähä voimaa, ja pidät minun sanani, etkä minun nimeäni kieltänyt.

<span id="an_3:9">3:9</span> Katso, minä annan sinulle saatanan joukosta
ne, jotka itsensä Juudalaisiksi sanovat, ja ei olekaan, vaan he
valehtelevat. Katso, minä tahdon vaatia heitä siihen, että heidän pitää
tuleman ja kumartaman sinun jalkais edessä, ja heidän pitää tietämän,
että minä sinua rakastin.

<span id="an_3:10">3:10</span> Ettäs pidit minun kärsivällisyyteni
sanat, niin minä tahdon sinun varjella kiusauksen hetkestä, joka koko
maan piirin päälle tuleva on, niitä kiusaamaan, jotka maan päällä
asuvat.

<span id="an_3:11">3:11</span> Katso, minä tulen pian: pidä mitä sinulla
on, ettei kenkään sinun kruunuas ottaisi.

<span id="an_3:12">3:12</span> Joka voittaa, hänen minä teen patsaaksi
minun Jumalani templissä, ja ei hänen pidä silleen sieltä lähtemän ulos,
ja tahdon kirjoittaa hänen päällensä minun Jumalani nimen ja minun
kaupunkini, uuden Jerusalemin nimen, joka taivaasta minun Jumalaltani
tuli alas, ja minun uuden nimeni.

<span id="an_3:13">3:13</span> Jolla korva on, se kuulkaan, mitä Henki
seurakunnille sanoo.

<span id="an_3:14">3:14</span> Ja Laodikean seurakunnan enkelille
kirjoita: näitä sanoo Amen, uskollinen ja totinen todistaja, Jumalan
luontokappalten alku:

<span id="an_3:15">3:15</span> Minä tiedän sinun tekos, ettet sinä kylmä
etkä palava ole: oi jospa kylmä taikka palava olisit!

<span id="an_3:16">3:16</span> Sentähden ettäs pensiä olet, ja et kylmä
etkä palava, rupean minä sinua minun suustani oksentamaan ulos.

<span id="an_3:17">3:17</span> Ettäs sanot: minä olen rikas, minä olen
rikastunut ja en minä mitään tarvitse; ja et tiedä, ettäs viheliäinen ja
raadollinen olet, köyhä, sokia ja alastoin.

<span id="an_3:18">3:18</span> Minä neuvon sinua minulta ostamaan kultaa
tulella selitettyä, ettäs rikastuisit, ja valkiat vaatteet, joillas
sinus pukisit, ettei sinun alastomuutes häpy näkyisi, ja voitele silmäs
silmäin voiteella, ettäs näkisit.

<span id="an_3:19">3:19</span> Joita minä rakastan, niitä minä myös
nuhtelen ja kuritan; niin ole siis ahkera ja tee parannus.

<span id="an_3:20">3:20</span> Katso, minä seison ovessa ja kolkutan:
jos joku minun ääneni kuulee ja avaa oven, sen tykö minä tahdon mennä
sisälle, ja pitää ehtoollista hänen kanssansa ja hän minun kanssani.

<span id="an_3:21">3:21</span> Joka voittaa, sen minä annan istua minun
kanssani minun istuimellani, niinkuin minäkin voitin ja olen minun isäni
kanssa hänen istuimellansa istunut.

<span id="an_3:22">3:22</span> Jolla korva on, se kuulkaan, mitä Henki
seurakunnille sanoo.

<span id="an_4:1">4:1</span> Sitte näin minä, ja katso, ovi avattiin
taivaassa, ja ensimäinen ääni, jonka minä kuulin niinkuin basunan
puhuvan minun kanssani, sanoen: astu tänne ylös, ja minä osoitan
sinulle, mitä tästälähin tapahtuva on.

<span id="an_4:2">4:2</span> Ja kohta minä olin hengessä, ja katso,
istuin oli pantu taivaasen, ja istuimella oli (yksi) istuva.

<span id="an_4:3">4:3</span> Ja se, joka istui, oli näkyänsä kiven
jaspiksen ja sardin kaltainen, ja taivaan kaari istuimen ympäri näkyänsä
smaragdin kaltainen.

<span id="an_4:4">4:4</span> Ja sen istuimen ympärillä oli
neljäkolmattakymmentä istuinta, ja niillä istuimilla näin minä
neljäkolmattakymmentä vanhinta istuvan, valkeilla vaatteilla puetettuna,
ja heidän päässänsä olivat kultaiset kruunut.

<span id="an_4:5">4:5</span> Ja istuimesta kävivät ulos leimaukset ja
pitkäiset ja äänet, ja seitsemän tulista lamppua paloi istuimen edessä,
jotka seitsemän Jumalan henkeä ovat.

<span id="an_4:6">4:6</span> Ja istuimen edessä oli niinkuin lasinen
meri, kristallin muotoinen, ja keskellä istuinta ja ympäri istuinta
neljä eläintä, edestä ja takaa silmiä täynnänsä.

<span id="an_4:7">4:7</span> Ja ensimäinen eläin oli jalopeuran
muotoinen, ja toinen eläin vasikan muotoinen, ja kolmannella eläimellä
olivat niinkuin ihmisen kasvot, ja neljäs eläin lentäväisen kotkan
muotoinen.

<span id="an_4:8">4:8</span> Ja niillä neljällä eläimellä oli kullakin
kuusi siipeä ympärillä, ja he olivat sisältä silmiä täynnänsä; ja ei
heillä ollut lepoa päivällä eikä yöllä, ja sanoivat: pyhä, pyhä, pyhä on
Herra Jumala kaikkivaltias, joka oli, ja joka on, ja joka tuleva on.

<span id="an_4:9">4:9</span> Ja kuin ne eläimet antoivat kiitoksen ja
kunnian ja siunauksen sille, joka istuimella istui, joka elää
ijankaikkisesta ijankaikkiseen.

<span id="an_4:10">4:10</span> Niin ne neljäkolmattakymmentä vanhinta
lankesivat istuimella istuvaisen eteen, ja kumartaen rukoilivat sitä,
joka elää ijankaikkisesta ijankaikkiseen, ja heittivät kruununsa
istuimen eteen ja sanoivat:

<span id="an_4:11">4:11</span> Herra! sinä olet mahdollinen saamaan
ylistyksen ja kunnian ja voiman; sillä sinä olet kaikki luonut, ja sinun
tahdostas he ovat, ja luodut ovat.

<span id="an_5:1">5:1</span> Ja minä näin istuimella istuvaisen oikiassa
kädessä kirjan, sisältä ja ulkoa kirjoitetun, seitsemällä sinetillä
lukitun.

<span id="an_5:2">5:2</span> Ja minä näin väkevän enkelin suurella
äänellä saarnaavan: kuka on mahdollinen tätä kirjaa avaamaan ja hänen
sinettiänsä päästämään?

<span id="an_5:3">5:3</span> Ja ei yksikään voinut, ei taivaassa, eikä
maassa, eikä maan alla, kirjaa avata, eikä siihen katsoa.

<span id="an_5:4">5:4</span> Ja minä itkin kovin, ettei yksikään
löydetty mahdolliseksi kirjaa avaamaan eikä sitä näkemään.

<span id="an_5:5">5:5</span> Ja yksi vanhimmista sanoi minulle: älä
itke! katso, Jalopeura voitti, joka on Juudan sukukunnasta, Davidin
juuri, avaamaan sitä kirjaa ja päästämään sen seitsemää sinettiä.

<span id="an_5:6">5:6</span> Ja minä näin, ja katso, keskellä istuinta,
ja neljän eläimen ja vanhimpien keskellä seisoi Karitsa, niinkuin
tapettu , jolla oli seitsemän sarvea ja seitsemän silmää, jotka ovat
seitsemän Jumalan henkeä kaikelle maalle lähetetyt:

<span id="an_5:7">5:7</span> Ja se tuli ja otti kirjan istuimella
istuvaisen oikiasta kädestä.

<span id="an_5:8">5:8</span> Ja kuin hän kirjan ottanut oli, lankesivat
ne neljä eläintä ja neljäkolmattakymmentä vanhinta Karitsan eteen, ja
jokaisella oli kantele ja kultaiset maljat suitsutusta täynnä, jotka
ovat pyhäin rukoukset,

<span id="an_5:9">5:9</span> Ja veisasivat uutta virttä, sanoen: sinä
olet mahdollinen kirjaa ottamaan ja sen sineteitä avaamaan; sillä sinä
olet tapettu ja verelläs meitä Jumalalle lunastit kaikkinaisista
sukukunnista, ja kielistä, ja kansoista ja pakanoista,

<span id="an_5:10">5:10</span> Ja olet meidät tehnyt meidän Jumalallemme
kuninkaiksi ja papeiksi, ja me saamme vallita maan päällä.

<span id="an_5:11">5:11</span> Ja minä näin ja kuulin monen enkelin
äänen istuimen ja eläinten ja vanhimpien ympärillä, ja heidän lukunsa
oli kymmenentuhatta kertaa kymmenentuhatta, ja tuhannen kertaa tuhatta,

<span id="an_5:12">5:12</span> Ja sanoivat suurella äänellä: Karitsa,
joka tapettu on, on mahdollinen ottamaan voiman, ja rikkauden, ja
viisauden, ja kunnian, ja kiitoksen, ja siunauksen.

<span id="an_5:13">5:13</span> Ja kaikki luontokappaleet, jotka
taivaassa ovat, ja maan päällä, ja maan alla, ja meressä, ja kaikki,
jotka niissä ovat, kuulin minä sille sanovan, joka istuimella istui, ja
Karitsalle: siunaus ja kunnia, ja ylistys ja voima, ijankaikkisesta
ijankaikkiseen.

<span id="an_5:14">5:14</span> Ja ne neljä eläintä sanoivat: amen! Ja ne
neljäkolmattakymmentä vanhinta lankesivat maahan, kumarsivat ja
rukoilivat sitä, joka elää ijankaikkisesta ijankaikkiseen.

<span id="an_6:1">6:1</span> Ja minä näin, kuin Karitsa ensimäisen
sinetin avasi, ja minä kuulin yhden neljästä eläimestä sanovan, niinkuin
pitkäisen jylinän: tule ja katso!

<span id="an_6:2">6:2</span> Ja minä näin, ja katso, valkia orhi; ja se,
joka sen päällä istui, piti joutsea, ja hänelle annettiin kruunu, ja hän
läksi voittamaan ja saamaan voittoa.

<span id="an_6:3">6:3</span> Ja kuin hän toisen sinetin avasi, kuulin
minä toisen eläimen sanovan: tule ja katso!

<span id="an_6:4">6:4</span> Ja ruskia orhi meni ulos; ja sille, joka
sen päällä istui, annettiin rauha maasta ottaa pois, että heidän piti
keskenänsä toinen toisensa tappaman; ja hänelle oli suuri miekka
annettu.

<span id="an_6:5">6:5</span> Ja kuin hän kolmannen sinetin avasi, kuulin
minä kolmannen eläimen sanovan: tule ja katso! Ja minä näin, ja katso,
musta orhi; ja sillä, joka sen päällä istui, oli vaaka kädessä.

<span id="an_6:6">6:6</span> Ja minä kuulin äänen neljän eläimen
keskeltä sanovan: mitta nisuja yhteen penninkiin ja kolme mittaa ohria
yhteen penninkiin, ja älä viinaa eikä öljyä vahingoita.

<span id="an_6:7">6:7</span> Ja kuin hän avasi neljännen sinetin, kuulin
minä neljännen eläimen äänen sanovan: tule ja katso!

<span id="an_6:8">6:8</span> Ja minä näin, ja katso, hiirenkarvainen
orhi, ja joka sen päällä istui, sen nimi oli kuolema; ja helvetti
noudatti häntä. Ja hänelle annettiin voima tappaa neljättä osaa maan
päältä miekalla ja nälällä, ja surmalla ja pedoilla maan päällä.

<span id="an_6:9">6:9</span> Ja kuin hän viidennen sinetin avasi, näin
minä alttarin alla niiden sielut, jotka Jumalan sanan tähden tapetut
olivat ja sen todistuksen tähden, joka heillä oli.

<span id="an_6:10">6:10</span> Ja he huusivat suurella äänellä sanoen:
sinä pyhä ja totinen Herra! kuinka kauvan et sinä tuomitse ja meidän
vertamme kosta niille, jotka maan päällä asuvat?

<span id="an_6:11">6:11</span> Ja kullekin heistä annettiin valkia vaate
ja sanottiin heille, että heidän piti vielä vähän aikaa lepäämän,
siihenasti kuin heidän kanssapalveliainsa ja veljeinsä luku täytetyksi
tulis, jotka piti tapettaman niinkuin hekin.

<span id="an_6:12">6:12</span> Ja minä näin, kuin hän kuudennen sinetin
avasi, katso, niin tapahtui suuri maanjäristys, ja aurinko tuli mustaksi
niinkuin karvasäkki ja kuu tuli kokonansa niinkuin veri,

<span id="an_6:13">6:13</span> Ja tähdet putosivat taivaasta maan
päälle, niinkuin fikunapuu fikunansa varistaa, kuin hän suurelta
tuulelta häälytetään.

<span id="an_6:14">6:14</span> Ja taivas pakeni niinkuin kämärtynyt
kirja, ja kaikki vuoret ja luodot siirrettiin sioistansa.

<span id="an_6:15">6:15</span> Ja kuninkaat maan päällä, ja ylimäiset,
ja rikkaat, ja päämiehet, ja väkevät, ja kaikki orjat, ja kaikki vapaat
kätkivät itsensä luoliin ja vuorten rotkoihin,

<span id="an_6:16">6:16</span> Ja sanoivat vuorille ja kukkuloille:
langetkaat meidän päällemme ja peittäkäät meitä sen kasvoin edestä, joka
istuimella istuu, ja Karitsan vihasta.

<span id="an_6:17">6:17</span> Sillä se suuri hänen vihansa päivä on
tullut, ja kuka voi pysyä?

<span id="an_7:1">7:1</span> Ja sitte näin minä neljä enkeliä seisovan
neljän maan kulman päällä, ja neljää maan tuulta pitävän, ettei tuuli
oisi puhaltanut maan päälle, eikä meren päälle, eikä yhdenkään puun
päälle.

<span id="an_7:2">7:2</span> Ja minä näin toisen enkelin auringon
koitosta tulevan ylös jolla oli elävän Jumalan sinetti, ja hän huusi
suurella äänellä niille neljälle enkelille, joiden maata ja merta oli
annettu vahingoittaa.

<span id="an_7:3">7:3</span> Ja sanoi: älkäät maata eikä merta eikä
puita vahingoittako siihenasti kuin me merkitsemme meidän Jumalamme
palveliat heidän otsissansa.

<span id="an_7:4">7:4</span> Ja minä kuulin, että merkittyin luku oli
sata ja neljäviidettäkymmentä tuhatta, jotka kaikkein Israelin lasten
sukukunnista merkityt olivat:

<span id="an_7:5">7:5</span> Juudan sukukunnasta kaksitoistakymmentä
tuhatta merkityt Rubenin sukukunnasta kaksitoistakymmentätuhatta
merkityt, Gadin sukukunnasta kaksitoistakymmentätuhatta merkityt:

<span id="an_7:6">7:6</span> Asserin sukukunnasta kaksitoistakymmentä
tuhatta merkityt, Naphtalin sukukunnasta kaksitoistakymmentä tuhatta
merkityt, Manassen sukukunnasta kaksitoistakymmentä tuhatta merkityt:

<span id="an_7:7">7:7</span> Simeonin sukukunnasta kaksitoistakymmentä
tuhatta merkityt, Levin sukukunnasta kaksitoistakymmentä tuhatta
merkityt, Isaskarin sukukunnasta kaksitoistakymmentä tuhatta merkityt:

<span id="an_7:8">7:8</span> Zebulonin sukukunnasta kaksitoistakymmentä
tuhatta merkityt, Josephin sukukunnasta kaksitoistakymmentä tuhatta
merkityt, Benjaminen sukukunnasta kaksitoistakymmentä tuhatta merkityt.

<span id="an_7:9">7:9</span> Sen jälkeen näin minä, ja katso, suuri
joukko, jota ei yksikään lukea taitanut, kaikista pakanoista, ja
sukukunnista, ja kansoista ja kielistä, seisovan istuimen edessä ja
Karitsan edessä, valkeilla vaatteilla puetetut, ja palmut heidän
käsissänsä.

<span id="an_7:10">7:10</span> Ja he huusivat suurella äänellä, sanoen:
autuus olkoon meidän Jumalallemme, joka istuimella istuu, ja Karitsalle!

<span id="an_7:11">7:11</span> Ja kaikki enkelit seisoivat ympäri
istuinta, ja vanhimpia, ja neljää eläintä, ja lankesivat kasvoillensa
istuimen eteen, kumarsivat ja rukoilivat Jumalaa,

<span id="an_7:12">7:12</span> Sanoen: amen! Siunaus, ja ylistys, ja
viisaus, ja kiitos, ja kunnia, ja voima, ja väkevyys olkoon meidän
Jumalallemme ijankaikkisesta ijankaikkiseen. Amen!

<span id="an_7:13">7:13</span> Ja yksi vanhimmista vastasi ja sanoi
minulle: kutka nämät valkeilla vaatteilla puetetut ovat, ja kusta he
tulleet ovat?

<span id="an_7:14">7:14</span> Ja minä sanoin hänelle: herra, sinäpä sen
tiedät. Ja hän sanoi minulle: nämät ovat ne, jotka suuresta vaivasta
tulivat, ja he ovat vaatteensa pesseet ja ovat vaatteensa Karitsan
veressä valaisseet.

<span id="an_7:15">7:15</span> Sentähden ovat he Jumalan istuimen edessä
ja palvelevat häntä päivällä ja yöllä hänen templissänsä. Ja se, joka
istuimella istuu, asuu heidän päällänsä.

<span id="an_7:16">7:16</span> Ei heidän pidä enään isooman, eikä enään
janooman, eikä aurinko lankee heidän päällensä, ei myös yksikään
palavuus.

<span id="an_7:17">7:17</span> Sillä Karitsa, joka istuimen keskellä on,
kaitsee heitä ja johdattaa heitä eläväin vesilähdetten tykö, ja Jumala
on kuivaava kaikki kyyneleet heidän silmistänsä.

<span id="an_8:1">8:1</span> Ja kuin hän seitsemännen sinetin avasi,
oltiin ääneti taivaassa lähes puoli hetkeä.

<span id="an_8:2">8:2</span> Ja minä näin seitsemän enkeliä Jumalan
edessä seisovan, joille seitsemän basunaa annettiin.

<span id="an_8:3">8:3</span> Ja toinen enkeli tuli ja seisoi alttarin
edessä, ja hänellä oli kultainen pyhän savun astia, jolle paljo
suitsutusta annettiin, kaikkein pyhäin rukouksiin, kultaiselle
alttarille antaaksensa, joka on istuimen edessä.

<span id="an_8:4">8:4</span> Ja suitsutuksen savu pyhäin rukouksista
nousi enkelin kädestä Jumalan eteen.

<span id="an_8:5">8:5</span> Ja enkeli otti pyhän savun astian, ja
täytti sen alttarin tulesta, ja heitti maan päälle, ja niin tapahtuivat
äänet ja pitkäisen jylinät ja leimaukset ja maanjäristykset.

<span id="an_8:6">8:6</span> Ja ne seitsemän enkeliä seitsemällä
basunalla hankitsivat basunilla soittamaan.

<span id="an_8:7">8:7</span> Ja ensimäinen enkeli soitti basunalla, ja
tuli rakeita ja tulta verellä sekoitettuja, jotka maan päälle
heitettiin; ja kolmas osa puista paloi ja kaikki viheriäinen ruoho
paloi.

<span id="an_8:8">8:8</span> Ja toinen enkeli soitti basunalla, ja
mereen heitettiin niinkuin suuri vuori tulessa palava: ja kolmas osa
merestä tuli vereksi,

<span id="an_8:9">8:9</span> Ja kolmas osa elävistä luontokappaleista
meressä kuoli ja kolmas osa haaksista hukkui.

<span id="an_8:10">8:10</span> Ja kolmas enkeli soitti basunalla, ja
suuri tähti lankesi taivaasta, palava niinkuin tulisoitto, ja lankesi
kolmannen osan virtain ja vesilähdetten päälle.

<span id="an_8:11">8:11</span> Ja tähti kutsutaan koiruohoksi: ja kolmas
osa vesistä muuttui koiruohoksi, ja monta ihmistä kuoli vetten tähden,
että ne haikiaksi tehdyt olivat.

<span id="an_8:12">8:12</span> Ja neljäs enkeli soitti basunalla, ja
kolmas osa auringosta lyötiin, ja kolmas osa kuusta, ja kolmas osa
tähdistä, niin että kolmas osa heistä pimeni, ja ei kolmas osa päivästä
valaissut, eikä yöstä.

<span id="an_8:13">8:13</span> Ja minä näin ja kuulin enkelin keskelle
taivasta lentävän ja suurella äänellä sanovan: voi, voi, voi, asuvaisia
maan päällä, muiden kolmen enkelin basunan äänistä, jotka vielä
basunilla soittaman pitää!

<span id="an_9:1">9:1</span> Ja viides enkeli soitti basunalla, ja minä
näin tähden taivaasta maan päälle putoovan, ja hänelle annettiin
syvyyden kaivon avain.

<span id="an_9:2">9:2</span> Ja hän avasi syvyyden kaivon, ja kaivon
savu kävi ylös niinkuin suuren pätsin savu, ja aurinko ja ilma pimisi
kaivon savusta.

<span id="an_9:3">9:3</span> Ja savusta läksivät metsäsirkat maan
päälle, ja heille annettiin voima, niinkuin skorpionilla on voima maan
päällä.

<span id="an_9:4">9:4</span> Ja heille sanottiin, ettei heidän pitänyt
vahingoittaman maan ruohoa eikä mitään viheriäistä, ei myös yhtään
puuta, vaan ainoastaan ihmisiä, joiden otsissa ei Jumalan sinetti ole.

<span id="an_9:5">9:5</span> Ja se annettiin heille, ettei heidän
pitänyt heitä tappaman, vaan viisi kuukautta vaivaaman, ja heidän
vaivaamisensa oli niinkuin skorpionin vaivaaminen, kuin hän on ihmistä
pistänyt.

<span id="an_9:6">9:6</span> Ja niinä päivinä ihmiset etsivät kuolemaa,
ja ei löydä häntä, ja pyytää kuolla, vaan kuolema pakenee heitä.

<span id="an_9:7">9:7</span> Ja metsäsirkat ovat orhitten kaltaiset,
jotka sotaan valmistetut ovat, ja heidän päässänsä niinkuin kruunut,
kullan muotoiset, ja heidän kasvonsa niinihmisten kasvot.

<span id="an_9:8">9:8</span> Ja heillä olivat hiukset, ja heidän
hampaansa olivat niinkuin jalopeuran.

<span id="an_9:9">9:9</span> Ja heillä oli pantsari niinkuin
rautapantsarit; ja heidän siipiensä havina niinkuin ratasten kituma,
kussa monta hevosta sotaan juoksee.

<span id="an_9:10">9:10</span> Ja heillä oli pyrstöt niinkuin
skorpionilla, ja heidän pyrstöissänsä olivat neulaiset, ja heidän
voimansa oli ihmisiä viisi kuukautta vahingoittaa.

<span id="an_9:11">9:11</span> Ja heidän kuninkaansa on syvyyden enkeli,
jonka nimi Hebrean kielellä on Abaddon, ja Grekan kielellä on hänen
nimensä Apollyon.

<span id="an_9:12">9:12</span> Yksi voi on mennyt edes, katso, vielä
kaksi voita sen jälkeen tulevat.

<span id="an_9:13">9:13</span> Ja kuudes enkeli soitti basunalla, ja
minä kuulin äänen neljästä kultaisen alttarin sarvesta, joka Jumalan
edessä on,

<span id="an_9:14">9:14</span> Sanovan sille kuudennelle enkelille,
jolla basuna oli: päästä ne neljä enkeliä, jotka suuressa Euphratin
virrassa sidottuna ovat.

<span id="an_9:15">9:15</span> Ja ne neljä enkeliä päästettiin, jotka
olivat valmiit hetkeksi, ja päiväksi, ja kuukaudeksi ja vuodeksi,
tappamaan kolmatta osaa ihmisistä.

<span id="an_9:16">9:16</span> Ja ratsasmiesten sotajoukon luku oli
kaksin kerroin kymmentuhatta kertaa kymmenentuhatta, ja minä kuulin
heidän lukunsa.

<span id="an_9:17">9:17</span> Ja niin minä näin ne orhiit näyssä, ja
niillä, jotka heidän päällänsä istuivat, olivat tuliset ja keltaiset ja
tulikiviset pantsarit , ja orhitten päät olivat niinkuin jalopeurain
päät, ja heidän suustansa kävi ulos tuli, ja savu, ja tulikivi.

<span id="an_9:18">9:18</span> Näillä kolmella vitsauksella tapettiin
kolmas osa ihmisistä, tulella, savulla ja tulikivellä, jotka kävivät
ulos heidän suustansa.

<span id="an_9:19">9:19</span> Sillä heidän voimansa oli heidän
suussansa ja heidän pyrstöissänsä, ja heidän pyrstönsä olivat kärmetten
muotoiset, heillä olivat päät ja niillä he vahingoitsivat.

<span id="an_9:20">9:20</span> Ja muut ihmiset, jotka ei näillä
vitsauksilla ole tapetut, ei heidän kättensä töistä parannusta tehneet:
ettei he olisi perkeleitä kumartaneet ja kultaisia, ja hopiaisia, ja
vaskisia, ja kivisiä ja puisia epäjumalia, jotka ei nähdä taida, eikä
kuulla, ei myös käydä.

<span id="an_9:21">9:21</span> Ja ei tehneet parannusta murhistansa,
eikä velhoudestansa, eikä huoruudestansa, ei myös varkaudestansa.

<span id="an_10:1">10:1</span> Ja minä näin toisen väkevän enkelin
tulevan alas taivaasta, joka pilvellä puetettu oli, ja taivaan kaari
hänen päänsä päällä, ja hänen kasvonsa olivat niinkuin aurinko, ja hänen
jalkansa niinkuin tulen patsaat.

<span id="an_10:2">10:2</span> Ja hänen kädessänsä oli avoin kirja, ja
hän pani oikian jalkansa meren päälle ja vasemman maan päälle.

<span id="an_10:3">10:3</span> Ja huusi suurella äänellä, niinkuin
jalopeura kiljuu. Ja koska hän huusi, puhuivat ne seitsemän pitkäistä
äänensä.

<span id="an_10:4">10:4</span> Ja kuin ne seitsemän pitkäistä olivat
äänensä puhuneet, tahdoin minä sen kirjoittaa. Ja minä kuulin äänen
taivaasta sanovan minulle: lukitse se, mitä ne seitsemän pitkäistä
puhuivat, ja älä niitä kirjoita.

<span id="an_10:5">10:5</span> Ja enkelin, jonka minä meren päällä ja
maan päällä näin seisovan, nosti kätensä taivaasen päin,

<span id="an_10:6">10:6</span> Ja vannoi sen kautta, joka elää
ijankaikkisesta ijankaikkiseen, joka taivaan luonut oli ja ne, mitkä
siinä on, ja maan ja ne, mitkä siinä on, ja meren ja ne, mitkä siinä on,
ettei silleen aikaa enempi oleman pidä:

<span id="an_10:7">10:7</span> Vaan seitsemännen enkelin äänen päivinä,
kuin hän rupee basunalla soittamaan, niin pitää Jumalan salaisuus
täytettämän, niinkuin hän on palvelioillensa prophetaille ilmoittanut.

<span id="an_10:8">10:8</span> Ja ääni, jonka minä kuulin taivaasta,
puhui taas minun kanssani ja sanoi: mene ja ota avoin kirja enkelin
kädestä, joka meren ja maan päällä seisoo.

<span id="an_10:9">10:9</span> Ja minä menin enkelin tykö ja sanoin:
anna kirja minulle. Ja hän sanoi minulle: ota ja syö se! ja se on
karvasteleva sinun vatsassas, vaan sinun suussas pitää sen oleman makian
niinkuin hunaja.

<span id="an_10:10">10:10</span> Ja minä otin kirjan enkelin kädestä ja
söin sen, ja se oli makia minun suussani niinkuin hunaja. Ja kuin minä
sen syönyt olin, karvasteli se minun vatsassani.

<span id="an_10:11">10:11</span> Ja hän sanoi minulle: taas tulee sinun
propheteerata kansoille, ja pakanoille, ja kielille, ja monelle
kuninkaalle.

<span id="an_11:1">11:1</span> Ja minulle annettiin ruoko niinkuin
sauva, ja enkeli seisoi ja sanoi: nouse ja mittaa Jumalan templi ja
alttari, ja ne, jotka siinä rukoilevat.

<span id="an_11:2">11:2</span> Mutta syökse sisälmäinen kuori ulos
templistä, ja älä sitä mittaa; sillä se on pakanoille annettu, ja he
tallaavat pyhää kaupunkia kaksiviidettäkymmentä kuukautta.

<span id="an_11:3">11:3</span> Ja minä annan kahdelle minun
todistajalleni, ja heidän pitää tuhannen kaksisataa ja kuusikymmentä
päivää propheteeraaman, säkeissä puetettuna.

<span id="an_11:4">11:4</span> Nämät ovat kaksi öljypuuta ja kaksi
kynttiläjalkaa, jotka maan Jumalan edessä seisovat.

<span id="an_11:5">11:5</span> Ja jos joku heitä tahtoo vahingoittaa,
niin tuli käy ulos heidän suustansa, ja syö heidän vihollisensa; ja jos
joku tahtoo heitä vahingoittaa, niin se tapetaan.

<span id="an_11:6">11:6</span> Näillä on valta taivasta sulkea, ettei
niinä päivinä, joina he propheteeraavat, sataman pidä; ja heillä on
valta vesiä vereksi muuttaa, ja löydä maata kaikkinaisella vitsauksella,
niin usein kuin he tahtovat.

<span id="an_11:7">11:7</span> Ja koska he todistuksensa lopettaneet
ovat, niin peto, joka astui ylös syvyydestä, on heidän kanssansa sotiva,
ja heitä voittava ja tappava heidät.

<span id="an_11:8">11:8</span> Ja heidän ruumiinsa pitää makaavan sen
suuren kaupungin kaduilla, joka hengellisesti kutsutaan Sodoma ja
Egypti, kussa myös meidän Herramme ristiinnaulittu on.

<span id="an_11:9">11:9</span> Ja muutamat sukukunnista, ja kansoista,
ja kielistä, ja pakanoista pitää näkemän heidän ruumiinsa kolme päivää
ja puolen, ja ei he salli heidän ruumiitansa haudattaa.

<span id="an_11:10">11:10</span> Ja jotka maan päällä asuvat, ne
iloitsevat heistä, ja riemuitsevat, ja lahjoja keskenänsä lähettelevät,
sillä nämät kaksi prophetaa ahdistelivat niitä, jotka maan päällä
asuivat.

<span id="an_11:11">11:11</span> Ja kolmen päivän perästä ja puolen meni
Jumalalta elämän henki heihin: ja he seisoivat jaloillansa, ja suuri
pelko tuli niiden päälle, jotka heidät näkivät.

<span id="an_11:12">11:12</span> Ja he kuulivat suuren äänen taivaasta
sanovan heille: astukaat tänne. Ja he astuivat taivaasen pilvessä, ja
heidän vihollisensa näkivät heidät.

<span id="an_11:13">11:13</span> Ja sillä hetkellä tapahtui suuri
maanjäristys, ja kymmenes osa kaupungista lankesi maahan. Ja siinä
maanjäristyksessä tapettiin seitsemäntuhannen ihmisten nimi, ja ne muut
hämmästyivät ja antoivat kunnian taivaan Jumalalle.

<span id="an_11:14">11:14</span> Toinen voi on mennyt edes, ja katso,
kolmas voi pian tulee.

<span id="an_11:15">11:15</span> Ja seitsemäs enkeli soitti basunalla,
ja suuret äänet kuuluivat taivaassa, sanoen: maailman valtakunnat ovat
meidän Herrallemme ja hänen Kristuksellensa tulleet, ja hän on
hallitseva ijankaikkisesta ijankaikkiseen.

<span id="an_11:16">11:16</span> Ja neljäkolmattakymmentä vanhinta,
jotka Jumalan edessä istuimillansa istuvat, lankesivat kasvoillensa ja
kumarsivat Jumalaa,

<span id="an_11:17">11:17</span> Sanoen: me kiitämme sinua Herra,
kaikkivaltias Jumala, joka olet, ja olit, ja tuleva olet: että sinä olet
saanut sinun suuren voimas, ja hallinnut;

<span id="an_11:18">11:18</span> Ja pakanat ovat vihastuneet, ja sinun
vihas on tullut, ja kuolleitten aika heitä tuomittaa, ja sinun
palveliais prophetain palkka maksettaa, ja pyhäin, ja niiden, jotka
sinun nimeäs pelkäävät, pienten ja suurten, ja kadottaa niitä, jotka
maan turmelleet ovat.

<span id="an_11:19">11:19</span> Ja Jumalan templi aukeni taivaassa, ja
hänen testamenttinsa arkki nähtiin hänen templissänsä; ja tapahtuivat
leimaukset, ja äänet ja pitkäiset, ja maanjäristykset, ja suuret rakeet.

<span id="an_12:1">12:1</span> Ja suuri ihme ilmestyi taivaassa: vaimo
oli puetettu auringolla, ja kuu hänen jalkainsa alla, ja hänen päässänsä
kruunu kahdestatoistakymmenestä tähdestä.

<span id="an_12:2">12:2</span> Ja hän oli raskas, ja huusi
synnyttäissänsä, ja hänellä oli suuri vaiva synnyttää.

<span id="an_12:3">12:3</span> Ja toinen ihme näkyi taivaassa, katso:
suuri ruskia lohikärme, jolla oli seitsemän päätä ja kymmenen sarvea, ja
hänen päissänsä seitsemän kruunua.

<span id="an_12:4">12:4</span> Ja hänen pyrstönsä veti kolmannen osan
taivaan tähdistä, ja heitti ne maan päälle. Ja lohikärme seisoi vaimon
edessä, joka oli synnyttämällänsä, että kuin hän olis synnyttänyt, se
olisi syönyt hänen lapsensa.

<span id="an_12:5">12:5</span> Ja hän synnytti poikalapsen, joka oli
kaikki pakanat hallitseva rautaisella vitsalla. Ja hänen poikansa
temmattiin Jumalan tykö ja hänen istuimensa tykö.

<span id="an_12:6">12:6</span> Ja vaimo pakeni korpeen, kussa hänelle
oli sia Jumalalta valmistettu, siinä ruokittaa tuhannen kaksisataa ja
kuusikymmentä päivää.

<span id="an_12:7">12:7</span> Ja (suuri) sota tapahtui taivaassa:
Mikael ja hänen enkelinsä sotivat lohikärmeen kanssa, ja lohikärme soti
ja hänen enkelinsä.

<span id="an_12:8">12:8</span> Ja ei he voittaneet, eikä heidän siaansa
enää löydetty taivaassa.

<span id="an_12:9">12:9</span> Ja suuri lohikärme, vanha mato, joka
perkeleeksi ja saatanaksi kutsutaan, heitettiin ulos, joka koko maan
piirin viettelee, hän heitettiin maan päälle, ja hänen enkelinsä myös
hänen kanssansa heitettiin sinne.

<span id="an_12:10">12:10</span> Ja minä kuulin suuren äänen taivaassa
sanovan: nyt on autuus, ja voima, ja valtakunta, ja väki meidän
Jumalamme, ja valta hänen Kristuksensa: että meidän veljiemme
päällekantaja on heitetty ulos, joka heidän päällensä yötä ja päivää
Jumalan edessä kantoi.

<span id="an_12:11">12:11</span> Ja he ovat hänen voittaneet Karitsan
veren kautta, ja heidän todistuksensa sanan kautta; ja ei he henkeänsä
kuolemaan asti rakastaneet.

<span id="an_12:12">12:12</span> Sentähden te, taivaat, iloitkaat, ja
jotka niissä asutte. Voi maan ja meren asuvia! sillä perkele astuu alas
teidän tykönne, pitäin suurta vihaa, tietäen itsellänsä vähän aikaa
olevan.

<span id="an_12:13">12:13</span> Ja kuin lohikärme näki itsensä maahan
heitetyksi, vainosi hän vaimoa, joka pojan synnytti.

<span id="an_12:14">12:14</span> Ja vaimolle annettiin kaksi suuren
kotkan siipeä, että hän olis korpeen siaansa lentänyt, kussa hän
elätetään ajan, ja kaksi aikaa, ja puolen aikaa, kärmeen kasvoin edestä.

<span id="an_12:15">12:15</span> Ja kärme puuskasi vaimon jälkeen
suustansa vettä niinkuin kosken, upottaaksensa häntä.

<span id="an_12:16">12:16</span> Mutta maa autti vaimoa, ja maa avasi
suunsa, ja särpi veden, jonka lohikärme suustansa puuskannut oli.

<span id="an_12:17">12:17</span> Ja lohikärme vihastui vaimon päälle, ja
meni sotimaan muiden kanssa hänen siemenestänsä, jotka Jumalan käskyt
kätkevät ja Jesuksen Kristuksen todistuksen pitävät.

<span id="an_13:1">13:1</span> (H12:18) Ja minä seisoin meren sannalla.
(H13:1) Ja minä näin pedon merestä astuvan ylös, jolla oli seitsemän
päätä ja kymmenen sarvea, ja hänen sarvissansa kymmenen kruunua, ja
hänen päissänsä pilkan nimi.

<span id="an_13:2">13:2</span> Ja peto, jonka minä näin, oli pardin
muotoinen, ja hänen jalkansa olivat niinkuin karhun käpälät, ja hänen
suunsa oli niinkuin jalopeurain suu; ja lohikärme antoi sille voimansa,
ja istuimensa, ja suuren vallan.

<span id="an_13:3">13:3</span> Ja minä näin yhden hänen päistänsä
niinkuin se olis kuoliaaksi haavoitettu ollut, ja hänen kuolemahaavansa
parani, ja koko maan piiri ihmetteli sitä petoa,

<span id="an_13:4">13:4</span> Ja kumarsivat lohikärmettä, joka pedolle
voiman antoi. Ja he kumarsivat petoa ja sanoivat: kuka on tämän pedon
kaltainen? kuka voi sotia häntä vastaan?

<span id="an_13:5">13:5</span> Ja hänelle annettiin suu puhua suuria
asioita ja pilkkoja, ja hänelle annettiin valta pitää sotaa
kaksiviidettä kuukautta.

<span id="an_13:6">13:6</span> Ja hän avasi suunsa pilkkoja puhumaan
Jumalaa vastaan, pilkkaamaan hänen nimeänsä, ja hänen majaansa, ja
niitä, jotka taivaassa asuvat.

<span id="an_13:7">13:7</span> Ja hänen sallittiin sotia pyhäin kanssa
ja voittaa heitä. Ja hänelle annettiin valta kaikkein sukukuntain
päälle, ja kansain, ja kielten, ja pakanain.

<span id="an_13:8">13:8</span> Ja kaikki, jotka maassa asuvat,
kumarsivat häntä, joiden nimet ei ole kirjoitetut Karitsan elämän
kirjassa, joka maailman alusta tapettu on.

<span id="an_13:9">13:9</span> Jos jollakin korva on, se kuulkaan.

<span id="an_13:10">13:10</span> Joka vankiuteen vie, se vankiuteen
menee, joka miekalla tappaa, se miekalla tapetaan. Tässä on pyhäin
kärsivällisyys ja usko.

<span id="an_13:11">13:11</span> Ja minä näin toisen pedon maasta
astuvan ylös, ja hänellä oli kaksi sarvea niinkuin lampaalla, ja hän
puhui niinkuin lohikärme.

<span id="an_13:12">13:12</span> Ja se tekee kaiken entisen pedon
voiman, sen nähden, ja saattaa maan ja sen asuvaiset ensimäistä petoa
kumartamaan, jonka kuolemahaava parantunut oli.

<span id="an_13:13">13:13</span> Ja tekee suuria ihmeitä, niin että hän
saattaa tulenkin putoomaan taivaasta alas maan päälle, ihmisten edestä;

<span id="an_13:14">13:14</span> Ja viettelee maan asuvia niillä
ihmeillä, joita hänen oli annettu pedon edessä tehdä, sanoen maan
asuville, että he tekisivät pedon kuvan, jolla miekan haava on, ja joka
virkosi.

<span id="an_13:15">13:15</span> Ja sallittiin hänelle antaa hengen
pedon kuvalle, että pedon kuva myös puhuis, ja tekis, että jokainen,
joka ei pedon kuvaa kumarra, pitää tapettaman.

<span id="an_13:16">13:16</span> Ja se saattaa kaikki, pienet ja suuret,
rikkaat ja köyhät, vapaat ja palveliat, ottamaan merkin oikiaan käteensä
taikka otsiinsa;

<span id="an_13:17">13:17</span> Ja ettei kenkään taitanut ostaa eikä
myydä, jolla ei se merkki ollut, taikka pedon nimi, eli hänen nimensä
luku.

<span id="an_13:18">13:18</span> Tässä on viisaus. Jolla on ymmärrys,
laskekaan pedon luvun; sillä se on ihmisen luku, ja hänen lukunsa on
kuusisataa kuusikymmentä ja kuusi.

<span id="an_14:1">14:1</span> Ja minä näin, ja katso, Karitsa seisoi
Zionin vuorella, ja hänen kanssansa sata ja neljäviidettäkymmentä
tuhatta, joilla oli hänen Isänsä nimi kirjoitettu heidän otsissansa.

<span id="an_14:2">14:2</span> Ja minä kuulin äänen taivaasta niinkuin
paljon veden äänen, ja niinkuin suuren pitkäisen äänen. Ja se ääni,
jonka minä kuulin, oli niinkuin kanteleen soittajain, jotka
kanteleitansa soittavat,

<span id="an_14:3">14:3</span> Ja veisasivat niinkuin uutta virttä
istuimen edessä, ja neljän eläimen edessä, ja vanhinten. Ja ei yksikään
taitanut sitä virttä oppia, paitsi niitä sataa ja neljääviidettäkymmentä
tuhatta, jotka maasta ostetut ovat.

<span id="an_14:4">14:4</span> Nämät ovat ne, jotka ei vaimoin kanssa
ole saastutetut; sillä he ovat neitseet: nämät ovat ne, jotka seuraavat
Karitsaa, kuhunka hän menee. Nämät ovat ihmisistä ostetut Jumalalle ja
Karitsalle uutiseksi,

<span id="an_14:5">14:5</span> Joiden suussa ei ole petosta löydetty;
sillä he ovat ilman saastaisuutta Jumalan istuimen edessä.

<span id="an_14:6">14:6</span> Ja minä näin toisen enkelin lentävän
taivaan keskitse, jolla ijankaikkinen evankeliumi oli, jota hänen pitää
niille ilmoittaman, jotka maan päällä asuvat, ja kaikille pakanoille ja
sukukunnille, ja kielille ja kansoille;

<span id="an_14:7">14:7</span> Joka sanoi suurella äänellä: peljätkäät
Jumalaa, ja antakaat hänelle kunnia; sillä hänen tuomionsa hetki on
tullut: ja kumartakaat ja rukoilkaat sitä, joka taivaan ja maan ja meret
ja vesilähteet teki.

<span id="an_14:8">14:8</span> Ja toinen enkeli seurasi, sanoen:
lankesi, lankesi Babylon, suuri kaupunki; sillä hän oli huoruutensa
vihan (a) viinalla kaikki pakanat juottanut.

<span id="an_14:9">14:9</span> Ja kolmas enkeli seurasi niitä, sanoen
suurella äänellä: jos joku petoa ja hänen kuvaansa kumartaa, ja ottaa
sen merkin otsaansa taikka käteensä,

<span id="an_14:10">14:10</span> Sen pitää myös Jumalan vihan viinaa
juoman, selkiää viinaa, joka hänen vihansa maljaan kaadettu on; ja häntä
pitää tulella ja tulikivellä pyhäin enkeleitten edessä ja Karitsan
edessä vaivattaman.

<span id="an_14:11">14:11</span> Ja heidän vaivansa savu astuu ylös
ijankaikkisesta ijankaikkiseen, ja ei heillä ole lepoa päivällä eikä
yöllä, jotka petoa ja hänen kuvaansa kumartavat, ja jos joku on hänen
nimensä merkin ottanut.

<span id="an_14:12">14:12</span> Tässä on pyhäin kärsivällisyys. Tässä
ne ovat, jotka Jumalan käskyt ja Jesuksen uskon pitävät.

<span id="an_14:13">14:13</span> Ja minä kuulin äänen taivaasta minulle
sanovan: kirjoita: autuaat ovat ne kuolleet, jotka Herrassa kuolevat
tästälähin. Jaa, Henki sanoo: heidän pitää lepäämän töistänsä; sillä
heidän tekonsa noudattavat heitä.

<span id="an_14:14">14:14</span> Ja minä näin, ja katso, valkia pilvi,
ja pilven päällä istui Ihmisen Pojan muotoinen, jonka päässä oli
kultainen kruunu ja terävä sirppi hänen kädessänsä.

<span id="an_14:15">14:15</span> Ja toinen enkeli läksi templistä,
huutaen suurella äänellä pilven päällä istuvaiselle: sivalla sirpilläs
ja leikkaa; sillä sinulle tuli hetki leikatakses, ja elo on maan päällä
kuivaksi tullut.

<span id="an_14:16">14:16</span> Ja se, joka pilven päällä istui,
sivalsi sirpillänsä maan päältä, ja maa tuli leikatuksi.

<span id="an_14:17">14:17</span> Ja toinen enkeli läksi templistä, joka
taivaassa on, jolla myös terävä sirppi oli.

<span id="an_14:18">14:18</span> Ja toinen enkeli läksi alttarista,
jolla oli valta tulen päälle, ja huusi suurella äänellä sille, jolla
terävä sirppi oli, ja sanoi: sivalla terävällä sirpilläs, ja leikkaa ne
viina-oksan versot maan päältä; sillä hänen viinamarjansa ovat
kypsyneet.

<span id="an_14:19">14:19</span> Ja enkeli sivalsi terävällä sirpillänsä
maan päällä, ja niitti maan viinamäen, ja heitti ne Jumalan vihan
suureen kuurnaan.

<span id="an_14:20">14:20</span> Ja kuurna sotkuttiin ulkona
kaupungista, ja veri kuurnasta kuohui ulos hamaan orhitten suitsiin
asti, tuhannen ja kuusisataa vakomittaa.

<span id="an_15:1">15:1</span> Ja minä näin toisen merkin taivaassa,
suuren ja ihmeellisen: seitsemän enkeliä, joilla seitsemän viimeistä
vitsausta oli; sillä niissä on Jumalan viha täytetty.

<span id="an_15:2">15:2</span> Ja minä näin niinkuin lasisen meren,
tulella sekoitetun, ja ne, jotka pedosta voiton saaneet olivat ja hänen
kuvastansa ja hänen merkistänsä ja hänen nimensä luvusta, seisovan
lasisen meren päällä, ja heillä oli Jumalan kanteleet,

<span id="an_15:3">15:3</span> Ja he veisasivat Moseksen, Jumalan
palvelian virttä, sanoen: suuret ja ihmeelliset ovat sinun tekos, Herra
Jumala kaikkivaltias! oikiat ja totiset ovat sinun ties, sinä pyhäin
Kuningas!

<span id="an_15:4">15:4</span> Kuka ei pelkää sinua, Herra, ja sinun
nimeäs ylistä? Sillä sinä yksinäs pyhä olet; sillä kaikki pakanat
tulevat, ja sinun kasvois edessä kumartavat ja rukoilevat: että sinun
tuomios julistetut ovat.

<span id="an_15:5">15:5</span> Sitte näin minä, ja katso, todistuksen
majan templi avattiin taivaassa.

<span id="an_15:6">15:6</span> Ja templistä läksivät seitsemän enkeliä,
joilla seitsemän vitsausta oli, puetetut puhtailla ja kirkkailla
liinavaatteilla, ja vyötetyt rinnoilta kultaisilla vöillä.

<span id="an_15:7">15:7</span> Ja yksi neljästä eläimestä antoi
seitsemälle enkelille seitsemän kultaista maljaa, täynnänsä Jumalan
vihaa, joka elää ijankaikkisesta ijankaikkiseen.

<span id="an_15:8">15:8</span> Ja templi täytettiin savulla Jumalan
kunniasta ja hänen voimastansa, ja ei yksikään voinut templiin mennä
sisälle, siihenasti kuin seitsemän enkelin seitsemän vitsausta
täytetyiksi tulivat.

<span id="an_16:1">16:1</span> Ja minä kuulin suuren äänen templistä
sanovan seitsemälle enkelille: menkäät ja vuodattakaat Jumalan vihan
maljat maan päälle!

<span id="an_16:2">16:2</span> Ja ensimäinen meni ja vuodatti maljansa
maan päälle: ja tuli paha ja häijy haava ihmisten päälle, joilla pedon
merkki oli, ja niiden päälle, jotka sen kuvaa kumarsivat.

<span id="an_16:3">16:3</span> Ja toinen enkeli vuodatti maljansa
mereen, ja se tuli niinkuin kuolleen veri, ja kaikki eläväiset sielut
kuolivat meressä.

<span id="an_16:4">16:4</span> Ja kolmas enkeli vuodatti maljansa
virtoihin ja vesilähteisiin: ja se tuli vereksi.

<span id="an_16:5">16:5</span> Ja minä kuulin vetten enkelin sanovan:
Herra, sinä olet vanhurskas, joka olet, ja joka oli, ja pyhä, ettäs
nämät tuomitsit;

<span id="an_16:6">16:6</span> Sillä he ovat pyhäin ja prophetain veren
vuodattaneet, ja sinä annoit heille verta juoda; sillä he ovat sen
ansainneet.

<span id="an_16:7">16:7</span> Ja minä kuulin toisen (enkelin)
alttarilta sanovan: jaa, Herra kaikkivaltias Jumala, sinun tuomios ovat
totiset ja oikiat.

<span id="an_16:8">16:8</span> Ja neljäs enkeli vuodatti maljansa
aurinkoon: ja sille annettiin ihmisiä vaivata helteellä tulen kautta.

<span id="an_16:9">16:9</span> Ja ihmiset tulivat palavaksi suuresta
helteestä, ja pilkkasivat Jumalan nimeä, jolla niiden vitsausten päälle
valta oli, ja ei tehneet parannusta antaaksensa hänelle kunniaa.

<span id="an_16:10">16:10</span> Ja viides enkeli vuodatti maljansa
pedon istuimelle; ja hänen valtakuntansa tuli pimiäksi, ja he
pureskelivat kielensä rikki kivuillansa,

<span id="an_16:11">16:11</span> Ja pilkkasivat taivaan Jumalaa kipuinsa
ja haavainsa tähden, ja ei tehneet parannusta töistänsä.

<span id="an_16:12">16:12</span> Ja kuudes enkeli vuodatti maljansa
suuren virran Euphratin päälle: ja sen vesi kuivui, että tie olis
valmistettu itäisille kuninkaille.

<span id="an_16:13">16:13</span> Ja minä näin lohikärmeen suusta ja
pedon suusta ja väärän prophetan suusta lähtevän kolme rietasta henkeä,
sammakkoin muotoista;

<span id="an_16:14">16:14</span> Sillä he ovat perkeleiden henget, jotka
ihmeitä tekevät ja menevät maan ja koko maanpiirin kuningasten tykö,
kokoomaan heitä sotaan suurena kaikkivaltiaan Jumalan päivänä.

<span id="an_16:15">16:15</span> Katso, minä tulen niinkuin varas:
autuas on se, joka valvoo ja kätkee vaatteensa, ettei hän alasti kävisi,
ettei hänen häpiäänsä nähtäisi.

<span id="an_16:16">16:16</span> Ja hän on koonnut heitä siihen siaan,
jota kutsutaan Hebreaksi Armageddon.

<span id="an_16:17">16:17</span> Ja seitsemäs enkeli vuodattaa maljansa
ilmaan: ja taivaan templistä läksi suuri ääni, istuimelta, joka sanoi:
se on tapahtunut.

<span id="an_16:18">16:18</span> Ja äänet tulivat ja pitkäiset ja
leimaukset, ja suuri maanjäristys tapahtui, jonka kaltaista ei ole ollut
sitte kuin ihmiset tulivat maan päälle, senkaltainen suuri maanjäristys.

<span id="an_16:19">16:19</span> Ja se suuri kaupunki tuli kolmeksi
osaksi, ja pakanain kaupungit lankesivat; ja se suuri Babylon
muistettiin Jumalan edessä, että hän antais hänelle juoma-astian
hirmuisen vihansa viinasta;

<span id="an_16:20">16:20</span> Ja kaikki luodot pakenivat, ja ei
vuoria löydetty;

<span id="an_16:21">16:21</span> Ja suuri rae niinkuin leiviskän paino
lankesi alas taivaasta ihmisten päälle. Ja ihmiset pilkkasivat Jumalaa
rakeen vitsauksen tähden, sillä sen vitsaus oli sangen suuri.

<span id="an_17:1">17:1</span> Ja tuli yksi seitsemästä enkelistä,
joilla seitsemän maljaa oli, ja puhui minun kanssani ja sanoi minulle:
tule, minä osoitan sinulle sen suuren porton tuomion, joka paljoin
vetten päällä istuu,

<span id="an_17:2">17:2</span> Jonka kanssa maan kuninkaat huorin
tehneet ovat, ja ne, jotka maan päällä asuvat, ovat hänen huoruutensa
viinasta juopuneet.

<span id="an_17:3">17:3</span> Ja hän vei minun hengessä korpeen. Ja
minä näin vaimon istuvan verenkarvaisen pedon päällä, täynnänsä
pilkkanimiä, jolla oli seitsemän päätä ja kymmenen sarvea.

<span id="an_17:4">17:4</span> Ja vaimo oli vaatetettu purpuralla ja
verenkarvaisella, ja oli kullalla kullattu, ja kalliilla kivillä ja
päärlyillä, ja piti kädessänsä kultaisen maljan, täynnä kauhistuksia ja
hänen huoruutensa riettautta.

<span id="an_17:5">17:5</span> Ja hänen otsassansa oli nimi kirjoitettu:
salaus: suuri Babylon, huoruuden ja maan kauhistuksen äiti.

<span id="an_17:6">17:6</span> Ja minä näin vaimon juopuneena pyhäin ja
Jesuksen todistajain verestä; ja minä ihmettelin suuresti, kuin minä sen
näin.

<span id="an_17:7">17:7</span> Ja enkeli sanoi minulle, miksis
ihmettelet? Minä sanon sinulle vaimon salaisuuden ja pedon salaisuuden,
joka häntä kantaa, ja jolla on seitsemän päätä ja kymmenen sarvea.

<span id="an_17:8">17:8</span> Peto, jonkas näit, on ollut ja ei ole, ja
se on syvyydestä tuleva ylös ja on kadotukseen menevä: ja ne, jotka maan
päällä asuvat, (joidenka nimet ei ole elämän kirjassa maailman alusta
kirjoitetut,) ihmettelevät, kuin he näkevät pedon, joka oli ja ei ole,
vaikka hän kuitenkin on.

<span id="an_17:9">17:9</span> Ja tässä on mieli, jolla viisaus on. Ne
seitsemän päätä ovat seitsemän vuorta, joidenka päällä vaimo istuu.

<span id="an_17:10">17:10</span> Ja ovat seitsemän kuningasta: viisi
ovat langenneet, ja yksi on, ja toinen ei ole vielä tullut, ja kuin hän
tulee, niin hänen pitää vähän aikaa pysymän.

<span id="an_17:11">17:11</span> Ja peto, joka oli ja ei ole, on itse
kahdeksas, ja on niistä seitsemästä, ja menee kadotukseen.

<span id="an_17:12">17:12</span> Ja ne kymmenen sarvea, jotkas näit,
ovat kymmenen kuningasta, jotka ei vielä valtakuntaa saaneet ole, mutta
niinkuin kuninkaat saavat voiman yhdeksi hetkeksi pedon kanssa.

<span id="an_17:13">17:13</span> Näillä on yksi neuvo, ja he antavat
pedolle voimansa ja valtansa.

<span id="an_17:14">17:14</span> Nämät sotivat Karitsan kanssa, ja
Karitsa on heidät voittava; sillä hän on herrain' Herra, ja kuningasten
Kuningas: ja ne, jotka hänen kanssansa ovat, kutsutut ja valitut ja
uskolliset.

<span id="an_17:15">17:15</span> Ja hän sanoi minulle: vedet, jotkas
näit, kussa portto istuu, ovat kansat ja joukot, ja pakanat ja kielet.

<span id="an_17:16">17:16</span> Ja ne kymmenen sarvea, jotka sinä
pedossa näit, ne pitää porttoa vihaaman, ja pitää hänen hävittämän ja
alastomaksi tekevän, ja heidän pitää syömän hänen lihansa, ja sen
tulella polttavat.

<span id="an_17:17">17:17</span> Sillä Jumala on antanut heidän
sydämeensä, että he hänen suosionsa jälkeen tekevät, ja että he sen
yhdestä tahdosta tekevät, ja antavat valtakuntansa pedolle, siihenasti
kuin Jumalan sanat täytetyksi tulevat.

<span id="an_17:18">17:18</span> Ja vaimo, jonka sinä näit, on suuri
kaupunki, jolla on valta maan kuningasten ylitse.

<span id="an_18:1">18:1</span> Ja sitte näin minä toisen enkelin tulevan
alas taivaasta, jolla oli suuri voima: ja maa valistui hänen
kirkkaudestansa.

<span id="an_18:2">18:2</span> Ja hän huusi väkevästi suurella äänellä
ja sanoi: lankesi, lankesi suuri Babylon, ja on tullut perkeleitten
asumasiaksi, ja kaikkein rietasten henkein kätköksi, ja kaikkein
rietasten ja vihattavain lintuin kätköksi.

<span id="an_18:3">18:3</span> Sillä hänen huoruutensa vihan viinasta
ovat kaikki pakanat juoneet, ja maan kuninkaat hänen kanssansa huorin
tehneet, ja kauppamiehet maan päällä ovat rikastuneet hänen herkkuinsa
voimasta.

<span id="an_18:4">18:4</span> Ja minä kuulin toisen äänen taivaasta
sanovan: te. minun kansani, lähtekäät ulos hänestä, ettette hänen
synneistänsä osallisiksi tulisi, ettette myös jotakin hänen
vitsauksistansa saisi.

<span id="an_18:5">18:5</span> Sillä hänen syntinsä ovat ulottuneet
hamaan taivaasen asti, ja Jumala muisti hänen vääryytensä.

<span id="an_18:6">18:6</span> Maksakaat hänelle niinkuin hänkin maksoi
teille, ja kertokaat hänelle kaksinkertaisesti hänen töittensä jälkeen;
sillä juoma-astialla, josta hän teille pani sisälle, niin pankaat
hänelle kaksinkertaisesti.

<span id="an_18:7">18:7</span> Niin paljo kuin hän itsiänsä kunnioitti
ja koreili, niin antakaat hänelle niin paljon vaivaa ja itkua; sillä hän
sanoo sydämessänsä: minä istun ja olen kuningatar ja en leski, ja ei
minun pidä itkua näkemän.

<span id="an_18:8">18:8</span> Sentähden pitää hänen vitsauksensa yhtenä
päivänä tuleman: kuolema ja itku ja nälkä, ja hän pitää tulella
poltettaman; sillä Herra Jumala on väkevä, joka hänen tuomitsee.

<span id="an_18:9">18:9</span> Ja häntä pitää itkettämän, ja maan
kuninkaat parkuvat häntä, jotka hänen kanssansa huorin tekivät ja
hekumassa elivät, kuin he hänen palonsa savun näkevät.

<span id="an_18:10">18:10</span> Ja pitää taampana seisoman hänen
vaivansa pelvon tähden ja sanoman: voi, voi suurta kaupunkia Babylonia,
väkevää kaupunkia! sillä yhdellä hetkellä tuli sinun tuomios.

<span id="an_18:11">18:11</span> Ja kauppamiehet maan päällä itkevät ja
murehtivat häntä, ettei kenkään enempi heidän kalujansa osta:

<span id="an_18:12">18:12</span> Kulta- ja hopiakaluja, ja kalliita
kiviä ja päärlyjä, ja kalliita liinavaatteita, ja purpuraa ja silkkiä,
ja tulipunaista, ja kaikkinaisia kalliita puita, ja kaikkinaisia
astioita elephantin luista, ja kaikkinaisia astioita kalleimmista
puista, ja vaskesta, ja raudasta, ja marmorista,

<span id="an_18:13">18:13</span> Ja kanelia ja hyvänhajullisia, ja
voidetta, ja pyhää savua, ja viinaa, ja öljyä, ja sämpyliä, ja nisuja,
ja karjaa, lampaita ja hevosia, rattaita, ja orjia ja ihmisten sieluja.

<span id="an_18:14">18:14</span> Ja hedelmät, joita sinun sielus
himoitsee, ovat sinulta paenneet pois, ja kaikki, jotka lihavat ja
kauniit olivat, ne ovat sinusta oljenneet pois, ja ei sinun pidä niitä
enää löytämän.

<span id="an_18:15">18:15</span> Näiden kaluin kauppamiehet, jotka
hänestä rikastuneet ovat, pitää taampana seisoman hänen vaivansa pelvon
tähden, itkemän ja murehtiman.

<span id="an_18:16">18:16</span> Ja sanoman: voi, voi suurta kaupunkia!
joka puetettu oli kalliilla liinalla ja purpuralla, ja tulipunaisella,
ja kullalla yltäkullattu, ja kalliilla kivillä, ja päärlyillä; yhdellä
hetkellä ovat senkaltaiset rikkaudet hävitetyt.

<span id="an_18:17">18:17</span> Ja kaikki haahdenhaltiat, ja kaikki
haaksiväki, jotka laivoissa asuvat, ja merimiehet, ja jotka merellä
vaeltavat, seisoivat taampana,

<span id="an_18:18">18:18</span> Ja huusivat, kuin he savun hänen
palostansa näkivät, ja sanoivat: kuka on tämän suuren kaupungin verta?

<span id="an_18:19">18:19</span> Ja he heittivät multaa päittensä
päälle, huusivat, itkivät ja murehtivat, sanoen: voi, voi suurta
kaupunkia! jossa kaikki rikastuneet ovat, joilla laivat meressä olivat,
hänen kalliista kaluistansa; yhdellä hetkellä on hän hävitetty.

<span id="an_18:20">18:20</span> Ihastu, taivas, hänestä, ja te pyhät
apostolit ja prophetat! sillä Jumala tuomitsee teidän tuomionne hänen
päällensä.

<span id="an_18:21">18:21</span> Ja yksi väkevä enkeli nosti ison kiven,
niinkuin myllynkiven, ja heitti sen mereen ja sanoi: näin äkisti pitää
suuri kaupunki Babylon heitettämän pois, ja ei häntä pidä enempi
löydettämän.

<span id="an_18:22">18:22</span> Ja kanteleiden soittajain ja laulajain,
ja huiluin ja basunan soittajain ääni ei pidä enempi sinusta kuuluman,
ja ei yhtäkään virkamiestä yhdestäkään virasta pidä enempi sinussa
löydettämän, ja myllyn ääni ei pidä enempi sinussa kuuluman;

<span id="an_18:23">18:23</span> Ja kynttilän valkeus ei pidä sinussa
enää valistaman, ja yljän ja morsiamen ääni ei pidä enää sinussa
kuuluman; sillä sinun kauppamiehes olivat maan päämiehet, ja sinun
noitumises kautta ovat kaikki pakanat eksyneet.

<span id="an_18:24">18:24</span> Ja hänessä on prophetain ja pyhäin veri
löydetty, ja kaikkein niiden, jotka maan päällä tapetut ovat.

<span id="an_19:1">19:1</span> Ja sitte kuulin minä suuren äänen,
niinkuin paljolta kansalta taivaassa, sanovan: halleluja! autuus ja
ylistys, kunnia ja voima olkoon Herralle meidän Jumalalle!

<span id="an_19:2">19:2</span> Sillä hänen tuomionsa ovat totiset ja
vanhurskaat: että hän on suuren porton tuominnut, joka huoruudellansa
maan turmeli, ja on palveliainsa veren sen kädestä kostanut.

<span id="an_19:3">19:3</span> Ja taas he sanoivat: halleluja! Ja sen
savu käy ylös ijankaikkisesta ijankaikkiseen.

<span id="an_19:4">19:4</span> Ja neljäkolmattakymmentä vanhinta ja
neljä eläintä maahan lankesivat ja rukoilivat Jumalaa, istuimella
istuvaista, ja sanoivat: amen! halleluja!

<span id="an_19:5">19:5</span> Ja ääni kuului istuimelta, sanoen:
kiittäkäät meidän Jumalaamme kaikki hänen palveliansa ja jotka häntä
pelkäätte, sekä pienet että suuret.

<span id="an_19:6">19:6</span> Ja minä kuulin niinkuin paljon kansan
äänen, ja niinkuin suuren veden äänen, ja niinkuin suurten pitkäisten
äänen, jotka sanoivat: halleluja! sillä Herra kaikkivaltias Jumala on
valtakunnan omistanut.

<span id="an_19:7">19:7</span> Iloitkaamme ja riemuitkaamme, ja
antakaamme kunnia hänelle, sillä Karitsan häät ovat tulleet, ja sen
emäntä valmisti itsensä.

<span id="an_19:8">19:8</span> Ja hänen annettiin pukea itsensä
puhtaalla ja kiiltävällä kalliilla liinalla, joka kallis liina on pyhäin
vanhurskaus.

<span id="an_19:9">19:9</span> Ja hän sanoi minulle: kirjoita: autuaat
ovat ne, jotka ovat Karitsan häihin ehtoolliselle kutsutut. Ja hän sanoi
minulle: nämät Jumalan sanat ovat totiset.

<span id="an_19:10">19:10</span> Ja minä lankesin hänen jalkainsa eteen
häntä rukoilemaan. Mutta hän sanoi minulle: katso, ettes sitä tee; minä
olen sinun ja sinun veljeis kanssapalvelia ja niiden, joilla Jesuksen
todistus on: kumarra ja rukoile Jumalaa, sillä Jesuksen todistus on
prophetain henki.

<span id="an_19:11">19:11</span> Ja minä näin taivaan avatuksi, ja
katso, valkia orhi, ja se, joka sen päällä istui, kutsuttiin
uskolliseksi ja totiseksi, ja vanhurskaudella hän tuomitsee ja sotii.

<span id="an_19:12">19:12</span> Ja hänen silmänsä ovat niinkuin tulen
liekki, ja hänen päässänsä on monta kruunua, ja hänellä oli kirjoitettu
nimi, jota ei kenkään tietänyt, vaan hän itse.

<span id="an_19:13">19:13</span> Ja hän oli vaatetettu vereen kastetulla
vaatteella. Ja sen nimi kutsutaan Jumalan sanaksi.

<span id="an_19:14">19:14</span> Ja sotajoukko, joka taivaassa on,
seurasi häntä valkeilla hevosilla, vaatetetut valkialla puhtaalla
kalliilla liinalla.

<span id="an_19:15">19:15</span> Ja hänen suustansa kävi ulos terävä
miekka, jolla hänen pitää pakanoita lyömän, joita hän on hallitseva
rautaisella vitsalla. Ja hän on sotkuva kaikkivaltiaan Jumalan
närkästyksen ja vihan viinakuurnan.

<span id="an_19:16">19:16</span> Ja hänellä on vaatteessansa ja
reidessänsä nimi kirjoitettu: kuningasten Kuningas ja herrain Herra.

<span id="an_19:17">19:17</span> Ja minä näin enkelin seisovan
auringossa, joka huusi suurella äänellä ja sanoi kaikille linnuille,
jotka taivaan alla lentävät: tulkaat ja kokoontukaat suuren Jumalan
ehtoolliselle.

<span id="an_19:18">19:18</span> Syömään kuningasten lihaa ja päämiesten
lihaa, ja väkeväin lihaa, ja orhitten lihaa, ja niillä ajavaisten, ja
kaikkein vapaitten ja orjain, sekä pienten että suurten.

<span id="an_19:19">19:19</span> Ja minä näin pedon, ja maan kuninkaat,
ja heidän sotaväkensä koottuna sotimaan sen kanssa, joka oriin päällä
istui, ja myös hänen sotaväkensä kanssa.

<span id="an_19:20">19:20</span> Ja peto otettiin kiinni, ja hänen
kanssansa väärä propheta, joka ihmeitä hänen edessänsä teki, joilla hän
niitä vietteli, jotka pedon merkin ottivat, ja jotka hänen kuvaansa
kumarsivat: nämä kaksi ovat elävältä tuliseen järveen heitetyt, joka
tulikivestä paloi.

<span id="an_19:21">19:21</span> Ja muut tapettiin miekalla, joka sen
suusta kävi ulos, joka oriin päällä istui; ja kaikki linnut ravittiin
heidän lihastansa.

<span id="an_20:1">20:1</span> Ja minä näin enkelin astuvan alas
taivaasta, jolla oli syvyyden avain ja suuri kahle hänen kädessänsä.

<span id="an_20:2">20:2</span> Ja hän otti lohikärmeen kiinni, vanhan
madon, joka on perkele ja saatana, ja sitoi hänen tuhanneksi vuodeksi,

<span id="an_20:3">20:3</span> Ja heitti hänen syvyyteen, ja sulki
hänen, ja lukitsi päältä, ettei hänen enempi pitäisi pakanoita
viettelemän, siihenasti kuin tuhannen vuotta kuluu; ja sitte pitää hän
vähäksi hetkeksi päästettämän.

<span id="an_20:4">20:4</span> Ja minä näin istuimet, ja he istuivat
niiden päällä, ja heille annettiin tuomio; ja niiden sielut, jotka
Jesuksen todistuksen ja Jumalan sanan tähden mestatut olivat, ja jotka
ei petoa kumartaneet eikä hänen kuvaansa, ja ei ottaneet hänen
merkkiänsä otsiinsa taikka käsiinsä; ja he elivät ja hallitsivat
Kristuksen kanssa tuhannen vuotta.

<span id="an_20:5">20:5</span> Mutta ne muut ei kuolleista virvonneet
siihenasti kuin tuhannen ajastaikaa kului. Tämä on ensimäinen
ylösnousemus.

<span id="an_20:6">20:6</span> Autuas ja pyhä on se, jolla on osa
ensimäisessä ylösnousemisessa: niiden ylitse ei ole toisella kuolemalla
yhtään valtaa, vaan he tulevat Jumalan ja Kristuksen papeiksi, ja
hallitsevat hänen kanssansa tuhannen vuotta.

<span id="an_20:7">20:7</span> Ja kuin tuhannen vuotta kuluneet ovat,
niin saatana päästetään vankiudestansa.

<span id="an_20:8">20:8</span> Ja hän menee ulos pakanoita viettelemään,
jotka neljällä maankulmalla ovat, Gog ja Magog, että hän heitä sotaan
kokoais, joidenka luku on niinkuin meren santa.

<span id="an_20:9">20:9</span> Ja he astuivat maan avaruuden päälle, ja
piirittivät pyhäin leirin ja rakkaan kaupungin. Ja tuli lankesi
Jumalalta taivaasta ja söi heidät.

<span id="an_20:10">20:10</span> Ja perkele, joka heitä vietteli,
heitettiin tuliseen ja tulikiviseen järveen, jossa sekä peto että väärä
propheta oli; ja ne pitää vaivattaman päivää ja yötä ijankaikkisesta
ijankaikkiseen.

<span id="an_20:11">20:11</span> Ja minä näin suuren valkian istuimen ja
senpäällä istuvan, jonka kasvoin edestä maa ja taivas pakeni; ja ei
heille löydetty siaa.

<span id="an_20:12">20:12</span> Ja minä näin kuolleet, sekä pienet että
suuret, seisovan Jumalan kasvoin edessä, ja kirjat avattiin, ja toinen
kirja avattiin, joka on elämän, ja kuolleet tuomittiin niistä, mitkä
kirjoissa kirjoitetut olivat, töittensä jälkeen.

<span id="an_20:13">20:13</span> Ja meri antoi ne kuolleet, jotka
hänessä olivat, ja kuolema ja helvetti antoi ne kuolleet, jotka heissä
olivat: ja ne tuomittiin jokainen töittensä jälkeen.

<span id="an_20:14">20:14</span> Ja kuolema ja helvetti heitettiin
tuliseen järveen. Tämä on toinen kuolema.

<span id="an_20:15">20:15</span> Ja joka ei löydetty elämän kirjassa
kirjoitetuksi, se heitettiin tuliseen järveen.

<span id="an_21:1">21:1</span> Ja minä näin uuden taivaan ja uuden maan,
sillä ensimäinen taivas ja ensimäinen maa katosi, ja ei meri silleen
ole.

<span id="an_21:2">21:2</span> Ja minä Johannes näin pyhän kaupungin,
uuden Jerusalemin, astuvan alas taivaasta, Jumalalta valmistetun,
niinkuin morsiamen kaunistetun hänen miehellensä.

<span id="an_21:3">21:3</span> Ja kuulin suuren äänen taivaasta sanovan:
katso Jumalan maja ihmisten seassa, ja hän on asuva heidän kanssansa, ja
he tulevat hänen kansaksensa, ja itse Jumala on oleva heidän kanssansa
ja heidän Jumalansa.

<span id="an_21:4">21:4</span> Ja Jumala on pyyhkivä pois kaikki
kyyneleet heidän silmistänsä, ja ei kuolemaa pidä silleen oleman, eikä
itkua, eikä parkua, eikä kipua pidä silleen oleman; sillä ne entiset
poismenivät.

<span id="an_21:5">21:5</span> Ja se, joka istuimella istui, sanoi:
katso, minä uudistan kaikki. Ja sanoi minulle: kirjoita! sillä nämä
sanat ovat totiset ja vahvat.

<span id="an_21:6">21:6</span> Ja hän sanoi minulle: Se on tapahtunut.
Minä olen A ja O, alku ja loppu. Minä annan janoovalle elämän veden
lähteestä lahjaksi.

<span id="an_21:7">21:7</span> Joka voittaa, sen pitää kaikki nämät
perimän, ja minä olen hänen Jumalansa, ja hänen pitää oleman minun
poikani.

<span id="an_21:8">21:8</span> Mutta pelkureille ja uskottomille, ja
hirmuisille, ja murhaajille, ja salavuoteisille, ja velhoille, ja
epäjumalisille, ja kaikille valehtelioille pitää osa oleman siinä
järvessä, joka tulesta ja tulikivestä palaa, joka on toinen kuolema.

<span id="an_21:9">21:9</span> Ja minun tyköni tuli yksi seitsemästä
enkelistä, joilla oli seitsemän maljaa täynnä seitsentä viimeistä
vitsausta, ja puhui minun kanssani, sanoen: tule, minä osoitan sinulle
morsiamen, Karitsan emännän.

<span id="an_21:10">21:10</span> Ja hän vei minun hengessä suurelle ja
korkialle vuorelle, ja osoitti minulle suuren kaupungin, pyhän
Jerusalemin, astuvan alas taivaasta Jumalalta,

<span id="an_21:11">21:11</span> Jolla oli Jumalan kirkkaus; ja sen
valkeus oli kaikkein kalleimman kiven muotoinen, niinkuin kirkas jaspis.

<span id="an_21:12">21:12</span> Ja hänellä oli suuri ja korkia muuri,
jolla oli kaksitoistakymmentä porttia, ja porteissa kaksitoistakymmentä
enkeliä, ja nimet kirjoitetut, jotka ovat kahdentoistakymmenen Israelin
lasten sukukuntain nimet:

<span id="an_21:13">21:13</span> Idässä kolme porttia, pohjoisessa kolme
porttia, etelässä kolme porttia, lännessä kolme porttia.

<span id="an_21:14">21:14</span> Ja sen kaupungin muurilla oli
kaksitoistakymmentä perustusta, ja niissä Karitsan kahdentoistakymmenen
apostolin nimet.

<span id="an_21:15">21:15</span> Ja sillä, joka minun kanssani puhui,
oli kultainen ruoko, kaupunkia mitataksensa ja hänen porttejansa ja
muuriansa.

<span id="an_21:16">21:16</span> Ja kaupunki on pantu nelikulmaiseksi,
ja hänen pituutensa on niin suuri kuin hänen leveytensä. Ja hän mittasi
kaupungin ruovolla kaksitoistakymmentä tuhatta vakomittaa; ja hänen
pituutensa ja leveytensä ja korkeutensa ovat yhtäläiset.

<span id="an_21:17">21:17</span> Ja mittasi hänen muurinsa, sata ja
neljäviidettäkymmentä kyynärää ihmisen mitan jälkeen, joka enkelillä
oli.

<span id="an_21:18">21:18</span> Ja muurin rakennus oli jaspiksesta, ja
itse kaupunki puhtaasta kullasta, puhtaan lasin kaltainen.

<span id="an_21:19">21:19</span> Ja kaupungin muurin perustukset olivat
kaikkinaisilla kalliilla kivillä kaunistetut: ensimäinen perustus oli
jaspis, toinen saphiri, kolmas kalkedoni, neljäs smaragdi,

<span id="an_21:20">21:20</span> Viides sardoniks, kuudes sardius,
seitsemäs krysoliti, kahdeksas berilli, yhdeksäs topasis, kymmenes
krysoprasi, yksitoistakymmenes hyakinti, kaksitoistakymmenes ametysti.

<span id="an_21:21">21:21</span> Ja ne kaksitoistakymmentä porttia
olivat kaksitoistakymmentä päärlyä, ja kukin portti oli yhdestä
päärlystä; ja kaupungin kadut olivat puhdas kulta, niinkuin lävitse
paistavainen lasi.

<span id="an_21:22">21:22</span> Ja en minä hänessä templiä nähnyt;
sillä Herra kaikkivaltias Jumala on hänen templinsä, ja Karitsa.

<span id="an_21:23">21:23</span> Ja ei se kaupunki tarvitse aurinkoa
eikä kuuta hänessä valistamaan; sillä Jumalan kirkkaus valistaa hänessä,
ja hänen valkeutensa on Karitsa.

<span id="an_21:24">21:24</span> Ja pakanat, jotka autuaaksi tulevat,
pitää hänen valkeudessansa vaeltaman, ja maan kuninkaat tuovat kunniansa
ja ylistyksensä siihen.

<span id="an_21:25">21:25</span> Ja ei sen portteja suljeta päivillä;
sillä ei siellä yötä pidä oleman.

<span id="an_21:26">21:26</span> Ja pakanain ylistys ja kunnia tuodaan
siihen.

<span id="an_21:27">21:27</span> Ja ei pidä häneen mitään saastuttavaa
tuleman sisälle, taikka sitä, mikä kauhistuksen eli valheen saattaa;
vaan ne, jotka Karitsan elämän kirjassa kirjoitetut ovat.

<span id="an_22:1">22:1</span> Ja hän osoitti minulle puhtaan elämän
veden virran, selkiän niinkuin kristallin, vuotavan Jumalan ja Karitsan
istuimesta.

<span id="an_22:2">22:2</span> Keskellä hänen katuansa ja molemmilla
puolilla virtaa seisoi elämän puu, joka kantoi kaksitoistakymmeniset
hedelmät, ja antoi hedelmänsä kunakin kuukautena, ja puun lehdet
pakanain terveydeksi.

<span id="an_22:3">22:3</span> Ja ei kirousta pidä silleen ensinkään
oleman; vaan Jumalan ja Karitsan istuin pitää hänessä oleman, ja hänen
palveliansa pitää häntä palveleman,

<span id="an_22:4">22:4</span> Ja näkemän hänen kasvonsa, ja hänen
nimensä pitää heidän otsissansa oleman.

<span id="an_22:5">22:5</span> Ja yötä ei pidä siellä oleman, eikä he
tarvitse kynttilää taikka auringon valkeutta; sillä Herra Jumala
valaisee heitä: ja heidän pitää hallitseman ijankaikkisesta
ijankaikkiseen.

<span id="an_22:6">22:6</span> Ja hän sanoi minulle: nämät sanat ovat
vahvat ja totiset, ja Herra, pyhäin prophetain Jumala, on enkelinsä
lähettänyt osoittamaan palvelioillensa niitä, mitkä pian tapahtuman
pitää.

<span id="an_22:7">22:7</span> Katso, minä tulen nopiasti. Autuas on se,
joka kätkee tämän kirjan prophetian sanat.

<span id="an_22:8">22:8</span> Ja minä Johannes olen se, joka näitä näin
ja kuulin. Ja kuin minä näitä kuulin ja näin, lankesin minä maahan
rukoilemaan enkelin jalkain eteen, joka minulle näitä osoitti.

<span id="an_22:9">22:9</span> Ja hän sanoi minulle: katso, ettes sitä
tee; sillä minä olen sinun kanssapalvelias, ja sinun veljeis prophetain
ja niiden, jotka tämän kirjan sanat kätkevät: kumarra ja rukoile
Jumalaa.

<span id="an_22:10">22:10</span> Ja hän sanoi minulle: älä tämän kirjan
prophetian sanoja lukitse; sillä aika on läsnä.

<span id="an_22:11">22:11</span> Joka paha on, se olkoon vielä paha, ja
joka saastainen on, se tulkoon vielä saastaiseksi; mutta joka vanhurskas
on, se tulkoon vielä hurskaaksi, ja joka pyhä on, se tulkoon vielä
pyhäksi.

<span id="an_22:12">22:12</span> Ja katso, minä tulen pian, ja minun
palkkani on minun kanssani, antamaan kullekin niinkuin hänen työnsä on.

<span id="an_22:13">22:13</span> Minä olen A ja O, alku ja loppu,
ensimäinen ja viimeinen.

<span id="an_22:14">22:14</span> Autuaat ovat ne, jotka hänen käskynsä
pitävät, että heidän voimansa elämän puussa olis ja he porteista
kaupunkiin sisälle menisivät.

<span id="an_22:15">22:15</span> Mutta ulkona ovat koirat ja velhot, ja
huorintekiät ja murhaajat, ja epäjumalan palveliat, ja kaikki ne, jotka
valhetta rakastavat ja tekevät.

<span id="an_22:16">22:16</span> Minä Jesus lähetin minun enkelini
todistamaan näitä teille seurakunnissa. Minä olen Davidin juuri ja suku,
se kirkas kointahti.

<span id="an_22:17">22:17</span> Ja henki ja morsian sanovat: tule. Ja
joka kuulee, se sanokaan: tule. Joka janoo, se tulkaan, ja joka tahtoo,
se ottakaan elämän vettä lahjaksi.

<span id="an_22:18">22:18</span> Mutta minä todistan jokaiselle, joka
tämän kirjan prophetian sanoja kuuleva on: jos joku lisää näihin, niin
Jumala on paneva hänen päällensä ne vitsaukset, jotka tässä kirjassa
kirjoitetut ovat.

<span id="an_22:19">22:19</span> Ja jos joku tämän kirjan prophetian
sanoista ottaa pois, niin Jumala ottaa pois hänen osansa elämän
kirjasta, ja pyhästä kaupungista, ja niistä, mitkä tässä kirjassa
kirjoitetut ovat.

<span id="an_22:20">22:20</span> Se, joka näitä todistaa, sanoo: jaa,
minä tulen pian: amen! Niin tule, Herra Jesus!

<span id="an_22:21">22:21</span> Meidän Herran Jesuksen Kristuksen armo
olkoon teidän kaikkein kanssanne. Amen!
