[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](sa2)  [Next](kg2) 

------------------------------------------------------------------------

### Finnish Bible: 1 Kings

<span id="an_1:1">1:1</span> Ja kuin kuningas David oli vanhentunut ja
ijälliseksi joutunut, ei hän voinut itsiänsä lämmittää, ehkä hän
vaatteilla peitettiin.

<span id="an_1:2">1:2</span> Niin sanoivat hänen palveliansa hänelle:
anna heidän etsiä herralleni kuninkaalle piika, joka neitsy on, joka
seisois kuninkaan edessä, ja korjaisi häntä ja makais hänen sylissänsä,
ja lämmittäis herraani, kuningasta.

<span id="an_1:3">1:3</span> Ja he etsivät ihanan piian kaikista
Israelin rajoista; ja he löysivät Abisagin Sunemista, ja veivät hänet
kuninkaan tykö.

<span id="an_1:4">1:4</span> Ja se oli sangen ihanainen piika, ja hän
korjasi kuningasta ja palveli häntä, vaan ei kuningas tuntenut häntä.

<span id="an_1:5">1:5</span> Mutta Adonia Haggitin poika korotti itsensä
ja sanoi: minä tahdon olla kuningas; ja rakensi itsellensä vaunut ja
hevosmiehiä, ja viisikymmentä miestä juoksemaan edellänsä.

<span id="an_1:6">1:6</span> Ja hänen isänsä ei tahtonut tehdä häntä
surulliseksi eläissänsä, että hän olis sanonut: kuinkas niin teet? Ja
hän oli myös sangen ihanainen; ja oli hänen synnyttänyt Absalomin
jälkeen.

<span id="an_1:7">1:7</span> Ja hän puhui Joabin ZeruJan pojan kanssa ja
papin Abjatarin kanssa; ja he auttivat Adoniaa.

<span id="an_1:8">1:8</span> Mutta Zadok pappi, ja BenaJa Jojadan poika,
ja Natan propheta, ja Simei, ja Rei, ja Davidin sankarit ei olleet
Adonian kanssa.

<span id="an_1:9">1:9</span> Ja kuin Adonia uhrasi lampaita ja härkiä ja
myös syötettyä karjaa Soheletin kiven tykönä, joka on läsnä Rogelin
kaivoa, kutsui hän kaikki veljensä, kuninkaan pojat, ja kaikki Juudan
miehet kuninkaan palveliat.

<span id="an_1:10">1:10</span> Mutta Natan prophetaa, ja Benajaa ja
sankareita, ja veljeänsä Salomoa hän ei kutsunut.

<span id="an_1:11">1:11</span> Niin puhui Natan BatSeballe Salomon
äidille, sanoen: etkös ole kuullut Adoniaa Haggitin poikaa tulleeksi
kuninkaaksi? ja herramme David ei siitä mitään tiedä;

<span id="an_1:12">1:12</span> Niin tule nyt, minä annan sinulle neuvoa,
ettäs vapahtaisit sielus ja poikas Salomon sielun.

<span id="an_1:13">1:13</span> Mene ja käy kuningas Davidin tykö, ja
sano hänelle: herrani kuningas, etkös ole vannonut ja sanonut piialles:
sinun poikas Salomo pitää oleman kuningas minun jälkeeni ja istuman
minun istuimellani? Miksi siis Adonia on kuninkaaksi tullut?

<span id="an_1:14">1:14</span> Katso, sinun vielä siellä puhuissas
kuninkaan kanssa, tulen minä myös perässäs ja täytän puhees.

<span id="an_1:15">1:15</span> Ja BatSeba meni kamariin kuninkaan tykö,
ja kuningas oli juuri vanha; ja Abisag Sunemista palveli Kuningasta.

<span id="an_1:16">1:16</span> Ja BatSeba nöyryytti itsensä ja kumarsi
kuningasta. Kuningas sanoi: mitäs tahdot?

<span id="an_1:17">1:17</span> Hän sanoi hänelle: herrani, sinä vannoit
piialles Herran sinun Jumalas kautta: sinun poikas Salomo pitää oleman
kuningas minun jälkeeni ja istuman minun istuimellani?

<span id="an_1:18">1:18</span> Mutta nyt, katso, Adonia on tullut
kuninkaaksi, ja herrani kuningas, et sinä siitä mitään tiedä.

<span id="an_1:19">1:19</span> Hän on uhrannut härkiä ja syötettyä
karjaa, ja monta lammasta, ja on kutsunut kaikki kuninkaan pojat, ja
papin AbJatarin, ja Joabin sodanpäämiehen; mutta palveliaas Salomoa ei
hän kutsunut.

<span id="an_1:20">1:20</span> Mutta sinä, Herrani kuningas, koko
Israelin silmät katsovat sinun päälles, ettäs ilmoittaisit heidän
edessänsä, kuka on istuva herrani kuninkaan istuimella hänen jälkeensä.

<span id="an_1:21">1:21</span> Muutoin tapahtuu, kuin herrani kuningas
isäinsä kanssa nukkunut on, niin täytyy minun ja poikani Salomon
vialliset olla.

<span id="an_1:22">1:22</span> Ja katso, vielä hänen puhuissansa
kuninkaan kanssa, tuli Natan propheta.

<span id="an_1:23">1:23</span> Ja he ilmoittivat kuninkaalle sanoen:
katso, Natan propheta on täällä. Ja kuin hän tuli sisälle kuninkaan
eteen, lankesi hän maahan kasvoillensa kuninkaan eteen.

<span id="an_1:24">1:24</span> Ja Natan sanoi: herrani kuningas,
sanoitkos: Adonia pitää oleman kuningas minun jälkeeni ja istuman minun
istuimellani?

<span id="an_1:25">1:25</span> Sillä hän on tänäpänä mennyt ja uhrannut
härkiä, ja syötettyjä karjaa, ja monta lammasta, ja on kutsunut kaikki
kuninkaan pojat ja sodanpäämiehet, niin myös papin AbJatarin, ja katso,
he syövät ja juovat hänen edessänsä, ja sanovat: onneksi kuninkaalle
Adonialle!

<span id="an_1:26">1:26</span> Mutta minua sinun palveliaas, ja pappia
Zadokia, ja BenaJaa Jojadan poikaa, ja palveliaas Salomoa ei ole hän
kutsunut.

<span id="an_1:27">1:27</span> Onko se niin herraltani kuninkaalta
käsketty, ja et sinä ole sitä asiata antanut tietää palvelialles, kuka
herrani kuninkaan istuimella hänen jälkeensä on istuva?

<span id="an_1:28">1:28</span> Kuningas David vastasi ja sanoi:
kutsukaat minulle BatSeba. Ja hän tuli kuninkaan eteen ja seisoi
kuninkaan edessä.

<span id="an_1:29">1:29</span> Ja kuningas vannoi ja sanoi: niin totta
kuin Herra elää, joka minun sieluni on päästänyt kaikkinaisesta
ahdistuksesta;

<span id="an_1:30">1:30</span> Niinkuin minä sinulle Herran Israelin
Jumalan edessä vannonut olen ja sanonut: Salomo sinun poikas pitää
oleman kuningas minun jälkeeni, ja hän pitää istuman minun istuimellani
minun edestäni; niin minä teen tänäpänä.

<span id="an_1:31">1:31</span> Niin BatSeba lankesi kasvoillensa maahan
ja kumarsi kuningasta, sanoen: onneksi herralleni kuningas Davidille
ijankaikkisesti!

<span id="an_1:32">1:32</span> Ja kuningas David sanoi: kutsukaat Zadok
pappi, Natan propheta ja BenaJa Jojadan poika. Ja he tulivat kuninkaan
eteen.

<span id="an_1:33">1:33</span> Ja kuningas sanoi heille: ottakaat
kanssanne teidän herranne palveliat, ja asettakaat poikani Salomo minun
muulini päälle, ja viekäät häntä Gihoniin,

<span id="an_1:34">1:34</span> Ja Zadok pappi ja Natan propheta
voidelkaan hänen Israelin kuninkaaksi. Ja soittakaat basunalla ja
sanokaat: onneksi kuninkaalle Salomolle!

<span id="an_1:35">1:35</span> Ja menkäät ylös hänen perässänsä, että
hän tulis ja istuis minun istuimellani, ja olis kuningas minun edestäni:
ja minä käsken hänen olla Israelin ja Juudan päämiehenä.

<span id="an_1:36">1:36</span> Niin vastasi BenaJa Jojadan poika
kuninkaalle ja sanoi: Amen! Sanokaan myös niin Herra, herrani kuninkaan
Jumala!

<span id="an_1:37">1:37</span> Niinkuin Herra on ollut herrani kuninkaan
kanssa, niin olkoon hän myös Salomon kanssa, ja tehköön hänen istuimensa
suuremmaksi herrani, kuningas Davidin, istuinta.

<span id="an_1:38">1:38</span> Ja pappi Zadok, ja Natan propheta ja
BenaJa Jojadan poika ja Kreti ja Pleti menivät alas, ja asettivat
Salomon kuningas Davidin muulin päälle ja veivät hänen Gihoniin.

<span id="an_1:39">1:39</span> ja pappi Zadok otti öljysarven majasta ja
voiteli Salomon, ja he soittivat basunalla, ja kaikki kansa sanoi:
onneksi kuningas Salomolle!

<span id="an_1:40">1:40</span> Ja kaikki kansa meni ylös hänen
jälkeensä, ja kansa soitti huilulla, ja he olivat sangen suuresti
iloissansa, että maa vapisi heidän äänestänsä.

<span id="an_1:41">1:41</span> Ja Adonia ja kaikki kutsutut, jotka hänen
kanssansa olivat, kuulivat sen, ja he olivat jo atrioineet; ja kuin Joab
kuuli basunan äänen, sanoi hän: mitä se meteli ja töminä tietää
kaupungissa?

<span id="an_1:42">1:42</span> Ja kuin hän vielä puhui, katso, niin tuli
Jonatan papin AbJatarin poika. Ja Adonia sanoi: tule, sillä sinä olet
luja mies ja tuot hyviä sanomia.

<span id="an_1:43">1:43</span> Jonatan vastasi ja sanoi Adonialle:
totisesti, herramme kuningas David on tehnyt Salomon kuninkaaksi.

<span id="an_1:44">1:44</span> Ja kuningas on lähettänyt hänen kanssansa
papin Zadokin, ja prophetan Natanin, ja BenaJan Jojadan pojan, ja Kretit
ja Pletit: he ovat hänen istuttaneet kuninkaan muulin päälle.

<span id="an_1:45">1:45</span> Ja Zadok pappi ja Natan propheta ovat
voidelleet hänen kuninkaaksi Gihonissa, ja he ovat sieltä menneet ylös
iloissansa, niin että kaupunki tömisi. Se oli se meteli, kuin te
kuulitte.

<span id="an_1:46">1:46</span> Vielä sitte istuu Salomo valtakunnan
istuimella.

<span id="an_1:47">1:47</span> Ja kuninkaan palveliat ovat myös menneet
siunaamaan herraamme kuningas Davidia, sanoen: antakoon sinun Jumalas
Salomolle paremman nimen kuin sinun nimes on, ja tehköön hänen
istuimensa suuremmaksi kuin sinun istuimes on! Ja kuningas rukoili
vuoteessansa.

<span id="an_1:48">1:48</span> On myös kuningas näin sanonut: kiitetty
olkoon Herra Israelin Jumala, joka tänäpänä on antanut vielä istuvan
minun istuimellani, että minun silmäni sen nähneet ovat!

<span id="an_1:49">1:49</span> Niin hämmästyivät ja nousivat kaikki
jotka Adonia kutsunut oli, ja menivät itsekukin tiellensä.

<span id="an_1:50">1:50</span> Vaan Adonia pelkäsi Salomoa, nousi ja
meni ja tarttui alttarin sarviin.

<span id="an_1:51">1:51</span> Ja se ilmoitettiin Salomolle, sanoen:
katso, Adonia pelkää kuningas Salomoa, ja katso, hän tarttui alttarin
sarviin ja sanoi: vannokaan kuningas Salomo minulle tänäpänä, ettei hän
lyö palveliaansa kuoliaaksi miekalla.

<span id="an_1:52">1:52</span> Salomo sanoi: jos hän tahtoo olla
toimellinen mies, niin ei pidä yksikään karva hänestä lankeeman maan
päälle; mutta jos jotain pahuutta hänessä löydetään, niin hänen pitää
kuoleman.

<span id="an_1:53">1:53</span> Ja kuningas Salomo lähetti ja tuotti
hänen alas alttarilta, ja kuin hän tuli, rukoili hän kuningas Salomoa;
mutta Salomo sanoi hänelle: mene huoneeses.

<span id="an_2:1">2:1</span> Ja kuin Davidin aika lähestyi, että hänen
piti kuoleman, käski hän pojallensa Salomolle, sanoen:

<span id="an_2:2">2:2</span> Minä menen kaiken maailman tietä: niin
rohkaise nyt itses, ja ole mies!

<span id="an_2:3">2:3</span> Ja pidä mitä Herra sinun Jumalas on
käskenyt, niin ettäs vaellat hänen teissänsä ja pidät hänen säätynsä,
käskynsä, oikeutensa ja todistuksensa, niinkuin on kirjoitettu Moseksen
laissa: ettäs toimellisesti tekisit kaikki, mitä sinä teet, ja kuhunka
sinä sinus käännät,

<span id="an_2:4">2:4</span> Että Herra vahvistais sanansa, jonka hän on
minulle puhunut ja sanonut: jos sinun poikas kätkevät tiensä, että he
vaeltavat uskollisesti minun edessäni kaikesta sydämestänsä ja kaikesta
sielustansa, niin ei sinulta ikänä pidä puuttuman mies Israelin
istuimelta.

<span id="an_2:5">2:5</span> Ja sinä myös tiedät, mitä Joab ZeruJan
poika on tehnyt minulle, mitä hän teki kahdelle sodanpäämiehelle
Israelissa, Abnerille Nerin pojalle ja Amasalle Jeterin pojalle, jotka
hän tappoi, ja vuodatti sodanveren rauhassa, ja antoi tulla sodanveren
vyönsä päälle, joka oli hänen suolillansa, ja kenkäinsä päälle, jotka
olivat hänen jaloissansa.

<span id="an_2:6">2:6</span> Tee toimes jälkeen, niin ettes anna hänen
harmaita karvojansa rauhassa tulla hautaan.

<span id="an_2:7">2:7</span> Ja tee Barsillain Gileadilaisen lapsille
laupius, että he syövät sinun pöydältäs, sentähden että he pitivät
itsensä minun tyköni, kun minä pakenin veljes Absalomin edestä.

<span id="an_2:8">2:8</span> Ja katso, sinun tykönäs on Simei Geran
poika Jeminin pojan Bahurimista, joka minua julmalla kirouksella kiroili
mennessäni Mahanaimiin. Mutta hän tuli minua vastaan Jordanin tykönä,
silloin vannoin minä Herran kautta ja sanoin: en minä tapa sinua
miekalla.

<span id="an_2:9">2:9</span> Mutta älä sinä anna hänen viatoinna olla,
sillä sinä olet toimellinen mies ja tiedät, mitäs teet hänelle, ettäs
lähetät hänen harmaat karvansa verissä hautaan.

<span id="an_2:10">2:10</span> Niin nukkui David isäinsä kanssa ja
haudattiin Davidin kaupunkiin.

<span id="an_2:11">2:11</span> Ja aika, jona David oli ollut Israelin
kuningas, oli neljäkymmentä ajastaikaa. Seitsemän ajastaikaa oli hän
kuningas Hebronissa, ja kolmeneljättäkymmentä ajastaikaa Jerusalemissa.

<span id="an_2:12">2:12</span> Ja Salomo istui isänsä Davidin
istuimella, ja hänen valtakuntansa vahvistettiin suuresti.

<span id="an_2:13">2:13</span> Mutta Adonia Haggitin poika tuli BatSeban
Salomon äidin tykö, joka sanoi: tuletkos rauhallisesti? Hän sanoi:
rauhallisesti;

<span id="an_2:14">2:14</span> Ja sanoi: minulla on jotakin puhumista
sinun kanssas. BatSeba sanoi; puhu!

<span id="an_2:15">2:15</span> Ja hän sanoi: sinä tiedät, että
valtakunta oli minun, ja kaikki Israel oli kääntänyt kasvonsa minun
puoleeni, että minä olisin kuningas; mutta nyt on valtakunta kääntynyt
ja on tullut veljeni omaksi: Herralta on se hänelle tullut.

<span id="an_2:16">2:16</span> Nyt rukoilen minä yhden rukouksen
sinulta, ettes minulta sitä kieltäis. Ja hän sanoi hänelle: puhu!

<span id="an_2:17">2:17</span> Hän sanoi: puhu kuningas Salomolle, sillä
ei hän sinulta kiellä: että hän antais minulle Abisagin Sunemista
emännäksi.

<span id="an_2:18">2:18</span> BatSeba sanoi: oikein! minä puhun
kuninkaalle sinun puolestas.

<span id="an_2:19">2:19</span> Ja BatSeba tuli kuningas Salomon tykö,
puhumaan hänen kanssansa Adonian puolesta; ja kuningas nousi ja meni
häntä vastaan, ja kumarsi häntä ja istui istuimellensa. Ja kuninkaan
äidin eteen pantiin istuin, ja hän istui siihen hänen oikialle
puolellensa.

<span id="an_2:20">2:20</span> Ja hän sanoi: minä rukoilen vähän
rukouksen sinulta, älä sitä minulta kiellä. Kuningas sanoi hänelle:
rukoile, äitini: en minä sinulta kiellä.

<span id="an_2:21">2:21</span> Hän sanoi, annettakaan Abisag Sunemista
veljelles Adonialle emännäksi.

<span id="an_2:22">2:22</span> Niin vastasi kuningas Salomo ja sanoi
äidillensä: miksi rukoilet Abisagia Sunemista Adonialle? Rukoile myös
hänelle valtakuntaa: sillä hän on vanhin veljeni, ja hänellä on pappi
AbJatar ja Joab ZeruJan poika.

<span id="an_2:23">2:23</span> Ja kuningas Salomo vannoi Herran kautta
ja sanoi: Jumala tehköön minulle sen ja sen, jollei Adonia ole puhunut
tätä sanaa henkeänsä vastaan!

<span id="an_2:24">2:24</span> Ja nyt, niin totta kuin Herra elää, joka
minun vahvistanut on ja antanut minun istua isäni Davidin istuimella,
joka minulle huoneen tehnyt on, niinkuin hän sanonut on, niin pitää
Adonian tänäpänä kuoleman.

<span id="an_2:25">2:25</span> Ja kuningas Salomo lähetti BenaJan
Jojadan pojan; hän löi häntä, niin että hän kuoli.

<span id="an_2:26">2:26</span> Ja kuningas sanoi papille AbJatarille:
mene Anatotiin pellolles, sillä sinä olet kuoleman mies. Mutta en minä
tapa sinua tänäpänä, sillä sinä olet kantanut Herran Jumalan arkkia
isäni Davidin edessä, ja sinä olet kärsinyt, mitä ikänä isäni on
kärsinyt.

<span id="an_2:27">2:27</span> Ja niin Salomo ajoi AbJatarin pois, ettei
hän olisi Herran pappi; että Herran sana täyettäisiin, niinkuin hän Elin
huoneesta puhunut oli Silossa.

<span id="an_2:28">2:28</span> Ja tämä sanoma tuli Joabin eteen; sillä
Joab piti itsensä Adonian puoleen, vaikka ei hän ollut Absalomin kanssa;
niin pakeni Joab Herran majaan ja tarttui alttarin sarviin.

<span id="an_2:29">2:29</span> Ja se ilmoitettiin kuningas Salomolle,
että Joab oli paennut Herran majaan, ja katso, hän seisoi alttarin
tykönä. Niin Salomo lähetti BenaJan Jojadan pojan ja sanoi: mene ja lyö
häntä.

<span id="an_2:30">2:30</span> Ja kuin BenaJa tuli Herran majaan, sanoi
hän hänelle: näin sanoo kuningas: mene tästä ulos. Vaan hän sanoi: en
suinkaan, tässä minä tahdon kuolla. Ja BenaJa ilmoitti sen kuninkaalle
jälleen ja sanoi: niin on Joab sanonut ja niin hän on vastannut minua.

<span id="an_2:31">2:31</span> Kuningas sanoi hänelle: tee niinkuin hän
on sanonut, ja lyö häntä, ja hautaa häntä; ettäs käännät minusta ja
minun isäni huoneesta sen viattoman veren pois, jonka Joab on
vuodattanut.

<span id="an_2:32">2:32</span> Ja Herra maksakoon hänen verensä hänen
päänsä päälle, että hän on lyönyt kaksi miestä, jotka hurskaammat ja
paremmat olivat kuin hän, ja murhannut ne miekalla, niin ettei minun
isäni David siitä mitään tietänyt: Abnerin Nerin pojan Israelin
sodanpäämiehen ja Amasan Jeterin pojan Juudan sodanpäämiehen.

<span id="an_2:33">2:33</span> Ja heidän verensä tulkoon Joabin pään
päälle ja hänen siemenensä pään päälle ijankaikkisesti. Mutta Davidille
ja hänen siemenellensä, hänen huoneellensa ja istuimellensa olkoon rauha
Herralta ijankaikkiseen aikaan!

<span id="an_2:34">2:34</span> Ja BenaJa Jojadan poika karkasi hänen
päällensä ja tappoi hänen; ja hän haudattiin korpeen huoneesensa.

<span id="an_2:35">2:35</span> Ja kuningas asetti BenaJan Jojadan pojan
hänen siaansa sotajoukon päälle; ja Zadokin papin asetti kuningas
AbJatarin siaan.

<span id="an_2:36">2:36</span> Ja kuningas lähetti ja antoi kutsua
Simein, ja sanoi hänelle: rakenna sinulles huone Jerusalemiin ja asu
siellä, ja älä mene sieltä sinne eli tänne.

<span id="an_2:37">2:37</span> Jona päivänä sinä sieltä lähdet ja menet
Kidronin ojan ylitse, niin tiedä totisesti, että sinun pitää totisesti
kuoleman, ja sinun veres tulee sinun pääs päälle.

<span id="an_2:38">2:38</span> Simei sanoi kuninkaalle: se on hyvä puhe
kuin minun herrani kuningas puhunut on; niin on sinun palvelias tekevä.
Niin Simei asui Jerusalemissa kauvan aikaa.

<span id="an_2:39">2:39</span> Niin tapahtui kolmen ajastajan jälkeen,
että kaksi palveliaa karkasivat Simeiltä Akiksen Maekan pojan Gatin
kuninkaan tykö; Simeille sanottiin: katso, sinun palvelias ovat Gatissa.

<span id="an_2:40">2:40</span> Niin Simei nousi ja satuloitsi aasinsa,
ja läksi Gatiin Akiksen tykö, etsimään palvelioitansa. Ja Simei meni ja
toi palveliansa Gatista.

<span id="an_2:41">2:41</span> Ja Salomolle sanottiin Simein menneeksi
Jerusalemista Gatiin ja tulleeksi jälleen.

<span id="an_2:42">2:42</span> Niin lähetti kuningas ja antoi kutsua
Simein, ja sanoi hänelle: enkö minä vannonut sinulle Herran kautta,
todistanut ja sanonut: jona päivänä sinä lähdet ulos ja menet sinne eli
tänne, niin sinun pitää hyvin tietämän, että sinun pitää totisesti
kuoleman? Ja sinä sanoit minulle: minä olen kuullut hyvän puheen.

<span id="an_2:43">2:43</span> Miksi et ole pitänyt Herran valaa ja sitä
käskyä, jonka minä sinulle käskin?

<span id="an_2:44">2:44</span> Ja kuningas sanoi Simeille: sinä tiedät
kaiken sen pahuuden, jonka sinun sydämes tietää, kun sinä isälleni
Davidille tehnyt olet, ja Herra on kostanut sinun pahuutes sinun pääs
päälle.

<span id="an_2:45">2:45</span> Ja kuningas Salomo on siunattu, ja
Davidin istuin on vahvistettu Herran edessä ijankaikkisesti.

<span id="an_2:46">2:46</span> Ja kuningas käski BenaJaa Jojadan poikaa;
hän meni ja löi hänen kuoliaaksi. Ja valtakunta vahvistettiin Salomon
käden kautta.

<span id="an_3:1">3:1</span> Ja Salomo tuli Pharaon Egyptin kuninkaan
vävyksi, ja otti Pharaon tyttären ja vei hänen Davidin kaupunkiin,
siihen asti kuin hän oli päättänyt rakentaa hänellensä huoneen ja Herran
huoneen, ja Jerusalemin ympärille muurin.

<span id="an_3:2">3:2</span> Mutta kansa uhrasi silloin vielä
korkeuksissa; sillä ei ollut vielä rakennettu huonetta Herran nimelle
siihen aikaan asti.

<span id="an_3:3">3:3</span> Ja Salomo rakasti Herraa ja vaelsi isänsä
Davidin säädyissä, paitsi että hän uhrasi ja suitsutti korkeuksissa.

<span id="an_3:4">3:4</span> Ja kuningas meni Gibeoniin uhraamaan, sillä
siellä oli jaloin korkeus, ja Salomo uhrasi tuhannen polttouhria sillä
alttarilla.

<span id="an_3:5">3:5</span> Ja Herra ilmaantui Salomolle Gibeonissa
yöllä unessa; ja Jumala sanoi: anos, mitä minä annan sinulle!

<span id="an_3:6">3:6</span> Salomo sanoi: sinä olet tehnyt minun
isälleni Davidille sinun palvelialles suuren laupiuden, niinkuin hän
vaelsi sinun edessäs totuudessa ja vanhurskaudessa, ja vakaalla
sydämellä sinun kanssas: ja sinä olet pitänyt hänelle suuren laupiuden,
ja olet antanut hänelle pojan, joka istuu hänen istuimellansa, niinkuin
tänäpänä tapahtuu.

<span id="an_3:7">3:7</span> Ja nyt, Herra minun Jumalani, sinä olet
tehnyt palvelias kuninkaaksi isäni Davidin siaan; ja minä olen
nuorukainen ja en tiedä käydä ulos taikka sisälle;

<span id="an_3:8">3:8</span> Ja sinun palvelias on sinun kansas
keskellä, jonka sinä olet valinnut, suuren kansan, jota ei kenkään lukea
taikka kirjoittaa taida, paljouden tähden.

<span id="an_3:9">3:9</span> Anna sentähden palvelialles ymmärtäväinen
sydän tuomita kansaas ja erottaa pahaa ja hyvää; sillä kuka taitaa tätä
sinun suurta kansaas tuomita?

<span id="an_3:10">3:10</span> Ja tämä puhe kelpasi Herralle, että
Salomo tätä anoi.

<span id="an_3:11">3:11</span> Ja Herra sanoi hänelle: ettäs tätä anoit,
ja et anonut sinulles pitkää ikää, etkä anonut sinulles rikkautta, ja et
anonut vihamiestes sieluja, vaan anoit sinulles tietoa ymmärtää
oikeutta;

<span id="an_3:12">3:12</span> Katso, minä olen tehnyt sinun sanais
jälkeen: katso, minä olen antanut sinulle tietäväisen ja ymmärtäväisen
sydämen, niin ettei sinun vertaistas ollut ole sinun edelläs eikä myös
pidä tuleman sinun jälkees.

<span id="an_3:13">3:13</span> Ja myös sitä mitä et sinä anonut, olen
minä antanut sinulle: rikkautta ja kunniaa, niin ettei yhdenkään pidä
sinun vertaises oleman kuningasten seassa kaikkena sinun elinaikanas.

<span id="an_3:14">3:14</span> Ja jos sinä vaellat minun teissäni ja
pidät säätyni ja käskyni, niin kuin isäs David vaelsi, niin minä teen
ikäs pitkäksi.

<span id="an_3:15">3:15</span> Kuin Salomo heräsi, niin katso se oli
uni; ja hän tuli Jerusalemiin ja seisoi Herran liitonarkin edessä, ja
uhrasi polttouhria ja valmisti kiitosuhrin, ja teki pidon kaikille
palvelioillensa.

<span id="an_3:16">3:16</span> Silloin tuli kaksi porttonaista kuninkaan
tykö, ja seisoivat hänen edessänsä.

<span id="an_3:17">3:17</span> Ja toinen vaimoista sanoi: herrani! minä
ja tämä vaimo asuimme yhdessä huoneessa, ja minä synnytin hänen
tykönänsä siinä huoneessa.

<span id="an_3:18">3:18</span> Ja tapahtui kolmantena päivänä sittekuin
minä synnytin, synnytti myös tämä vaimo: ja me olimme ynnä, ja ei
yksikään muukalainen ollut kanssamme siinä huoneessa, paitsi meitä
kahta.

<span id="an_3:19">3:19</span> Ja tämän vaimon lapsi kuoli yöllä; sillä
hän makasi hänen päällänsä.

<span id="an_3:20">3:20</span> Niin hän nousi puoliyöstä ja otti minun
lapseni sivustani: ja piikas makasi, ja hän pani sen sivuunsa, ja
kuolleen lapsensa pani hän minun sivuuni.

<span id="an_3:21">3:21</span> Kuin minä aamulla heräsin imettämään
lastani, ja katso, se oli kuollut. Niin minä taas katselin visusti
päivän koittaissa lapsen, ja katso, ei se ollut minun poikani, jonka
minä olin synnyttänyt.

<span id="an_3:22">3:22</span> Niin toinen vaimo sanoi: ei se niin ole
kuin sinä sanot, mutta minun lapseni elää ja sinun lapses on kuollut. Ja
tämä sanoi: ei, mutta sinun lapses on kuollut ja minun lapseni elää. Ja
näin he puhuivat kuninkaan edessä.

<span id="an_3:23">3:23</span> Ja kuningas sanoi: tämä sanoo: tämä minun
lapseni elää ja sinun lapses on kuollut. Ja taas tämä toinen sanoo: ei
niin, mutta sinun lapses on kuollut ja minun lapseni elää.

<span id="an_3:24">3:24</span> Ja kuningas sanoi: tuokaat minulle
miekka. Ja miekka tuotiin kuninkaan eteen.

<span id="an_3:25">3:25</span> Ja kuningas sanoi: jakakaat elävä lapsi
kahtia, ja antakaat toinen puoli toiselle ja toinen puoli toiselle.

<span id="an_3:26">3:26</span> Niin sanoi se vaimo kuninkaalle, jonka
elävä lapsi oli, sillä hänen äidillinen sydämensä paloi lapseensa, ja
hän sanoi: Ah herrani! antakaat hänelle se elävä lapsi ja älkäät
suinkaan tappako sitä. Mutta toinen sanoi: ei minulle eikä sinulle pidä
annettaman, vaan jaettakaan kahdeksi.

<span id="an_3:27">3:27</span> Niin kuningas vastasi ja sanoi:
annettakaan hänelle tämä elävä lapsi, ja ei sitä pidä suinkaan
tapettaman, sillä tämä on hänen äitinsä.

<span id="an_3:28">3:28</span> Ja sen tuomion, jonka kuningas sanoi,
kuuli kaikki Israel, ja he pelkäsivät kuningasta; sillä he näkivät, että
Jumalan tieto oli hänessä, toimittaa tuomiota.

<span id="an_4:1">4:1</span> Niin oli Salomo koko Israelin kuningas.

<span id="an_4:2">4:2</span> Ja nämät olivat hänen päämiehensä: AsarJa,
papin Zadokin poika.

<span id="an_4:3">4:3</span> Elihoreph ja Ahia, Sisan pojat, olivat
kirjoittajat; Josaphat Ahiludin poika kansleri.

<span id="an_4:4">4:4</span> BenaJa, Jojadan poika, sodanpäämies; Zadok
ja AbJatar olivat papit.

<span id="an_4:5">4:5</span> AsarJa Natanin poika päämiesten haltia.
Sabud pappi Natanin poika kuninkaan neuvonantaja.

<span id="an_4:6">4:6</span> Ja Ahisar huoneenhaltia; Adoniram Abdanin
poika oli veron päällä.

<span id="an_4:7">4:7</span> Ja Salomolla oli kaksitoistakymmentä
valtamiestä koko Israelissa, jotka murheen pitivät kuninkaasta ja hänen
huoneestansa; ja kukin heistä toimitti ruan kuukautenansa,
vuosivuodelta.

<span id="an_4:8">4:8</span> Ja nämä olivat heidän nimensä: Hurrin poika
Ephraimin vuorella;

<span id="an_4:9">4:9</span> Dekerin poika Makassa, ja Saalbimissa ja
BetSemeksessä, ja Elonissa ja BetHananissa;

<span id="an_4:10">4:10</span> Hesedin poika Arubotissa; hänellä oli
Soko ja kaikki Hepherin maakunta;

<span id="an_4:11">4:11</span> Abinadabin pojalla kaikki Dorin
paikkakunta; jolla oli Taphat Salomon tytär emäntänä;

<span id="an_4:12">4:12</span> Baena Ahiludin poika Taanakissa ja
Megiddossa, ja koko BetSeanissa, joka on liki Zartanaa Jisreelin alla,
BetSeanista Mahalonin ketoon asti, niin tällä puolella Jokmeamia;

<span id="an_4:13">4:13</span> Geberin poika Ramotista Gileadissa, jolla
olivat Jairin kylät, Manassen pojan Gileadista, jolla oli Argobin
niitty, joka on Basaniin päin, kuusikymmentä suurta muurattua kaupunkia
vaskitelkinensä;

<span id="an_4:14">4:14</span> Ahinadab Iddon poika oli Mahanaimissa;

<span id="an_4:15">4:15</span> Ahimaats Naphtalissa; ja hänkin otti
Basmatin Salomon tyttären emännäksensä;

<span id="an_4:16">4:16</span> Baena Husain poika Asserissa ja Alotissa;

<span id="an_4:17">4:17</span> Josaphat Paruan poika Isaskarissa;

<span id="an_4:18">4:18</span> Simei Elan poika BenJaminissa;

<span id="an_4:19">4:19</span> Geber Urin poika Gileadin maalla, Sihonin
Amorilaisten kuninkaan maalla, ja Ogin Basanin kuninkaan, joka myös oli
yksi niiden maakuntain valtamies.

<span id="an_4:20">4:20</span> Mutta Juudaa ja Israelia oli paljo,
niinkuin santaa meren tykönä paljouden tähden; he söivät ja joivat ja
iloitsivat.

<span id="an_4:21">4:21</span> Ja Salomo hallitsi kaikissa
valtakunnissa, hamasta Philistealaisten maakunnan virrasta Egyptin
rajaan asti, jotka toivat hänelle lahjoja ja palvelivat Salomoa kaiken
hänen elinaikansa.

<span id="an_4:22">4:22</span> Ja Salomolla oli jokapäiväiseksi ruaksi
kolmekymmentä koria sämpyläjauhoja, kuusikymmentä koria muita jauhoja,

<span id="an_4:23">4:23</span> Kymmenen lihavaa härkää, ja kaksikymmentä
härkää laitumelta, ja sata lammasta, ilman peuroja, ja metsävuohia, ja
valittua lihavaa karjaa ja lintuja.

<span id="an_4:24">4:24</span> Sillä hän hallitsi koko maakunnassa,
sillä puolella virtaa, hamasta Dipsasta Gasaan asti, kaikkein
kuningasten ylitse tällä puolella virtaa; ja hänellä oli rauha kaikella
ympäristöllänsä,

<span id="an_4:25">4:25</span> Niin että Juuda ja Israel asuivat
levollisesti, itsekukin viinapuunsa ja fikunapuunsa alla, Danista
BerSebaan asti, niinkauvan kuin Salomo eli.

<span id="an_4:26">4:26</span> Ja Salomolla oli neljäkymmentä tuhatta
hinkaloa hevosille vaunuinsa eteen, ja kaksitoistakymmentä tuhatta
hevosmiestä.

<span id="an_4:27">4:27</span> Ja nämä valtamiehet toimittivat kuningas
Salomolle ruokaa ja kaikille jotka kuningas Salomon pöytää lähestyivät;
kukin kuukaudellansa, niin ettei siitä mitään puuttunut.

<span id="an_4:28">4:28</span> He toivat myös ohria ja olkia hevosille
ja nopsille orhille, sinne kussa hän oli, kukin niinkuin hänelle
käsketty oli.

<span id="an_4:29">4:29</span> Ja Jumala antoi Salomolle viisauden ja
sangen suuren ymmärryksen, niin myös rohkian sydämen, niinkuin sannan
meren rannalla,

<span id="an_4:30">4:30</span> Niin että Salomon taito oli suurempi kuin
kaikkein itäisen maan lasten ja Egyptiläisten taito.

<span id="an_4:31">4:31</span> Ja hän oli taitavampi kaikkia ihmisiä, ja
taitavampi kuin Etan Estrahilainen, ja Heman, ja Kalkol, ja Darda,
Makolin pojat, ja hänen nimensä oli kuuluisa ympäri kaikkein pakanain,

<span id="an_4:32">4:32</span> Ja puhui kolmetuhatta sananlaskua; ja
hänen virsiänsä oli tuhannen ja viisi,

<span id="an_4:33">4:33</span> Ja puhui myös puista, sedristä, joka on
Libanonissa, hamaan isoppiin asti, joka seinästä kasvaa. Niin puhui hän
myös eläimistä, linnuista, matelevaisista ja kaloista.

<span id="an_4:34">4:34</span> Ja kaikista kansoista tultiin kuulemaan
Salomon taitoa, ja kaikilta maan kuninkailta, jotka olivat kuulleet
hänen taidostansa.

<span id="an_5:1">5:1</span> Ja Hiram, Tyron kuningas, lähetti
palveliansa Salomon tykö; sillä hän oli kuullut, että he olivat hänen
voidelleet kuninkaaksi isänsä siaan; sillä Hiram rakasti Davidia
niinkauvan kuin hän eli.

<span id="an_5:2">5:2</span> Ja Salomo lähetti Hiramille, ja käski
hänelle sanoa:

<span id="an_5:3">5:3</span> Sinä tiedät, ettei isäni David taitanut
rakentaa Herran Jumalansa nimelle huonetta, sen sodan tähden, joka oli
hänen ympärillänsä, siihen asti kuin Herra antoi heidät hänen jalkainsa
alle.

<span id="an_5:4">5:4</span> Mutta nyt on Herra minun Jumalani antanut
levon ympäristölläni, niin ettei vihollista eli pahaa estäjää ole.

<span id="an_5:5">5:5</span> Katso, minä aion rakentaa huoneen Herran
Jumalani nimelle, niinkuin Herra on puhunut isälleni Davidille, sanoen:
sinun poikas, jonka minä sinun siaas asetan istuimelles, pitää
rakentaman minun nimelleni huoneen.

<span id="an_5:6">5:6</span> Niin käske nyt hakata minulle sedripuita
Libanonista, ja että minun palveliani olisivat sinun palveliais kanssa:
ja minä annan sinulle sinun palveliais palkan kaiken sen jälkeen kuin
sinä sanot; sillä sinä tiedät, ettei meillä ole yhtään miestä, joka
taitaa hakata puita niinkuin Zidonilaiset.

<span id="an_5:7">5:7</span> Mutta kuin Hiram kuuli Salomon puheen,
iloitsi hän suuresti ja sanoi: kiitetty olkoon Herra tänäpänä, joka on
antanut Davidille taitavan pojan tämän paljon kansan päälle!

<span id="an_5:8">5:8</span> Ja Hiram lähetti Salomon tykö, sanoen: minä
olen kuullut, mitä minulle olet lähettänyt, ja minä teen myös kaiken
sinun tahtos jälkeen, sedripuissa ja hongissa,

<span id="an_5:9">5:9</span> Ja minun palveliani pitää ne vetämän
Libanonista mereen, ja minä annan ne panna lauttoihin merellä, ja vien
siihen paikkaan, kuhunka sinä minun käsket, ja minä hajoittelen ne
siellä, ja anna sinä ne sieltä ottaa. Mutta tee sinä myös minun tahtoni,
ettäs annat minun perheelleni leivän ainetta.

<span id="an_5:10">5:10</span> Ja niin antoi Hiram Salomolle sedripuita
ja honkia, niin paljo kuin hän tahtoi.

<span id="an_5:11">5:11</span> Ja Salomo antoi Hiramille kaksikymmentä
tuhatta koria nisuja, hänen perheellensä ravinnoksi, ja kaksikymmentä
koria survottua öljyä: niin antoi Salomo Hiramille joka vuosi.

<span id="an_5:12">5:12</span> Ja Herra antoi Salomolle taidon, niinkuin
hän hänelle luvannut oli. Ja Salomon ja Hiramin välillä oli rauha, ja he
tekivät myös liiton keskenänsä.

<span id="an_5:13">5:13</span> Ja Salomo antoi valita miesluvun koko
Israelista, ja valittuin luku oli kolmekymmentä tuhatta miestä.

<span id="an_5:14">5:14</span> Ja hän lähetti heidät Libanoniin,
kymmenentuhatta kuukaudeksi vuorottain, niin että he olivat yhden
kuukauden Libanonissa ja kaksi kuukautta kotonansa; ja Adoniram oli sen
miesluvun päällä.

<span id="an_5:15">5:15</span> ja Salomolla oli seitsemänkymmentä
tuhatta, jotka kuormia kantoivat, ja kahdeksankymmentä tuhatta, jotka
vuorella hakkasivat;

<span id="an_5:16">5:16</span> Ilman ylimmäisiä Salomon käskyläisiä,
jotka työn päälle asetetut olivat, kolmetuhatta ja kolmesataa, jotka
vallitsivat kansaa joka työtä teki.

<span id="an_5:17">5:17</span> Ja kuningas käski heidän vetää suuria
kiviä, kalliita kiviä, hakatuita kiviä huoneen perustukseksi.

<span id="an_5:18">5:18</span> Ja Salomon rakentajat, ja Hiramin
rakentajat ja Giblimiläiset, vuolivat ja valmistivat puita ja kiviä
huoneen rakennukseksi.

<span id="an_6:1">6:1</span> Ja tapahtui neljännelläsadannella ja
kahdeksannellakymmenennellä ajastajalla Israelin lasten lähtemisen
jälkeen Egyptin maalta, neljännellä ajastajalla sittekuin Salomo oli
tullut Israelin kuninkaaksi, Sivin kuukaudella, joka on se toinen
kuukausi, että huone rakennettiin Herralle.

<span id="an_6:2">6:2</span> Ja huone, jonka kuningas Salomo rakensi
Herralle, oli kuusikymmentä kyynärää pitkä, kaksikymmentä kyynärää leviä
ja kolmekymmentä kyynärää korkia.

<span id="an_6:3">6:3</span> Ja esihuone templin edessä oli
kaksikymmentä kyynärää pitkä, huoneen leveyden jälkeen, ja kymmenen
kyynärää leviä, huoneen edessä.

<span id="an_6:4">6:4</span> Ja teki akkunan huoneen päälle, sisältä
avaraksi ja ahtaaksi ulkoa.

<span id="an_6:5">6:5</span> Ja hän rakensi käytävän seinää myöten
huoneen ympäri, niin että se kävi kirkon ja kuorin ympäri, ja teki solat
ulkonaiselle puolelle yltympäri.

<span id="an_6:6">6:6</span> Se alimainen käytävä oli viisi kyynärää
leviä, ja keskimäinen kuusi kyynärää leviä, ja kolmas seitsemän kyynärää
leviä; sillä hän asetti malat ulkoa huonetta ympäri, niin ettei ne olis
sattuneet huoneen seinään.

<span id="an_6:7">6:7</span> Ja kuin huone rakennettiin, rakennettiin se
kokonaisista kivistä, jotka tuodut olivat, niin ettei yhtään vasaraa,
eikä kirvestä, eikä yhtään rauta-asetta kuulunut siinä rakennuksessa.

<span id="an_6:8">6:8</span> Ja ovi keskimäiseen solaan oli oikialla
puolella huonetta, niin että mentiin kieroja astuimia myöten ylös
keskimäiseen käytävään, ja keskimäisestä kolmanteen.

<span id="an_6:9">6:9</span> Ja niin rakensi hän huoneen ja päätti sen,
ja kattoi huoneen sedripuisilla kaarimaloilla.

<span id="an_6:10">6:10</span> Hän rakensi myös käytävän koko huoneen
ympäri, viisi kyynärää korkian, jonka hän yhdisti huoneesen sedripuilla.

<span id="an_6:11">6:11</span> Ja Herran sana tuli Salomolle, sanoen:

<span id="an_6:12">6:12</span> Tämä on huone, jonkas rakennat; jos sinä
vaellat minun säädyissäni, ja teet minun oikeuteni, ja pidät kaikki
minun käskyni, vaeltain niissä, niin minä vahvistan minun sanani sinun
kanssas, kuin minä isälles Davidille sanonut olen,

<span id="an_6:13">6:13</span> Ja minä asun Israelin lasten keskellä, ja
en hylkää kansaani Israelia.

<span id="an_6:14">6:14</span> Niin Salomo rakensi huoneen ja päätti
sen,

<span id="an_6:15">6:15</span> Ja kaunisti huoneen seinät sisältä
sedripuisilla laudoilla, huoneen permannosta niin lakeen asti, ja
kaunisti sisältä puilla, ja teki huoneen permannon honkaisista
laudoista.

<span id="an_6:16">6:16</span> Ja hän rakensi huoneen sivuilta
sedripuisen seinän, kaksikymmentä kyynärää pitkän, permannosta kattoon
asti, ja teki siihen sisälle kuorin kaikkein pyhimpään.

<span id="an_6:17">6:17</span> Ja huone oli neljäkymmentä kynärää pitkä,
se esipuoli templistä.

<span id="an_6:18">6:18</span> Koko huone oli sisältä aivan sedripuusta,
kaivettu nuppien ja kukkaisten muodolla: kaikki sedripuusta, ja ei
yhtään kiveä näkynyt.

<span id="an_6:19">6:19</span> Mutta kuorin hän valmisti huoneen
sisälle, Herran liitonarkkia pantaa siihen,

<span id="an_6:20">6:20</span> Ja kuorin edustan kaksikymmentä kyynärää
pitkän, kaksikymmentä kyynärää leviän ja kaksikymmentä kyynärää korkian;
ja hän silasi sen selkiällä kullalla ja kaunisti alttarin sedripuulla.

<span id="an_6:21">6:21</span> Ja Salomo silasi huoneen sisältä
selkiällä kullalla, ja teki kultaiset vitjat teljeksi kuorin eteen,
jonka hän kullalla silannut oli.

<span id="an_6:22">6:22</span> Ja hän silasi koko huoneen kullalla
siihenasti että koko huone valmiiksi tuli, niin myös koko alttarin, joka
kuorissa oli, silasi hän kullalla.

<span id="an_6:23">6:23</span> Hän teki myös kuoriin kaksi Kerubimia
öljypuista, kymmenen kyynärää korkiat.

<span id="an_6:24">6:24</span> Viisi kyynärää pitkä oli kummankin
Kerubimin siipi, niin että kymmenen kyynärää oli yhden siiven äärestä
niin toisen siiven ääreen.

<span id="an_6:25">6:25</span> Niin että sillä toisella Kerubimilla oli
myös kymmenen kyynärää, ja oli yhtäläinen mitta ja sia molemmilla
Kerubimilla.

<span id="an_6:26">6:26</span> Niin että yksi Kerubim oli kymmenen
kyynärää korkia; niin oli myös se toinen.

<span id="an_6:27">6:27</span> Ja hän pani ne Kerubimit keskelle
sisimäistä huonetta, ja Kerubimit levittivät siipensä, niin että yhden
siipi sattui tähän seinään ja toisen Kerubimin siipi sattui toiseen
seinään; mutta keskellä huonetta sattui siipi siipeen.

<span id="an_6:28">6:28</span> Ja hän silasi Kerubimit kullalla.

<span id="an_6:29">6:29</span> Ja kaikkein huoneen seinäin ympäri antoi
hän tehdä pyörtyjä töitä, kaivetuita Kerubimeja, palmuja ja avoimia
kukkasia sisälle ja ulos.

<span id="an_6:30">6:30</span> Ja hän silasi huoneen permannon kullalla
sisältä ja ulkoa.

<span id="an_6:31">6:31</span> Ja kuorin läpikäytävään teki hän kaksi
ovea öljypuista, viisikulmaisilla päällispuilla ja pihtipielillä;

<span id="an_6:32">6:32</span> Ja niihin molempiin oviin antoi hän
leikata pyörtyjä töitä, Kerubimeja, palmuja ja avoimia kukkaisia, ja
silasi ne kullalla, ja levitti kultaa Kerubimein ja palmuin päälle.

<span id="an_6:33">6:33</span> Niin teki hän myös templin läpikäytävään
neljäkulmaiset pihtipielet öljypuista,

<span id="an_6:34">6:34</span> Ja kaksi ovea hongasta, niin että
kummassakin ovessa oli kaksi osaa ja molemmat saranoillansa juoksevat.

<span id="an_6:35">6:35</span> Ja hän kaivoi Kerubimeja, palmuja ja
avoimia kukkaisia, ja silasi ne kullalla, kohdastansa leikkauksen
päälle.

<span id="an_6:36">6:36</span> Ja sitte rakensi hän sisimäisen pihan
kolmella rivillä hakatuista kivistä ja yhdellä rivillä vuolluista
sedripuista.

<span id="an_6:37">6:37</span> Neljännellä ajastajalla perustettiin
Herran huone Sivin kuulla.

<span id="an_6:38">6:38</span> Ja ensimmäisellä ajastajalla
toistakymmentä Buulin kuulla (se on kahdeksas kuukausi) päätettiin huone
kaluinensa, kaiken sen jälkeen kuin sen oleman piti. Ja hän rakensi sen
seitsemänä ajastaikana.

<span id="an_7:1">7:1</span> Mutta Salomo rakensi huonettansa
kolmetoistakymmentä ajastaikaa, ennenkuin se täydellisesti valmiiksi
tuli.

<span id="an_7:2">7:2</span> Ja hän rakensi Libanonin metsästä huoneen,
sata kyynärää pituudelle, viisikymmentä kyynärää leveydelle ja
kolmekymmentä kyynärää korkeudelle; neljällä taholla olivat sedripuiset
patsaat, ja vuollut sedripuiset kaaret patsasten päällä.

<span id="an_7:3">7:3</span> Ja se oli peitetty sedripuisilla laudoilla
ylhäältä kaarten ylitse, jotka olivat patsasten päällä, joita oli
viisiviidettäkymmentä, viisitoistakymmentä kullakin taholla,

<span id="an_7:4">7:4</span> Ja kolme akkunariviä, kolmeen kertaan
suutasuuksin.

<span id="an_7:5">7:5</span> Ja kaikki ovet ja pihtipielet olivat
nelikulmaiset, ja akkunat suutasuuksin kolmeen kertaan.

<span id="an_7:6">7:6</span> Hän rakensi myös patsasten esihuoneen,
viisikymmentä kyynärää pituudelle ja kolmekymmentä kyynärää laveudelle;
ja esihuone oli niiden kohdalla, ja patsaat ja paksut kaaret niiden
kohdalla.

<span id="an_7:7">7:7</span> Ja myös tuomio-istuimen esihuoneen
tuomitaksensa siinä; tuomio-istuimen hän teki ja peitti molemmat
permannot sedripuilla,

<span id="an_7:8">7:8</span> Niin myös omaan huoneesensa, jossa hän itse
asui, toisen pihan sisälliselle puolelle esihuonetta, joka oli tehty
niinkuin se toinenkin huone. Hän teki myös huoneen Pharaon tyttärelle,
jonka Salomo emännäksensä ottanut oli, sen esihuoneen kaltaisen.

<span id="an_7:9">7:9</span> Nämät kaikki olivat kalliista kivistä,
mitan jälkeen vuolluista ja sahalla leikatuista sisältä ja ulkoa,
perustuksesta kattoon asti, ja vielä ulkoiselta puolen isoon pihaan
saakka.

<span id="an_7:10">7:10</span> Perustukset olivat myös kallista kivistä
ja suurista kivistä: kymmenen kyynärän kivistä ja kahdeksan kyynärän
kivistä.

<span id="an_7:11">7:11</span> Ja niiden päällä oli muita kalliita kiviä
mitan jälkeen vuoltuja ja myös sedripuita.

<span id="an_7:12">7:12</span> Mutta sen suuren pihan ympäri oli kolme
riviä vuoltuja kiviä ja yksi rivi sedripuisia lautoja, niin myös Herran
huoneen sisäpuolella ja esihuoneen sisällä.

<span id="an_7:13">7:13</span> Ja kuningas Salomo lähetti ja noudatti
Hiramin Tyrosta,

<span id="an_7:14">7:14</span> Joka oli lesken poika Naphtalin suvusta,
ja hänen isänsä oli myös ollut Tyrolainen, vaskiseppä; ja hän oli
taidolla, ymmärryksellä ja tiedolla lahjoitettu, kaikkinaisia vaskitöitä
tekemään. Koska hän tuli kuningas Salomon tykö, niin hän teki kaikki
hänen työnsä.

<span id="an_7:15">7:15</span> Ja hän valmisti kaksi vaskipatsasta,
kummankin kahdeksantoistakymmentä kyynärää korkiaksi, ja yhden langan
kahdentoistakymmenen kyynärän pituiseksi, kumpaakin patsasta ympäriinsä.

<span id="an_7:16">7:16</span> Ja teki kaksi valettua vaskista kruunua
asettaaksensa patsasten päihin; ja kumpikin kruunu oli viisi kyynärää
korkia.

<span id="an_7:17">7:17</span> Verkot (teki hän) verkon tavalla, ja
köydet niin kuin renkaat kruunuihin, jotka olivat ylhäällä patsasten
päässä, seitsemän kumpaankin kruunuun.

<span id="an_7:18">7:18</span> Ja teki patsaat ja kaksi riviä ympäri
yhden verkon päälle, peittämään kruunuja, jotka olivat granatin omenain
päällä, ja niin hän myös teki toiselle kruunulle.

<span id="an_7:19">7:19</span> Ja ne kruunut, jotka olivat patsasten
päässä, olivat tehdyt niinkuin kukkaiset esihuoneessa, neljä kyynärää
suuret,

<span id="an_7:20">7:20</span> Ja kruunut kahden patsaan päällä ylhäällä
keskipaikan kohdalla, jonka päällä verkko oli, ja kaksisataa granatin
omenaa rivittäin ympärinsä toisen kruunun päällä.

<span id="an_7:21">7:21</span> Ja hän nosti ne patsaat templin
esihuoneen eteen, ja sen patsaan, jonka hän oikialle puolelle asetti,
kutsui hän Jakin, ja sen patsaan, jonka hän asetti vasemmalle puolelle,
kutsui hän Boas.

<span id="an_7:22">7:22</span> Ja ne seisoivat patsasten päissä, tehdyt
niinkuin kukkaiset; ja niin päätettiin patsasten teko.

<span id="an_7:23">7:23</span> Ja hän teki valetun järven kymmenen
kyynärää leviän, yhdestä partaasta niin toiseen ympyriäisen ja viisi
kyynärää korkian, ja nuora, kolmekymmentä kyynärää pitkä, kävi sen
ympäri.

<span id="an_7:24">7:24</span> Ja nupit olivat järven partaan alla,
jotka kävivät sen ympäri, kymmenen jokaisella kyynärällä järveä ympäri;
ja nupit olivat kokonansa valetut kahteen riviin.

<span id="an_7:25">7:25</span> Ja se seisoi kahdentoistakymmenen härjän
päällä: kolme heistä käänsi itsensä pohjoiseen, kolme länteen, kolme
etelään, ja kolme itään päin; ja se järvi oli ylhäällä heidän päällänsä,
ja kaikki heidän takaiset puolensa sisällekäsin.

<span id="an_7:26">7:26</span> Ja se oli kämmenen paksuus, ja sen parras
oli tekoansa niinkuin maljan parras ja niinkuin ulospuhkeeva kukkainen;
ja se veti kaksituhatta batia.

<span id="an_7:27">7:27</span> Hän teki myös kymmenen vaskista istuinta;
neljä kyynärää oli itsekukin istuin pitkä ja neljä kyynärää leviä, vaan
kolmekyynärää korkia.

<span id="an_7:28">7:28</span> Ja ne istuimet olivat niin tehdyt, että
niissä olivat laidat; ja ne laidat olivat palletten välillä.

<span id="an_7:29">7:29</span> Ja laidoissa palletten välillä olivat
jalopeurat, härjät ja Kerubimit, ja palletten päällä ylhäällä oli vahva
virvanto; mutta jalopeurain ja härkäin alla olivat venytetyt jatkokset.

<span id="an_7:30">7:30</span> Ja jokaisella istuimella oli neljä
vaskista ratasta vaskisten ijesten kanssa, ja niissä olivat neljällä
kulmalla niskat, jotka niskat olivat kattilaan alle valetut, kunkin
jatkoksen kohdalle.

<span id="an_7:31">7:31</span> Ja sen koverrus oli seppeleen
sisäpuolelta kyynärää korkia, jonka keskus oli puolitoista kyynärää
leviä: olivat myös sen vierellä leikkaukset; mutta niiden laidat olivat
nelitahkoiset ja ei ympyriäiset.

<span id="an_7:32">7:32</span> Vaan ne neljä ratasta seisoi juuri
laitain alla, ja ratasten ikeet olivat istuinta liki; jokainen ratas oli
puolitoista kyynärää korkia.

<span id="an_7:33">7:33</span> Ja pyörät olivat tehdyt niinkuin vaunuin
pyörät, ja heidän napansa, kappansa, kehrävartensa ja kierunsa olivat
kaikki valetut.

<span id="an_7:34">7:34</span> Ja ne neljä niskaa jokaisen istuimen
neljässä kulmassa oli myös istuimessa kiinni.

<span id="an_7:35">7:35</span> Ja istuimen päässä oli puolen kyynärän
korkeus, joka oli kokonansa ympyriäinen; oli myös kunkin istuimen päässä
heidän kahvansa, ja hänen laitansa olivat itse hänestä.

<span id="an_7:36">7:36</span> Ja hän antoi kaivaa takaisiin paikkoihin,
kahvoihin ja laitoihin, Kerubimit, jalopeurat ja palmupuita, toinen
toisensa tykö ympäri.

<span id="an_7:37">7:37</span> Näin teki hän ne kymmenen valettua
istuinta: heillä kaikilla oli yksi muoto, yksi mitta, yksi sia.

<span id="an_7:38">7:38</span> Ja hän teki kymmenen vaskikattilaa; niin
että kukin kattila veti neljäkymmentä batia, ja kukin kattila oli neljä
kyynärää suuri, yksi kattila oli yhden istuimen päällä, ja niin
kymmenellä istuimella.

<span id="an_7:39">7:39</span> Ja hän asetti viisi istuinta huoneen
oikialle sivulle ja toiset viisi sen vasemmalle sivulle; mutta järven
pani hän huoneen oikialle sivulle eteen, idän puoleen, etelän kohdalle.

<span id="an_7:40">7:40</span> Ja Hiram teki myös patoja, lapioita ja
maljoja; ja niin Hiram päätti kaiken työn, minkä hän teki kuningas
Salomolle Herran huoneesen:

<span id="an_7:41">7:41</span> Ne kaksi patsasta ja ne kaksi ympyriäistä
kruunua, jotka kahden patsaan päällä olivat, ja ne kaksi verkkoa,
peittämään kahta ympyriäistä kruunua, patsasten päässä;

<span id="an_7:42">7:42</span> Ja ne neljäsataa granatin omenaa, kahden
verkon päällä, ja kaksi riviä granatin omenia, kunkin verkon päällä,
peittämään kahta ympyriäistä kruunua patsasten päässä;

<span id="an_7:43">7:43</span> Ja ne kymmenen istuinta ja kymmenen
kattilaa istuinten päällä;

<span id="an_7:44">7:44</span> Ja yhden järven ja kaksitoistakymmentä
härkää järven alle:

<span id="an_7:45">7:45</span> Ja padat, lapiot ja maljat, ja kaikki
nämä astiat, jotka Hiram teki kuningas Salomolle Herran huoneesen,
selkiästä vaskesta.

<span id="an_7:46">7:46</span> Jordanin kedolla antoi kuningas Salomo ne
valaa, savisessa töyrässä Sukkotin ja Zartanin välillä.

<span id="an_7:47">7:47</span> Ja Salomo antoi kaikki nämä astiat olla
(punnitsemata); sillä vaskea oli ylen paljo: ei kysytty vasken painoa.

<span id="an_7:48">7:48</span> Ja Salomo teki kaikki kalut, mitkä Herran
huoneessa tarvittiin: kultaisen alttarin ja kultaisen pöydän, jolla
näkyleivät pidettiin,

<span id="an_7:49">7:49</span> Viisi kynttiläjalkaa oikialle ja viisi
vasemmalle puolelle kuorin eteen, puhtaasta kullasta, kultaisten
kukkaisten, lamppuin ja niistinten kanssa,

<span id="an_7:50">7:50</span> Niin myös maljoja, vateja, kuppeja,
lusikoita ja pannuja puhtaasta kullasta; ja olivat huoneen saranat
huoneen sisimäisissä ovissa, joka oli se kaikkein pyhin, ja templin
huoneen oven saranat aivan puhtaasta kullasta.

<span id="an_7:51">7:51</span> Näin kaikki työ päätettiin, minkä
kuningas Salomo teki Herran huoneesen. Ja Salomo kantoi sinne kaikki
mitä hänen isänsä David pyhittänyt oli, hopiaa ja kultaa, ja astioita,
ja pani Herran huoneen tavaroihin.

<span id="an_8:1">8:1</span> Silloin kokosi Salomo Israelin vanhimmat,
kaikki sukukuntain ylimmäiset ja isäin päämiehet Israelin lasten seasta
kuningas Salomon tykö Jerusalemiin, viemään Herran liitonarkkia Davidin
kaupungista, se on Zion.

<span id="an_8:2">8:2</span> Ja kaikki Israelin miehet kokoontuivat
kuningas Salomon tykö Ethanimin kuukaudella, juhlapäivänä, se on
seitsemäs kuukausi.

<span id="an_8:3">8:3</span> Ja kuin kaikki Israelin vanhimmat tulivat
kokoon, nostivat papit arkin,

<span id="an_8:4">8:4</span> ja kantoivat Herran arkin ja seurakunnan
majan, ja kaikki pyhän kalut, jotka majassa olivat: ne veivät papit ja
Leviläiset ylös.

<span id="an_8:5">8:5</span> Ja kuningas Salomo ja koko Israelin joukko,
joka hänen tykönänsä itsensä oli koonnut, menivät hänen kanssansa arkin
edellä, ja uhrasivat lampaita ja karjaa, joita ei arvattu eikä luettu
paljouden tähden.

<span id="an_8:6">8:6</span> Ja näin kantoivat papit Herran liitonarkin
siallensa templin kuoriin, kaikkein pyhimpään, Kerubimin siipein alle;

<span id="an_8:7">8:7</span> Sillä Kerubimit hajoittivat siipensä arkin
siaan, ja Kerubimit varjosivat arkin ja korennot ylhäältä.

<span id="an_8:8">8:8</span> Ja korennot vedettiin niin pitkälle ulos,
että niiden päät näkyivät pyhästä kuorin eteen; vaan ulkoapäin ne eivät
näkyneet; ja ne ovat siellä tähän päivään asti.

<span id="an_8:9">8:9</span> Arkissa ei ollut mitään, paitsi Moseksen
kahta kivistä taulua, jotka Moses sinne pani Horebissa, kuin Herra
liiton teki Israelin lasten kanssa, heidän lähteissänsä Egyptistä.

<span id="an_8:10">8:10</span> Ja tapahtui, kun papit menivät pyhästä
ulos, niin täytti pilvi Herran huoneen:

<span id="an_8:11">8:11</span> Niin ettei papit saaneet seisoa ja tehdä
virkaansa pilven tähden; sillä Herran kunnia täytti Herran huoneen.

<span id="an_8:12">8:12</span> Silloin sanoi Salomo: Herra on sanonut
asuvansa pimeydessä.

<span id="an_8:13">8:13</span> Minä olen tosin rakentanut sinulle
huoneen asumiseksi ja istuimen, ettäs siellä asuisit ijankaikkisesti.

<span id="an_8:14">8:14</span> Ja kuningas käänsi kasvonsa ja siunasi
koko Israelin joukon. Ja koko Israelin joukko seisoi.

<span id="an_8:15">8:15</span> Ja hän sanoi: kiitetty olkoon Herra
Israelin Jumala, joka suullansa minun isälleni Davidille puhunut on, ja
on täyttänyt kädellänsä, ja sanonut:

<span id="an_8:16">8:16</span> Siitä päivästä, jona minä johdatin minun
kansani Israelin Egyptistä, en ole minä yhtään kaupunkia valinnut
kaikesta Israelin sukukunnasta, että minulle huone rakennettaisiin, niin
että minun nimeni olis siellä: mutta Davidin minä olen valinnut minun
kansani Israelin päälle.

<span id="an_8:17">8:17</span> Ja minun isäni David aikoi rakentaa
huoneen Herran Israelin Jumalan nimelle.

<span id="an_8:18">8:18</span> Mutta Herra sanoi isälleni Davidille:
ettäs aioit rakentaa minun nimelleni huonetta, olet sinä sen hyvästi
tehnyt, ettäs sen aioit;

<span id="an_8:19">8:19</span> Kuitenkin ei sinun pidä sitä huonetta
rakentaman; vaan sinun poikas, joka sinun kupeistas tulee, hän on
rakentava minun nimelleni huoneen.

<span id="an_8:20">8:20</span> Ja Herra on vahvistanut sanansa, jonka
hän puhunut on; sillä minä olen noussut minun isäni Davidin siaan, ja
istun Israelin istuimella, niinkuin Herra puhunut on, ja olen rakentanut
Herran Israelin Jumalan nimelle huoneen,

<span id="an_8:21">8:21</span> Ja olen siellä valmistanut arkille sian,
kussa Herran liitto on, jonka hän teki meidän isillemme, johdattaissansa
heitä Egyptin maalta.

<span id="an_8:22">8:22</span> Ja Salomo seisoi Herran alttarin edessä
koko Israelin joukon edessä, ja hajoitti kätensä ylös taivaasen päin,

<span id="an_8:23">8:23</span> Ja sanoi: Herra Israelin Jumala! ei ole
yhtään Jumalaa sinun vertaistas, ylhäällä taivaasa taikka alhaalla
maassa, joka pidät liiton ja laupiuden palvelioilles, jotka sinun
edessäs kaikesta sydämestänsä vaeltavat,

<span id="an_8:24">8:24</span> Joka olet pitänyt sinun palvelialles
Davidille, minun isälleni, kaikki mitä sinä hänelle puhunut olet; sinun
suullas sinä olet puhunut sen, ja sinä olet täyttänyt sen kädelläs,
niinkuin se tänäpänä on.

<span id="an_8:25">8:25</span> Niin siis, Herra, Israelin Jumala! pidä
sinun palvelialles Davidille minun isälleni se minkä sinä hänelle
puhunut olet ja sanonut: ei pidä sinulta miestä puuttuman minun
edessäni, joka istuu Israelin istuimella: ainoastaan jos sinun lapses
pitävät heidän tiensä, vaeltaaksensa minun edessäni, niinkuin sinä olet
vaeltanut minun edessäni.

<span id="an_8:26">8:26</span> Nyt, Israelin Jumala! anna sanas olla
totinen, jonka sinä palvelialles Davidille minun isälleni puhunut olet:

<span id="an_8:27">8:27</span> Luuletkos Jumalan maan päällä asuvan?
Katso taivaat ja taivasten taivaat ei voi sinua käsittää: kuinka siis
tämä huone, jonka minä rakensin, sen tekis?

<span id="an_8:28">8:28</span> Niin käännä siis sinuas palvelias
rukoukseen ja anomiseen, Herra minun Jumalani! ettäs kuulisit minun
kiitokseni ja rukoukseni, jonka palvelias tänäpänä rukoilee sinun
edessäs;

<span id="an_8:29">8:29</span> Että sinun silmäs avoinna olis tämän
huoneen puoleen yöllä ja päivällä, ja siinä paikassa, jostas sanonut
olet: minun nimeni pitää oleman siellä; ettäs kuulisit sen rukouksen,
jonka sinun palvelias rukoilee tässä paikassa,

<span id="an_8:30">8:30</span> Ja kuulisit sinun palvelias ja kansas
Israelin hartaan rukouksen, jonka he tässä paikassa rukoilevat: ja sinä
kuulisit sen siellä, kussas asut taivaissa, ja koskas sen kuulet, olisit
armollinen.

<span id="an_8:31">8:31</span> Koska joku rikkoo lähimmäistänsä vastaan,
ja ottaa valan päällensä, jolla hän hänensä velkapääksi tekee, ja vala
tulee sinun alttaris eteen tässä huoneessa:

<span id="an_8:32">8:32</span> Ettäs kuulisit taivaissa, ja saattaisit
palvelioilles oikeuden, ettäs tuomitsisit jumalattoman ja antaisit hänen
tiensä tulla hänen päänsä päälle, ja vanhurskaaksi tekisit viattoman, ja
tekisit hänelle hänen oikeutensa jälkeen.

<span id="an_8:33">8:33</span> Jos sinun kansas Israel lyödään
vihamiestensä edessä, että he ovat syntiä tehneet sinua vastaan, ja he
kääntävät itsensä sinun tykös, ja tunnustavat sinun nimes, ja rukoilevat
ja anteeksi anovat sinulta tässä huoneessa:

<span id="an_8:34">8:34</span> Ettäs kuulisit taivaissa, ja sinun kansas
Israelin synnille armollinen olisit, ja johdattaisit heitä sille maalle
jälleen, jonka heidän isillensä antanut olet.

<span id="an_8:35">8:35</span> Jos taivaat suljetut ovat, niin ettei
sada, että he sinua vastaan rikkoneet ovat, ja rukoilevat tässä siassa,
ja tunnustavat sinun nimes, ja kääntävät itsensä synnistänsä, ettäs
rankaiset heitä.

<span id="an_8:36">8:36</span> Ettäs kuulisit heitä taivaissa, ja olisit
sinun palvelias ja kansas Israelin synnille armollinen, että osoitat
heille sen hyvän tien, jota heidän vaeltaman pitää; ja annat sataa sinun
maas päälle, jonka kansalles perimiseksi antanut olet.

<span id="an_8:37">8:37</span> Jos kallis aika tulee maalle, eli rutto
tulee, taikka pouta, eli ruoste, taikka kaskat, eli jyvämadot maan
päälle tulevat, taikka vihamiehet piirittävät maakunnassa heidän
porttinsa, taikka kaikkinainen vitsaus, eli kaikkinainen sairaus tulee;

<span id="an_8:38">8:38</span> Kaikki rukoukset, kaikki anteeksi
anomiset mitkä kaikki ihmiset, kaikki sinun kansas Israel tekevät, koska
he ymmärtävät vitsauksen itsekukin sydämessänsä, ja hajoittavat kätensä
tämän huoneen puoleen:

<span id="an_8:39">8:39</span> Ettäs silloin kuulisit taivaissa, siitä
siasta, kussas asut, ja olisit armollinen ja tekisit sen niin, ettäs
annat itsekullekin niinkuin hän vaeltanut on, niin kuin sinä hänen
sydämensä tunnet; sillä sinä ainoastaan tunnet kaikkein ihmisten lasten
sydämet.

<span id="an_8:40">8:40</span> Että he aina sinua pelkäisivät,
niinkauvan kuin he maan päällä elävät, jonkas meidän isillemme antanut
olet.

<span id="an_8:41">8:41</span> Jos myös joku muukalaisista, joka ei ole
sinun kansaas Israelia, tulee kaukaiselta maalta sinun nimes tähden;

<span id="an_8:42">8:42</span> Sillä he saavat kuulla sinun suuresta
nimestäs, ja voimallisesta kädestäs, ja ojetusta käsivarrestas: ja joku
tulee rukoilemaan tähän huoneesen:

<span id="an_8:43">8:43</span> Ettäs kuulisit taivaissa siitä siasta,
kussas asut, ja tekisit kaiken sen, minkä muukalainen sinulta anoo: että
kaikki kansa maan päällä tuntis sinun nimes, että he myös pelkäisivät
sinua niinkuin sinun kansas Israel, ja tietäisivät, että sinun nimeäs
avuksihuudetaan tässä huoneessa, jonka minä rakentanut olen.

<span id="an_8:44">8:44</span> Jos sinun kansas vaeltaa sotaan
vihamiehiänsä vastaan sitä tietä, jota heidän lähetät, ja he rukoilevat
Herraa tiellä kaupungin puoleen, jonka valinnut olet, ja huoneen
puoleen, jonka minä sinun nimelles rakentanut olen:

<span id="an_8:45">8:45</span> Ettäs kuulisit heidän rukouksensa ja
anomisensa taivaissa, ja saattaisit heille oikeuden.

<span id="an_8:46">8:46</span> Jos he syntiä tekevät sinua vastaan
(sillä ei ole yhtäkään ihmistä, joka ei syntiä tee) ja sinä vihastut
heidän päällensä, ja annat heidät vihamiehen käsiin, niin että he vievät
heitä vankina vihollisen maalle, taamma eli lähemmä;

<span id="an_8:47">8:47</span> Ja he tekisivät sydämestänsä parannuksen
siinä maassa, jossa he vankina ovat, ja he palajaisivat sinua
rukoilemaan vankeutensa maalla, sanoen: me rikoimme ja teimme pahoin, ja
olimme jumalattomat;

<span id="an_8:48">8:48</span> Ja he niin palajaisivat sinun tykös
kaikesta sydämestänsä ja kaikesta sielustansa vihamiestensä maalla,
jotka heitä vangiksi vieneet ovat pois; ja he rukoilevat sinua tiellä
maansa puoleen, jonka heidän isillensä antanut olet, sen kaupungin
puoleen, jonka minä sinun nimelles rakentanut olen:

<span id="an_8:49">8:49</span> Että kuulisit heidän rukouksensa ja
anteeksi anomisensa taivaissa, siitä siasta, kussa sinä asut, ja
saattaisit heille oikeuden,

<span id="an_8:50">8:50</span> Ja olisit sinun kansalles armollinen,
jotka sinua vastaan syntiä tehneet ovat, ja kaikille heidän
rikoksillensa, joilla he rikkoneet ovat sinua vastaan: ja antaisit
heille armon niiltä, jotka heitä vankina pitävät, ja he armahtaisivat
heidän päällensä.

<span id="an_8:51">8:51</span> Sillä he ovat sinun kansas ja sinun
perimises, jotka sinä Egyptistä johdatit rautaisesta pätsistä;

<span id="an_8:52">8:52</span> Että sinun silmäs olisivat avoinna sinun
palvelias anomiseen ja sinun kansas Israelin rukoukseen; ettäs heitä
kaikissa kuulisit, joiden tähden he sinun tykös huutavat.

<span id="an_8:53">8:53</span> Sillä sinä olet heidät erottanut sinulles
perimiseksi kaikista kansoista maan päällä, niinkuin sinä sanonut olet
sinun palvelialles Moseksen kautta, kuin sinä meidän isämme johdatit
Egyptistä, Herra, Herra!

<span id="an_8:54">8:54</span> Ja koska Salomo oli kaiken tämän
rukouksen ja anomisen lopettanut Herran edessä, nousi hän Herran
alttarin edestä polviansa kumartamasta ja hajoittamasta käsiänsä
taivaasen päin,

<span id="an_8:55">8:55</span> Ja seisoi ja siunasi koko Israelin
joukon, korotetulla äänellä, ja sanoi:

<span id="an_8:56">8:56</span> Kiitetty olkoon Herra, joka kansallensa
Israelille levon antanut on, kaiken sen jälkeen kuin hän puhunut on: ei
yhtäkään ole puuttunut hänen hyvistä sanoistansa, jotka hän palveliansa
Moseksen kautta puhunut on.

<span id="an_8:57">8:57</span> Herra meidän Jumalamme olkoon meidän
kanssamme, niinkuin hän on ollut meidän isäimme kanssa: älköön meitä
hyljätkö, eikä ylönantako meitä,

<span id="an_8:58">8:58</span> Että hän kääntäis meidän sydämemme
tykönsä, että me vaeltaisimme kaikissa hänen teissänsä ja pitäisimme
hänen käskynsä, säätynsä ja oikeutensa, jotka hän meidän isillemme
käskenyt on;

<span id="an_8:59">8:59</span> Ja että nämät minun sanani, jotka minä
Herran edessä rukoillut olen, olisivat läsnä Herran meidän Jumalamme
tykönä päivällä ja yöllä; että hän saattais palveliallensa ja Israelille
kansallensa oikeuden, itsekullakin ajallansa;

<span id="an_8:60">8:60</span> Että kaikki kansat maan päällä
tietäisivät, että Herra on itse Jumala, ja ei yksikään muu.

<span id="an_8:61">8:61</span> Ja teidän sydämenne olkoon vakaa Herran
meidän Jumalamme edessä, vaeltamaan hänen säädyissänsä ja pitämään hänen
käskynsä, niin kuin se tänäpänä on.

<span id="an_8:62">8:62</span> Ja kuningas ja koko Israel hänen
kanssansa uhrasivat uhria Herran edessä.

<span id="an_8:63">8:63</span> Ja Salomo uhrasi kiitosuhria (jonka hän
Herralle uhrasi,) kaksikolmattakymmentä tuhatta härkää ja sata ja
kaksikymmentä tuhatta lammasta. Näin he vihkivät Herran huoneen,
kuningas ja kaikki Israelin lapset.

<span id="an_8:64">8:64</span> Sinä päivänä pyhitti kuningas
keskikartanon, joka oli Herran huoneen edessä; sillä hän teki siellä
polttouhrin, ruokauhrin ja kiitosuhrin lihavuuden; sillä vaskialttari,
joka Herran edessä oli, oli vähäinen polttouhriin, ruokauhriin ja
kiitosuhrin lihavuuteen.

<span id="an_8:65">8:65</span> Ja Salomo piti siihen aikaan juhlaa, ja
koko Israel hänen kanssansa, suuressa kokouksessa, Hematin rajasta
Egyptin virtaan asti, Herran meidän Jumalamme edessä, seitsemän päivää,
ja taas seitsemän päivää: (se on) neljätoistakymmentä päivää.

<span id="an_8:66">8:66</span> Ja kahdeksantena päivänä päästi hän
kansan menemään, ja he siunasivat kuningasta, ja vaelsivat majoillensa,
iloiten ja riemuiten kaikesta siitä hyvyydestä, minkä Herra
palveliallensa Davidille ja kansallensa Israelille tehnyt oli.

<span id="an_9:1">9:1</span> Ja kuin Salomo oli rakentanut Herran
huoneen ja kuninkaan huoneen, ja kaikki mitä hänen sydämensä anoi ja
halusi tehdäksensä,

<span id="an_9:2">9:2</span> Ilmaantui Herra Salomolle toisen kerran,
niinkuin hän oli hänelle ilmaantunut Gibeonissa.

<span id="an_9:3">9:3</span> Ja Herra sanoi hänelle: Minä olen kuullut
sinun rukoukses ja anomises, joita olet minun edessäni anonut, ja olen
pyhittänyt tämän huoneen, jonkas rakentanut olet, pannakseni siihen
minun nimeni ijankaikkisesti, ja minun silmäni ja sydämeni ovat alati
siinä.

<span id="an_9:4">9:4</span> Ja jos sinä vallat minun edessäni, niinkuin
sinun isäs David vaeltanut on, sydämen yksinkertaisuudessa ja
vakuudessa, niin ettäs teet kaikki, mitä minä sinulle käskenyt olen, ja
pidät minun säätyni ja oikeuteni;

<span id="an_9:5">9:5</span> Niin minä vahvistan sinun valtakuntas
istuimen Israelin ylitse ijankaikkisesti, niinkuin minä sinun isäs
Davidin kanssa puhunut olen, sanoen: ei sinulta pidä otettaman pois mies
Israelin istuimelta.

<span id="an_9:6">9:6</span> Mutta jos te käännätte teitänne peräti pois
minusta, te ja teidän lapsenne, ja ette pidä minun käskyjäni ja
säätyjäni, jotka minä olen pannut teidän eteenne, ja menette ja
palvelette vieraita jumalia ja rukoilette niitä;

<span id="an_9:7">9:7</span> Niin minä hävitän Israelin siitä maasta,
jonka minä heille antanut olen: ja huoneen, jonka minä nimelleni
pyhittänyt olen, heitän minä minun kasvoni edestä pois. Ja Israel pitää
oleman sananlaskuksi ja jutuksi kaikissa kansoissa.

<span id="an_9:8">9:8</span> Ja vaikka tämä huone on kaikkein korkein,
niin kuitenkin kaikkein, jotka siitä käyvät ohitse, pitää hämmästymän ja
viheltämän, sanoen: miksi Herra näin teki tälle maalle ja tälle
huoneelle?

<span id="an_9:9">9:9</span> Silloin vastataan: että he Herran Jumalansa
hylkäsivät, joka heidän isänsä Egyptin maalta johdatti ulos, ja
seurasivat muita jumalia ja kumarsivat niitä ja palvelivat niitä;
sentähden on Herra kaiken tämän pahan antanut tulla heidän päällensä.

<span id="an_9:10">9:10</span> Kuin kaksikymmentä ajastaikaa kulunut
oli, joina Salomo ne kaksi huonetta rakensi, Herran huoneen ja kuninkaan
huoneen,

<span id="an_9:11">9:11</span> Joihin Hiram Tyron kuningas antoi
Salomolle sedripuita, honkia ja kultaa, kaiken hänen tahtonsa jälkeen;
niin kuningas Salomo antoi Hiramille kaksikymmentä kaupunkia Galilean
maassa.

<span id="an_9:12">9:12</span> Ja Hiram matkusti Tyrosta katsomaan
kaupungeita, jotka Salomo hänelle antanut oli; ja ei ne hänelle
kelvanneet.

<span id="an_9:13">9:13</span> Ja sanoi: mitkä nämä kaupungit ovat,
minun veljeni, jotkas minulle antanut olet? Ja hän kutsui ne Kabulin
maaksi tähän päivään asti.

<span id="an_9:14">9:14</span> Ja Hiram oli lähettänyt kuninkaalle sata
ja kaksikymmentä sentneriä kultaa.

<span id="an_9:15">9:15</span> Ja tämä on luku verosta, jonka kuningas
Salomo kantoi rakentaaksensa Herran huonetta, ja omaa huonettansa, ja
Milloa, ja Jerusalemin muuria, ja Hatsoria, ja Megiddoa ja Gaseria.

<span id="an_9:16">9:16</span> Sillä Pharao Egyptin kuningas oli mennyt
ja voittanut Gaserin, ja polttanut sen tulella, ja lyönyt Kanaanealaiset
kuoliaaksi, jotka kaupungissa asuivat, ja oli antanut sen tyttärellensä
Salomon emännälle lahjaksi.

<span id="an_9:17">9:17</span> Niin Salomo rakensi Gaserin ja alamaisen
BetHoronin,

<span id="an_9:18">9:18</span> Ja Baalatin ja Tadmorin, korvessa maalla,

<span id="an_9:19">9:19</span> Ja kaikki tavarakaupungit, jotka
Salomolla olivat, ja kaikki vaunukaupungit, ja ratsasmiesten kaupungit,
ja mitä Salomo halusi ja tahtoi rakentaa Jerusalemissa ja Libanonissa,
ja koko maassa, joka hänen vallassansa oli.

<span id="an_9:20">9:20</span> Kaiken jääneen kansan Amorealaisista,
Hetiläisistä, Pheresiläisistä, Heviläisistä ja Jebusilaisista, jotka ei
olleet Israelin lapsia:

<span id="an_9:21">9:21</span> Heidän lapsensa, jotka he jättivät
heistänsä maahan, joita Israelin lapset ei taitaneet hävittää; ne teki
Salomo verolliseksi tähän päivään asti.

<span id="an_9:22">9:22</span> Mutta Israelin lapsista ei Salomo tehnyt
yhtään orjaksi; vaan ne olivat sotamiehet, ja hänen palveliansa, ja
päämiehensä, ja esimiehensä, ja hänen vaunuinsa ja ratsasmiestensä
päämiehet.

<span id="an_9:23">9:23</span> Ja virkamiesten päämiehiä, jotka olivat
Salomon työn päällä, oli viisisataa ja viisikymmentä, jotka kansaa
hallitsivat ja työn toimittivat.

<span id="an_9:24">9:24</span> Mutta Pharaon tytär meni ylös Davidin
kaupungista omaan huoneesensa, jonka (Salomo) hänelle rakentanut oli.
Silloin rakensi hän myös Millon.

<span id="an_9:25">9:25</span> Ja Salomo uhrasi kolmasti vuodessa
polttouhria ja kiitosuhria alttarilla, jonka hän Herralle rakentanut
oli, ja suitsutti sen päällä Herran edessä; ja niin huone päätettiin.

<span id="an_9:26">9:26</span> Ja kuningas Salomo teki myös laivan
EtseonGeberissä, joka liki Elotia on, Punaisen meren reunan tykönä
Edomilaisten maalla.

<span id="an_9:27">9:27</span> Ja Hiram lähetti palveliansa laivaan,
jotka olivat jalot haaksimiehet ja mereen hyvin harjaantuneet, Salomon
palveliain kanssa;

<span id="an_9:28">9:28</span> Ja he tulivat Ophiriin ja veivät sieltä
neljäsataa ja kaksikymmentä leiviskää kultaa; ja he veivät sen kuningas
Salomolle.

<span id="an_10:1">10:1</span> Ja rikkaan Arabian kuningatar oli kuullut
Salomon sanoman Herran nimestä, ja tuli koettelemaan häntä tapauksilla.

<span id="an_10:2">10:2</span> Ja hän tuli Jerusalemiin sangen suuren
joukon kanssa, kamelein kanssa, jotka jaloja yrttejä kannattivat, ja
aivan paljon kultaa ja kalliita kiviä. Ja kuin hän tuli kuningas Salomon
tykö, puhui hän hänelle kaikki, mitä hän sydämessänsä aikonut oli.

<span id="an_10:3">10:3</span> Ja Salomo ilmoitti hänelle kaikki hänen
sanansa: ei ollut mitään kuninkaalta salattu, jota ei hän hänelle
ilmoittanut.

<span id="an_10:4">10:4</span> Koska rikkaan Arabian kuningatar näki
kaiken Salomon taidon ja huoneen, jonka hän rakentanut oli,

<span id="an_10:5">10:5</span> Ja ruat hänen pöydällänsä, ja hänen
palveliainsa asuinsiat, kunkin heidän virkansa, ja heidän vaatteensa, ja
hänen juomansa laskiat ja polttouhrinsa, jonka hän Herran huoneessa
uhrasi, tuli hän liki hengettömäksi.

<span id="an_10:6">10:6</span> Sitte sanoi hän kuninkaalle: se on tosi,
minkä minä sinusta kuullut olen minun maalleni, ja sinun menostas, ja
sinun taidostas.

<span id="an_10:7">10:7</span> Ja en minä uskonut sitä ennenkuin minä
tulin itse, ja minä olen sen nyt silmilläni nähnyt, ja katso, ei ole
minulle puoliakaan sanottu: sinulla on enempi taitoa ja hyvyyttä, kuin
sanoma on, jonka minä kuullut olen.

<span id="an_10:8">10:8</span> Autuaat ovat sinun miehes ja sinun
palvelias, jotka aina sinun edessäs seisovat ja kuuntelevat sinun
taitoas.

<span id="an_10:9">10:9</span> Kiitetty olkoon Herra sinun Jumalas, joka
sinuun on mielistynyt, sinun Israelin istuimelle pannaksensa! Sentähden
että Herra rakastaa Israelia ijankaikkisesti, on hän pannut sinun
kuninkaaksi tuomiota ja oikeutta tekemään.

<span id="an_10:10">10:10</span> Ja hän antoi kuninkaalle kaksikymmentä
toistasataa sentneriä kultaa ja sangen paljon jaloja yrttejä ja kalliita
kiviä. Ei tullut sinne sitte niin paljo kalliita yrttejä, kuin rikkaan
Arabian kuningatar kuningas Salomolle antoi;

<span id="an_10:11">10:11</span> Siihen myös Hiramin haahdet, jotka
kultaa toivat Ophirista, ja sangen paljo Hebenin puita ja kalliita
kiviä.

<span id="an_10:12">10:12</span> Ja kuningas antoi tehdä Hebenin puista
patsaita Herran huoneesen ja kuninkaan huoneesen, ja kanteleet ja harput
soittajille. Ei tullut sinne sitte niin paljo Hebenin puita, eikä myös
nähty ole tähän päivään asti.

<span id="an_10:13">10:13</span> Ja kuningas Salomo antoi rikkaan
Arabian kuningattarelle kaikki, mitä hän pyysi ja anoi häneltä, paitsi
mitä hän hänelle itse antoi. Ja hän palasi ja meni palvelioinensa omalle
maallensa.

<span id="an_10:14">10:14</span> Mutta kullan paino, jonka he joka vuosi
toivat Salomolle, oli kuusisataa ja kuusiseitsemättäkymmentä sentneriä
kultaa,

<span id="an_10:15">10:15</span> Ilman sitä mitä kauppamiehet ja yrttein
myyjät, niin myös kaikki Arabian kuninkaat ja voimalliset maalta (toivat
hänelle.)

<span id="an_10:16">10:16</span> Ja kuningas Salomo antoi myös tehdä
parhaasta kullasta kaksisataa keihästä, kuusisataa kultapenninkiä antoi
hän panna jokaiseen keihääseen;

<span id="an_10:17">10:17</span> Ja kolmesataa kilpeä parhaasta
kullasta, ja kolme leiviskää kultaa jokaiseen kilpeen; ja kuningas pani
ne Libanonin metsähuoneesen.

<span id="an_10:18">10:18</span> Ja kuningas teki suuren istuimen
elephantin luista, ja kultasi sen selkiällä kullalla;

<span id="an_10:19">10:19</span> Ja siinä istuimessa oli kuusi
astuinlautaa, ja sen istuimen pää oli ympyriäinen takaapäin, ja käsipuut
olivat molemmilla puolilla istuinta, ja kaksi jalopeuraa seisoi
käsipuiden tykönä;

<span id="an_10:20">10:20</span> Ja siellä seisoi kaksitoistakymmentä
jalopeuraa niiden kuuden astuinlaudan päällä molemmin puolin: ei
senkaltaista ole tehty missäkään valtakunnassa.

<span id="an_10:21">10:21</span> Kaikki kuningas Salomon juoma-astiat
olivat selkiästä kullasta, ja jokainen astia Libanonin metsähuoneessa
oli myös selkiästä kullasta; sillä ei yksikään huolinut kuningas Salomon
aikana hopiasta.

<span id="an_10:22">10:22</span> Sillä kuninkaalla oli haaksi Tarsis
merellä Hiramin haahden kanssa; ja haaksi Tarsis tuli joka kolmantena
vuotena kerran ja toi kultaa, hopiaa, elephantin hampaita, apinoita ja
riikinkukkoja.

<span id="an_10:23">10:23</span> Ja näin kuningas Salomo on tullut
suuremmaksi kaikkia kuninkaita maan päällä, rikkaudessa ja viisaudessa.

<span id="an_10:24">10:24</span> Kaikki maailma pyysi nähdä Salomoa,
kuullaksensa sitä taitoa, jonka Jumala oli antanut hänen sydämeensä.

<span id="an_10:25">10:25</span> Ja he kukin toivat hänelle lahjoja,
hopia-astioita ja kultaisia kaluja, ja vaatteita, ja haarniskoita, ja
yrttejä, ja hevosia, ja muuleja, joka vuosi.

<span id="an_10:26">10:26</span> Ja Salomo kokosi vaunuja ja
ratsasmiehiä, niin että hänellä oli tuhannen ja neljäsataa vaunua ja
kaksitoistakymmentä tuhatta ratsasmiestä; ne hän pani vaunukaupunkeihin
ja kuninkaan tykö Jerusalemiin.

<span id="an_10:27">10:27</span> Ja kuningas teki niin, että hopiaa oli
niin paljo Jerusalemissa kuin kiviä, ja sedripuita niin paljo kuin
villifikunapuita laaksoissa.

<span id="an_10:28">10:28</span> Ja Salomolle tuotiin hevosia Egyptistä,
ja kudotuita kaluja, ja kuninkaan kauppamiehet ostivat ne kalut,

<span id="an_10:29">10:29</span> Ja toivat Egyptistä jokaisen vaunun
kuudensadan hopiapenningin edestä, ja hevosen sadan ja viidenkymmenen
hopiapenningin edestä. Niin veivät he niitä myös kättensä kautta
kaikkein Hetiläisten kuningasten ja Syrian kuningasten tykö.

<span id="an_11:1">11:1</span> Ja kunigas Salomo rakasti monta
muukalaista vaimoa, Pharaon tytärtä, ja Moabilaisia, Ammonilaisia,
Edomilaisia, Zidonilaisia ja Hetiläisiä,

<span id="an_11:2">11:2</span> Niistä kansoista, joista Herra Israelin
lapsille sanonut oli: älkäät menkö heidän tykönsä, eikä hekään tulko
teidän tykönne; sillä he kääntävät totisesti teidän sydämenne jumalainsa
perään. Näihin suostui Salomo, rakastamaan heitä.

<span id="an_11:3">11:3</span> Ja hänellä oli seitsemänsataa
ruhtinaallista emäntää ja kolmesataa jalkavaimoa; ja hänen vaimonsa
käänsivät pois hänen sydämensä.

<span id="an_11:4">11:4</span> Kuin Salomo vanheni, käänsivät hänen
emäntänsä hänen sydämensä vierasten jumalain perään, niin ettei hänen
sydämensä ollut täydellinen Herran Jumalansa kanssa, niinkuin Davidin
hänen isänsä sydän.

<span id="an_11:5">11:5</span> Ja niin vaelsi Salomo Astarotin
Zidonilaisten jumalan perään, ja Milkomin Ammonilaisten kauheuden
perään.

<span id="an_11:6">11:6</span> Ja Salomo teki pahaa Herran edessä, ja ei
seurannut Herraa täydellisesti, niinkuin hänen isänsä David.

<span id="an_11:7">11:7</span> Silloin rakensi Salomo korkeuden
Kamokselle, Moabilaisten kauhistukselle, sille vuorelle, joka on
Jerusalemin edessä, ja Molokille Ammonilaisten kauhistukselle.

<span id="an_11:8">11:8</span> Niin teki Salomo kaikille muukalaisille
emännillensä, jotka jumalillensa suitsuttivat ja uhrasivat.

<span id="an_11:9">11:9</span> Ja Herra vihastui Salomon päälle, että
hänen sydämensä oli kääntynyt pois Herrasta Israelin Jumalasta, joka
hänelle kahdesti ilmaantunut oli.

<span id="an_11:10">11:10</span> Ja häntä näistä kieltänyt oli, ettei
hänen pitänyt vaeltaman vierasten jumalain perään; ja ei kuitenkaan
pitänyt, mitä Herra hänelle käskenyt oli.

<span id="an_11:11">11:11</span> Sanoi siis Herra Salomolle: että se on
tapahtunut sinulta, ja et sinä pitänyt minun liittoani ja minun
käskyjäni, jotka minä sinulle käskin; niin minä totisesti repäisen
valtakunnan sinulta, ja annan sen palvelialles.

<span id="an_11:12">11:12</span> En minä kuitenkaan sitä tee sinun
ajallas, isäs Davidin tähden; mutta poikas kädestä minä sen repäisen.

<span id="an_11:13">11:13</span> En minä kuitenkaan koko valtakuntaa
repäise: yhden sukukunnan minä annan pojalles, Davidin minun palveliani
tähden ja Jerusalemin tähden, jonka minä olen valinnut.

<span id="an_11:14">11:14</span> Ja Herra nosti Salomolle vihollisen,
Hadadin Edomilaisen, kuninkaallisesta suvusta Edomissa.

<span id="an_11:15">11:15</span> Sillä kun David oli Edomissa, ja Joab
sodanpäämies meni hautaamaan tapetuita, ja löi kuoliaaksi kaiken
miehenpuolen Edomissa;

<span id="an_11:16">11:16</span> Sillä Joab ja koko Israel viipyi kuusi
kuukautta siellä, siihen asti että hän kaiken miehenpuolen Edomissa
hävitti;

<span id="an_11:17">11:17</span> Niin pakeni Hadad ja muutamat Edomin
miehet hänen kanssansa hänen isänsä palvelioista, ja menivät Egyptiin;
mutta Hadad oli vähä nuorukainen.

<span id="an_11:18">11:18</span> Ja he nousivat Midianista ja tulivat
Paraniin, ja ottivat kanssansa miehiä Paranista, ja menivät Egyptiin,
Pharaon Egyptin kuninkaan tykö, joka antoi hänelle huoneen ja elatuksen,
ja maan hän myös antoi hänelle.

<span id="an_11:19">11:19</span> Ja Hadad löysi suuren armon Pharaon
edessä, niin että hän antoi hänelle emäntänsä kuningatar Tapheneksen
sisaren emännäksi.

<span id="an_11:20">11:20</span> Ja Tapheneksen sisar synnytti hänelle
Genubatin hänen poikansa. Ja Taphenes kasvatti hänen Pharaon huoneessa,
niin että Genubat oli Pharaon huoneessa Pharaon lasten seassa.

<span id="an_11:21">11:21</span> Kuin Hadad Egyptissä kuuli Davidin
nukkuneeksi isäinsä kanssa, ja että sodanpäämies Joab oli kuollut; sanoi
hän Pharaolle: päästä minua menemään minun maalleni,

<span id="an_11:22">11:22</span> Pharao vastasi häntä: mitä sinulta
puuttuu minun tykönäni, ettäs tahdot mennä sinun maalles? Hän sanoi: ei
mitään, vaan salli minun kuitenkin mennä.

<span id="an_11:23">11:23</span> Ja Jumala nosti myös hänelle vihamiehen
Resonin ElJadan pojan, joka oli karannut herraltansa HadadEseriltä Zoban
kuninkaalta,

<span id="an_11:24">11:24</span> Ja kokosi miehiä häntä vastaan, ja hän
oli sotajoukon päämies silloin kuin David surmasi heitä; ja he menivät
Damaskuun ja asuivat siellä, ja hallitsivat Damaskuussa.

<span id="an_11:25">11:25</span> Ja hän oli Israelin vihollinen
niinkauvan kuin Salomo eli, paitsi sitä vahinkoa, jonka Hadad teki; hän
kauhistui Israelia ja tuli Syrian kuninkaaksi.

<span id="an_11:26">11:26</span> Niin myös Jerobeam Nebatin poika
Ephratilainen Zarebasta, Salomon palvelia; hänen äitinsä nimi oli
Zeruga, leskivaimo; hän nosti myös kätensä kuningasta vastaan.

<span id="an_11:27">11:27</span> Ja tämä on syy, jonkatähden hän kätensä
nosti kuningasta vastaan: Kuin Salomo rakensi Milon, sulki hän isänsä
Davidin kaupungin raon.

<span id="an_11:28">11:28</span> Ja Jerobeam oli jalo sotamies: ja koska
Salomo näki nuorukaisen kelpaavaiseksi, asetti hän hänen koko Josephin
huoneen kuormain päälle.

<span id="an_11:29">11:29</span> Se tapahtui siihen aikaan, että
Jerobeam meni ulos Jerusalemista, ja propheta Ahia Silosta löysi hänen
tiellä, ja hänen yllänsä oli uusi hame, ja he olivat ainostansa kahden
kedolla.

<span id="an_11:30">11:30</span> Ja Ahia rupesi uuteen hameesen, joka
hänen yllänsä oli, ja repäisi kahdeksitoistakymmeneksi kappaleeksi,

<span id="an_11:31">11:31</span> Ja sanoi Jerobeamille: ota kymmenen
kappaletta sinulle; sillä näin sanoo Herra Israelin Jumala: katso, minä
repäisen valtakunnan Salomon kädestä, ja annan sinulle kymmenen
sukukuntaa:

<span id="an_11:32">11:32</span> Yksi sukukunta jää hänelle, Davidin
minun palveliani tähden ja Jerusalemin kaupungin tähden, jonka minä olen
valinnut kaikista Israelin sukukunnista.

<span id="an_11:33">11:33</span> Että he ovat minun hyljänneet ja
kumartaneet Astarotia Zidonilaisten jumalaa, Kamosta Moabilaisten
jumalaa ja Milkomia Ammonin lasten jumalaa, ja ei vaeltaneet minun
tielläni eikä tehneet, mitä minulle kelpasi, minun säätyjäni ja minun
oikeuttani, niinkuin David hänen isänsä.

<span id="an_11:34">11:34</span> En minä kuitenkaan ota kaikea
valtakuntaa hänen kädestänsä, vaan teen hänen ruhtinaaksi hänen
elinajaksensa, Davidin minun palveliani tähden, jonka minä valitsin;
sillä hän piti minun käskyni ja säätyni.

<span id="an_11:35">11:35</span> Mutta hänen poikansa kädestä otan minä
valtakunnan, ja annan sinulle kymmenen sukukuntaa.

<span id="an_11:36">11:36</span> Mutta hänen pojallensa annan minä yhden
sukukunnan, että minun palveliallani Davidilla olis aina valkeus minun
edessäni Jerusalemissa, siinä kaupungissa, jonka minä olen valinnut
minulleni, pannakseni nimeni sinne.

<span id="an_11:37">11:37</span> Niin otan minä nyt sinun hallitsemaan
kaikissa mitä sydämes halajaa, ja sinun pitää oleman Israelin kuningas.

<span id="an_11:38">11:38</span> Jos sinä kuulet kaikkia, mitä minä
sinulle käsken, ja vaellat minun tielläni, ja teet mitä minulle kelpaa,
pitäen minun säätyni ja käskyni, niin kuin David minun palveliani teki;
niin minä olen sinun kanssas, ja rakennan sinulle vahvan huoneen,
niinkuin minä Davidille rakensin, ja annan sinulle Israelin.

<span id="an_11:39">11:39</span> Ja näin alennan minä sentähden Davidin
siemenen, en kuitenkaan ijankaikkisesti.

<span id="an_11:40">11:40</span> Mutta Salomo pyysi tappaa Jerobeamia.
Niin Jerobeam nousi ja pakeni Egyptiin, Sisakin, Egyptin kuninkaan tykö,
ja oli Egyptissä Salomon kuolemaan asti.

<span id="an_11:41">11:41</span> Mitä muuta Salomosta sanomista on,
hänen tekonsa ja taitonsa: eikö ne ole kirjoitetut Salomon aikakirjassa?

<span id="an_11:42">11:42</span> Mutta aika, kuin Salomo hallitsi
Jerusalemissa kaiken Israelin ylitse, oli neljäkymmentä ajastaikaa.

<span id="an_11:43">11:43</span> Ja Salomo nukkui isäinsä kanssa ja
haudattiin isänsä Davidin kaupunkiin. Ja hänen poikansa Rehabeam tuli
kuninkaaksi hänen siaansa.

<span id="an_12:1">12:1</span> Ja Rehabeam meni Sikemiin, sillä koko
Israel oli silloin tullut Sikemiin, tekemään häntä kuninkaaksi.

<span id="an_12:2">12:2</span> Ja Jerobeam Nebatin poika kuuli sen
ollessansa Egyptissä, johon hän kuningas Salomon edestä paennut oli: (ja
Jerobeam viipyi Egyptissä.)

<span id="an_12:3">12:3</span> Ja he olivat lähettäneet häntä kutsumaan;
ja Jerobeam tuli ja koko Israelin joukko, ja he puhuivat Rehabeamille ja
sanoivat:

<span id="an_12:4">12:4</span> Sinun isäs on meidän ikeemme
raskauttanut: niin huojenna nyt sinä isäs kova palvelus ja raskas ijes,
jonka hän meidän päällemme pannut on, niin me palvelemme sinua.

<span id="an_12:5">12:5</span> Mutta hän sanoi heille: menkäät pois
kolmanteen päivään asti ja tulkaat jälleen minun tyköni; ja kansa meni.

<span id="an_12:6">12:6</span> Niin kuningas Rehabeam piti neuvoa
vanhempain kanssa, jotka hänen isänsä Salomon edessä seisoivat, kuin hän
vielä eli, ja sanoi: kuinka te neuvotte vastaamaan tätä kansaa?

<span id="an_12:7">12:7</span> He puhuivat hänelle sanoen: jos sinä
palvelet tänäpänä tätä kansaa ja noudat heidän mielensä, ja vastaat
heitä ja annat heille hyviä sanoja; niin he ovat sinun palvelias kaiken
sinun elinaikas.

<span id="an_12:8">12:8</span> Mutta hän hylkäsi vanhimpain neuvon,
jonka he hänelle antaneet olivat, ja piti neuvoa nuorukaisten kanssa,
jotka hänen kanssansa kasvaneet olivat ja hänen edessänsä seisoivat.

<span id="an_12:9">12:9</span> Ja hän sanoi niille: mitä te neuvotte
vastaamaan tätä kansaa, joka minulle on puhunut sanoen: Huojenna se
ijes, jonka isäs meidän päällemme pannut on?

<span id="an_12:10">12:10</span> Ja nuorukaiset, jotka hänen kanssansa
kasvaneet olivat, puhuivat hänelle sanoen: näin pitää sinun sanoman
kansalle, joka sinulle sanoo: sinun isäs on meidän ikeemme raskauttanut,
huojenna se meiltä! sille pitää sinun sanoman: minun pienin sormeni on
paksumpi kuin minun isäni kupeet.

<span id="an_12:11">12:11</span> Minun isäni on teidän ikeenne
raskauttanut, mutta minä lisään vielä nyt teidän ikeesenne: minun isäni
on kurittanut teitä ruoskilla, vaan minä kuritan teitä skorpioneilla.

<span id="an_12:12">12:12</span> Niin Jerobeam ja kaikki kansa tuli
Rehabeamin tykö kolmantena päivänä, niinkuin kuningas puhunut ja sanonut
oli: tulkaat minun tyköni jälleen kolmantena päivänä.

<span id="an_12:13">12:13</span> Ja kuningas vastasi kovin kansaa, ja
hylkäsi sen neuvon, jonka vanhimmat olivat hänelle antaneet,

<span id="an_12:14">12:14</span> Ja puhui heille niinkuin nuoret olivat
neuvoneet, ja sanoi: minun isäni on teidän ikeenne raskauttanut, mutta
minä lisään teidän ikeesenne vielä: minun isäni on teitä kurittanut
ruoskilla, vaan minä kuritan teitä skorpioneilla.

<span id="an_12:15">12:15</span> Ja ei kuningas kuullut kansaa; sillä
Herra oli sen niin kääntänyt, vahvistaaksensa sanansa jonka Herra puhui
Jerobeamille Nebatin pojalle Ahian kautta Silosta.

<span id="an_12:16">12:16</span> Kuin koko Israel sen näki, ettei
kuningas kuullut heitä, vastasi kansa kuningasta ja sanoi: mikä osa
meillä on Davidissa? eli perimys Isain pojassa? Israel, mene majoilles!
katso siis sinä, David huonettas! Ja Israel meni majoillensa,

<span id="an_12:17">12:17</span> Niin että Rehabeam ainoastansa vallitsi
ne Israelin lapset, jotka Juudan kaupungeissa asuivat.

<span id="an_12:18">12:18</span> Ja kuin kuningas Rehabeam lähetti
Adoramin verorahan haltian matkaan, niin koko Israel kivitti hänen, niin
että hän kuoli. Mutta kuningas Rehabeam astui nopiasti vaunuihin ja
pakeni Jerusalemiin.

<span id="an_12:19">12:19</span> Ja niin erkani Israel Davidin
huoneesta, hamaan tähän päivään asti.

<span id="an_12:20">12:20</span> Kuin koko Israel kuuli Jerobeamin
tulleeksi jälleen, lähettivät he ja käskivät kutsua hänen kansan eteen,
ja tekivät hänen kaiken Israelin kuninkaaksi; ja ei yksikään seurannut
Davidin huonetta, vaan Juudan suku ainoastansa.

<span id="an_12:21">12:21</span> Ja kuin Rehabeam tuli Jerusalemiin,
kokosi hän koko Juudan huoneen ja BenJaminin suvun, sata ja
kahdeksankymmentä tuhatta valittua sotamiestä, sotimaan Israelin
huonetta vastaan ja omistamaan valtakuntaa Rehabeamille Salomon pojalle
jälleen.

<span id="an_12:22">12:22</span> Mutta Jumalan sana tuli sen Jumalan
miehen Semajan tykö, sanoen:

<span id="an_12:23">12:23</span> Puhu Rehabeamille Salomon pojalle
Juudan kuninkaalle ja koko Juudan huoneelle, ja BenJaminille ja
jääneelle kansalle, ja sano:

<span id="an_12:24">12:24</span> Näin sanoo Herra: älkäät menkö sotimaan
teidän veljiänne Israelin lapsia vastaan. Palatkaan jokainen kotiansa;
sillä se on minulta tapahtunut. Ja he kuulivat Herran sanan ja palasivat
menemään Herran sanan jälkeen.

<span id="an_12:25">12:25</span> Ja Jerobeam rakensi Sikemin Ephraimin
vuorelle ja asui siinä, ja läksi sieltä ja rakensi Pnuelin.

<span id="an_12:26">12:26</span> Ja Jerobeam ajatteli sydämessänsä: nyt
valtakunta tulee Davidin huoneelle jälleen:

<span id="an_12:27">12:27</span> Jos tämä kansa menee Jerusalemiin
uhraamaan Herran huoneesen, ja tämän kansan sydän kääntyy jälleen
herransa Rehabeamin Juudan kuninkaan puoleen; niin he tappavat minun ja
palajavat jälleen Rehabeamin Juudan kuninkaan tykö.

<span id="an_12:28">12:28</span> Ja kuningas piti neuvon ja teki kaksi
kultaista vasikkaa; ja hän sanoi heille: teidän on työläs mennä
Jerusalemiin, katso, tässä on sinun Jumalas, Israel, joka sinun on
johdattanut Egyptin maalta.

<span id="an_12:29">12:29</span> Ja pani niistä yhden Beteliin, ja
toisen pani hän Daniin.

<span id="an_12:30">12:30</span> Ja se asia joutui synniksi; sillä kansa
meni sen yhden eteen hamaan Daniin.

<span id="an_12:31">12:31</span> Niin teki hän myös huoneen kukkulalle
ja teki papit halvimmista kansan seasta, jotka ei Levin lapsia olleet.

<span id="an_12:32">12:32</span> Ja Jerobeam teki juhlan
viidentenätoistakymmenentenä päivänä, kahdeksantena kuukautena, niin
kuin Juudan juhlapäivän, ja uhrasi alttarilla. Niin hän myös teki
Betelissä, uhraten vasikoille, jotka hän tehnyt oli. Ja hän toimitti
Betelin papit kukkuloille, jotka hän tehnyt oli.

<span id="an_12:33">12:33</span> Ja hän uhrasi alttarilla, (jonka hän
Beteliin tehnyt oli) viidentenätoistakymmenentenä päivänä kahdeksantena
kuukautena, jonka hän sydämessänsä ajatellut oli. Ja teki Israelin
lapsille juhlan, ja uhrasi alttarilla suitsutukseksi.

<span id="an_13:1">13:1</span> Ja katso, Jumalan mies tuli Juudasta
Herran sanan kanssa Beteliin; ja Jerobeam seisoi alttarin tykönä
suitsuttamassa.

<span id="an_13:2">13:2</span> Ja hän huusi alttaria vastaan Herran
sanan kautta ja sanoi: alttari, alttari! Näin sanoo Herra: katso,
Davidin huoneelle on syntyvä poika, Josia nimeltä: hän on uhraava sinun
päälläs korkeuden pappeja, jotka sinun päälläs suitsuttavat, ja on
polttava ihmisen luita sinun päälläs.

<span id="an_13:3">13:3</span> Ja hän antoi sinä päivänä ihmeen ja
sanoi: tämä on se ihme, jonka Herra puhunut on: katso, alttarin pitää
halkeaman, ja tuhka, joka sen päällä on, pitää hajoitettaman.

<span id="an_13:4">13:4</span> Kuin kuningas kuuli sanan siltä Jumalan
mieheltä, joka alttaria vastaan Betelissä huutanut oli, ojensi Jerobeam
kätensä alttarin tyköä ja sanoi: ottakaat häntä kiinni. Ja hänen kätensä
kuivettui, jonka hän häntä vastaan ojensi, ja ei hän taitanut sitä vetää
jälleen puoleensa.

<span id="an_13:5">13:5</span> Ja alttari halkesi, ja tuhka hajoitettiin
alttarilta, sen ihmeen jälkeen, jonka Jumalan mies Herran sanan kautta
antanut oli.

<span id="an_13:6">13:6</span> Ja kuningas vastasi ja sanoi Jumalan
miehelle: nöyryytä nyt sinus rukouksella Herran Jumalas kasvoin edessä,
ja rukoile minun edestäni, että käteni taipuis minun tyköni. Niin
Jumalan mies rukoili nöyrästi Herraa, ja kuninkaan käsi taipui jälleen
hänen puoleensa ja tuli niinkuin se oli ennenkin ollut.

<span id="an_13:7">13:7</span> Ja kuningas puhui Jumalan miehelle: tule
kotia minun kanssani ja virvoita itses: minä annan sinulle lahjan.

<span id="an_13:8">13:8</span> Mutta Jumalan mies sanoi kuninkaalle:
vaikkas antaisit minulle puolen huonettas, en minä sittenkään tulisi
sinun kanssas, enkä syö tässä paikassa leipää enkä juo vettä.

<span id="an_13:9">13:9</span> Sillä niin käski minua Herran sanansa
kautta, sanoen: ei sinun pidä leipää syömän eikä vettä juoman, eikä myös
palajaman sitä tietä, jota sinä mennyt olet.

<span id="an_13:10">13:10</span> Ja hän meni toista tietä ja ei palannut
sitä tietä, jota hän Beteliin tullut oli.

<span id="an_13:11">13:11</span> Mutta Betelissä asui vanha propheta;
hänen tykönsä tuli hänen poikansa ja jutteli hänelle kaikki, mitä
Jumalan mies teki sinä päivänä Betelissä, ja sanat, jotka hän
kuninkaalle sanonut oli, he juttelivat isällensä.

<span id="an_13:12">13:12</span> Ja heidän isänsä sanoi heille, mitä
tietä hän meni? ja hänen poikansa osoittivat hänelle tien, jota Juudasta
tullut Jumalan mies vaeltanut oli.

<span id="an_13:13">13:13</span> Mutta hän sanoi pojillensa: satuloikaat
minulle aasi. Ja kuin he olivat satuloineet aasin, istui hän sen
selkään.

<span id="an_13:14">13:14</span> Ja meni sen Jumalan miehen perään, ja
löysi hänen istumassa tammen alla, ja sanoi hänelle, sinäkö se Jumalan
mies olet, joka Juudasta tullut olet? Hän sanoi: minä.

<span id="an_13:15">13:15</span> Hän sanoi hänelle: tule minun kanssani
kotia ja syö leipää.

<span id="an_13:16">13:16</span> Hän sanoi: en minä taida palata sinun
kanssas enkä tulla sinun tykös: en minä syö leipää enkä juo vettä sinun
kanssas tässä paikassa.

<span id="an_13:17">13:17</span> Sillä minun kanssani on puhuttu Herran
sanan kautta: ei sinun pidä siellä leipää syömän eikä vettä juoman, ei
myös sinun pidä palajaman sitä tietä, jota sinä sinne mennyt olet.

<span id="an_13:18">13:18</span> Hän sanoi hänelle: minä olen myös
propheta niinkuin sinäkin, ja enkeli on puhunut minun kanssani Herran
sanan kautta ja sanonut: vie häntä kanssas huoneeses syömään leipää ja
juomaan vettä. Mutta hän valehteli hänen edessänsä.

<span id="an_13:19">13:19</span> Ja hän palasi hänen kanssansa, ja söi
leipää ja joi vettä hänen huoneessansa.

<span id="an_13:20">13:20</span> Ja tapahtui, kuin he istuivat pöydän
tykönä, että Herran sana tuli prophetan työ, joka hänen palauttanut oli,

<span id="an_13:21">13:21</span> Ja hän huusi Jumalan miehelle, joka
Juudasta tullut oli, ja sanoi: näin sanoo Herra: ettäs olet Herran
käskylle tottelematoin ollut, ja et ole sitä käskyä pitänyt, jonka Herra
sinun Jumalas käskenyt on,

<span id="an_13:22">13:22</span> Ja olet palannut syömään leipää ja
juomaan vettä siinä paikassa, josta sinulle sanottu oli: ei sinun pidä
siellä leipää syömän eikä vettä juoman: ei pidä sinun ruumiis tuleman
sinun isäis hautaan.

<span id="an_13:23">13:23</span> Ja kuin hän leipää syönyt ja vettä
juonut oli, satuloitsi hän aasin prophetalle, jonka hän palauttanut oli.

<span id="an_13:24">13:24</span> Ja koska hän meni pois, kohtasi hänen
jalopeura tiellä ja tappoi hänen. Ja hänen ruumiinsa makasi heitettynä
tiellä, ja aasi seisoi hänen sivussansa, ja jalopeura seisoi lähinnä
ruumista.

<span id="an_13:25">13:25</span> Ja katso, koska siitä kävi ihmisiä
ohitse, näkivät he ruumiin heitetyksi tielle ja jalopeuran seisovan
ruumiin tykönä; ja he tulivat ja sanoivat sen kaupungissa, jossa vanha
propheta asui.

<span id="an_13:26">13:26</span> Kuin propheta sen kuuli, joka hänen
tieltä palauttanut oli, sanoi hän: se on Jumalan mies, joka Herran
käskylle tottelematoin oli; sentähden on Herra hänen antanut
jalopeuralle, ja se on musertanut ja tappanut hänen niiden sanain
jälkeen, jotka Herra hänelle sanonut oli.

<span id="an_13:27">13:27</span> Ja sanoi pojillensa: satuloikaat
minulle aasi. Ja koska he olivat satuloineet,

<span id="an_13:28">13:28</span> Meni hän sinne, ja löysi hänen
ruumiinsa heitetyksi tielle, ja aasin ja jalopeuran seisovan ruumiin
tykönä. Ei jalopeura ollut syönyt ruumista eikä reväissyt aasia.

<span id="an_13:29">13:29</span> Niin otta propheta sen Jumalan miehen
ruumiin ja pani aasinsa päälle, ja vei sen takaperin; ja vanha propheta
tuli kaupunkiin itkemään ja hautaamaan häntä.

<span id="an_13:30">13:30</span> Ja hän pani ruumiin omaan hautaansa, ja
he itkivät häntä: oi minun veljeni!

<span id="an_13:31">13:31</span> Ja kuin he olivat haudanneet hänen,
puhui hän pojillensa, sanoen: koska minä kuolen, niin haudatkaat minua
siihen hautaan, johon Jumalan mies haudattu on, ja pankaat minun luuni
hänen luidensa sivuun.

<span id="an_13:32">13:32</span> Sillä se on tapahtuva, minkä hän
alttaria ja Beteliä vastaan Herran sanan kautta huutanut oli, ja kaikkia
korkeuden huoneita vastaan, jotka Samarian kaupungeissa ovat.

<span id="an_13:33">13:33</span> Mutta kuin nämät tapahtuneet olivat, ei
Jerobeam kääntänytkään itseänsä pahalta tieltänsä pois, mutta meni ja
teki taas korkeuden pappeja halvimmista kansan seassa; kenenkä hän
tahtoi, sen käden hän täytti, ja se tuli korkeuden papiksi.

<span id="an_13:34">13:34</span> Ja tämä asia tapahtui Jerobeamin
huoneelle synniksi, ja että hän piti hävitettämän ja hukutettaman maan
päältä.

<span id="an_14:1">14:1</span> Siihen aikaan sairasti Abia Jerobemin
poika.

<span id="an_14:2">14:2</span> Ja Jerobeam sanoi emännällensä: nouse ja
muuta itses, niin ettei yksikään tuntisi sinua Jerobeamin emännäksi; ja
mene Siloon. Katso siellä on propheta Ahia, joka minulle sanoi: että
minä olen tuleva tämän kansan kuninkaaksi.

<span id="an_14:3">14:3</span> Ja ota kätees kymmenen leipää ja kyrsää,
ja astia hunajaa, ja mene hänen tykönsä, että hän sanois sinulle, mitä
nuorukaiselle tapahtuu.

<span id="an_14:4">14:4</span> Ja Jerobeamin emäntä teki niin, nousi ja
meni Siloon, ja tuli Ahian huoneesen; mutta ei Ahia taitanut nähdä,
sillä hänen silmänsä olivat pimenneet vanhuudesta.

<span id="an_14:5">14:5</span> Mutta Herra sanoi Ahialle: katso
Jerobeamin emäntä tulee kysymään sinulta yhtä asiaa pojastansa, sillä
hän on sairas; niin puhu sinä hänelle niin ja niin. Ja kuin hän tuli
sisälle, piti hän itsensä outona.

<span id="an_14:6">14:6</span> Kuin Ahia kuuli ovessa hänen jalkainsa
töminän, sanoi hän: tule sisälle, sinä Jerobeamin emäntä: kuinkas itses
niin outona pidät? Minä olen lähtetty sinun tykös kovan sanoman kanssa.

<span id="an_14:7">14:7</span> Mene ja sano Jerobeamille: näin sanoo
Herra Israelin Jumala: että minä olen korottanut sinun kansan seasta ja
pannut sinun minun kansani Israelin ruhtinaaksi,

<span id="an_14:8">14:8</span> Ja olen reväissyt valtakunnan Davidin
huoneelta pois, ja antanut sen sinulle: mutta et sinä ole ollut niinkuin
minun palveliani David, joka piti minun käskyni ja vaelsi minun jälkeeni
kaikella sydämellä, ja teki ainoastaan mitä minulle kelvollinen oli;

<span id="an_14:9">14:9</span> Mutta sinä olet tehnyt pahemmin kaikkia
muita, jotka sinun edelläs olleet ovat, ja sinä olet mennyt ja tehnyt
itselles vieraita jumalia ja valetuita kuvia kehoittaakses minua vihaan,
ja olet heittänyt minun selkäs taa;

<span id="an_14:10">14:10</span> Sentähden katso, minä annan tulla pahaa
Jerobeamin huoneen päälle, ja hukutan Jerobeamista sen, joka vetensä
seinään heittää, suljetun ja hyljätyn Israelissa, ja käväisen Jerobeamin
huoneen sukukunnan, niinkuin tunkio käväistään, perikatoonsa asti.

<span id="an_14:11">14:11</span> Joka Jerobeamista kuolee kaupungissa,
se pitää koirilta syötämän, mutta joka kuolee kedolla, se pitää taivaan
linnuilta syötämän; sillä Herra on sen puhunut.

<span id="an_14:12">14:12</span> Niin nouse sinä ja mene kotias, ja kuin
jalkas astuu kaupunkiin, niin pojan pitää kuoleman.

<span id="an_14:13">14:13</span> Ja koko Israel itkee häntä ja hautaa
hänen, sillä ainoastansa tämä tulee Jerobeamista hautaan, että jotakin
hyvää on löydetty hänen tykönänsä, Herran Israelin Jumalan edessä,
Jerobeamin huoneessa.

<span id="an_14:14">14:14</span> Ja Herra herättää itsellensä yhden
Israelin kuninkaan, se on hävittävä Jerobeamin huoneen sinä päivänä: ja
mitä jo on tapahtunut?

<span id="an_14:15">14:15</span> Ja Herra lyö Israelin niinkuin ruoko
häälyy vedessä, ja repii Israelin tästä hyvästä maasta, jonka hän heidän
isillensä antanut on, ja hajottaa heidät virran ylitse; että he ovat
itsellensä tehneet metsistöitä, vihoittaksensa Herraa:

<span id="an_14:16">14:16</span> Ja hylkää Israelin, Jerobeamin synnin
tähden, joka syntiä teki ja saatti Israelin syntiä tekemään.

<span id="an_14:17">14:17</span> Ja Jerobeamin emäntä nousi ja meni, ja
tuli Tirtsaan; ja kuin hän astui huoneen kynnykseen, kuoli nuorukainen.

<span id="an_14:18">14:18</span> Ja he hautasivat hänen, ja koko Israel
itki häntä, Herran sanan jälkeen, jonka hän palveliansa propheta Ahian
kautta sanonut oli.

<span id="an_14:19">14:19</span> Mitä enempi Jerobeamista on sanomista,
kuinka hän soti ja kuinka hän hallitsi: katso se on kirjoitettu Israelin
kuningasten aikakirjassa.

<span id="an_14:20">14:20</span> Ja aika, jonka Jerobeam hallitsi, oli
kaksikolmattakymmentä ajastaikaa; ja hän nukkui isäinsä kanssa; ja hänen
poikansa Nadab tuli kuninkaaksi hänen siaansa.

<span id="an_14:21">14:21</span> Niin oli Rehabeam, Salomon poika
kuningas Juudassa, ja oli yhdenviidettäkymmentä ajastaikainen tultuansa
kuninkaaksi, ja hallitsi seitsemäntoistakymmentä ajastaikaa
Jerusalemissa, siinä kaupungissa, jonka Herra valinnut on kaikista
Israelin sukukunnista, pannaksensa siihen nimensä; ja hänen äitinsä nimi
oli Naema Ammonilainen.

<span id="an_14:22">14:22</span> Ja Juuda teki pahaa Herran edessä; ja
he saattivat hänen enempi kiivaaksi, kuin kaikki heidän esi-isänsä
olivat tehneet synneillänsä, joita he tekivät.

<span id="an_14:23">14:23</span> Sillä hekin rakensivat itsellensä
korkeuksia, patsaita ja metsistöitä kaikille korkeille vuorille ja
kaikkein viheriäisten puiden alle.

<span id="an_14:24">14:24</span> Ja maakunnassa oli huorintekijöitä; ja
he tekivät kaikki pakanain kauhistukset, jotka Herra Israelin lasten
edestä oli ajanut pois.

<span id="an_14:25">14:25</span> Ja tapahtui viidennellä kuningas
Rehabeamin ajastajalla, että Sisak Egyptin kuningas meni Jerusalemia
vastaan,

<span id="an_14:26">14:26</span> Ja otti Herran huoneen tavarat, ja
kuninkaan huoneen tavarat, ja kaiken mitä sieltä taidettiin ottaa, ja
otti kaikki kultaiset kilvet, jota Salomo oli antanut tehdä,

<span id="an_14:27">14:27</span> Joiden siaan kuningas Rehabeam antoi
tehdä vaskisia kilpiä, ja antoi ne ylimmäisten vartioittensa haltuun,
jotka kuninkaan huoneen ovea vartioitsivat.

<span id="an_14:28">14:28</span> Ja niin usein kuin kuningas meni Herran
huoneesen, kantoivat vartiat niitä, ja veivät ne vartiakamariin jälleen.

<span id="an_14:29">14:29</span> Mitä enempi Rehabeamin asioista on
sanomista ja kaikista mitä hän tehnyt oli: eikö se ole kirjoitettu
Juudan kuningasten aikakirjassa?

<span id="an_14:30">14:30</span> Ja Rehabeamin ja Jerobeamin välillä oli
sota kaikkina heidän päivinänsä.

<span id="an_14:31">14:31</span> Ja Rehabeam nukkui isäinsä kanssa ja
haudattiin isäinsä tykö Davidin kaupunkiin. Ja hänen äitinsä nimi oli
Naema Ammonilainen. Ja hänen poikansa Abiam tuli kuninkaaksi hänen
siaansa.

<span id="an_15:1">15:1</span> Niin oli kuningas Jerobeamin Nebatin
pojan kahdeksantena vuotena toistakymmentä Abiam kuningas Juudassa,

<span id="an_15:2">15:2</span> Ja hallitsi kolme ajastaikaa
Jerusalemissa; hänen äitinsä nimi oli Maeka Abisalomin tytär.

<span id="an_15:3">15:3</span> Ja hän vaelsi kaikissa isänsä synneissä,
jotka hän oli tehnyt hänen edellänsä, ja ei ollut hänen sydämensä vakaa
Herran hänen Jumalansa edessä, niinkuin Davidin hänen isänsä sydän oli.

<span id="an_15:4">15:4</span> Mutta Davidin täden antoi Herra hänen
Jumalansa hänelle valkeuden Jerusalemissa, herättääksensä hänelle pojan
hänen jälkeensä, ja asettaaksensa Jerusalemiin;

<span id="an_15:5">15:5</span> Sillä David oli tehnyt mitä oikein on
Herran edessä, ja ei poikennut kaikista, mitä hän hänelle käskenyt oli,
kaikkena elinaikanansa, paitsi Urian Hetiläisen asiaa.

<span id="an_15:6">15:6</span> Mutta Rehabeam ja Jerobeam sotivat
keskenänsä kaiken elinaikansa.

<span id="an_15:7">15:7</span> Mitä enempi on sanomista Abiamista ja
kaikista hänen töistänsä, eikö se ole kirjoitettu Juudan kuningasten
aikakirjassa? Ja Abiam soti Jerobeamin kanssa.

<span id="an_15:8">15:8</span> Niin Abiam nukkui isäinsä kanssa ja
haudattiin Davidin kaupunkiin; ja Asa hänen poikansa hallitsi hänen
perässänsä.

<span id="an_15:9">15:9</span> Ja kahdentenakymmenentenä Jerobeamin
Israelin kuninkaan vuonna oli Asa kuningas Juudassa.

<span id="an_15:10">15:10</span> Ja hallitsi yhden ajastajan
viidettäkymmentä Jerusalemissa; hänen äitinsä nimi oli Maeka Abisalomin
tytär.

<span id="an_15:11">15:11</span> Ja Asa teki kelvollisesti Herran
edessä, niinkuin David hänen isänsä,

<span id="an_15:12">15:12</span> Ja karkoitti huorintekijät maalta, ja
ajoi pois kaikki epäjumalat, jotka hänen isänsä tehneet olivat.

<span id="an_15:13">15:13</span> Ja vielä sitten pani hän äitinsä Maekan
viralta pois, että hän oli tehnyt Mipletsetin metsistön; vaan Asa
kukisti hänen Mipletsetinsä ja poltti sen Kidronin ojan tykönä.

<span id="an_15:14">15:14</span> Mutta kukkuloita ei hän kukistanut;
kuitenkin Asan sydän oli vakaa Herran edessä kaiken elinaikansa.

<span id="an_15:15">15:15</span> Ja hän vei sisälle mitä hänen isänsä
oli pyhittänyt, ja Herran huoneen pyhät kalut: hopian ja kullan ja
astiat.

<span id="an_15:16">15:16</span> Mutta Asan ja Baesan Israelin kuninkaan
välillä oli sota kaiken heidän elinaikansa.

<span id="an_15:17">15:17</span> Vaan Baesa Israelin kuningas nousi
Juudaa vastaan ja rakensi Raman, ettei yksikään vaeltaisi ulos taikka
sisälle Asan Juudan kuninkaan puolelta.

<span id="an_15:18">15:18</span> Silloin otti Asa kaiken hopian ja
kullan, jotka Herran huoneen tavaroista ja kuninkaan huoneen tavaroista
jääneet olivat, ja antoi ne palveliansa käsiin, jotka kuningas Asa
lähetti Benhadadille Tabrimmonin Hesionin pojan pojalle Syrian
kuninkaalle, joka asui Damaskussa, ja käski sanoa hänelle:

<span id="an_15:19">15:19</span> Minun ja sinun vaiheella, ja minun
isäni ja sinun isäs vaiheella on liitto: katso minä lähetin sinulle
hopiaa ja kultaa lahjaksi, ettäs rikkoisit sen liiton, minkä sinä Baesan
Israelin kuninkaan kanssa tehnyt olet, että hän erkanis minusta.

<span id="an_15:20">15:20</span> Ja Benhadad oli kuuliainen kuningas
Asalle, ja lähetti sodanpäämiehet Israelin kaupunkeihin, ja löi Iionin
ja Danin ja Abelin Betmaekan, ja koko Kinerotin, ynnä kaiken Naphtalin
maakunnan kanssa.

<span id="an_15:21">15:21</span> Kuin Baesa sen kuuli, lakkasi hän
rakentamasta Ramaa, ja meni Tirtsaan.

<span id="an_15:22">15:22</span> Mutta kuningas Asa lähetti sanoman
kaiken Juudan ympäri: ei tässä pidä yksikään nuhteetoin oleman. Ja he
kukistivat kivet ja puut Ramasta, joita Baesa oli rakentanut; ja
kuningas Asa rakensi niistä Geban BanJaminista ja Mitspan.

<span id="an_15:23">15:23</span> Mitä muuta on kuningas Asasta
puhumista, ja kaikesta hänen vallastansa, ja kaikista hänen töistänsä,
ja kaupungeista, jotka hän rakentanut oli: eikö se ole kirjoitettu
Juudan kuningasten aikakirjassa? paitsi että hän oli vanhuudellansa
sairas jaloista.

<span id="an_15:24">15:24</span> Ja Asa nukkui isäinsä kanssa ja
haudatiin isäinsä kanssa isänsä Davidin kaupunkiin. Ja Josaphat hänen
poikansa tuli kuninkaaksi hänen peräänsä.

<span id="an_15:25">15:25</span> Ja Nadab Jerobeamin poika oli Israelin
kuningas toisena Asan Juudan kuninkaan vuonna, ja hallitsi Israelissa
kaksi vuotta,

<span id="an_15:26">15:26</span> Ja teki pahaa Herran edessä, ja vaelsi
isänsä teillä ja hänen synneissänsä, joilla hän saatti Israelin syntiä
tekemään.

<span id="an_15:27">15:27</span> Ja Baesa Ahian poika Isaskarin
huoneesta teki liiton häntä vastaan, ja Baesa löi hänen Philistealaisten
Gibetonissa; sillä Nadab ja koko Israel piirittivät Gibetonin.

<span id="an_15:28">15:28</span> Sitte tappoi Baesa hänen kolmantena
Asan Juudan kuninkaan vuonna, ja tuli kuninkaaksi hänen siaansa.

<span id="an_15:29">15:29</span> Koska hän oli kuningas, löi hän
kuoliaaksi kaiken Jerobeamin huoneen, ja ei jättänyt yhtään ainoaa
henkeä Jerobeamin huoneesta, siihenasti että hän hävitti hänen, Herran
sanan jälkeen, joka oli sanottu hänen palvelialtansa Ahialta Silosta,

<span id="an_15:30">15:30</span> Jerobeamin syntein tähden, jotka hän
teki, ja jolla hän saatti Israelin syntiä tekemään, sillä
vihoittamisella, jolla hän vihaan kehoitti Herran Israelin Jumalan.

<span id="an_15:31">15:31</span> Mitä enempi Nadabista on sanomista ja
kaikista hänen töistänsä: eikö se ole kirjoitettu Israelin kuningasten
aikakirjassa?

<span id="an_15:32">15:32</span> Mutta Asa ja Baesa Israelin kuningas
sotivat keskenänsä kaiken ikänsä.

<span id="an_15:33">15:33</span> Kolmantena Asan Juudan kuninkaan vuonna
oli Baesa Ahian poika koko Israelin kuningas Tirtsassa,
neljäkolmattakymmentä ajastaikaa.

<span id="an_15:34">15:34</span> Ja hän teki pahaa Herran edessä, ja
vaelsi Jerobeamin teillä ja hänen synneissänsä, joilla hän saatti
Israelin syntiä tekemään.

<span id="an_16:1">16:1</span> Niin tuli Herran sana Jehun Hananin pojan
tykö Baesaa vastaan, sanoen:

<span id="an_16:2">16:2</span> Että minä olen ylentänyt sinun tomusta ja
tehnyt sinun minun kansani Israelin ruhtinaaksi, ja kuitenkin sinä olet
vaeltanut Jerobeamin teillä ja saattanut minun kansani Israelin syntiä
tekemään, niin ettäs vihoitat minun heidän synneillänsä;

<span id="an_16:3">16:3</span> Katso, minä hävitän Baesan perilliset ja
hänen huoneensa perilliset, ja annan sinun huonees tulla niinkuin
Jerobeamin Nebatin pojan huoneen:

<span id="an_16:4">16:4</span> Joka Baesan suvusta kuolee kaupungissa,
se pitää koirilta syötämän, ja joka kuolee kedolla se pitää taivaan
linnuilta syötämän.

<span id="an_16:5">16:5</span> Mitä enempi on puhumista Baesasta ja
hänen töistänsä ja voimastansa: eikö se ole kirjoitettu Israelin
kuningasten aikakirjassa?

<span id="an_16:6">16:6</span> Ja Baesa nukkui isäinsä kanssa ja
haudattiin Tirtsaan. Ja hänen poikansa Ella tuli kuninkaaksi hänen
siaansa.

<span id="an_16:7">16:7</span> Ja Herran sana tuli prophetan Jehun
Hananin pojan kautta Baesaa ja hänen huonettansa vastaan, ja kaikkea
pahuutta vastaan, minkä hän Herran edessä tehnyt oli, vihoittaaksensa
häntä kättensä töillä, että sen piti tuleman niinkuin Jerobeamin huone,
ja sentähden että hän hänen tappanut oli.

<span id="an_16:8">16:8</span> Asan Juudan kuninkaan kuudentena vuonna
kolmattakymmentä oli Ella Baesan poika Israelin kuningas Tirtsassa kaksi
ajastaikaa.

<span id="an_16:9">16:9</span> Mutta hänen palveliansa Simri, joka
hallitsi puolet vaunuja, teki liiton häntä vastaan: kuin hän tuli
Tirtsaan, niin hän joi ja juopui Artsan tykönä, joka oli Tirtsan
kartanon haltia.

<span id="an_16:10">16:10</span> Ja Simri tuli ja löi hänen, ja tappoi
hänen Asan Juudan kuninkaan seitsemäntenä vuonna kolmattakymmentä, ja
tuli hänen siaansa kuninkaaksi.

<span id="an_16:11">16:11</span> Ja kuin hän oli kuningas ja istui
kuninkaallisella istuimellansa, löi hän kaiken Baesan huoneen ja ei
jättänyt yhtäkään seinään vettänsä heittävää, eikä perillisiä eli
lankoja.

<span id="an_16:12">16:12</span> Ja niin hävitti Simri koko Baesan
huoneen, Herran sanan jälkeen, joka Baesalle oli puhuttu propheta Jehun
kautta.

<span id="an_16:13">16:13</span> Kaikkein Baesan ja hänen poikansa Ellan
syntein tähden, joita he olivat tehneet, ja olivat saattaneet Israelin
syntiä tekemään, ja olivat vihoittaneet Herran Israelin Jumalan
turhuudellansa.

<span id="an_16:14">16:14</span> Mitä enempi on sanomista Ellasta ja
kaikista hänen menoistansa: eikö se ole kirjoitettu Israelin kuningasten
aikakirjassa?

<span id="an_16:15">16:15</span> Seitsemäntenä kolmattakymmentä Asan
Juudan kuninkaan vuonna oli Simri kuningas Tirtsassa seitsemän päivää;
sillä väki oli sioittanut itsensä Philistealaisten Gibetonissa.

<span id="an_16:16">16:16</span> Koska väki leirissä ollessansa kuuli
sanottavan Simrin tehneen liiton ja tappaneen kuninkaan, niin koko
Israel vahvisti sinä päivänä Omrin sodanpäämiehen Israelin kuninkaaksi
leirissä.

<span id="an_16:17">16:17</span> Ja Omri meni ylös ja koko Israel hänen
kanssansa Gibetonista, ja ahdistivat Tirtsan.

<span id="an_16:18">16:18</span> Koska Simri näki kaupungin voitettavan,
meni hän kuninkaallisen huoneen saliin, ja poltti itsensä kuninkaallisen
huoneen kanssa ja kuoli.

<span id="an_16:19">16:19</span> Synteinsä tähden, jotka hän oli tehnyt:
sillä hän oli tehnyt pahaa Herran edessä ja vaeltanut Jerobeamin teillä
ja niissä synneissä, jotka hän oli tehnyt ja joilla hän oli saattanut
Israelinkin syntiä tekemään.

<span id="an_16:20">16:20</span> Mitä enempi on sanomista Simristä, ja
kuinka hän oli liiton tehnyt: eikö se ole kirjoitettu Israelin
kuningasten aikakirjassa?

<span id="an_16:21">16:21</span> Siihen aikaan hajosi Israelin kansa
kahteen joukkoon: yksi osa Tibnin Ginatin pojan puolelle, ja vahvistivat
hänen kuninkaaksensa ja toinen Omrin puolelle.

<span id="an_16:22">16:22</span> Mutta se joukko, joka piti Omrin
puolta, oli väkevämpi kuin ne, jotka pitivät Tibnin Ginatin pojan
puolta. Ja Tibni kuoli, ja Omri tuli kuninkaaksi.

<span id="an_16:23">16:23</span> Asan Juudan kuninkaan ensimmäisenä
vuonna neljättäkymmentä oli Omri Israelin kuningas kaksitoistakymmentä
ajastaikaa, ja hallitsi Tirtsassa kuusi ajastaikaa.

<span id="an_16:24">16:24</span> Hän osti Semeriltä Samarian vuoren
kahdella hopiasentnerillä, ja rakensi vuorelle, ja kutsui kaupungin,
jonka hän rakensi, Semerin vuoren herran nimellä Samariaksi.

<span id="an_16:25">16:25</span> Ja Omri teki pahaa Herran edessä, ja
oli pahempi kaikkia, jotka hänen edellänsä olleet olivat,

<span id="an_16:26">16:26</span> Ja vaelsi kaikissa Jerobeamin Nebatin
pojan teissä ja hänen synneissänsä, joilla hän Israelin saatti syntiä
tekemään, niin että he vihoittivat Herran Israelin Jumalan
turhuudellansa.

<span id="an_16:27">16:27</span> Mitä enempi on sanomista Omrista, ja
kaikista hänen töistänsä, ja hänen voimastansa teoissansa: eikö se ole
kirjoitettu Israelin kuningasten aikakirjassa?

<span id="an_16:28">16:28</span> Ja Omri nukkui isäinsä kanssa ja
haudattiin Samariaan; ja Ahab hänen poikansa tuli kuninkaaksi hänen
peräänsä.

<span id="an_16:29">16:29</span> Asan Juudan kuninkaan kahdeksantena
vuonna neljättäkymmentä oli Ahab Omrin poika kuningas Israelissa, ja
hallitsi Israelia Samariassa kaksi ajastaikaa kolmattakymmentä.

<span id="an_16:30">16:30</span> Ja Ahab Omrin poika teki pahaa Herran
edessä enemmän kuin kaikki ne, jotka hänen edellänsä olivat.

<span id="an_16:31">16:31</span> Ja se oli hänelle vähä, että hän vaelsi
Jerobeamin Nebatin pojan synneissä, hän otti myös Isebelin, Etbaalin
Zidonin kuninkaan tyttären emännäksensä, ja meni palvelemaan ja
kumartamaan Baalia;

<span id="an_16:32">16:32</span> Ja asetti Baalille alttarin Baalin
huoneessa, jonka hän oli rakentanut Samariassa.

<span id="an_16:33">16:33</span> Ja Ahab teki metsistön; niin että Ahab
vihoitti Herran Israelin Jumalan kovemmin kuin kaikki muut Israelin
kuninkaat, jotka hänen edellänsä olivat.

<span id="an_16:34">16:34</span> Silloin rakensi Hiel Betelistä Jerihon:
se maksoi hänen esikoisensa Abiramin, koska hän perustuksen laski, ja
hänen nuorimman poikansa Segubin, koska hän sen portit pani, Herran
sanan jälkeen, jonka hän oli sanonut Josuan Nunin pojan kautta.

<span id="an_17:1">17:1</span> Ja Elia Tisbiläinen Gileadin asuja sanoi
Ahabille: niin totta kuin Herra Israelin Jumala elää, jonka edessä minä
seison, ei pidä näillä vuorilla kastetta eikä sadetta tuleman, muutoin
kuin minun sanani jälkeen.

<span id="an_17:2">17:2</span> Ja Herran sana tuli hänen tykönsä sanoen:

<span id="an_17:3">17:3</span> Mene tästä pois ja käännä itses itään
päin, ja lymytä sinus Keritin ojan tykö, joka on Jordanin kohdalla.

<span id="an_17:4">17:4</span> Ja sinun pitää juoman ojasta: ja minä
olen käskenyt kaarnetten elättää sinua siellä.

<span id="an_17:5">17:5</span> Hän meni ja teki Herran sanan jälkeen, ja
meni istui Keritin ojan tykönä, joka on Jordanin kohdalla.

<span id="an_17:6">17:6</span> Ja kaarneet veivät hänelle leipää ja
lihaa, huomeneltain ja ehtoona, ja hän joi ojasta.

<span id="an_17:7">17:7</span> Ja monikahtain päiväin perästä kuivui
oja; sillä ei ollut sadetta maakunnassa.

<span id="an_17:8">17:8</span> Niin tuli Herran sana hänen tykönsä,
sanoen:

<span id="an_17:9">17:9</span> Nouse ja mene Sarpatiin, joka Sidonin
tykönä on, ja pysy siellä: katso, minä olen käskenyt leskivaimon sinua
siellä elättää.

<span id="an_17:10">17:10</span> Ja hän nousi ja meni Sarpatiin; ja kuin
hän kaupungin porttiin tuli, katso, leskivaimo oli siellä ja haki puita,
ja hän puhui hänelle, sanoen: tuo minulle vähä vettä astiassa
juodakseni.

<span id="an_17:11">17:11</span> Kuin hän meni tuomaan, huusi hän häntä
ja sanoi: tuo myös minulle pala leipää kädessäs.

<span id="an_17:12">17:12</span> Hän sanoi: niin totta kuin Herra sinun
Jumalas elää, ei ole minulla leipää, mutta pivo jauhoja vakkaisessa ja
vähä öljyä astiassa: ja katso, minä kokoon kaksi puuta ja menen
valmistamaan itselleni ja pojalleni, syödäksemme ja sitte kuollaksemme.

<span id="an_17:13">17:13</span> Ja Elia sanoi hänelle: älä pelkää, mene
ja tee niinkuin sinä sanonut olet; kuitenkin leivo minulle vähä
kyrsäinen siitä ensin ja tuo minulle; mutta itselles ja pojalles pitää
myös sinun siitä sen jälkeen tekemän:

<span id="an_17:14">17:14</span> Sillä näin sanoo Herra Israelin Jumala:
Ei jauhot vakkaisesta pidä loppuman ja öljy astiasta ei pidä puuttuman,
siihen päivään asti kuin Herra antaa sataa maan päälle.

<span id="an_17:15">17:15</span> Ja hän meni ja teki niinkuin Elia
puhunut oli. Ja hän söi ja myös vaimo perheinensä kauvan aikaa.

<span id="an_17:16">17:16</span> Ei jauhot loppuneet vakkaisesta eikä
öljy astiasta, Herran sanan jälkeen, jonka hän Elian kautta puhunut oli.

<span id="an_17:17">17:17</span> Sen jälkeen tapahtui, että perheen
emännän poika sairasti, ja hänen sairautensa oli niin raskas, ettei
henkeä hänessä silleen ollut.

<span id="an_17:18">17:18</span> Ja hän sanoi Elialle: mitä minulla on
sinun kanssas, sinä Jumalan mies? Sinä olet tullut minun tyköni, että
minun pahatekoni muistettaisiin ja minun poikani kuolis.

<span id="an_17:19">17:19</span> Hän sanoi hänelle: tuo minulle poikas.
Ja hän otti hänet, hänen sylistänsä, ja vei hänen ylistupaan, kussa hän
asui, ja pani hänen omaan vuoteesensa,

<span id="an_17:20">17:20</span> Ja huusi Herran tykö ja sanoi: Herra
minun Jumalani! oletkos niin pahoin tehnyt tätä leskeä vastaan, jonka
tykönä minä holhotaan, ettäs tapat hänen poikansa?

<span id="an_17:21">17:21</span> Ja hän ojensi itsensä kolmasti
nuorukaisen päälle, ja huusi Herran tykö ja sanoi: Herra minun Jumalani,
anna tämän nuorukaisen sielu tulla häneen jällensä!

<span id="an_17:22">17:22</span> Ja Herra kuuli Elian äänen: ja hänen
sielunsa tuli häneen jälleen, ja hän virkosi.

<span id="an_17:23">17:23</span> Ja Elia otti pojan ja kantoi
ylistuvasta alas huoneesen, ja antoi äidillensä, ja sanoi: katso, sinun
poikas elää.

<span id="an_17:24">17:24</span> Ja vaimo sanoi Elialle: nyt minä
ymmärrän, ettäs olet Jumalan mies, Herran sana on tosi sinun suussas.

<span id="an_18:1">18:1</span> Ja monen päivän perästä tuli Herran sana
Elian tykö kolmantena vuonna, sanoen: mene ja osoita sinus Ahabille, ja
minä annan sataa maan päälle.

<span id="an_18:2">18:2</span> Ja Elia meni näyttämään itsiänsä
Ahabille; vaan sangen kallis aika oli Samariassa.

<span id="an_18:3">18:3</span> Ja Ahab kutsui Obadian, joka oli hänen
huoneensa haltia: (Ja Obadia pelkäsi Herraa suuresti.

<span id="an_18:4">18:4</span> Sillä kun Isebel hukutti Herran
prophetat, otti Obadia sata prophetaa ja kätki ne, viisikymmentä
kuhunkin luolaan, ja elätti heidät leivällä ja vedellä.)

<span id="an_18:5">18:5</span> Niin sanoi Ahab Obadialle: vaella maan
lävitse kaikkein veislähdetten tykö ja kaikkein ojain tykö, jos
löydettäisiin ruohoja hevosille ja muuleille elatukseksi, ettei kaikki
eläimet hukkuisi.

<span id="an_18:6">18:6</span> Ja he jakoivat itsensä vaeltamaan maata
lävitse: Ahab vaelsi yksinänsä yhtä tietä myöten ja Obadia toista tietä
yksinänsä.

<span id="an_18:7">18:7</span> Kun Obadia tiellä oli, katso, silloin
kohtasi hänen Elia; ja kuin hän tunsi hänen, lankesi hän kasvoillensa ja
sanoi: etkös ole herrani Elia?

<span id="an_18:8">18:8</span> Hän sanoi: olen; mene ja sano herralles:
katso, Elia on tässä.

<span id="an_18:9">18:9</span> Ja hän sanoi: mitä minä olen rikkonut,
ettäs annat palvelias Ahabin käsiin tappaa minua?

<span id="an_18:10">18:10</span> Niin totta kuin Herra sinun Jumalas
elää, ei ole yhtään kansaa eli valtakuntaa, kuhunka minun herrani ei ole
lähettänyt, sinua etsimään. Ja koska he ovat sanoneet: ei hän ole tässä,
on hän vannottanut sitä valtakuntaa ja kansaa, ettet sinä ole löydetty.

<span id="an_18:11">18:11</span> Ja nyt sinä sanot: mene ja sano
herralles: katso, Elia on tässä.

<span id="an_18:12">18:12</span> Ja taitais tapahtua, kuin minä menisin
pois sinun tyköäs, niin ottais Herran henki sinun pois, ja en minä
tietäisi kuhunka, ja minä sitte tulisin ja sanoisin sen Ahabille, ja hän
ei löytäisi sinua, niin hän tappais minun. Mutta minä sinun palvelias
pelkään Herraa hamasta nuoruudestani.

<span id="an_18:13">18:13</span> Eikö minun herralleni ole sanottu, mitä
minä tehnyt olen, kuin Isebel tappoi Herran prophetat? ja minä kätkin
sata Herran prophetaa luoliin, viisikymmentä tänne ja viisikymmentä
sinne, ja ruokin heidät leivällä ja vedellä.

<span id="an_18:14">18:14</span> Ja nyt sinä sanot: mene ja sano
herralles: katso, Elia on tässä: että hän minun tappais.

<span id="an_18:15">18:15</span> Elia sanoi: niin totta kuin Herra
Zebaot elää, jonka edessä minä seison: tänäpänä minä itseni hänelle
ilmoitan.

<span id="an_18:16">18:16</span> Niin meni Obadia Ahabia vastaan ja
sanoi nämät hänelle, ja Ahab meni Eliaa vastaan.

<span id="an_18:17">18:17</span> Ja kuin Ahab näki Elian, sanoi Ahab
hänelle: etkö sinä ole se, joka Israelin villitset?

<span id="an_18:18">18:18</span> Hän sanoi: en minä villitse Israelia,
mutta sinä ja sinun isäs huone, että te olette hyljänneet Herran käskyt,
ja sinä vaellat Baalin jälkeen.

<span id="an_18:19">18:19</span> Lähetä siis nyt kokoamaan minun tyköni
koko Israel Karmelin vuorelle, ja neljäsataa ja viisikymmentä Baalin
prophetaa ja neljäsataa metsistöin prophetaa, jotka syövät Isebelin
pöydältä.

<span id="an_18:20">18:20</span> Niin lähetti Ahab kaikkein Israelin
lasten tykö ja kokosi prophetat Karmelin vuorelle.

<span id="an_18:21">18:21</span> Niin astui Elia kaiken kansan eteen ja
sanoi: kuinka kauvan te onnutte molemmille puolille? Jos Herra on
Jumala, niin vaeltakaat hänen jälkeensä, mutta jos Baal, niin vaeltakaat
hänen jälkeensä; ja ei kansa häntä mitään vastannut.

<span id="an_18:22">18:22</span> Niin sanoi Elia kansalle: minä olen
ainoasti jäänyt Herran prophetaista; mutta Baalin prophetaita on
neljäsataa ja viisikymmentä miestä.

<span id="an_18:23">18:23</span> Niin antakaat nyt meille kaksi mullia
ja antakaat heidän valita toisen mullin ja hakata kappaleiksi, ja
pankaan puiden päälle, mutta älkään siihen panko tulta: ja minä otan
toisen mullin ja panen myös puiden päälle, ja en pane siihen tulta.

<span id="an_18:24">18:24</span> Ja huutakaat te teidän jumalainne
nimeä, ja minä huudan Herran nimeä: kumpi Jumala vastaa tulen kautta,
hän olkoon Jumala. Ja kaikki kansa vastasi ja sanoi: se on oikein.

<span id="an_18:25">18:25</span> Ja Elia sanoi Baalin prophetaille:
valitkaat teillenne toinen mulli, ja tehkäät te ensin, sillä teitä on
monta, ja huutakaat teidän jumalainne nimeä, ja älkäät siihen tulta
panko.

<span id="an_18:26">18:26</span> Ja he ottivat mullin, jonka hän heille
antoi, ja valmistivat ja huusivat Baalin nimeä huomenesta puolipäivään
asti, sanoen: Baal, kuule meitä! mutta ei siinä ollut ääntä eli
vastaajaa; ja he hyppelivät alttarin ympärillä, jonka he tehneet olivat.

<span id="an_18:27">18:27</span> Kun jo puolipäivä oli, pilkkasi heitä
Elia ja sanoi: huutakaat vahvasti; sillä hän on jumala, hän ajattelee
jotakin, eli on jotakin toimittamista, eli on matkalla, eli jos hän
makaa, että hän heräis.

<span id="an_18:28">18:28</span> Ja he huusivat suurella äänellä, ja
viileskelivät itsiänsä veitsillä ja naskaleilla tavallansa, niin että he
verta tiukkuivat.

<span id="an_18:29">18:29</span> Kuin puolipäivä kulunut oli,
propheterasivat he siihenasti, että ruokauhri uhrattaman piti; ja ei
ollut siinä ääntä eli vastaajaa, elikkä joka vaaria otti.

<span id="an_18:30">18:30</span> Niin sanoi Elia kaikelle kansalle:
tulkaat minun tyköni; ja kuin kaikki kansa tuli hänen tykönsä, paransi
hän Herran alttarin, joka kukistunut oli.

<span id="an_18:31">18:31</span> Ja Elia otti kaksitoistakymmentä kiveä
Jakobin lasten luvun jälkeen (jonka tykö Herran sana tapahtunut oli,
sanoen: Israel pitää sinun nimes oleman),

<span id="an_18:32">18:32</span> Ja rakensi niistä kivistä alttarin
Herran nimeen, ja teki kuopan alttaria ympäri kahden jyvämitän
leveydeltä,

<span id="an_18:33">18:33</span> Ja latoi puut, ja hakkasi mullin
kappaleiksi, ja pani sen puiden päälle,

<span id="an_18:34">18:34</span> Ja sanoi: täyttäkäät neljä kadia
vedellä ja kaatakaat se polttouhrin ja puiden päälle; ja hän sanoi:
tehkäät se vielä toinen kerta; ja he tekivät sen toisen kerran; ja hän
sanoi: tehkäät se vielä kolmas kerta; ja he tekivät sen kolmannen
kerran.

<span id="an_18:35">18:35</span> Ja vesi juoksi alttaria ympäri, että
kuoppakin täytettiin vedestä.

<span id="an_18:36">18:36</span> Ja koska ruokauhri piti uhrattaman,
astui propheta Elia edes ja sanoi: Herra Abrahamin, Isaakin ja Israelin
Jumala! ilmoita tänäpänä, että sinä olet Israelin Jumala, ja minä sinun
palvelias, ja että minä nämä kaikki sinun sanas jälkeen tehnyt olen.

<span id="an_18:37">18:37</span> Kuule minua Herra, kuule minua, että
tämä kansa tietäis sinun olevan Herran Jumalan; ettäs kääntäisit heidän
sydämensä takaisin.

<span id="an_18:38">18:38</span> Niin putosi Herran tuli ja poltti
polttouhrin, puut, kivet ja mullan, ja nuoli veden kuopasta.

<span id="an_18:39">18:39</span> Kuin kaikki kansa näki sen,
heittäysivät he kasvoillensa ja sanoivat: Herra on Jumala, Herra on
Jumala.

<span id="an_18:40">18:40</span> Mutta Elia sanoi heille: ottakaat
Baalin prophetat kiinni, ettei yksikään heistä pääsisi. Ja he ottivat
heidät kiinni; ja Elia vei heidät Kisonin ojan tykö ja tappoi heidät
siellä.

<span id="an_18:41">18:41</span> Ja Elia sanoi Ahabille: mene ylös, syö
ja juo; sillä suuren sateen hyminä kuuluu.

<span id="an_18:42">18:42</span> Ja kuin Ahab meni syömään ja juomaan,
meni Elia Karmelin kukkulalle, ja lankesi maahan, ja kumarsi
kasvoillensa, ja pani päänsä polviensa välille,

<span id="an_18:43">18:43</span> Ja sanoi palveliallensa: mene nyt ylös
ja katso meren puoleen. Hän meni ylös, katsoi ja sanoi: ei siellä ole
mitään. Hän sanoi: mene vielä sinne seitsemän kertaa.

<span id="an_18:44">18:44</span> Ja seitsemännellä kerralla sanoi hän:
katso sieltä nousee vähä pilvi merestä, niinkuin miehen kämmen. Hän
sanoi: mene ja sano Ahabille: valjasta ja mene, ettei sade sinua
käsittäisi.

<span id="an_18:45">18:45</span> Ja sillä välillä tuli taivas pilvistä
mustaksi ja tuulesta, ja tuli sangen suuri sade. Mutta Ahab matkusti ja
tuli Jisreeliin.

<span id="an_18:46">18:46</span> Ja Herran käsi oli Elian päällä, ja hän
vyötti kupeensa ja juoksi Ahabin edellä, siihenasti kuin hän tuli
Jisreeliin.

<span id="an_19:1">19:1</span> Ja Ahab ilmoitti Isebelille kaikki mitä
Elia tehnyt oli, ja kuinka hän oli tappanut prophetat miekalla.

<span id="an_19:2">19:2</span> Niin lähetti Isebel sanansaattajat
Elialle, sanoen: jumalat minun niin ja niin tehköön, jollen minä
huomenna tällä aikaa tee sinun sielulles, niinkuin yhdelle näiden
sielulle.

<span id="an_19:3">19:3</span> Kuin hän sen näki, nousi hän ja meni
kuhunka hän tahtoi, ja tuli Bersebaan, joka oli Juudassa, ja jätti sinne
palveliansa.

<span id="an_19:4">19:4</span> Mutta itse hän meni korpeen päiväkunnan
matkan; ja kuin hän tuli sinne, istui hän katavan alla, rukoillen
sieluansa kuolemaan, ja sanoi: jo kyllä on, Herra, ota nyt sieluni;
sillä en minä ole parempi isiäni.

<span id="an_19:5">19:5</span> Ja hän pani maata ja nukkui katavan alle;
ja katso, enkeli tarttui häneen ja sanoi hänelle: nouse ja syö!

<span id="an_19:6">19:6</span> Mutta kuin hän katsahti ympärillensä,
katso, niin oli hänen päänsä takana hiilillä kypsytetty leipä ja astia
vettä; ja koska hän syönyt ja juonut oli, niin hän pani maata jälleen ja
nukkui.

<span id="an_19:7">19:7</span> Ja Herran enkeli palasi hänen tykönsä
toisen kerran, tarttui häneen ja sanoi: nouse ja syö! sillä sinulla on
pitkä matka.

<span id="an_19:8">19:8</span> Ja hän nousi, söi ja joi, ja matkusti sen
ruan voimalla neljäkymmentä päivää ja neljäkymmentä yötä Herran vuoreen
Horebiin asti,

<span id="an_19:9">19:9</span> Ja tuli siellä luolaan, ja oleskeli
siellä yötä; ja katso, Herran sana sanoi hänelle: mitäs tässä Elia teet?

<span id="an_19:10">19:10</span> Hän vastasi: minä olen kiivauksella
kiivannut Herran Jumalan Zebaotin tähden; sillä Israelin lapset ovat
hyljänneet sinun liittos, ja sinun alttaris kukistaneet ja tappaneet
sinun prophetas miekalla, ja minä yksinäni jäin, ja he etsivät minun
henkeäni, ottaaksensa sitä pois.

<span id="an_19:11">19:11</span> Hän sanoi: mene tästä ulos ja astu
vuorelle Herran eteen. Ja katso, Herra meni ohitse, ja suuri ja väkevä
tuuli kävi, joka vuoret halkasi ja mäet särki Herran edellä; mutta ei
Herra ollut tuulessa; ja tuulen perästä tuli maanjäristys, ja ei Herra
ollut maanjäristyksessä;

<span id="an_19:12">19:12</span> Ja maanjäristyksen perästä tuli tulta,
ja ei Herra ollut tulessa; tulen perästä tuli hieno tuulen hyminä.

<span id="an_19:13">19:13</span> Kuin Elia sen kuuli peitti hän kasvonsa
hameellansa, ja meni ulos ja seisoi luolan ovella, ja katso, ääni sanoi
hänelle: mitä sinulla tässä on (tekemistä), Elia?

<span id="an_19:14">19:14</span> Hän vastasi: minä olen kiivauksella
kiivannut Herran Jumalan Zebaotin tähden; sillä Israelin lapset ovat
hyljänneet sinun liittos, kukistaneet sinun alttaris ja tappaneet sinun
prophetas miekalla, ja minä ainoasti jäin, ja he etsivät minun henkeäni,
ottaaksensa sitä pois.

<span id="an_19:15">19:15</span> Mutta Herra sanoi hänelle: palaja
tietäs myöten Damaskun korpeen: mene ja voitele Hasael Syrian
kuninkaaksi.

<span id="an_19:16">19:16</span> Ja voitele Jehu Nimsin poika Israelin
kuninkaaksi; ja Elisa Saphatin poika, AbelMeholasta, voitele prophetaksi
sinun siaas.

<span id="an_19:17">19:17</span> Ja tapahtuu, että joka välttää Hasaelin
miekan, se tapetaan Jehulta, ja joka välttää Jehun miekan, se tapetaan
Elisalta.

<span id="an_19:18">19:18</span> Mutta minä jätän seitsemäntuhatta
Israeliin: kaikki polvet, jotka ei kumartaneet Baalia, ja kaikki suut,
jotka ei hänen suuta antaneet.

<span id="an_19:19">19:19</span> Ja hän läksi sieltä ja kohtasi Elisan
Saphatin pojan, joka kynti kahdellatoistakymmenellä parilla härkiä, ja
hän itse oli niiden kahdentoistakymmenen seassa; ja Elia meni hänen
tykönsä ja heitti hameensa hänen päällensä.

<span id="an_19:20">19:20</span> Ja hän jätti härjät ja juoksi Elian
perässä, ja sanoi: anna minun suuta antaa minun isälleni ja äidilleni,
niin minä seuraan sinua; hän sanoi hänelle: mene ja tule jälleen; sillä
mitä minä sinulle tein?

<span id="an_19:21">19:21</span> Ja hän palasi hänen tykönsä, ja otti
parin härkiä ja uhrasi sen, ja keitti lihan härkäin kaluilla, ja antoi
kansalle syödä; ja hän nousi ja seurasi Eliaa, ja palveli häntä.

<span id="an_20:1">20:1</span> Ja Behadad Syrian kuningas kokosi kaikki
sotaväkensä ja oli kaksineljättäkymmentä kuningasta hänen kanssansa, ja
hevoset ja vaunut; ja hän meni ja piiritti Samarian, ja soti sitä
vastaan,

<span id="an_20:2">20:2</span> Ja lähetti sanansaattajat Ahabille
Israelin kuninkaalle kaupunkiin,

<span id="an_20:3">20:3</span> Ja käski hänelle sanottaa: näin sanoo
Benhadad: sinun hopias ja kultas ovat minun, ja sinun emäntäs ja
ihanimmat lapses ovat myös minun.

<span id="an_20:4">20:4</span> Israelin kuningas vastasi ja sanoi:
herrani kuningas, niinkuin sinä sanonut olet, minä olen sinun ja kaikki
mitä minulla on.

<span id="an_20:5">20:5</span> Ja sanansaattajat tulivat jälleen ja
sanoivat: näin sanoo Benhadad: minä olen lähettänyt sinun tykös sanan,
sanoen: sinun hopias ja kultas, emäntäs ja lapses pitää sinun minulle
antaman:

<span id="an_20:6">20:6</span> Niin minä huomenna tällä aikaa lähetän
palveliani sinun tykös tutkimaan sinun huonees ja sinun palvelias
huoneet: ja mitä sinulla rakkainta on, pitää heidän ottaman ja tuoman
tänne.

<span id="an_20:7">20:7</span> Niin Israelin kuningas kutsui kaikki maan
vanhimmat ja sanoi: tutkikaat ja katsokaat, mitä pahuutta on hänen
mielessänsä; sillä hän lähetti sanan minun tyköni, minun emännistäni ja
lapsistani, hopiastani ja kullastani, ja en ole minä häneltä kieltänyt.

<span id="an_20:8">20:8</span> Niin sanoivat hänelle kaikki vanhimmat ja
kaikki kansa: ei sinun pidä häntä kuuleman, eikä häneen suostuman.

<span id="an_20:9">20:9</span> Ja hän sanoi Benhadadin sanansaattajille:
sanokaat herralleni kuninkaalle: kaikki minkä hän käski minulle
palveliallensa ensin, teen minä, mutta tätä en minä taida tehdä. Ja
sanansaattajat menivät takaperin ja sanoivat vastauksen hänelle.

<span id="an_20:10">20:10</span> Sitte lähetti Benhadad hänen tykönsä ja
käski hänelle sanoa: jumalat tehköön minulle niin ja niin, jos multa
Samariassa piisaa, että kaikki minua seuraava kansa taitais siitä ottaa
pivonsa täyden.

<span id="an_20:11">20:11</span> Mutta Israelin kuningas vastasi ja
sanoi: sanokaat: joka vyöttää itsensä, älkään kerskatko, niinkuin se
joka riisuu.

<span id="an_20:12">20:12</span> Kuin hän sen kuuli, kuningasten kanssa
juodessansa majassa, sanoi hän palvelioillensa: valmistakaat teitänne.
Ja he valmistavat heitänsä kaupunkia vastaan.

<span id="an_20:13">20:13</span> Ja katso, yksi propheta astui Ahabin
Israelin kuninkaan tykö ja sanoi: näin sanoo Herra; etkös nähnyt kaikkea
sitä suurta joukkoa? Katso, minä annan heidät sinun käsiis tänäpänä,
että sinun pitää tietämän, että minä olen Herra.

<span id="an_20:14">20:14</span> Ahab sanoi: kenen kautta? Ja hän sanoi:
näin sanoo Herra: maan ruhtinasten palveliain kautta: Hän sanoi: kuka
alkaa sodan? Hän vastasi: sinä.

<span id="an_20:15">20:15</span> Niin hän luki maan ruhtinasten
palveliat, ja heitä oli kaksisataa ja kaksineljättäkymmentä. Ja niiden
jälkeen luki hän kaiken kansan jokaisesta Israelin lapsista,
seitsemäntuhatta miestä.

<span id="an_20:16">20:16</span> Ja he läksivät ulos puolipäivästä;
mutta Benhadad oli juopuneena majassa kahdenneljättäkymmentä kuninkaan
kanssa, jotka häntä auttamaan tulivat.

<span id="an_20:17">20:17</span> Ja maan ruhtinasten palveliat läksivät
ulos ensin; mutta Benhadad lähetti, ja he ilmoittivat hänelle, sanoen:
miehet lähtevät ulos Samariasta.

<span id="an_20:18">20:18</span> Hän sanoi: joko he ovat rauhan tähden
uloslähteneet, niin käsittäkäät heitä elävinä, eli jos he ovat lähteneet
sotaan, niin ottakaat heitä myös elävinä kiinni.

<span id="an_20:19">20:19</span> Niin maan ruhtinasten palveliat olivat
lähteneet kaupungista ja sotaväki heidän perässänsä.

<span id="an_20:20">20:20</span> Ja niin löi mies miehensä ja
Syrialaiset pakenivat, ja Israel ajoi heitä takaa; ja Benhadad Syrian
kuningas pääsi hevostensa selkään hevosmiestensä kanssa.

<span id="an_20:21">20:21</span> Niin Israelin kuningas läksi ulos ja
löi hevosia ja vaunuja; ja hän tappoi sangen paljo Syrialaisia.

<span id="an_20:22">20:22</span> Niin astui propheta Israelin kuninkaan
tykö ja sanoi hänelle: mene ja vahvista sinus, ymmärrä ja katso, mitä
sinun tekemän pitää; sillä Syrian kuningas on sinua vastaan nouseva
jälleen tämän vuoden perästä.

<span id="an_20:23">20:23</span> Ja Syrian kuninkaan palveliat sanoivat
hänelle; heidän jumalansa ovat vuorten jumalat, sentähden voittivat he
meidät: jos me vielä heitä vastaan kedolla sodimme, mitämaks me voitamme
heidät.

<span id="an_20:24">20:24</span> Niin tee nyt tämä: ota kaikki kuninkaat
pois heidän sioistansa ja pane ruhtinaat heidän siaansa;

<span id="an_20:25">20:25</span> Ja aseta sinulles sotajoukko,
senkaltainen kuin tämä sotajoukko oli, ja hevoset ja vaunut niinkuin
ennenkin, ja me sodimme heitä vastaan kedolla, mitämaks me voitamme
heidät. Ja hän kuuli heitä ja teki niin.

<span id="an_20:26">20:26</span> Kuin ajastaika kulunut oli, asetti
Benhadad Syrialaiset, ja meni ylös Aphekiin, sotimaan Israelia vastaan.

<span id="an_20:27">20:27</span> Ja Israelin lapset nousivat myös ja
hankitsivat itsensä ja menivät heitä vastaan; ja Israelin lapset
sioittivat itsensä heidän kohdallensa, niinkuin kaksi vähää vuohilaumaa;
mutta maa oli täynnä Syrialaisia.

<span id="an_20:28">20:28</span> Ja Jumalan mies astui edes ja sanoi
Israelin kuninkaalle: näin sanoo Herra: että Syrialaiset ovat sanoneet:
Herra on vuorten Jumala ja ei laaksoin Jumala, niin minä tahdon antaa
kaiken tämän suuren joukon sinun kätees, että tietäisitte minun olevan
Herran.

<span id="an_20:29">20:29</span> Ja he asettivat leirinsä toistensa
kohdalle seitsemäksi päiväksi, mutta seitsemäntenä päivänä he menivät
sotimaan yhteen. Ja Israelin lapset löivät Syrialaisia satatuhatta
jalkamiestä yhtenä päivänä.

<span id="an_20:30">20:30</span> Mutta jääneet pakenivat Aphekin
kaupunkiin. Ja muuri kaatui seitsemänkolmattakymmenen tuhannen miehen
päälle, jotka jääneet olivat. Ja Benhadad pakeni myös kaupunkiin,
yhdestä majasta toiseen.

<span id="an_20:31">20:31</span> Niin sanoivat hänen palveliansa
hänelle: katso, me olemme kuulleet Israelin huoneen kuninkaat olevan
laupiaat kuninkaat: niin pankaamme säkit kupeisiimme ja köydet päihimme
ja menkäämme Israelin kuninkaan tykö, kuka tiesi että hän sallii sinun
sielus elää.

<span id="an_20:32">20:32</span> Ja he panivat säkit kupeisiinsa ja
köydet päihinsä ja tulivat Israelin kuninkaan tykö, ja sanoivat:
Benhadad palvelias sanoo sinulle: minä rukoilen, salli minun sieluni
elää. Ja hän sanoi: vieläkö hän elää? hän on minun veljeni.

<span id="an_20:33">20:33</span> Niin ne miehet ottivat kiinni sen sanan
häneltä nopiasti ja käänsivät itsellensä hyväksi, ja sanoivat: sinun
veljes Benhadad: niin hän sanoi: menkäät ja johdattakaat häntä tänne.
Niin Benhadad meni hänen tykönsä, ja hän antoi hänen istua vaunuun.

<span id="an_20:34">20:34</span> Ja hän sanoi hänelle: ne kaupungit,
jota minun isäni sinun isältäs ottanut on, annan minä jälleen, ja tee
kadut sinulles Damaskuun, niinkuin minun isäni teki Samariassa: niin
minä teen liiton sinun kanssas ja annan sinun mennä. Ja hän teki liiton
hänen kanssansa ja päästi hänen menemään.

<span id="an_20:35">20:35</span> Silloin sanoi yksi mies prophetan
lapsista lähimmäisellensä Herran sanan kautta: lyö minua! vaan hän
kielsi, ettei hän häntä lyönyt.

<span id="an_20:36">20:36</span> Niin hän sanoi hänelle jällensä: ettet
sinä kuullut Herran ääntä, katso, koskas lähdet minun tyköäni, niin
jalopeura lyö sinun. Ja kuin hän läksi hänen tyköänsä, kohtasi hänen
jalopeura ja löi hänen.

<span id="an_20:37">20:37</span> Ja hän löysi toisen miehen ja sanoi:
lyö minua! Ja se mies löi häntä kovasti ja haavoitti hänen.

<span id="an_20:38">20:38</span> Niin propheta meni pois ja seisoi
tiellä kuningasta vastassa, ja muutti kasvonsa tuhalla.

<span id="an_20:39">20:39</span> Ja kuin kuningas siitä kävi ohitse,
huusi hän kuningasta ja sanoi: palvelias meni keskelle sotaa, ja katso
mies pakeni ja johdatti miehen minun tyköni, ja sanoi: kätke tämä mies!
jos niin on, että hän kaiketikin tulee pois, niin pitää sinun sielus
oleman hänen sielunsa siassa, eli sinun pitää punnitseman sen edestä
leiviskän hopiaa.

<span id="an_20:40">20:40</span> Ja koska sinun palveliallas siellä ja
täällä tekemistä oli, niin ei hän enää siellä ollut. Niin sanoi Israelin
kuningas hänelle: sinun tuomios on oikia, sinä olet itse sen sanonut.

<span id="an_20:41">20:41</span> Niin hän otti kohta tuhan pois
kasvoistansa; ja Israelin kuningas tunsi hänen olevan prophetoita.

<span id="an_20:42">20:42</span> Ja hän sanoi hänelle: näin sanoo Herra:
ettäs päästit minulta kirotun miehen kädestäs, pitää sinun sielus oleman
hänen sielunsa edestä ja sinun kansas pitää oleman hänen kansansa
edestä.

<span id="an_20:43">20:43</span> Niin Israelin kuningas meni vihaisena
ja pahalla mielellä huoneesensa ja tuli Samariaan.

<span id="an_21:1">21:1</span> Sitte tapahtui, että Nabotilla
Jisreeliläisellä oli viinamäki Jisreelissä, läsnä Ahabin Samarian
kuninkaan huonetta.

<span id="an_21:2">21:2</span> Ja Ahab puhui Nabotille ja sanoi: anna
minulle viinamäkes kaalimaaksi, että se on niin läsnä huonettani, ja
minä annan sinulle sen edestä paremman viinamäen: eli jos sinun niin
kelpaa, niin minä annan sinulle hopiaa niin paljo kuin se maksaa.

<span id="an_21:3">21:3</span> Mutta Nabot sanoi Ahabille: Herra
varjelkoon minua antamasta sinulle isäini perintöä!

<span id="an_21:4">21:4</span> Niin Ahab tuli kotiansa pahalla mielellä
ja vihoissansa, sen sanan tähden minkä Nabot Jisreeliläinen hänelle
puhunut oli, sanoen: en minä anna sinulle isäini perintöä; ja hän
heittäysi vuoteesen, käänsi kasvonsa ja ei syönyt leipää.

<span id="an_21:5">21:5</span> Niin tuli Isebel hänen emäntänsä hänen
tykönsä ja sanoi hänelle: mikä se on, että henkes on niin murheellinen,
ja et syö leipää?

<span id="an_21:6">21:6</span> Niin hän sanoi hänelle: minä olen
puhutellut Nabotia Jisreeliläistä ja sanonut: anna minulle viinamäkes
rahan edestä, eli jos tahdot, niin minä annan sinulle toisen viinamäen
sen edestä. Mutta hän sanoi: en minä anna sinulle viinamäkeäni.

<span id="an_21:7">21:7</span> Niin Isebel hänen emäntänsä sanoi
hänelle: sinä hallitset nyt Israelin valtakunnan. Nouse ja syö leipää ja
ole hyvällä mielellä: minä saatan sinulle Nabotin Jisreeliläisen
viinamäen.

<span id="an_21:8">21:8</span> Ja hän kirjoitti kirjan Ahabin nimellä,
ja lukitsi sen hänen sinetillänsä, ja lähetti sen kirjan vanhimpain ja
ylimmäisten tykö, jotka hänen kaupungissansa asuivat Nabotin kanssa.

<span id="an_21:9">21:9</span> Ja kirjoitti näin kirjaan, sanoen:
kuuluttakaat paasto, ja asettakaat Nabot istumaan ylimmäiseksi kansan
sekaan,

<span id="an_21:10">21:10</span> Ja tuokaat kaksi pahanjuonista miestä
häntä vastaan, jotka tunnustavat ja sanovat: sinä olet kironnut Jumalaa
ja kuningasta: ja viekäät häntä ulos ja kivittäkäät häntä kuoliaaksi.

<span id="an_21:11">21:11</span> Niin vanhimmat ja sen kaupungin
ylimmäiset, jotka hänen kaupungissansa asuivat, tekivät niinkuin Isebel
heidän käskenyt oli ja niinkuin kirjassa kirjoitettu oli, jonka hän
heidän tykönsä lähettänyt oli:

<span id="an_21:12">21:12</span> Kuuluttivat paaston, ja antoivat
Nabotin istua ylimmäiseksi kansan seassa.

<span id="an_21:13">21:13</span> Niin tul kaksi pahanjuonista miestä ja
istui hänen kohdallensa, ja tunnustivat Nabotia vastaan kansan edessä ja
sanoivat: Nabot on kironnut Jumalaa ja kuningasta; niin veivät he hänen
kaupungista ulos ja kivittivät hänen juuri kuoliaaksi.

<span id="an_21:14">21:14</span> Ja he lähettivät Isebelin tykö, sanoen:
Nabot on kivitetty ja kuollut.

<span id="an_21:15">21:15</span> Kun isebel kuuli Nabotin kivitetyksi ja
kuolleksi, sanoi hän Ahabille: nouse ja omista Nabotin Jisreeliläisen
viinamäki, jonka hän sinulta on kieltänyt rahan edestä; sillä ei Nabot
elä, vaan on kuollut.

<span id="an_21:16">21:16</span> Kuin Ahab kuuli Nabotin kuolleeksi,
nousi hän menemään ja omistamaan Nabotin Jisreeliläisen viinamäkeä.

<span id="an_21:17">21:17</span> Mutta Herran sana tuli Elialle
Tisbiläiselle ja sanoi:

<span id="an_21:18">21:18</span> Nouse ja mene Ahabia Israelin
kuningasta vastaan, joka on Samariassa, (katso, hän on Nabotin
viinamäessä, jota hän on mennyt omistamaan.)

<span id="an_21:19">21:19</span> Ja puhu hänelle ja sano: näin sanoo
Herra: pitikö sinun tappaman, ja vielä päälliseksi omistaman? Ja sinun
pitää puhuman hänelle ja sanoman: näin sanoo Herra: siinä paikassa,
jossa koirat nuoleskelivat Nabotin veren, pitää koirain sinunkin vertas
nuoleskeleman.

<span id="an_21:20">21:20</span> Ja Ahab saboi Elialle: löysitkös nyt
minun, sinä minun vihamieheni? Hän sanoi: löysin, ettäs olet sinus
myynyt pahaa tekemään Herran silmäin edessä.

<span id="an_21:21">21:21</span> Katso, minä annan tulla pahuuden sinun
päälles, ja otan sinun sukukuntas pois, ja hävitän Ahabilta sen, joka
vettänsä seinään heittää, ja suljetun ja hyljätyn Israelissa.

<span id="an_21:22">21:22</span> Ja teen sinun huonees niinkuin
Jerobeaminkin Nebatin pojan huoneen, ja niinkuin Baesan Ahian pojan
huoneen, sen vihoittamisen tähden, millä sinä minua vihoittanut olet, ja
saattanut Israelin syntiä tekemään.

<span id="an_21:23">21:23</span> Ja Herra puhui myös Isebelille ja
sanoi: koirain pitää syömän Isebelin Jisreelin muurin tykönä.

<span id="an_21:24">21:24</span> Joka Ahabista kuolee kaupungissa, se
pitää koirilta syötämän, ja jos joku kuolee kedolla, se pitää taivaan
linnuilta syötämän.

<span id="an_21:25">21:25</span> Tosin ei yhtään ollut, joka niin oli
itsensä myynyt pahaa tekemään Herran edessä kuin Ahab; sillä hänen
emäntänsä Isebel vietteli hänen.

<span id="an_21:26">21:26</span> Ja teki aivan suuret kauhistukset,
seuraten epäjumalia, kaiken sen jälkeen kuin Amorilaiset tehneet olivat,
jotka Herra ajoi Israelin lasten edestä pois.

<span id="an_21:27">21:27</span> Koska Ahab nämät sanat kuuli, repäisi
hän vaatteensa, ja puki säkin ihollensa ja paastosi, ja makasi säkissä
ja kävi suruissansa.

<span id="an_21:28">21:28</span> Ja Herran sana tuli Elian Tisbiläisen
tykö ja sanoi:

<span id="an_21:29">21:29</span> Etkös nähnyt, kuinka Ahab nöyryytti
itsensä minun edessäni? että hän itsensä niin nöyryyttää minun edessäni,
en minä saata sitä pahaa hänen aikanansa; mutta hänen poikansa aikana
saatan minä pahan hänen huoneensa päälle.

<span id="an_22:1">22:1</span> Ja he olivat kolme ajastaikaa levossa,
ettei ollut sotaa Syrialaisten ja Israelin vaiheilla.

<span id="an_22:2">22:2</span> Mutta kolmantena vuonna meni Josaphat
Juudan kuningas Israelin kuninkaan tykö,

<span id="an_22:3">22:3</span> Ja Israelin kuningas sanoi
palvelioillensa: ettekö te tiedä Gileadin Ramotia olevan meidän omamme?
ja me istumme ääneti ja emme ota sitä Syrian kuninkaan kädestä?

<span id="an_22:4">22:4</span> Ja hän sanoi Josaphatille: tuletkos minun
kanssani sotimaan Gileadin Ramotia vastaan? Josaphat sanoi Israelin
kuninkaalle: minä olen niinkuin sinä, ja minun kansani niinkuin sinun
kansas, ja minun hevoseni niinkuin sinun hevoses.

<span id="an_22:5">22:5</span> Ja Josaphat sanoi vielä Israelin
kuninkaalle: kysy siis tänäpänä Herran sanaa!

<span id="an_22:6">22:6</span> Niin Israelin kuningas kokosi prophetaita
liki neljäsataa miestä ja sanoi heille: pitääkö minun menemän Gileadin
Ramotiin sotaan, taikka laakkaaman? He sanoivat: mene, ja Herra antaa
sen kuninkaan käsiin.

<span id="an_22:7">22:7</span> Mutta Josaphat sanoi: eikö tässä ole
vielä Herran prophetaa, kysyäksemme häneltä?

<span id="an_22:8">22:8</span> Ja Israelin kuningas sanoi Josaphatille:
vielä on yksi mies, Miika Jimlan poika, jolta kysyttäköön Herraa, mutta
minä vihaan häntä; sillä ei hän minulle mitään hyvää ennusta, vaan
pahaa. Josaphat sanoi: älköön kuningas niin puhuko.

<span id="an_22:9">22:9</span> Niin Israelin kuningas kutsui yhden
palvelian ja sanoi: tuo Miika Jimlan poika kiiruusti tänne!

<span id="an_22:10">22:10</span> Mutta Israelin kuningas ja Josaphat
Juudan kuningas istuivat molemmat kuninkaallisella istuimellansa,
vaatetettuina (kuninkaallisiin) vaatteisiin Samarian portin raitilla; ja
kaikki prophetat ennustivat heidän edessänsä.

<span id="an_22:11">22:11</span> Ja Zedekia Kenanan poika oli tehnyt
itsellensä rautasarvet, ja sanoi: näin sanoo Herra: puske näillä
Syrialaisia siihenasti kuin he kokonansa hävitetään.

<span id="an_22:12">22:12</span> Niin myös kaikki prophetat ennustivat
ja sanoivat: mene Gileadin Ramotiin, ja sinä menestyt, Jumala antaa sen
kuninkaan käsiin.

<span id="an_22:13">22:13</span> Mutta sanansaattaja, joka oli mennyt
Miikaa kutsumaan, puhui hänelle, sanoen: katso, kaikki prophetat
ennustavat yhdestä suusta kuninkaalle hyvää: niin olkoon sinun sanas
niinkuin heidänkin sanansa, ja puhu hyvää.

<span id="an_22:14">22:14</span> Niin Miika sanoi: niin totta kuin Herra
elää, mitä Herra sanoo minulle, sitä minä puhun.

<span id="an_22:15">22:15</span> Mutta kun Miika tuli kuninkaan tykö,
sanoi kuningas hänelle: Miika, menemmekö sotimaan Gileadin Ramotiin,
taikka lakkaammeko? Hän sanoi hänelle: mene, ja sinä menestyt; sillä
Herra antaa sen kuninkaan käsiin.

<span id="an_22:16">22:16</span> Ja kuningas sanoi taas hänelle: kuinka
usein minun pitää sinua vannottaman, ettes minulle muuta sanoisi, kuin
totuuden Herran nimeen?

<span id="an_22:17">22:17</span> Hän sanoi: minä näin koko Israelin
hajoitetuksi vuorille niinkuin lampaat, joilla ei paimenta ole. Ja Herra
sanoi: ei näillä ole yhtään isäntää, palatkaan jokainen kotiansa
rauhassa.

<span id="an_22:18">22:18</span> Ja Israelin kuningas sanoi
Josaphatille: enkö minä sinulle sanonut, ettei hän ennusta minulle
hyvää, vaan pahaa?

<span id="an_22:19">22:19</span> Ja hän sanoi: kuule siis Herran sanaa:
minä näin Herran istuvan istuimellansa, ja koko taivaallisen sotajoukon
seisovan hänen tykönänsä, oikialla ja vasemmalla puolella.

<span id="an_22:20">22:20</span> Ja Herra sanoi: kuka pettäis Ahabin,
että hän menis ja lankeis Gileadin Ramotissa? Yksi sanoi niin ja toinen
näin.

<span id="an_22:21">22:21</span> Silloin läksi henki, joka seisoi Herran
edessä, ja sanoi: minä petän hänen. Jolle Herra sanoi: missä?

<span id="an_22:22">22:22</span> Hän vastasi: minä menen ja olen valheen
henki kaikkein hänen prophetainsa suussa. Hän sanoi: petä häntä, ja sinä
taidat, mene ja tee niin.

<span id="an_22:23">22:23</span> Ja katso, nyt Herra antoi valheen
hengen kaikkein näiden sinun prophetais suuhun, ja Herra on puhunut
sinua vastaan pahaa.

<span id="an_22:24">22:24</span> Niin astui Zedekia Kenanan poika edes,
ja löi Miikaa poskelle, ja sanoi: onko Herran henki paennut minusta
sinua puhuttelemaan?

<span id="an_22:25">22:25</span> Miika vastasi: katso, sinä olet sen
näkevä sinä päivänä, jona käyt majasta majaan lymytäkses.

<span id="an_22:26">22:26</span> Niin sanoi Israelin kuningas: ota Miika
ja vie häntä jälleen kaupungin päämiehen Amonin tykö ja Joaksen
kuninkaan pojan tykö,

<span id="an_22:27">22:27</span> Ja sano: näin sanoo kuningas: pankaat
tämä vankihuoneesen, ja ruokkikaat häntä murheen leivällä ja murheen
vedellä, siihen asti kuin minä tulen rauhassa.

<span id="an_22:28">22:28</span> Miika sanoi: jos sinä toki palajat
rauhassa, niin ei Herra ole puhunut minun kauttani; ja sanoi: kuulkaat,
kaikki kansat!

<span id="an_22:29">22:29</span> Ja Israelin kuningas ja Josaphat,
Juudan kuningas, meni ylös Gileadin Ramotiin.

<span id="an_22:30">22:30</span> Ja Israelin kuningas sanoi
Josaphatille, koska hän muutti vaatteensa sotaan lähtiessänsä: pue sinä
itses omiin vaatteisiis. Ja Israelin kuningas muutti vaatteensa ja meni
sotaan.

<span id="an_22:31">22:31</span> Mutta Syrian kuningas käski vaunuin
päämiehille, joita hänellä oli kaksineljättäkymmentä, sanoen: ei teidän
pidä sotiman pientä eli suurta vastaan, mutta ainoastansa Israelin
kuningasta vastaan.

<span id="an_22:32">22:32</span> Koska vaunuin päämiehet näkivät
Josaphatin, sanoivat he: tämä on tosin Israelin kuningas, ja poikkesivat
sotimaan häntä vastaan. Niin Josaphat huusi.

<span id="an_22:33">22:33</span> Koska vaunuin päämiehet näkivät, ettei
se ollut Israelin kuningas, luopuivat he hänestä.

<span id="an_22:34">22:34</span> Mutta yksi mies jännitti joutsensa
yksinkertaisuudessa ja ampui Israelin kuningasta rautapaidan jatkoon. Ja
hän sanoi vaunumiehellensä: käännä kätes ja vie minua pois leiristä;
sillä minä olen haavoitettu.

<span id="an_22:35">22:35</span> Ja sinä päivänä oli suuri sota, ja
kuningas seisoi vaunuissansa Syrialaisia vastaan, ja kuoli ehtoona, ja
veri vuoti hänen haavastansa vaunuin keskelle.

<span id="an_22:36">22:36</span> Ja auringon laskiessa kuulutettiin
leirissä sanoen: menkään jokainen kaupunkiinsa ja maallensa!

<span id="an_22:37">22:37</span> Ja kuningas kuoli ja vietiin Samariaan,
ja he hautasivat kuninkaan Samariassa.

<span id="an_22:38">22:38</span> Mutta kuin vaunut virutettiin Samarian
kalalammikossa, nuolivat koirat hänen vertansa, ja portot pesivät,
Herran sanan jälkeen, jonka hän puhui.

<span id="an_22:39">22:39</span> Mitä Ahabista enempi on sanomista, ja
kaikista hänen töistänsä, ja huoneesta, jonka hän elephantin luista
rakensi, ja kaikista kaupungeista, jotka hän rakensi: eikö ne ole
kirjoitetut Israelin kuningasten aikakirjassa?

<span id="an_22:40">22:40</span> Ja niin Ahab nukkui isäinsä kanssa, ja
hänen poikansa Ahasia tuli kuninkaaksi hänen siaansa.

<span id="an_22:41">22:41</span> Mutta Josaphat Asan poika Juudan
kuninkaaksi neljäntenä Ahabin Israelin kuninkaan vuonna.

<span id="an_22:42">22:42</span> Ja Josaphat oli viiden ajastajan
neljättäkymmentä vanha ruvetessansa hallitsemaan, ja hallitsi
viisikolmattakymmentä ajastaikaa Jerusalemissa. Ja hänen äitinsä nimi
oli Ashuba Silhin tytär.

<span id="an_22:43">22:43</span> Ja hän vaelsi kaikissa isänsä Asan
teissä, eikä poikennut niistä, ja teki mitä Herralle kelpasi. (H22:44)
Mutta ei hän pannut pois korkeuksia, joissa kansa vielä uhrasi ja
suitsutti.

<span id="an_22:44">22:44</span> (H22:45) Ja Josaphat teki rauhan
Israelin kuninkaan kanssa.

<span id="an_22:45">22:45</span> (H22:46) Mutta muut Josaphatin sanat ja
hänen voimansa ja työnsä, ja sotansa: eikö ne ole kirjoitetut Juudan
kuningasten aikakirjassa?

<span id="an_22:46">22:46</span> (H22:47) Ja mitä huorintekijöistä
jäänyt oli hänen isänsä Asan aikana, ne ajoi hän pois maalta.

<span id="an_22:47">22:47</span> (H22:48) Ja silloin ei ollut kuningasta
Edomissa, vaan yksi oli hänen siassansa.

<span id="an_22:48">22:48</span> (H22:49) Josaphat oli antanut tehdä
haaksia Tarsikseen, jotka piti Ophririin purjehtiman, kultaa noutamaan;
mutta ei ne tulleet matkaan, vaan tulivat särjetyiksi EtseonGeberissä.

<span id="an_22:49">22:49</span> (H22:50) Silloin Ahaisa Ahabin poika
sanoi Josaphatille: anna minun palveliaini mennä sinun palveliais kanssa
haaksiin; mutta ei Josaphat tahtonut.

<span id="an_22:50">22:50</span> (H22:51) Ja Josaphat kuoli isäinsä
kanssa ja haudattiin isänsä Davidin kaupunkiin. Ja Joram hallitsi hänen
siassansa.

<span id="an_22:51">22:51</span> (H22:52) Ja Ahasia Ahabin poika tuli
Israelin kuninkaaksi Samariassa, Josaphatin kuninkaan seitsemäntenä
vuonna toistakymmentä, ja hallitsi Israelia kaksi vuotta,

<span id="an_22:52">22:52</span> (H22:53) Ja teki pahaa Herran edessä,
ja vaelsi isänsä tiellä, ja äitinsä tiellä ja Jerobeamin Nebatin pojan
tiellä, joka Israelin saatti syntiä tekemään.

<span id="an_22:53">22:53</span> (H22:54) Ja hän palveli Baalia ja
kumartaen rukoili häntä, ja vihoitti Herran Israelin Jumalan, kaiken sen
jälkeen minkä hänen isänsä oli tehnyt.

------------------------------------------------------------------------

[Next: 2 Kings](kg2)
