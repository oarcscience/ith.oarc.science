[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](neh)  [Next](job) 

------------------------------------------------------------------------

### Finnish Bible: Esther

<span id="an_1:1">1:1</span> Siihen aikaan, kuin Ahasverus hallitsi
Indiasta Etiopiaan asti, sataa ja seitsemääkolmattakymmenta maakuntaa,

<span id="an_1:2">1:2</span> Ja kuin hän istui valtakuntansa istuimella,
Susanin linnassa,

<span id="an_1:3">1:3</span> Kolmantena hallituksensa vuonna, teki hän
pidot kaikille päämiehillensä ja palvelioillensa, Persian ja Median
sodanpäämiehille ja maakuntain hallitsioille hänen edessänsä,

<span id="an_1:4">1:4</span> Näyttäin heille valtakuntansa kunnian
rikkaudet ja herrautensa kalliit kaunistukset monta päivää, sata ja
kahdeksankymmentä päivää.

<span id="an_1:5">1:5</span> Ja kuin ne päivät olivat täytetyt, teki
kuningas kaikelle kansalle, joka Susanin linnassa oli, sekä suurille
että pienille pidot seitsemäksi päiväksi, kuninkaallisen huoneen
yrttitarhan salissa.

<span id="an_1:6">1:6</span> Siellä riippuivat valkiat, viheriäiset ja
sinertävät seinävaatteet, yhteen sidotut kalliilla liinaisilla ja
purppuraisilla siteillä hopiarenkaissa, marmorikivisten patsasten
päällä; vuoteet olivat kullasta ja hopiasta, permanto oli laskettu
viheriäisistä, valkeista, keltaisista ja mustista marmorikivistä.

<span id="an_1:7">1:7</span> Ja juomaa kannettiin kultaisilla astioilla,
ja aina toisilla ja toisilla astioilla, ja kuninkaallista viinaa
yltäkyllä, kuninkaan varan perään.

<span id="an_1:8">1:8</span> Ja juominen tapahtui säädöksen jälkeen,
niin ettei yksikään toistansa vaatinut; sillä kuningas oli niin käskenyt
kaikille edeskäyville huoneessansa, tehdä jokaisen mielen nouteeksi.

<span id="an_1:9">1:9</span> Ja kuningatar Vasti teki myös pidot
vaimoille kuningas Ahasveruksen kuninkaallisessa huoneessa.

<span id="an_1:10">1:10</span> Ja seitsemäntenä päivänä, kuin kuningas
oli iloinen viinasta, käski hän Mehumanin, Bistan, Harbonan, Bigtan,
Abagtan, Setarin ja Karkaan, seitsemän kamaripalveliaa, jotka palvelivat
kuningas Ahasverusta,

<span id="an_1:11">1:11</span> Tuomaan kuningatar Vastia kuninkaan eteen
hänen kuninkaallisella kruunullansa, näyttääksensä kansalle ja
päämiehille hänen kauneuttansa; sillä hän oli kaunis.

<span id="an_1:12">1:12</span> Mutta kuningatar Vasti ei tahtonut tulla
kuninkaan käskyn jälkeen, kuin hän oli käskenyt kamaripalveliain kautta.
Niin kuningas vihastui kovin, ja hänen vihansa syttyi hänessä.

<span id="an_1:13">1:13</span> Kuningas sanoi viisaille, jotka
ymmärsivät maan tavat (sillä kuninkaan asia piti ratkaistaman kaikkein
lain ja oikeuden ymmärtäväisten edessä;

<span id="an_1:14">1:14</span> Ja lähin häntä olivat: Karsena, Setar,
Admata, Tarsis, Meres, Marsena ja Memukan, seitsemän Persian ja Median
päämiestä, jotka näkivät kuninkaan kasvot ja istuivat ylimmäisinä
valtakunnassa:)

<span id="an_1:15">1:15</span> Mitä kuningatar Vastille pitää tehtämän
oikeuden jälkeen, ettei hän tehnyt kuningas Ahasveruksen sanan jälkeen,
hänen kamaripalveliainsa kautta?

<span id="an_1:16">1:16</span> Niin sanoi Memukan kuninkaan ja
päämiesten edessä: kuningatar Vasti ei ole ainoastansa tehnyt pahoin
kuningasta vastaan, mutta myös kaikkia päämiehiä ja kaikkia kansoja
vastaan, jotka ovat kaikissa kuningas Ahasveruksen maakunnissa.

<span id="an_1:17">1:17</span> Sillä tämä kuningattaren teko hajoo
kaikkein vaimoin tykö, niin että hekin katsovat miehensä ylön silmäinsä
edessä, ja sanovat: kuningas Ahasverus käski kuningatar Vastin tulla
eteensä, mutta ei hän tullut.

<span id="an_1:18">1:18</span> Niin Persian ja Median päämiesten emännät
sanovat tänäpänä kaikille kuninkaan päämiehille, kuin he kuulevat tämän
kuningattaren teon; niin siitä tulee kyllä ylönkatsetta ja vihaa.

<span id="an_1:19">1:19</span> Jos siis kuninkaalle kelpaa, niin
antakaan kuninkaallisen käskyn käydä ulos ja kirjoittaa Persian ja
Median lakiin jota ei kenkään rikkoa tohdi: ettei Vasti pidä enää
tuleman kuningas Ahasveruksen eteen, ja antakaan kuningas hänen
valtakuntansa hänen lähimmäisellensä, joka on parempi häntä.

<span id="an_1:20">1:20</span> Ja tämä kuninkaan kirja, joka nyt
tehdään, kuulukoon ympärinsä koko hänen valtakuntansa, joka suuri on:
että jokainen vaimo pitäis miehensä kunniassa, suurten ja pienten
seassa,

<span id="an_1:21">1:21</span> Tämä kelpasi kuninkaalle ja päämiehille;
ja kuningas teki Memukanin sanan jälkeen.

<span id="an_1:22">1:22</span> Niin kirjat lähetettiin kaikkiin
kuninkaan maakuntiin, jokaiseen maakuntaan heidän kirjoituksensa
jälkeen, ja kaikkein kansain tykö heidän kielellänsä: että jokainen mies
on hallitsia huoneessansa, ja antoi puhuttaa kansansa kielellä.

<span id="an_2:1">2:1</span> Näiden jälkeen, sittekuin kuningas
Ahasveruksen viha asettui, muisti hän, mitä Vasti oli tehnyt, ja mitä
hänestä päätetty oli.

<span id="an_2:2">2:2</span> Niin sanoivat kuninkaan palveliat, jotka
häntä palvelivat: etsittäköön kuninkaalle kauniita nuoria neitseitä,

<span id="an_2:3">2:3</span> Ja lähettäköön kuningas katsojat kaikkiin
valtakuntansa maakuntiin, kokoomaan kaikkia kauniita nuoria neitseitä
Susanin linnaan, vaimoin huoneesen, Hegen, kuninkaan kamaripalvelian
käden alle, joka vaimoista piti vaarin ja antoi heille heidän
kaunistuksensa;

<span id="an_2:4">2:4</span> Ja piika, joka kuninkaalle kelpaa, tulkoon
kuningattareksi Vastin siaan. Tämä kelpasi kuninkaalle, ja hän teki
niin.

<span id="an_2:5">2:5</span> Ja Susanin linnassa oli Juudalainen, jonka
nimi oli Mordekai Jairin poika, Simein pojan, Kisin pojan, Jeminin mies,

<span id="an_2:6">2:6</span> Joka oli viety Jerusalemista sen joukon
kanssa, joka vietiin Jekonian Juudan kuninkaan kanssa, jonka
Nebukadnetsar Babelin kuningas vei pois.

<span id="an_2:7">2:7</span> Ja hän oli Hadassan, se on, Esterin,
setänsä tyttären holhoja; sillä ei hänellä ollut isää eikä äitiä; ja hän
oli kaunis ja hyvänmuotoinen piika; ja kuin hänen isänsä ja äitinsä
kuolivat, otti Mordekai hänen tyttäreksensä.

<span id="an_2:8">2:8</span> Kuin kuninkaan käsky ja laki ilmoitettiin,
ja monta piikaa koottiin Susanin linnaan, Hegen käden alle, otettiin
myös Ester kuninkaan huoneeseen, Hegen käden alle, joka oli vaimoin
vartia.

<span id="an_2:9">2:9</span> Ja piika kelpasi hänelle, ja hän löysi
laupiuden hänen edessänsä, ja hän joudutti hänen kaunistustensa kanssa,
antaaksensa hänelle hänen osansa ja siihen seitsemän kaunista piikaa
kuninkaan huoneesta; ja hän muutti hänen piikoinensa parhaasen paikkaan
vaimoin huoneesen.

<span id="an_2:10">2:10</span> Ja ei Ester ilmoittanut hänelle kansaansa
ja sukuansa; sillä Mordekai oli häntä kieltänyt ilmoittamasta.

<span id="an_2:11">2:11</span> Ja Mordekai käyskenteli joka päivä
neitsytten huoneen porstuan edessä, että hän olis saanut tietää, kävikö
Esterille hyvin ja mitä hänelle tapahtuis.

<span id="an_2:12">2:12</span> Ja kuin itsekunkin piian määrätty aika
tuli mennä kuningas Ahasveruksen tykö, sittekuin hän oli ollut
kaksitoistakymmenta kuukautta vaimoin tavan jälkeen kaunistuksessa;
(sillä heidän kaunistuksellansa piti oleman niin paljo aikaa: kuusi
kuukautta myrhamiöljyllä, ja kuusi kuukautta kalliilla voiteilla, ja
muilla vaimoin kaunistuksilla:)

<span id="an_2:13">2:13</span> Niin piika meni kuninkaan tykö; ja jonka
hän tahtoi, se piti hänelle annettaman, joka piti hänen kanssansa
menemän vaimoin huoneesta kuninkaan huoneesen.

<span id="an_2:14">2:14</span> Ehtoona hän tuli, ja huomeneltain palasi
toiseen vaimoin huoneesen, Saasgaksen, kuninkaan kamaripalvelian käden
alle, joka oli vaimoin vartia. Ja ei hänen pitänyt palajaman kuninkaan
tykö, muutoin jos kuningas häntä tahtoi ja kutsutti häntä nimeltänsä.

<span id="an_2:15">2:15</span> Kuin Esterin, Abihailin, Mordekain sedän,
tyttären (jonka hän oli ottanut tyttäreksensä) aika joutui tulla
kuninkaan tykö, ei hän mitään muuta anonut, vaan mitä Hege kuninkaan
kamaripalvelia, vaimoin vartia, sanoi; ja Ester löysi armon kaikkein
edessä, jotka hänen näkivät.

<span id="an_2:16">2:16</span> Ja Ester otettiin kuningas Ahasveruksen
tykö kuninkaalliseen huoneesen kymmenentenä kuukautena, joka kutsutaan
Tebet, seitsemäntenä hänen valtakuntansa vuonna.

<span id="an_2:17">2:17</span> Ja kuningas rakasti Esteriä enempi kuin
kaikkia muita vaimoja, ja hän löysi armon ja laupiuden hänen edessänsä
enempi kuin kaikki muut neitseet; ja hän pani kuninkaallisen kruunun
hänen päähänsä ja teki hänen kuningattareksei Vastin siaan.

<span id="an_2:18">2:18</span> Ja kuningas teki kaikille päämiehillensä
ja palvelioillensa suuret pidot, ja ne pidot olivat Esterin tähden; ja
hän teki maakunnille levon, ja antoi lahjoja kuninkaan varan jälkeen.

<span id="an_2:19">2:19</span> Ja kuin neitseet toisen kerran koottiin,
istui Mordekai kuninkaan portissa.

<span id="an_2:20">2:20</span> Ja ei Ester ollut vielä ilmoittanut
sukuansa eikä kansaansa, niinkuin Mordekai hänelle oli käskenyt; sillä
Ester teki Mordekain sanan jälkeen, niinkuin silloinkin, kuin hän hänen
kasvatti.

<span id="an_2:21">2:21</span> Silloin kuin Mordekai istui kuninkaan
portissa, vihastuivat kaksi kuninkaan kamaripalveliaa, Bigtan ja Teres,
ovenvartiat, ja aikoivat heittää kätensä kuningas Ahasveruksen päälle.

<span id="an_2:22">2:22</span> Ja Mordekai sai sen tietää ja ilmoitti
kuningatar Esterille; ja Ester sanoi Mordekain puolesta sen kuninkaalle.

<span id="an_2:23">2:23</span> Ja kuin sitä tutkisteltiin, löydettiin se
todeksi, ja he hirtettiin molemmat puuhun. Ja se kirjoitettiin
aikakirjaan kuninkaan edessä.

<span id="an_3:1">3:1</span> Kuin nämät olivat tapahtuneet, teki
kuningas Ahasverus Hamanin, Medatan pojan, Agagilaisen, suureksi, ja
korotti hänen, ja pani hänen istuimensa ylemmäksi kaikkia päämiehiä,
jotka hänen tykönänsä olivat.

<span id="an_3:2">3:2</span> Ja kaikki kuninkaan palveliat, jotka
kuninkaan portissa olivat, notkistivat polviansa ja kumarsivat Hamania;
sillä niin oli kuningas käskenyt; mutta Mordekai ei notkistanut
polviansa eikä kumartanut.

<span id="an_3:3">3:3</span> Niin kuninkaan palveliat, jotka kuninkaan
portissa olivat, sanoivat Mordekaille: miksi sinä rikot kuninkaan
käskyn?

<span id="an_3:4">3:4</span> Ja koska he joka päivä sitä hänelle
sanoivat, ja ei hän totellut heitä, ilmoittivat he sen Hamanille,
nähdäksensä, olisiko senkaltainen Mordekain työ pysyväinen; sillä hän
oli sanonut itsensä Juudalaiseksi.

<span id="an_3:5">3:5</span> Ja kuin Haman näki, ettei Mordekai
notkistanut polviansa hänen edessänsä eikä kumartanut häntä, tuli hän
kiukkua täyteen.

<span id="an_3:6">3:6</span> Ja hän luki vähäksi laskea ainoastansa
Mordekain päälle kättänsä; sillä he olivat hänelle tiettäväksi tehneet
Mordekain kansan; mutta Haman pyysi teloittaa kaikkea Mordekain kansaa,
Juudalaisia, jotka olivat koko kuningas Ahasveruksen valtakunassa.

<span id="an_3:7">3:7</span> Ensimäisellä kuulla, se on Nisan kuu,
kuningas Ahasveruksen toisena vuonna toistakymmentä, heitettiin Pur, se
on arpa, Hamanin edessä, päivä päivältä, ja kuukaudelta niin toiseen
kuuhun toistakymmentä, se on kuu Adar.

<span id="an_3:8">3:8</span> Ja Haman sanoi kuningas Ahasverukselle:
yksi kansa on hajoitettu ja jaettu kansain sekaan kaikissa sinun
valtakuntas maakunnissa; ja heidän lakinsa on toisin kuin kaikkein
kansain, ja ei he tee kuninkaan lain jälkeen; ei se ole kuninkaalle
hyödyllinen, että heidän niin olla annetaan.

<span id="an_3:9">3:9</span> Jos kuninkaalle kelpaa, niin
kirjoitettakoon, että ne hukutettaisiin; niin minä tahdon punnita
kymmenentuhatta leiviskää hopiaa virkamiesten käsiin, vietää kuninkaan
tavaroihin.

<span id="an_3:10">3:10</span> Silloin kuningas otti sormuksen
sormestansa ja antoi sen Hamanille, Medatan Agagilaisen pojalle,
Juudalaisten vihamiehelle.

<span id="an_3:11">3:11</span> Ja kuningas sanoi Hamanille: se hopia
olkoon annettu sinulle, niin myös kansa, tehdäkses heille, mitäs tahdot.

<span id="an_3:12">3:12</span> Niin kuninkaan kirjoittajat kutsuttiin
kolmantena päivänä toistakymmentä ensimäistä kuuta, ja kirjoitettiin
niinkuin Haman käski kuninkaan ylimmäisten ja maaherrain tykö, sinne ja
tänne maakuntiin, ja jokaisen kansan päämiesten tykö siellä ja täällä,
itsekunkin kansan kirjoituksen jälkeen ja heidän kielellänsä; kuningas
Ahasveruksen nimellä oli se kirjoitettu ja kuninkaan sormuksella
lukittu.

<span id="an_3:13">3:13</span> Ja kirjat lähetettiin juoksijain kautta
kaikkiin kuninkaan maakuntiin, hukuttamaan, tappamaan ja teloittamaan
kaikkia Juudalaisia, nuoria ja vanhoja, lapsia ja vaimoja yhtenä
päivänä, kuin oli kolmastoistakymmenes päivä toista kuuta
toistakymmentä, se on kuu Adar, ja ryöstämään heidän saaliinsa.

<span id="an_3:14">3:14</span> Kirja oli näin: käsky on annettu kaikkiin
maakuntiin, julistettaa kaikille kansoille, että heidän piti oleman sinä
päivänä valmiit.

<span id="an_3:15">3:15</span> Ja juoksijat menivät kiiruusti kuninkaan
käkskyn jälkeen; ja käsky annettiin Susanin linnassa. Ja kuningas ja
Haman istuivat ja joivat; mutta Susanin kaupunki oli hämmästyksissä.

<span id="an_4:1">4:1</span> Kuin Mordekai ymmärsi kaikki mitä
tapahtunut oli, repäisi hän vaatteensa, ja puetti itsensä säkillä ja
tuhalla, ja meni keskelle kaupunkia ja huusi suurella äänellä ja
surkiasti,

<span id="an_4:2">4:2</span> Ja tuli kuninkaan portin eteen; sillä ei
ollut luvallinen yhdenkään mennä kuninkaan portista sisälle, jonka yllä
säkki oli.

<span id="an_4:3">4:3</span> Ja Juudalaisilla oli suuri parku kaikissa
maakunnissa, joihon kuninkaan sana ja käsky tuli, ja moni paastosi, itki
ja murehti, ja makasi säkissä ja tuhassa.

<span id="an_4:4">4:4</span> Niin Esterin piiat ja hänen
kamaripalveliansa tulivat ja ilmoittivat sen hänelle. Niin kuningatar
peljästyi kovin, ja lähetti vaatteet Mordekain yllensä pukea, ja käski
säkin panna yltänsä pois; mutta ei hän ottanut.

<span id="an_4:5">4:5</span> Niin Ester kutsui Hatakin kuninkaan
kamaripalvelian, joka hänen edessänsä seisoi, ja käski hänen Mordekain
tykö tiedustelemaan, mikä se on ja minkätähden hän niin teki?

<span id="an_4:6">4:6</span> Niin Hatak meni Mordekain tykö kaupungin
kadulle kuninkaan portin eteen.

<span id="an_4:7">4:7</span> Ja Mordekai sanoi hänelle kaikki, mitä
hänelle tapahtunut oli, ja sen hopian, jonka Haman oli luvannut punnita
kuninkaan tavaroihin Juudalaisten tähden, että he surmattaisiin.

<span id="an_4:8">4:8</span> Ja hän antoi hänelle kirjoituksen siitä
käskystä, joka Susanissa oli annettu, että he piti teloitettaman,
osoittaaksensa sen Esterille ja antaaksensa hänelle tietää, että hän
käskis hänen mennä kuninkaan tykö ja rukoilla häntä hartaasti kansansa
edestä.

<span id="an_4:9">4:9</span> Ja kuin Hatak tuli ja ilmoitti Esterille
Mordekain sanat,

<span id="an_4:10">4:10</span> Puhui Ester Hatakille ja käski hänen
Mordekaille (sanoa):

<span id="an_4:11">4:11</span> Kaikki kuninkaan palveliat ja kuninkaan
maakuntain kansa tietävät, että kuka ikänä mies eli vaimo menee
kuninkaan tykö sisimäiselle kartanolle, joka ei ole kutsuttu, hänen
tuomionsa on, että hänen pitää kuoleman muutoin jos kuningas ojentaa
kultaisen valtikan hänen puoleensa, että hän eläis; ja en minä ole
kutsuttu kolmenakymmenenä päivänä kuninkaan tykö.

<span id="an_4:12">4:12</span> Ja kuin Esterin sanat sanottiin
Mordekaille,

<span id="an_4:13">4:13</span> Käski hän sanoa Esterille jälleen: älä
luulekaan, ettäs vapahdat henkes paremmin kuin kaikki muut Juudalaiset,
vaikka kuninkaan huoneessa olet.

<span id="an_4:14">4:14</span> Sillä jos sinä tähän aikaan peräti
vaikenet, niin Juudalaiset saavat kuitenkin avun ja pelastuksen muualta,
ja sinä ja isäs huone pitää sitte hukkuman. Ja kuka tietää, ehkä olet
sinä tämän ajan tähden tullut kuninkaan valtakuntaan?

<span id="an_4:15">4:15</span> Ester käski Mordekaita vastata:

<span id="an_4:16">4:16</span> Mene ja kokoo kaikki Juudalaiset, jotka
Susanissa ovat, ja paastotkaat minun edestäni, ettette syö ettekä juo
kolmena päivänä yöllä eli päivällä; minä paastoon myös piikoineni, ja
niin minä menen kuninkaan tykö käskyäkin vastaan; jos minä hukun, niin
minä hukun.

<span id="an_4:17">4:17</span> Mordekai meni ja teki kaikki niinkuin
Ester hänelle käski.

<span id="an_5:1">5:1</span> Ja kolmantena päivänä puetti Ester itsensä
kuninkaallisiin vaatteisiin ja meni kartanoon kuninkaan huoneen tykö,
sisälliselle puolelle kuninkaan huoneen kohdalle. Ja kuningas istui
kuninkaallisella istuimellansa kuninkaallisessa huoneessansa, juuri
huoneen oven kohdalla.

<span id="an_5:2">5:2</span> Ja kuin kuningas näki kuningatar Esterin
seisovan kartanolla, löysi hän armon hänen edessänsä; ja kuningas ojensi
kultaisen valtikan, joka oli hänen kädessänsä, Esterin puoleen; niin
Ester astui edes ja rupesi valtikan päähän.

<span id="an_5:3">5:3</span> Ja kuningas sanoi hänelle: kuningatar
Ester! mikä sinun on? ja mitäs anot? Puoleen minun valtakuntaani asti
pitää sinulle annettaman.

<span id="an_5:4">5:4</span> Ester sanoi: jos kuninkaalle kelpaa, niin
tulkoon kuningas ja Haman tänäpänä pitoihin, jotka minä olen valmistanut
hänelle.

<span id="an_5:5">5:5</span> Ja kuningas sanoi: kiiruhtakaat, että Haman
tekis, mitä Ester on sanonut. Niin kunigas ja Haman tulivat pitoihin,
jotka Ester oli valmistanut.

<span id="an_5:6">5:6</span> Ja kuningas sanoi Esterille, sittekuin hän
oli viinaa juonut: mitä pyydät, se pitää sinulle annettaman, ja mitä
anot, vaikka se olis puoli valtakunnasta, se pitää tapahtuman.

<span id="an_5:7">5:7</span> Niin Ester vastasi ja sanoi: minun
rukoukseni ja anomiseni on:

<span id="an_5:8">5:8</span> Jos minä olen löytänyt armon kuninkaan
edessä, ja jos se kelpaa kuninkaalle antaa minulle minun rukoukseni ja
tehdä minun anomiseni, niin tulkoon kuningas ja Haman pitoihin, jotka
minä valmistan heille, niin minä teen huomenna niinkuin kuningas on
sanonut.

<span id="an_5:9">5:9</span> Niin Haman meni ulos sinä päivänä
iloissansa ja rohkialla sydämellä. Ja kuin hän näki Mordekain kuninkaan
portissa, ettei hän noussut eikä siastansa liikahtanut hänen edessänsä,
tuli hän täyteen vihaa Mordekain päälle.

<span id="an_5:10">5:10</span> Mutta Haman pidätti itsensä; ja kuin hän
tuli kotiansa, lähetti hän ja antoi kutsua ystävänsä ja emäntänsä
Sereksen.

<span id="an_5:11">5:11</span> Ja Haman luetteli heille rikkautensa
kunnian, ja lastensa paljouden, ja kaikki, kuinka kuningas oli hänen
tehnyt niin suureksi, ja että hän oli korotettu kuninkaan päämiesten ja
palveliain ylitse.

<span id="an_5:12">5:12</span> Sanoi myös Haman: ja kuningatar Ester ei
antanut yhtäkään kutsua kuninkaan kanssa pitoihin, jotka hän valmisti,
paitsi minua; ja minä olen myös huomeneksi kutsuttu hänen tykönsä
kuninkaan kanssa.

<span id="an_5:13">5:13</span> Mutta kaikista näistä ei minulle mitäkään
kelpaa niinkauvan kuin minä näen Juudalaisen Mordekain istuvan kuninkaan
portissa.

<span id="an_5:14">5:14</span> Niin sanoi hänen emäntänsä Seres ja
kaikki hänen ystävänsä hänelle: valmistettakoon puu, viisikymmentä
kyynärää korkia, ja sano huomenna kuninkaalle, että Mordekai siihen
hirtettäisiin, niin sinä menet iloissas kuninkaan kanssa pitoihin. Se
kelpasi Hamanille, ja puu valmistettiin.

<span id="an_6:1">6:1</span> Ja sinä yönä ei saanut kuningas unta, ja
hän käski tuotaa aika- ja muistokirjat, ja ne luettiin kuninkaan edessä.

<span id="an_6:2">6:2</span> Niin löydettiin kirjoitettuna, kuinka
Mordekai oli tietää antanut, että kaksi kuninkaan kamaripalveliaa,
Bigtana ja Teres, ovenvartiat, olivat aikoneet heittää kätensä kuningas
Ahasveruksen päälle,

<span id="an_6:3">6:3</span> Ja kuningas sanoi: mitä kunniaa eli hyvää
me olemme Mordekaille sen edestä tehneet? Niin sanoivat kuninkaan
palveliat, jotka häntä palvelivat: ei ole hänelle mitään tapahtunut.

<span id="an_6:4">6:4</span> Ja kuningas sanoi: kuka kartanolla on? ja
Haman käveli ulkona kartanolla kuninkaan huoneen edessä, sanoaksensa
kuninkaalle, että Mordekai piti hirtettämän siihen puuhun, jonka hän oli
häntä varten valmistanut.

<span id="an_6:5">6:5</span> Ja kuninkaan palveliat sanoivat hänelle:
katso, Haman seisoo pihalla. Kuningas sanoi: tulkaan sisälle.

<span id="an_6:6">6:6</span> Ja kuin Haman tuli, sanoi kuningas hänelle:
mitä sille miehelle pitää tehtämän, jota kuningas tahtoo kunnioittaa? Ja
Haman ajatteli sydämessänsä: ketäpä kuningas paremmin tahtoo kunnioittaa
kuin minua?

<span id="an_6:7">6:7</span> Ja Haman sanoi kuninkaalle: se mies,jota
kuningas tahtoo kunnioittaa,

<span id="an_6:8">6:8</span> Pitää puetettaman kuninkaallisilla
vaatteilla, joita kuningas itse pitää, ja tuotaman se hevonen, jolla
kuningas ajaa, ja että kuninkaallinen kruunu pantaisiin hänen päähänsä.

<span id="an_6:9">6:9</span> Ja vaatteet ja hevonen pitää annettaman
yhden kuninkaan päämiehen käteen, joka on ylimmäisistä päämiehistä, että
hän puettais sen miehen, jota kuningas tahtoo kunnioittaa, ja antais
hänen ajaa hevosen selässä kaupungin kaduilla, ja huutaa hänen
edellänsä: näin pitää sille miehelle tehtämän, jota kuningas tahtoo
kunnioittaa.

<span id="an_6:10">6:10</span> Kuningas sanoi Hamanille: kiiruhda, ota
vaatteet ja hevonen, niinkuin sinä olet sanonut, ja tee niin Mordekain
Juudalaisen kanssa, joka istuu kuninkaan portissa; ja älä anna mitään
puuttua kaikista näistä, mitä sinä puhunut olet.

<span id="an_6:11">6:11</span> Niin Haman otti vaatteet ja hevosen ja
puetti Mordekain, ja antoi hänen ajaa kaupungin kaduilla, ja huusi hänen
edellänsä: näin sille miehelle tehdään, jota kuningas tahtoo
kunnioittaa.

<span id="an_6:12">6:12</span> Ja Mordekai palasi kuninkaan porttiin;
mutta Haman meni kiiruusti kotiansa, murehtien ja peitetyllä päällä.

<span id="an_6:13">6:13</span> Ja Haman jutteli emännällensä Serekselle
ja kaikille ystävillensä kaikki, mitä hänelle tapahtunut oli. Niin
sanoivat hänen viisaansa ja hänen emäntänsä Seres hänelle: Jos Mordekai
on Juudalaisten siemenestä, jonka edessä sinä olet ruvennut lankeemaan,
niin et sinä voi mitään häntä vastaan, vaan sinun täytyy peräti hänen
edessänsä langeta.

<span id="an_6:14">6:14</span> Kuin he vielä parhaallaansa hänen
kanssansa puhuivat, tulivat kuninkaan kamaripalveliat ja kiiruhtivat
Hamania pitoihin, jotka Ester oli valmistanut.

<span id="an_7:1">7:1</span> Kuin kuningas tuli ja Haman pitoon
kuningatar Esterin tykö,

<span id="an_7:2">7:2</span> Sanoi kuningas taas toisena päivänä
Esterille, sittekuin hän oli viinaa juonut: mitäs rukoilet, kuningatar
Ester, sinulles annettaa, ja mitäs anot? ehkä se olis puoli kuninkaan
valtakuntaa, se pitää tapahtuman.

<span id="an_7:3">7:3</span> Kuningatar Ester vastasi ja sanoi: o
kuningas, jos minä olen löytänyt armon sinun edessäs ja jos kuninkaalle
kelpaa, niin suokoon minulle henkeni minun rukoukseni tähden, ja kansani
minun anomiseni tähden!

<span id="an_7:4">7:4</span> Sillä me olemme myydyt, minä ja minun
kansani, teloitettaviksi, surmattaviksi ja hukutettaviksi. Ja jos me
olisimme myydyt orjiksi ja piioiksi, niin minä olisin vaiti, eikä
vihamies sittekään palkitsisi kuninkaalle sitä vahinkoa.

<span id="an_7:5">7:5</span> Kuningas Ahasverus puhui ja sanoi
kuningatar Esterille: kuka se on, eli kussa se on, joka tohtii
senkaltaista ajatella tehdäksensä?

<span id="an_7:6">7:6</span> Ester sanoi: se vihamies ja vainooja on
tämä paha Haman; ja Haman peljästyi kuninkaan ja kuningattaren edessä.

<span id="an_7:7">7:7</span> Ja kuningas nousi vieraspidosta ja viinan
tyköä vihoissansa ja meni salin yrttitarhaan; ja Haman nousi ja rukoili
kuningatarta henkensä edestä; sillä hän näki hänellensä olevan
valmistetun onnettomuuden kuninkaalta.

<span id="an_7:8">7:8</span> Ja kuin kuningas tuli jälleen salin
yrttitarhasta siihen huoneesen, jossa he olivat viinaa juoneet, nojasi
Haman sille vuoteelle, jolla Ester istui. Niin sanoi kuningas: tahtooko
hän kuningattarelle tehdä myös väkivaltaa minun läsnäollessani
huoneessa? Kuin se sana tuli kuninkaan suusta ulos, peittivät he Hamanin
kasvot.

<span id="an_7:9">7:9</span> Ja Harbona, kuninkaan kamaripalvelijoista,
sanoi kuninkaalle: katso, Hamanin kartanolla seisoo puu viisikymmentä
kyynärää korkea, jonka hän teki Mordekaita varten, joka hyvää puhui
kuninkaan edestä. Niin sanoi kuningas: hirtettäkään hän siihen.

<span id="an_7:10">7:10</span> Niin he hirttivät Hamanin siihen puuhun,
jonka hän teki Mordekaita varten; ja niin asettui kuninkaan viha.

<span id="an_8:1">8:1</span> Sinä päivänä antoi kuningas Ahasverus
kuningatar Esterille Hamanin Juudalaisten vihollisen huoneen. Ja
Mordekai tuli kuninkaan eteen; sillä Ester ilmoitti, mikä hän hänelle
oli.

<span id="an_8:2">8:2</span> Ja kuningas otti sormuksensa, jonka hän oli
antanut Hamanilta pois ottaa, ja antoi Mordekaille. Ja Ester pani
Mordekain Hamanin kartanon päälle.

<span id="an_8:3">8:3</span> Ja Ester puhui vielä kuninkaalle, ja
lankesi hänen jalkainsa juureen, itki ja rukoili häntä palauttamaan
Hamanin Agagilaisen pahuutta ja hänen aikomustansa, jonka hän oli
ajatellut Juudalaisia vastaan.

<span id="an_8:4">8:4</span> Niin kuningas ojensi kultaisen valtikan
Esterin puoleen. Ja Ester nousi ja seisoi kuninkaan edessä,

<span id="an_8:5">8:5</span> Ja sanoi: jos kuninkaalle kelpaa, ja jos
minä olen armon löytänyt hänen edessänsä, ja jos se on kuninkaalle
sovelias, ja minä kelpaan hänelle; niin kirjoitettakoon ja otettakoon
takaperin kaikki Hamanin Medatan Agagilaisen pojan aikomuskirjat, jotka
hän on kirjoittanut, että kaikki Juudalaiset surmattaisiin kaikissa
kuninkaan maakunnissa.

<span id="an_8:6">8:6</span> Sillä kuinka minä voin nähdä sitä pahuutta,
joka minun kansalleni tulis? ja kuinka minä voin nähdä, että minun
sukukuntani niin teloitetaan.

<span id="an_8:7">8:7</span> Niin kuningas Ahasverus sanoi kuningatar
Esterille ja Mordekaille Juudalaiselle: katso minä olen antanut
Esterille Hamanin huoneen, ja hän hirtettiin puuhun, että hän laski
kätensä Juudalaisten päälle.

<span id="an_8:8">8:8</span> Niin kirjoittakaat siis te Juudalaisten
puolesta kuninkaan nimeen, niinkuin te itse tahdotte, ja painakaat
sinetti kuninkaan sormuksella; sillä sitä kirjoitusta, joka kuninkaan
nimellä kirjoitetaan, ja kuninkaan sormuksella sinetti painetaan, ei
taideta otettaa takaperin.

<span id="an_8:9">8:9</span> Silloin kutsuttiin kuninkaan kirjoittajat
kolmantena kuukautena, se on Sivan kuu, kolmantena päivänä
kolmattakymmentä, ja kirjoitettiin juuri niinkuin Mordekai käski
Juudalaisten tykö, ja hallitsiain tykö, maanvanhimpien ja maakuntain
päämiesten tykö, Indiasta Etiopiaan asti, joita oli sata ja
seitsemänkolmattakymmentä maakuntaa, kunkin maakunnan kirjoituksen
jälkeen, jokaisen kansan tykö heidän kielellänsä, ja Juudalaisten tykö
heidän kirjoituksensa jälkeen ja heidän kielellänsä.

<span id="an_8:10">8:10</span> Ja kirjoitettiin kuningas Ahasveruksen
nimellä, ja sinetti painettiin kuninkaan sormuksella; ja hän lähetti
kirjat hevosilla, nopeimmilla orheilla ja nuorilla muuleilla ajavaisten
kautta,

<span id="an_8:11">8:11</span> Että kuningas salli Juudalaiset kussakin
kaupungissa koota heitänsä, ja varjella henkensä, ja teloittaa, tappaa
ja hukuttaa kaikkein kansain ja maakuntain sotaväen, jotka heitä
vaivasivat, lapsinensa, ja vaimoinensa, ja ryöstää heidän saaliinsa,

<span id="an_8:12">8:12</span> Yhtenä päivänä kaikissa kuningas
Ahasveruksen maakunnissa, kolmantenatoistakymmenentenä päivänä toista
kuuta toistakymmentä, se on kuu Adar.

<span id="an_8:13">8:13</span> Ja kirjoissa oli, että käsky oli annettu
kaikkiin maakuntiin julistettaa kaikille kansoille, että Juudalaiset
olisivat sinä päivänä valmiit kostamaan vihollisillensa.

<span id="an_8:14">8:14</span> Ja liukkailla orheilla ja karkaavaisilla
muuleilla ajavaiset sanansaattajat ajoivat nopiasti ja kiiruusti
kuninkaan sanan jälkeen; ja se käsky lyötiin Susanin linnassa ylös.

<span id="an_8:15">8:15</span> Ja Mordekai läksi kuninkaan tyköä
kuninkaallisissa vaatteissa, sinisissä ja valkeissa, ja suurella
kultakruunulla, ja kalliilla liinaisella hameella ja purpuralla. Ja
Susanin kaupunki iloitsi ja riemuitsi.

<span id="an_8:16">8:16</span> Sillä sinne oli tullut valkeus ja ilo,
riemu ja kunnia Juudalaisille.

<span id="an_8:17">8:17</span> Ja kaikissa maakunnissa ja kaupungeissa,
joihin kuninkaan sana ja käsky tuli, oli ilo ja riemu Juudalaisten
keskellä, pito ja hyvät päivät. Ja monta maan kansasta tuli
Juudalaiseksi; sillä Juudalaisten pelko tuli heidän päällensä.

<span id="an_9:1">9:1</span> Ja toisena kuukautena toistakymmentä,
Adarin kuulla, kolmantena päivänä toistakymmentä, jona kuninkaan sana ja
käsky oli tullut, että toimitus piti tapahtuman, juuri sinä päivänä jona
Juudalaisten viholliset toivoivat vallitsevansa heitä, kääntyi niin,
että Juudalaiset vallitsivat vihollisiansa:

<span id="an_9:2">9:2</span> Niin Juudalaiset kokoontuivat
kaupunkeihinsa kaikissa kuningas Ahasveruksen maakunnissa, laskemaan
kätensä niiden päälle, jotka heille pahuutta tahtoivat, ja ei yksikään
voinut seisoa heitä vastaan; sillä kaikki kansa pelkäsi heitä.

<span id="an_9:3">9:3</span> Ja kaikki maakuntain päämiehet ja
hallitsiat, ja maan vanhimmat ja kuninkaan virkamiehet ylistivät
Juudalaisia; sillä Mordekain pelko tuli heidän päällensä.

<span id="an_9:4">9:4</span> Sillä Mordekai oli suuri kuninkaan
huoneessa, ja hänen sanomansa kuului kaikkiin maakuntiin, kuinka
Mordekai menestyi ja tuli suureksi.

<span id="an_9:5">9:5</span> Niin Juudalaiset löivät kaikki vihamiehensä
miekalla, tappoivat ja hukuttivat heidät, ja tekivät niiden kanssa,
jotka heitä vihasivat, oman tahtonsa jälkeen.

<span id="an_9:6">9:6</span> Ja susanin linnassa löivät Juudalaiset
viisisataa miestä kuoliaaksi, ja hukuttivat heidät.

<span id="an_9:7">9:7</span> Vielä päälliseksi tappoivat he Parsandatan,
Dalphonin, Aspatan,

<span id="an_9:8">9:8</span> Poratan, Adalian, Aridatan,

<span id="an_9:9">9:9</span> Parmastan, Arisain, Aridain, Vajesatan,

<span id="an_9:10">9:10</span> Kymmenen Hamanin poikaa, joka oli
Medatanin poika, Juudalaisten vihamies; mutta ei he ruvenneet heidän
saaliisensa.

<span id="an_9:11">9:11</span> Silloin tuli tapettuin luku Susanin
linnaan, kuninkaan eteen.

<span id="an_9:12">9:12</span> Ja kuningas sanoi kuningatar Esterille:
Susanin kaupungissa ovat Juudalaiset tappaneet ja hukuttaneet viisisataa
miestä ja kymmenen Hamanin poikaa: mitäs luulet heidän muissa kuninkaan
maakunnissa tehneen? mitäs pyydät sinulles annettaa? ja mitäs vielä anot
sinulles tehtää?

<span id="an_9:13">9:13</span> Ester sanoi: jos kuninkaalle kelpaa, niin
antakoon Juudalaisten myös huomenna tehdä Susanissa tämän päiväisen
käskyn jälkeen; että he hirttäisivät kymmenen Hamanin poikaa puuhun.

<span id="an_9:14">9:14</span> Ja kuningas käski niin tehdä: ja se käsky
lyötiin Susanissa ylös; ja kymmenen Hamanin poikaa hirtettiin.

<span id="an_9:15">9:15</span> Ja Juudalaiset, jotka Susanissa olivat,
kokoontuivat neljäntenä päivänä toistakymmentä Adar kuuta, ja tappoivat
kolmesataa miestä Susanissa; mutta heidän saaliisensa ei he ruvenneet.

<span id="an_9:16">9:16</span> Mutta muut Juudalaiset kuninkaan
maakunnissa tulivat kokoon ja varjelivat henkeänsä, saadaksensa lepoa
vihollisiltansa, ja tappoivat vihollisiansa viisikahdeksattakymmentä
tuhatta, mutta ei he ruvenneet saaliisen.

<span id="an_9:17">9:17</span> (Se tapahtui)
kolmantenatoistakymmenentenä päivänä Adar kuuta. Ja he lepäsivät
neljäntenätoistakymmenentenä päivänä sitä kuuta; sen he tekivät pito- ja
ilopäiväksi.

<span id="an_9:18">9:18</span> Mutta Juudalaiset, jotka Susanissa
olivat, tulivat kokoon kolmantenatoistakymmenentenä ja
neljäntenätoistakymmenentenä päivänä, ja lepäsivät
viidentenätoistakymmenentenä päivänä; ja tekivät sen päivän pito- ja
ilopäiväksi.

<span id="an_9:19">9:19</span> Sentähden Juudalaiset, jotka asuivat
maakylissä ja vähissä kaupungeissa, tekivät neljännentoistakymmenennen
päivän Adar kuuta ilo- ja pitopäiväksi, ja lähettivät lahjoja toinen
toisellensa.

<span id="an_9:20">9:20</span> Ja Mordekai kirjoitti nämät teot, ja
lähetti kirjat kaikille Juudalaisille, jotka olivat kaikissa kuningas
Ahasveruksen maakunnissa, sekä lähes että kauvas,

<span id="an_9:21">9:21</span> Ja asetti heille, että he pitäisivät joka
vuosi neljännentoistakymmenennen ja viidennentoistakymmenennen päivän
Adar kuuta,

<span id="an_9:22">9:22</span> Niiden päiväin jälkeen, joina Juudalaiset
olivat tulleet lepoon vihollistensa edestä, ja sen kuukauden, jona
heidän surunsa on iloksi kääntynyt ja heidän murheensa hyviksi päiviksi:
että he ne pitäisivät pito- ja ilopäivinä, ja lähettäisivät lahjoja
toinen toisellensa, ja jakaisivat vaivaisille.

<span id="an_9:23">9:23</span> Ja Juudalaiset ottivat vastaan
tehdäksensä sen, minkä he ennen olivat ruvenneet, ja Mordekai heidän
tykönsä kirjoitti.

<span id="an_9:24">9:24</span> Sillä Haman Medatan Agagilaisen poika,
kaikkein Juudalaisten vihollinen, oli ajatellut hukuttaa kaikkia
Juudalaisia, ja antoi heittää Pur, se on arpaa, murentaaksensa ja
hukuttaaksensa heitä.

<span id="an_9:25">9:25</span> Ja kuin Ester oli mennyt kuninkaan tykö;
ja hän puhunut, että hänen paha aikomisensa, jonka hän oli ajatellut
Juudalaisia vastaan, käännettiin kirjoitusten kautta hänen oman päänsä
päälle, ja kuinka hän ja hänen poikansa ripustettiin puuhun;

<span id="an_9:26">9:26</span> Siitä he nämät päivät kutsuivat Purim,
arvan nimen jälkeen, sekä sen että kaiken tämän kirjan sanan jälkeen, ja
mitä he olivat itse nähneet, ja kuinka heille on tapahtunut.

<span id="an_9:27">9:27</span> Ja Juudalaiset sääsivät sen, ja ottivat
päällensä ja siemenensä päälle, ja kaikkein niiden päälle, jonka itsensä
antoivat heidän tykönsä, ettei ne hylkää niitä kahta päivää, vaan
pitävät ne joka vuosi, heidän kirjoituksensa ja aikansa jälkeen.

<span id="an_9:28">9:28</span> Ettei näitä päiviä pitänyt unhotettaman,
mutta pidettämän heidän lastensa lapsilta ja kaikilta heidän
sukukunniltansa, kaikissa maakunnissa ja kaupungeissa. Nämät ovat
Purimin päivät, joita ei pidä hyljättämän Juudalaisten seassa, ja heidän
muistonsa ei pidä unhotettaman heidän siemenessänsä.

<span id="an_9:29">9:29</span> Ja Ester Abihailin tytär ja Mordekai
Juudalainen kirjoittivat kaikella voimalla toisen kerran,
vahvistaaksensa Purimin kirjan.

<span id="an_9:30">9:30</span> Ja lähetti kirjat kaikille Juudalaisille
sataan ja seitsemäänkolmattakymmeneen Ahasveruksen valtakunnan
maakuntaan, rauhan ja totuuden sanoilla,

<span id="an_9:31">9:31</span> Vahvistaaksensa näitä Purimin päiviä
heidän määrätyillä ajoillansa, niinkuin Mordekai Juudalainen ja
kuningatar Ester olivat heille säätäneet, niinkuin he olivat itse
päällensä ottaneet ja siemenensä päälle, sen määrätyn paaston ja heidän
huutonsa.

<span id="an_9:32">9:32</span> Ja Ester käski ja vahvisti nämät Purimin
menot, ja että ne piti kirjaan kirjoittettaman.

<span id="an_10:1">10:1</span> Ja kuningas Ahasverus laski veron maan
päälle ja luotoin päälle merellä.

<span id="an_10:2">10:2</span> Mutta kaikki hänen työnsä, voimansa ja
väkevyytensä, ja Mordekain suuri kunnia, kuin kuningas hänen suureksi
teki: eikö ne ole kirjoitetut Median ja Persian kuningasten
aikakirjassa?

<span id="an_10:3">10:3</span> Sillä Mordekai, Juudalainen, oli toinen
kuningas Ahasveruksesta, ja väkevä Juudalaisten seassa, ja otollinen
veljeinsä paljouden keskellä, joka etsi kansansa parasta ja puhui
parhain päin kaiken siemenensä puolesta.

------------------------------------------------------------------------

[Next: Job](job)
