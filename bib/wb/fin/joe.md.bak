[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hos)  [Next](amo.md) 

------------------------------------------------------------------------

### Finnish Bible: Joel

<span id="an_1:1">1:1</span> Tämä on Herran sana, joka tapahtui Joelille
Petuelin pojalle.

<span id="an_1:2">1:2</span> Kuulkaat tätä vanhimmat, ja ottakaat
korviinne kaikki maan asuvaiset; onko tämä teidän eli teidän isäinne
aikana tapahtunut.

<span id="an_1:3">1:3</span> Sanokaat siitä teidän lapsillenne, ja
antakaat teidän lastenne sitä lapsillensa sanoa, ja nekin lapset muille
jälkeentulevaisillensa.

<span id="an_1:4">1:4</span> Mitä ruohomato jättää, sen heinäsirkka syö,
ja mitä heinäsirkka jättää, sen lehtimato syö, ja mitä lehtimato jättää,
sen jyvämato syö.

<span id="an_1:5">1:5</span> Herätkäät juopuneet, ja itkekäät ja
ulvokaat kaikki viinan juomarit nuoren viinan tähden; sillä se on
temmattu pois teidän suustanne.

<span id="an_1:6">1:6</span> Sillä väkevä kansa menee pois minun maani
päälle, joka on lukematoin; hänen hampaansa ovat niinkuin jalopeuran
hampaat, ja syömähampaat niinkuin julmalla jalopeuralla.

<span id="an_1:7">1:7</span> He hävittivät minun viinamäkeni, ja minun
fikunapuuni kaivoivat, kuorivat ja heittivät pois, että sen oksat
valkiana ovat.

<span id="an_1:8">1:8</span> Valita niinkuin neitsyt, joka säkin yllensä
pukee nuoruutensa yljän tähden.

<span id="an_1:9">1:9</span> Sillä ruokauhri ja juomauhri on pois Herran
huoneesta; ja papit Herran huoneesta; ja papit Herran palveliat
murehtivat.

<span id="an_1:10">1:10</span> Pelto on hävitetty, maa on murheissansa,
että jyvät ovat turmellut, viina on kuivunut pois, ja öljy puuttunut.

<span id="an_1:11">1:11</span> Peltomiehet katsovat huonosti, ja
viinamäen miehet parkuvat nisuin ja ohrain tähden, ettei vainiossa ole
mitään tuloa.

<span id="an_1:12">1:12</span> Viinapuu kuivettui ja fikunapuu on
lahonnut; granatipuu, palmupuu, omenapuu ja kaikki kedon puut ovat
kuivettuneet; sillä ihmisten riemu on surkeudeksi tullut.

<span id="an_1:13">1:13</span> Sonnustakaat teitänne ja valittakaat, te
papit! parkukaat, te alttarin palveliat, menkäät (templiin), ja
levätkäät, te minun Jumalani palveliat, säkeissä oli yötä; sillä
ruokauhri ja juomauhri on pois teidän Jumalanne huoneesta.

<span id="an_1:14">1:14</span> Pyhittäkäät paasto, kutsukaat seurakunta
kokoon, ja kootkaat vanhimmat, ja kaikki maakunnan asuvaiset, Herran
teidän Jumalanne huoneesen, ja huutakaat Herran tykö:

<span id="an_1:15">1:15</span> Voi, voi sitä päivää! sillä Herran päivä
on juuri läsnä, ja tulee niinkuin kadotus Kaikkivaltiaalta.

<span id="an_1:16">1:16</span> Eikö ruoka oteta pois meidän silmäimme
edestä, ja meidän Jumalamme huoneesta ilo ja riemu?

<span id="an_1:17">1:17</span> Siemenet mätänivät maassa, jyväaitat ovat
hävitetyt, riihet ovat hajoitetut; sillä elo on kuivunut pois.

<span id="an_1:18">1:18</span> Voi, kuinka karja huokaa, ja laumat
ammuvat! ettei heillä ole laidunta, ja lammaslaumat nääntyvät.

<span id="an_1:19">1:19</span> Herra, sinun tykös minä huudan, että kulo
on polttanut laitumet korvessa, ja liekki on kaikki puut vainiossa
sytyttänyt.

<span id="an_1:20">1:20</span> Metsän eläimet myös sinun tykös huutavat,
että vesi-ojat kuivuneet ovat, ja että kulo on polttanut laitumet
korvessa.

<span id="an_2:1">2:1</span> Soittakaat basunalla Zionissa, huutakaat
minun pyhällä vuorellani, vaviskaat kaikki maan asuvaiset; sillä Herran
päivä tulee ja on läsnä:

<span id="an_2:2">2:2</span> Pimiä päivä, synkiä päivä, sumuinen päivä
ja utuinen päivä; niinkuin aamurusko itsensä levittää vuorten ylitse;
suuri ja väkevä kansa, jonka kaltaista ei ikänä ole ollut, eikä vasta
tule ijankaikkiseen aikaan.

<span id="an_2:3">2:3</span> Hänen edellänsä käy kuluttavainen tuli, ja
hänen jälissänsä polttavainen liekki. Maa on hänen edessänsä niinkuin
Edenin puutarha, mutta hänen jälissänsä niinkuin autio erämaa, ja ei
pidä kenenkään pääsemän häneltä pois.

<span id="an_2:4">2:4</span> Hänen muotonsa on niinkuin hevosten muoto;
ja he karkaavat niinkuin ratsasmiehet.

<span id="an_2:5">2:5</span> He hyppäävät ylhäällä vuorten kukkuloilla
niinkuin rattaat kitisevät, niinkuin liekki korsissa kihisis; niinkuin
väkevä kansa, joka sotaan on hankittu.

<span id="an_2:6">2:6</span> Kansat pitää hänen edessänsä hämmästymän,
että kaikki kasvot valjuksi muuttuvat.

<span id="an_2:7">2:7</span> He juoksevat niinkuin uljaat, ja karkaavat
muurien ylitse niinkuin sotamiehet; ja kukin käy kohdastansa edes, ja ei
poikkee ulos tiestänsä.

<span id="an_2:8">2:8</span> Ei estä kenkään kumppaniansa, vaan kukin
matkustaa asetuksessansa; ja kuin he sota-aseiden välistä tunkevat
sisälle, niin ei heitä haavoiteta.

<span id="an_2:9">2:9</span> He ajelevat ympäri kaupungissa, ja muurien
päällä juoksevat, ja kiipeevät huoneisiin, ja tulevat akkunoista
sisälle, niinkuin varas.

<span id="an_2:10">2:10</span> Hänen edessänsä vapisee maa, ja taivas
värisee: aurinko ja kuu pimenevät, ja tähdet peittävät valkeutensa.

<span id="an_2:11">2:11</span> Sillä Herra on paneva jylinänsä hänen
sotaväkensä edellä; sillä hänen sotaväkensä on sangen suuri ja väkevä,
joka hänen käskynsä toimittaa; sillä Herran päivä on suuri ja sangen
hirmuinen, kuka sitä voi kärsiä?

<span id="an_2:12">2:12</span> Niin sanoo nyt Herra: kääntykäät kaikesta
sydämestänne minun tyköni, paastolla, itkulla ja murheella.

<span id="an_2:13">2:13</span> Leikatkaat teidän sydämenne, ja älkäät
teidän vaatteitannne, ja palatkaat Herran teidän Jumalanne tykö; sillä
hän on armollinen ja laupias, pitkämielinen ja suuresta hyvyydestä, ja
katuu rangaistusta.

<span id="an_2:14">2:14</span> Kukaties hän kääntyy ja katuu, ja jättää
jälkeensä siunauksen, ruokauhrin ja juomauhrin Herralle teidän
Jumalallenne.

<span id="an_2:15">2:15</span> Soittakaat basunalla Zionissa,
pyhittäkäät paasto, kutsukaat seurakunta kokoon.

<span id="an_2:16">2:16</span> Kootkaat kansa, pyhittäkäät kokous,
kutsukaat yhteen vanhimmat, saattakaat yhteen nuorukaiset ja imeväiset;
ylkä lähtekään kammiostansa, ja morsian makaushuoneestansa.

<span id="an_2:17">2:17</span> Papit, Herran palveliat, itkekään
esihuoneen ja alttarin välillä, ja sanokaan: armahda, Herra, sinun
kansaas, ja älä laske sinun perikuntaas pilkkaan, niin ettei pakanat
saisi valtaa heidän päällensä! miksi pitäis sanottaman kansain seassa:
kussa on nyt heidän Jumalansa?

<span id="an_2:18">2:18</span> Niin Herralla on kiivaus maastansa; ja
hän armahtaa kansaansa.

<span id="an_2:19">2:19</span> Ja Herra vastaa ja sanoo kansallensa:
katso, minä lähetin teille jyviä, viinaa ja öljyä, että teillä piti
niistä kyllä oleman; ja en salli teitä enään häpiään tulla pakanain
sekaan.

<span id="an_2:20">2:20</span> Ja tahdon sen, joka pohjoisesta tullut
on, teiltä kauvas saattaa, ja ajaa hänen pois korkiaan ja hävitettyyn
maahan, hänen kasvonsa itäistä merta päin, ja hänen lopppunsa äärimäisen
meren puoleen; ja hänen pitää mätänemän ja haiseman; sillä hän on suuria
tehnyt.

<span id="an_2:21">2:21</span> Älä pelkää, sinä maa, vaan iloise ja
riemuitse; sillä Herra taitaa myös suuria tehdä.

<span id="an_2:22">2:22</span> Älkäät peljätkö, te pedot kedolla; sillä
laitumet korvessa pitää viheriöitsemän, ja puut hedelmänsä kantaman,
fikunapuut ja viinapuut kyllä hedelmöitsemän.

<span id="an_2:23">2:23</span> Ja te, Zionin lapset, iloitkaat ja
riemuitkaat Herrassa teidän Jumalassanne, joka teille antaa
vanhurskauden opettajan, ja laskee alas teille aamu- ja ehtoosateen
niinkuin ennenkin;

<span id="an_2:24">2:24</span> Että aitat jyviä täynnä olisivat, ja
kuurnat nuoresta viinasta ja öljystä ylitse vuotaisivat.

<span id="an_2:25">2:25</span> Ja minä saatan teille jälleen ne vuodet,
jotka heinäsirkka, lehtimato, jyvämato ja ruohomato söi; se minun suuri
sotaväkeni, jonka minä teidän sekaanne lähetin;

<span id="an_2:26">2:26</span> Että teidän pitää kyllä syömän ja
ravituksi tuleman, ja ylistämän Herran teidän Jumalanne nimeä, joka
teidän seassanne on ihmeitä tehnyt; ja ei minun kansani pidä ikänä
häpiään tuleman.

<span id="an_2:27">2:27</span> Ja teidän pitää ymmärtämän, että minä
olen Israelin keskellä, ja että minä olen Herra teidän Jumalanne ja ei
kenkään muu; eikä minun kansani pidä ikänä häpiään tuleman.

<span id="an_2:28">2:28</span> Ja sitte pitää tapahtuman, että minä
tahdon vuodattaa minun Henkeni kaiken lihan päälle; ja teidän poikanne
ja tyttärenne pitää ennustaman, teidän vanhimpanne pitää unia uneksuman,
ja teidän nuorukaisenne pitää näkyjä näkemän.

<span id="an_2:29">2:29</span> Ja myös niinä päivinä tahdon minä
palveliain ja piikain päälle vuodattaa minun Henkeni.

<span id="an_2:30">2:30</span> Ja tahdon antaa tapahtua tunnustähdet
taivaassa ja maassa, veren, tulen ja savun suitsun.

<span id="an_2:31">2:31</span> Auringon pitää muuttuman pimiäksi, ja
kuun vereksi; ennenkuin se suuri ja hirmuinen Herran päivä tulee.

<span id="an_2:32">2:32</span> Ja on tapahtuva, että jokainen, joka
Herran nimeä avuksensa huutaa, se tulee autuaaksi; sillä Zionin vuorella
ja Jerusalemissa on vapaus oleva, niinkuin Herra on luvannut, ja
jääneiden tykönä, jotka Herra kutsuva on.

<span id="an_3:1">3:1</span> Sillä katso, niinä päivinä ja sillä ajalla,
kuin minä Juudan ja Jerusalemin vankiuden palautan,

<span id="an_3:2">3:2</span> Tahdon minä koota kaikki pakanat, ja viedä
heitä alas Josaphatin laaksoon; ja tahdon siellä heidän kanssansa
riidellä, minun kansani ja minun perimiseni Israelin tähden, jonka he
pakanain sekaan hajoittivat, ja jakoivat minun maani itsellensä,

<span id="an_3:3">3:3</span> Ja ovat minun kansastani arpaa heittäneet;
ja ovat pojan porton edestä antaneet, ja piian myyneet viinan edestä, ja
sen juoneet.

<span id="an_3:4">3:4</span> Mitä myös minun on teidän kanssanne, te
Tyrosta ja Zidonista, ja te kaikki Philistealaisten rajat? vai
tahdotteko te minulle kaiketi kostaa? Jos te minulle tahdotte kostaa,
niin minä tahdon sen äkisti ja pian kostaa teidän päänne päälle.

<span id="an_3:5">3:5</span> Sillä te olette minun hopiani ja kultani
ottaneet, ja minun kauniit kappaleeni teidän kirkkoihinne vieneet;

<span id="an_3:6">3:6</span> Ja myyneet Juudan ja Jerusalemin lapset
Grekiläisille, heitä kauvas heidän rajoistansa saattaaksenne.

<span id="an_3:7">3:7</span> Katso, minä tahdon heidät sieltä herättää,
johonka te heidät myyneet olette; ja tahdon sen kostaa teidän päänne
päälle;

<span id="an_3:8">3:8</span> Ja tahdon myydä jälleen teidän poikanne ja
tyttärenne Juudan lasten kautta; ne pitää heidät rikkaasen Arabiaan,
kaukaisen maan kansalle myymän; sillä Herra on sen puhunut.

<span id="an_3:9">3:9</span> Julistakaat näitä pakanain seassa,
pyhittäkäät sota, herättäkäät väkevät, käyköön edes, ja menköön ylös
kaikki sotaväki.

<span id="an_3:10">3:10</span> Tehkäät vannanne miekoiksi ja
viikahteenne keihäiksi. Ja joka heikko on, se sanokaan: minä olen
väkevä.

<span id="an_3:11">3:11</span> Kootkaat teitänne, ja tulkaat tänne
kaikki pakanat ympäristöltä, ja kootkaat teitänne; anna, Herra, sinun
väkevät sinne astua alas.

<span id="an_3:12">3:12</span> Nouskaat pakanat ja menkäät ylös
Josaphatin laaksoon; sillä minä tahdon siellä istua, ja tuomita kaikki
pakanat ympäristöltä.

<span id="an_3:13">3:13</span> Sivaltakaat viikahteella, sillä elo on
kypsä; tulkaat ja astukaat alas; sillä kuurnat ovat täydet, ja
kuurna-astiat kuohuvat; sillä heidän pahuutensa on suuri.

<span id="an_3:14">3:14</span> Paljo kansaa pitää oleman ympärillä joka
paikassa Tuomiolaaksossa; sillä Herran päivä on läsnä Tuomiolaaksossa.

<span id="an_3:15">3:15</span> Aurinko ja kuu pimenevät, ja tähdet
peittävät valkeutensa.

<span id="an_3:16">3:16</span> Ja Herra on Zionista kiljuva, ja antaa
kuulla äänensä Jerusalemista, että taivaan ja maan pitää vapiseman.
Mutta Herra on kansansa turva, ja linna Israelin lapsille.

<span id="an_3:17">3:17</span> Ja teidän pitää tietämän, että minä Herra
teidän Jumalanne asun Zionissa minun pyhällä vuorellani; silloin on
Jerusalem pyhäksi tuleva, ja ei pidä muukalaisen käymän enään sen
lävitse.

<span id="an_3:18">3:18</span> Sillä ajalla pitää vuoret makiaa viinaa
tiukkuman, ja kukkulat rieskaa vuotaman, ja kaikki Juudan ojat pitää
vettä täynnä oleman; ja lähde pitää Herran huoneessa käymän, ja Sittimin
ojaan juokseman.

<span id="an_3:19">3:19</span> Vaan Egyptin pitää autioksi tuleman, ja
Edom synkiäksi erämaaksi; sen vääryyden tähden, mikä Juudan lapsille
tehty on, että he viattoman veren heidän maassansa vuodattaneet ovat.

<span id="an_3:20">3:20</span> Mutta Juudassa pitää ijankaikkisesti
asuttaman, ja Jerusalemissa ijankaikkiseen aikaan.

<span id="an_3:21">3:21</span> Ja minä tahdon puhdistaa heidän verensä,
jota en minä ennen ole puhdistanut; ja Herra on asuva Zionissa.

------------------------------------------------------------------------

[Next: Amos](amo.md)
