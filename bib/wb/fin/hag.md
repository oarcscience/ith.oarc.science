[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](zep)  [Next](zac.md) 

------------------------------------------------------------------------

### Finnish Bible: Haggai

<span id="an_1:1">1:1</span> Toisena kuningas Dariuksen vuotena,
kuudentena kuukautena, ensimäisenä päivänä kuuta, tapahtui Herran sana
prophetan Haggain kautta Serubbabelille Sealtielin pojalle, Juudan
päämiehelle, ja Josualle Jotsadakin pojalle, ylimmäiselle papille, ja
sanoi:

<span id="an_1:2">1:2</span> Näin puhuu Herra Zebaot, sanoen: tämä kansa
sanoo: ei aika vielä ole tullut Herran huonetta rakentaa.

<span id="an_1:3">1:3</span> Ja Herran sana tapahtui propheta Haggain
kautta, sanoen:

<span id="an_1:4">1:4</span> Kylläpä teidän aikanne on tullut asua
kaunistetuissa huoneissanne, ja tämän huoneen täytyy autiona olla?

<span id="an_1:5">1:5</span> Nyt siis sanoo Herra Zebaot näin:
katsokaat, kuinka teidän käy.

<span id="an_1:6">1:6</span> Te kylvätte paljon, ja vähän viette
aittaan; te syötte, ja ette tule ravituksi; te juotte, ja ette saa
kylläänne; te verhootte teitänne, ja ette tule lämpimäksi; ja joka rahaa
ansaitsee, hän panee sen lävelliseen kukkaroon.

<span id="an_1:7">1:7</span> Näin sanoo Herra Zebaot: katsokaat siis,
kuinka teidän käy.

<span id="an_1:8">1:8</span> Menkäät vuorille ja hakekaat puita, ja
rakentakaat huone; se on minulle otollinen oleva, ja minä tahdon minun
kunniani osoittaa.

<span id="an_1:9">1:9</span> Kyllä tosin te paljon toivotte, vaan se
tulee vähäksi; ja vaikka te parhaallansa kotia veisitte, niin minä sen
kuitenkin puhallan pois. Miksi niin? sanoo Herra Zebaot: minun huoneeni
tähden, että se on autiona, ja kukin teistä rientää oman huoneensa
kanssa.

<span id="an_1:10">1:10</span> Sentähden on taivas teiltä kasteen
pidättänyt, ja maa kieltänyt hedelmänsä.

<span id="an_1:11">1:11</span> Ja minä olen poudan kutsunut, sekä maan
että vuorten päälle, jyväin, viinan, öljyn ja kaiken päälle, mitä maasta
tulee, ihmisten ja karjan päälle, ja kaiken kätten työn päälle.

<span id="an_1:12">1:12</span> Niin kuuli Serubbabel Sealtielin poika,
ja Josua Jotsadakin poika, ylimmäinen pappi, ja kaikki jääneet kansasta,
Herran Jumalansa äänen ja propheta Haggain sanat, niinkuin Herra heidän
Jumalansa hänen lähettänyt oli; ja kansa pelkäsi Herraa.

<span id="an_1:13">1:13</span> Niin sanoi Haggai, Herran sanansaattaja,
Herran käskystä kansan tykö: minä olen teidän kanssanne, sanoo Herra.

<span id="an_1:14">1:14</span> Ja Herra herätti Serubbabelin Sealtielin
pojan, Juudan päämiehen hengen, ja Josuan Jotsadakin pojan, ylimmäisen
papin hengen, ja kaiken jääneen kansan hengen, tulemaan ja työtä
tekemään Herran Zebaotin heidän Jumalansa huoneessa,

<span id="an_1:15">1:15</span> Neljäntenä päivänä kolmattakymmentä,
kuudentena kuukautena, kuningas Dariuksen toisena vuotena.

<span id="an_2:1">2:1</span> Ensimäisenä päivänä kolmattakymmentä,
seitsemäntenä kuukautena, tapahtui Herran sana propheta Haggain kautta
ja sanoi:

<span id="an_2:2">2:2</span> Puhu nyt Serubbabelille Sealtielin pojalle,
Juudan päämiehelle, ja Josualle Jotsadakin pojalle, ylimmäiselle
papille, ja jätetylle kansalle, ja sano:

<span id="an_2:3">2:3</span> Kuka on jääneissä, joka tämän huoneen
entisessä kunniassansa nähnyt on? ja kuinka se nyt teille näyttää? eikö
se ole sen suhteen niinkuin ei mitään teidän silmäinne edessä?

<span id="an_2:4">2:4</span> Ja nyt Serubbabel, ole hyvässä turvassa,
sanoo Herra; ole sinäkin hyvässä turvassa, Josua Jotsadakin poika,
ylimmäinen pappi; olkaat kaikka kansa maakunnassa hyvässä turvassa,
sanoo Herra, ja tehkäät työtä; sillä minä olen teidän kanssanne, sanoo
Herra Zebaot.

<span id="an_2:5">2:5</span> Sen sanan jälkeen kuin minä tein teidän
kanssanne liiton, kuin te Egyptistä vaelsitte, ja minun henkeni pitää
teidän keskellänne pysymän: älkäät peljätkö.

<span id="an_2:6">2:6</span> Sillä näin sanoo Herra Zebaot: vielä on
vähä aikaa, niin minä taivaan, maan, meren ja mantereen saatan
liikkumaan.

<span id="an_2:7">2:7</span> Ja tahdon saattaa kaikki pakanat
liikkumaan; silloin tulee kaikkein pakanain toivo, ja minä täytän tämän
huoneen kunnialla, sanoo Herra Zebaot.

<span id="an_2:8">2:8</span> Sillä minun on hopia ja minun on kulta,
sanoo Herra Zebaot.

<span id="an_2:9">2:9</span> Tämän jälkimäisen huoneen kunnia on
suurempi oleva kuin ensimäisen, sanoo Herra Zebaot; ja minä tahdon antaa
rauhan tälle paikalle, sanoo Herra Zebaot.

<span id="an_2:10">2:10</span> Neljäntenä päivänä kolmattakymmentä,
yhdeksäntenä kuukautena toisena Dariuksen vuotena, tapahtui Herran sana
propheta Haggaille ja sanoi:

<span id="an_2:11">2:11</span> Näin sanoo Herra Zebaot: kysy papeilta
lakia ja sano:

<span id="an_2:12">2:12</span> Jos joku kantais pyhitettyä lihaa
helmassansa, ja satuttais sitte vaatteensa helman leipään, puuroon,
viinaan, öljyyn, eli mikä ruoka se olis, tulisko se myös pyhäksi? ja
papit vastasivat ja sanoivat: ei.

<span id="an_2:13">2:13</span> Haggai sanoi: jos joku raadosta
saastutettu yhteen näistä sattuis, tulisko se saastaiseksi? Papit
vastasivat ja sanoivat: se tulee saastaiseksi.

<span id="an_2:14">2:14</span> Niin Haggai vastasi ja sanoi: juuri niin
on tämä kansa, ja nämät ihmiset minun edessäni, sanoo Herra, ja kaikki
heidän kättensä työt, ja mitä he uhraavat, on saastainen.

<span id="an_2:15">2:15</span> Ja katsokaat, kuinka teille käynyt on
tästä päivästä ja ennenkuin joku kivi pantiin toisen päälle Herran
templissä.

<span id="an_2:16">2:16</span> Että kuin joku tuli ohraläjän tykö, jolla
piti kaksikymmentä mittaa oleman, niin siellä oli kymmenen; koska hän
tuli viinakuurnan tykö, ja luuli viisikymmentä aamia täyttävänsä, niin
siellä oli kaksikymmentä.

<span id="an_2:17">2:17</span> Sillä minä vaivasin teitä poudalla,
nokipäillä ja rakeilla, kaikissa teidän kättenne töissä; ette kuitenkaan
kääntyneet minun tyköni, sanoo Herra.

<span id="an_2:18">2:18</span> Niin pankaat nyt mieleenne tästä päivästä
ja ennen, nimittäin neljännestä päivästä kolmattakymmentä, yhdeksäntenä
kuukautena, hamaan siihen päivään, jona Herran templi perustettiin,
pankaat mieleenne.

<span id="an_2:19">2:19</span> Sillä siemenet ovat vielä salvossa, ja ei
vielä mitään kasva, ei viinapuu, fikunapuu, granatipuu, eikä öljypuu;
mutta tämän päivän perästä tahdon minä antaa siunauksen.

<span id="an_2:20">2:20</span> Ja Herran sana tapahtui toisen kerran
Haggaille, neljäntenä päivänä kolmattakymmentä siinä kuukaudessa, ja
sanoi:

<span id="an_2:21">2:21</span> Sano Serubbabelille, Juudan päämiehelle:
minä tahdon taivaan ja maan liikuttaa;

<span id="an_2:22">2:22</span> Ja tahdon valtakuntain istuimet kukistaa,
ja pakanain voimalliset valtakunnat kadottaa; ja kukistan rattaat ja
ratsasmiehet, niin että hevonen ja mies pitää kukistettaman, kukin
kumppaninsa miekalla.

<span id="an_2:23">2:23</span> Sillä ajalla, sanoo Herra Zebaot, tahdon
minä sinua korjata, sinä Serubbabel Sealtielin poika, minun palveliani,
sanoo Herra, ja tahdon sinun pitää niinkuin sinettisormuksen; sillä minä
olen sinun valinnut, sanoo Herra Zebaot.

------------------------------------------------------------------------

[Next: Zechariah](zac.md)
