[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](zac)  [Next](mat.md) 

------------------------------------------------------------------------

### Finnish Bible: Malachi

<span id="an_1:1">1:1</span> Tämä on Herran sanan kuorma Israelin tykö,
Malakian kautta.

<span id="an_1:2">1:2</span> Minä rakastin teitä, sanoo Herra. Niin te
sanotte: missäs meitä rakastit? Eikö Esau ole Jakobin veli, sanoo Herra?
ja minä rakastin Jakobia,

<span id="an_1:3">1:3</span> Ja vihasin Esauta; olen myös autioksi
tehnyt hänen vuorensa, ja hänen perimisensä lohikärmeille erämaaksi.

<span id="an_1:4">1:4</span> Ja jos Edom sanois: me olemme köyhtyneet,
mutta me tahdomme autiot jälleen rakentaa; niin sanoo Herra Zebaot näin:
jos he rakentavat, niin minä tahdon maahan kukistaa; ja ne pitää
kutsuttaman jumalattomuuden rajaksi ja siksi kansaksi, jolle Herra on
vihainen ijankaikkisesti.

<span id="an_1:5">1:5</span> Sen pitää teidän silmänne näkemän, ja
teidän pitää sanoman: Herra on ylistetty Israelin maan äärissä.

<span id="an_1:6">1:6</span> Pojan pitää kunnioittaman isäänsä, ja
palvelian isäntäänsä. Jos minä siis isä olen, kussa on minun kunniani?
Jos minä isäntä olen, kussa on minun pelkoni? sanoo Herra Zebaot teille,
papit, jotka katsotte ylön minun nimeni. Niin te sanotte: missä me
katsomme ylön sinun nimes?

<span id="an_1:7">1:7</span> Silloin kuin te uhraatte minun alttarilleni
saastaista leipää. Niin te sanotte: kuinka me uhraamme sinulle
saastaista? Siinä että te sanotte: Herran pöytä on katsottu ylön.

<span id="an_1:8">1:8</span> Ja kuin te uhraatte jotakin, joka sokia on,
niin ette sano sitä pahaksi; ja kuin te uhraatte jotakin ontuvaa eli
sairasta, niin ei sitäkään sanota pahaksi. Vie senkaltaista sinun
päämiehilles, mitämaks, jos sinä olet hänelle otollinen, eli jos hän
katsoo sinun puolees, sanoo Herra Zebaot.

<span id="an_1:9">1:9</span> Niin rukoilkaat nyt Jumalaa, että hän
armahtais meidän päällemme, sillä se on tapahtunut teiltä. Luuletteko,
että hän katsoo teidän puoleenne? sanoo Herra Zebaot.

<span id="an_1:10">1:10</span> Kuka on myös teidän seassanne, joka
sulkee oven (ilman palkkaa)? ette myös viritä tulta minun alttarilleni
ilman mitäkään. Ei minulla ole suosiota teihin, sanoo Herra Zebaot, ja
ruokauhri teidän käsistänne ei ole minulle otollinen.

<span id="an_1:11">1:11</span> Vaan hamasta auringon koitosta niin
laskemiseen asti pitää minun nimeni suureksi tuleman pakanain seassa, ja
jokapaikassa pitää minun nimelleni suitsutettaman, ja puhdas ruokauhri
uhrattaman; sillä minun nimeni pitää suureksi tuleman pakanain seassa,
sanoo Herra Zebaot.

<span id="an_1:12">1:12</span> Mutta te turmelette sen sillä, kuin te
sanotte: Herran pöytä on saastutettu, ja sen uhri on katsottu ylön ja
hänen ruokansa.

<span id="an_1:13">1:13</span> Ja te sanotte: katso, se on sula vaiva,
ja lyötte sen tuleen, sanoo Herra Zebaot. Ja te uhraatte ryövättyä,
ontuvaa ja sairasta, ja ne te uhraatte ruokauhriksi. Pitäiskö se minulle
otollinen oleman teidän käsistänne? sanoo Herra.

<span id="an_1:14">1:14</span> Mutta kirottu olkoon pettäjä, jonka
laumassa on oinas, ja kuin hän tekee lupauksen, niin hän uhraa Herralle
kelvottoman; sillä minä olen suuri kuningas, sanoo Herra Zebaot, ja
minun nimeni on peljättävä pakanain seassa.

<span id="an_2:1">2:1</span> Ja te papit, tämä käsky tulee nyt teille.

<span id="an_2:2">2:2</span> Ellette sitä kuule, ja ellette pane
sydämeenne, että te niin antaisitte minun nimelleni kunnian, sanoo Herra
Zebaot, niin minä lähetän teidän sekaanne kirouksen, ja kiroon teidän
siunauksianne; jopa minä olen myös niitä kironnut, ettette sitä
tahtoneet panna sydämeenne.

<span id="an_2:3">2:3</span> Katso, minä tahdon turmella teidän
siemenenne, ja paiskaan sonnan teidän kasvoillenne, teidän
juhlapäiväinne sonnan, niin että se ijäksi teihin tarttuu.

<span id="an_2:4">2:4</span> Niin te saatte tuta, että minä sen käskyn
teille lähettänyt olen, että sen piti minun liittoni Levin kanssa
oleman, sanoo Herra Zebaot.

<span id="an_2:5">2:5</span> Sillä minun liittoni oli hänen kanssansa
elämään ja rauhaan, ja minä annoin ne pelvoksi hänelle, pelkäämään
minua, ja minun nimeäni hämmästymään.

<span id="an_2:6">2:6</span> Totuuden laki oli hänen suussansa, ja ei
löydetty mitään pahaa hänen huulissansa; hän vaelsi rauhallisesti ja
toimellisesti minun edessäni, ja käänsi monta pois synnistä.

<span id="an_2:7">2:7</span> Sillä papin huulet pitää opin kätkemän,
että lakia hänen suustansa kysyttäisiin; sillä hän on Herran Zebaotin
enkeli.

<span id="an_2:8">2:8</span> Mutta te olette tieltä poikenneet,
pahoitatte monta laissa, ja olette Levin liiton rikkoneet, sanoo Herra
Zebaot.

<span id="an_2:9">2:9</span> Sentähden olen minä myös tehnyt, että te
olette hyljätyt ja ylönkatsotut kaiken kansan edessä, ettette pidä minun
teitäni, mutta katsotte ihmisten muotoa laissa.

<span id="an_2:10">2:10</span> Eikö meillä kaikilla ole yksi Isä? eikö
yksi Jumala meitä luonut ole? Miksi me katsomme ylön toinen toisemme, ja
rikomme sen liiton, joka meidän isäimme kanssa tehty oli?

<span id="an_2:11">2:11</span> Sillä Juuda on ylönkatsojaksi tullut,
Israelissa ja Jerusalemissa on tapahtunut kauhistus; sillä Juuda
turmelee Herran pyhän, jota hän itse rakasti, ja ottaa vieraan jumalan
tyttäriä emänniksensä.

<span id="an_2:12">2:12</span> Vaan Herra hävittää hänen, joka sen
tekee, Jakobin majasta, sekä opettajan että opetuslapsen, ja sen, joka
vie Herralle Zebaotille ruokauhria.

<span id="an_2:13">2:13</span> Te teette myös sen toisen, että Herran
alttarin edessä ovat kyyneleet, itkut ja huokaukset, niin etten minä
enään tahdo katsoa ruokauhria päin, eli ottaa vastaan jotakin
otollisesti teidän käsistänne.

<span id="an_2:14">2:14</span> Ja te sanotte: minkätähden? Sentähden,
että Herra on sinun ja sinun nuoruutes vaimon vaiheella todistanut,
jonka katsot ylön, joka on sinun kumppanis ja sinun vaimos, johon sinä
liitolla itses kiinni sitonut olet.

<span id="an_2:15">2:15</span> Sillä eikö hän heitä yhdeksi tehnyt,
vaikka hänellä olis ollut muita henkiä? Mutta mitä se yksi tekee? Hän
etsii Jumalan siementä. Sentähden karttakaat teidän henkeänne, ja älköön
kenkään katsoko ylön nuoruutensa vaimoa.

<span id="an_2:16">2:16</span> Että (Jumala) vihaa sitä hylkäämistä,
sanoo Herra Israelin Jumala, kuin joku peittää vääryytensä niinkuin
vaatteella, sanoo Herra Zebaot: sentähden karttakaat teidän henkeänne,
ja älkäät katsoko heitä ylön.

<span id="an_2:17">2:17</span> Te olette Herraa teidän puheellanne
vaivanneet; ja te sanotte: missä me häntä olemme vaivanneet? Siinä kuin
te sanotte: jokainen, joka pahaa tekee, se kelpaa Herralle, ja että
senkaltaiset ovat hänelle otolliset; eli kussa on se Jumala, joka
rankaisee?

<span id="an_3:1">3:1</span> Katso, minä lähetän minun enkelini, joka
minun eteeni pitää tien valmistaman; ja kohta tulee templiinsä se Herra,
jota te etsitte, ja liiton enkeli, jota te tahdotte; katso, hän tulee,
sanoo Herra Zebaot.

<span id="an_3:2">3:2</span> Mutta kuka voi hänen tulemisensa päivää
kärsiä? ja kuka voi seisoa, kuin hän ilmaantuu? Sillä hän on niinkuin
hopiasepän tuli ja niinkuin pesiän saippua.

<span id="an_3:3">3:3</span> Hän on istuva ja sulaava ja selittävä
hopian; hän on puhdistava ja hivuttava Levin pojat, niinkuin kullan ja
hopian. Silloin pitää heidän tuoman Herralle ruokauhria vanhurskaudessa.

<span id="an_3:4">3:4</span> Ja Juudan ja Jerusalemin ruokauhrit pitää
kyllä Herralle kelpaaman, niinkuin muinen ja entisinä vuosina.

<span id="an_3:5">3:5</span> Ja minä tahdon tulla teidän tykönne ja
rangaista teitä, ja tahdon olla nopia todistaja noitia vastaan,
huorintekiöitä ja valapattoisia vastaan, ja niitä vastaan, jotka
palkolliselta palkan pidättävät, leskille ja orvoille väkivaltaa ja
vääryyttä tekevät, ja jotka muukalaista sortavat, eikä pelkää minua,
sanoo Herra Zebaot.

<span id="an_3:6">3:6</span> Sillä minä olen Herra, joka en muutu; ja te
Jakobin lapset, ette ole hukkuneet.

<span id="an_3:7">3:7</span> Te olette hamasta teidän isäinne ajasta
alati poikenneet pois minun säädyistäni, ja ette ole niitä pitäneet;
niin kääntykäät nyt minun tyköni, niin minä tahdon myös kääntyä teidän
tykönne, sanoo Herra Zebaot. Niin te sanotte: missä meidän pitää
meitämme kääntämän?

<span id="an_3:8">3:8</span> Onko se oikein, että ihminen pettää
Jumalan, niinkuin te minun petätte? niin te sanotte: missä me sinun
petämme? Kymmenyksissä ja ylennysuhrissa.

<span id="an_3:9">3:9</span> Sentähden te olette kirouksella kirotut,
että te minun petätte, kaikki kansa.

<span id="an_3:10">3:10</span> Mutta tuokaat täydelliset kymmenykset
minun aittaani, että minun huoneessani ruokaa olis; ja niin koetelkaat
minua, sanoo Herra Zebaot, ellen minä myös avaa teille taivaan akkunia,
ja vuodata sieltä runsaasti siunausta.

<span id="an_3:11">3:11</span> Ja minä tahdon teiltä syöjän rangaista
ettei se teiltä maan hedelmää hukuttaisi, ja ettei viinapuu teidän
pellossanne olisi hedelmätöin, sanoo Herra Zebaot.

<span id="an_3:12">3:12</span> Niin että kaikki pakanat pitää teidän
autuaaksi sanoman; sillä teidän pitää kallis maa oleman, sanoo Herra
Zebaot.

<span id="an_3:13">3:13</span> Kovasti te puhutte minua vastaan, sanoo
Herra. Ja te sanotte: mitä me puhumme sinua vastaan?

<span id="an_3:14">3:14</span> Te sanotte: se on turha, kuin Jumalaa
palvellaan, ja mitä se auttaa, että me pidämme hänen käskynsä, ja
vaivaamme meidän elämäämme Herran Zebaotin edessä?

<span id="an_3:15">3:15</span> Sentähden me ylistämme ylönkatsojia;
sillä jumalattomat menestyvät; he kiusaavat Jumalaa, ja se heille
menestyy.

<span id="an_3:16">3:16</span> Silloin ne, jotka Herraa pelkäävät,
lohduttavat toinen toistansa näin: Herra ottaa siitä vaarin ja kuulee
sen, ja muistokirja on kirjoitettu hänen eteensä niille, jotka Herraa
pelkäävät ja muistavat hänen nimensä.

<span id="an_3:17">3:17</span> Niiden pitää, sanoo Herra Zebaot, sinä
päivänä, jonka minä teen, oleman minun omani; ja minä tahdon heitä
armahtaa, niinkuin mies armahtaa poikaansa, joka häntä palvelee.

<span id="an_3:18">3:18</span> Ja teidän pitää jälleen sitä vastaan
näkemän, mikä eroitus on vanhurskaan ja jumalattoman vaiheella, ja sen
vaiheella, joka Jumalaa palvelee, ja sen, joka ei häntä palvele.

<span id="an_4:1">4:1</span> Sillä katso, se päivä tulee, joka on palava
niinkuin pätsi: silloin pitää kaikki ylönkatsojat ja jumalattomat olkena
oleman, ja se tuleva päivä pitää heidät sytyttämän, sanoo Herra Zebaot,
ja ei pidä heille jättämän juurta eikä oksaa.

<span id="an_4:2">4:2</span> Mutta teille, jotka minun nimeäni
pelkäätte, on vanhurskauden aurinko koittava, ja autuus hänen siipeinsä
alla; ja teidän pitää käymän ulos ja sisälle, lisääntymän niinkuin
syöttiläät vasikat.

<span id="an_4:3">4:3</span> Teidän pitää jumalattomat tallaaman; sillä
heidän pitää tuhkana teidän jalkainne alla oleman, sinä päivänä, jonka
minä tehdä tahdon, sanoo Herra Zebaot.

<span id="an_4:4">4:4</span> Muistakaat Moseksen minun palveliani lakia,
jonka minä hänelle käskin Horebissa, kaikelle Israelille säädyksi ja
oikeudeksi.

<span id="an_4:5">4:5</span> Katso, minä lähetän teille Elian,
prophetan, ennenkuin se suuri ja hirmuinen Herran päivä tulee.

<span id="an_4:6">4:6</span> Hän on kääntävä isäin sydämet lasten tykö,
ja lasten sydämet isäinsä tykö, etten minä tulisi ja löisi maahan
kirouksella.

------------------------------------------------------------------------

[Next: Matthew](mat.md)
