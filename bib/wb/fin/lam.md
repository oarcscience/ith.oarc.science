[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jer)  [Next](eze) 

------------------------------------------------------------------------

### Finnish Bible: Lamentations

<span id="an_1:1">1:1</span> Kuinka se kaupunki niin yksinäinen on, joka
täynnä kansaa oli? Hän on niinkuin leski. Joka ylimmäinen oli pakanain
seassa ja vallan päällä maakunnissa, sen täytyy nyt veronalaisena olla.

<span id="an_1:2">1:2</span> Yli yötä hän katkerasti itkee, niin että
hänen kyynelensä poskilta vuotavat; ei hänen ystävistänsä kenkään häntä
lohduta, vaan kaikki hänen lähimmäisensä katsovat hänen ylön, ja ovat
hänen vihollisiksensa tulleet.

<span id="an_1:3">1:3</span> Juuda on vangittu raadollisuudessa ja
raskaassa orjuudessa; hän asuu pakanain seassa, ja ei löydä lepoa;
kaikki hänen vihollisensa pahasti menevät hänen kanssansa.

<span id="an_1:4">1:4</span> Zionin tiet murehtivat, ettei kenkään
juhlille tule; kaikki hänen porttinsa ovat autiona, hänen pappinsa
huokaavat, ja hänen neitseensä surkiasti katsovat, ja hän itse on
murheissansa.

<span id="an_1:5">1:5</span> Hänen vihollisensa voitti, hänen
vihollisillensa käy hyvästi; sillä Herra on hänen surkeudella täyttänyt
hänen pahain tekoinsa paljouden tähden; hänen lapsensa ovat vankina
menneet pois vihollisten edellä.

<span id="an_1:6">1:6</span> Ja kaikki kaunistus on Zionin tyttäriltä
lähtenyt pois; hänen päämiehensä ovat niinkuin ne peurat, jotka ei
laidunta löydä, ja voimatoinna käyvät vaatian edessä.

<span id="an_1:7">1:7</span> Jerusalem muistaa tällä ajalla, kuinka
raadollinen ja hyljätty hän on, ja kuinka paljo hyvää hänellä vanhaan
aikaan ollut on, että hänen kansansa vihollisen kädessä on, ja ei
kenkään heitä auta; hänen vihollisensa näkevät hänen, ja nauravat hänen
lepoansa.

<span id="an_1:8">1:8</span> Jerusalem on raskaasti syntiä tehnyt,
sentähden täytyy hänen olla niinkuin saastainen vaimo; kaikki, jotka
häntä kunnioittavat, katsovat hänen ylön, että he hänen häpiänsä
näkevät; mutta hän huokaa ja lankee maahan.

<span id="an_1:9">1:9</span> Hänen saastaisuutensa tarttuu kiinni hänen
liepeesensä; ei hän olisi luullut, että hänelle näin pitäis viimein
käymän; hän on tosin ylen hirmuisesti kukistettu maahan, ja ei kenkään
sittekään ole, joka häntä lohduttaa: Herra, katso minun
raadollisuuttani, sillä vihollinen suuresti kerskaa.

<span id="an_1:10">1:10</span> Vihollinen on pannut kätensä kaikkein
hänen kallisten kaluinsa päälle; sillä hänen täytyy katsoa päältä, että
pakanat hänen pyhyytensä kävivät, joista sinä kieltänyt olet, ettei
heidän pitänyt sinun seurakuntaas tuleman.

<span id="an_1:11">1:11</span> Kaikki hänen kansansa huokaavat, leipää
kerjäten; he antoivat parhaat kappaleensa ruasta, että he sielunsa
virvoittaisivat. Herra, katso siis ja näe, kuinka minä olen halvaksi
tullut.

<span id="an_1:12">1:12</span> Eikö tämä teihin koske, kaikki jotka
tästä käytte ohitse, katsokaat siis ja nähkäät, jos joku kipu on
niinkuin minun kipuni, joka minua niin syö; sillä Herra täytti minun
surulla hirmuisen vihansa päivänä.

<span id="an_1:13">1:13</span> Korkeudesta hän lähetti tulen minun
luihini, ja antoi sen voimallisen olla niissä; minun jalkani eteen
viritti hän verkon, ja sysäsi minun takaperin: hän on tehnyt minun
autioksi, että minun ylipäivää täytyy murehtia.

<span id="an_1:14">1:14</span> Minun syntini ijes on sidottu, ne ovat
väätyt hänen kädessänsä, ja astuneet minun kaulani päälle; hän on minun
voimani heikoksi tehnyt; Herra on antanut minua niiden käsiin, joista en
minä voi nousta ylös.

<span id="an_1:15">1:15</span> Herra on tallannut kaikki minun väkeväni
alas, jotka minulla olivat, hän on antanut minusta kokouksen kuuluttaa,
minun nuoria miehiäni kadottamaan; Herra on sotkunut viinakuurnan
neitseelle, Juudan tyttärelle.

<span id="an_1:16">1:16</span> Sentähden minä niin itken, ja molemmat
minun silmäni vettä vuotavat, että lohduttaja, joka minun sieluani
pitäis virvoittaman, on minusta kaukana; minun lapseni ovat pois, sillä
vihollinen on voittanut.

<span id="an_1:17">1:17</span> Zion ojentaa kätensä, vaan ei kenkään ole
joka häntä lohduttaa; Herra on käskenyt Jakobista, että ne, jotka hänen
ympärillänsä ovat, hänen vihollisensa olisivat; sillä Jerusalem pitää
heidän seassansa niinkuin saastainen vaimo oleman.

<span id="an_1:18">1:18</span> Herra on vanhurskas; sillä minä olen
hänen suullensa tottelematoin ollut. Kuulkaat, kaikki kansat, ja
katsokaat minun kipuani; minun neitseeni ja nuorukaiseni ovat vankiuteen
menneet.

<span id="an_1:19">1:19</span> Minä kutsuin ystävääni (avukseni), mutta
he ovat minun vietelleet; minun pappini ja vanhimmat kaupungeissa ovat
nääntyneet, sillä he kerjäävät leipää henkeänsä virvoittaaksensa.

<span id="an_1:20">1:20</span> Herra, katso, kuinka minä olen
ahdistuksessa, että se kaikki minun sisällyksiäni kivistelee, minun
sydämeni tykyttää minun ruumiissani; sillä minä olen täynnä murhetta;
ulkona miekka ja kotona kuolema on minun leskeksi tehnyt.

<span id="an_1:21">1:21</span> Kyllä se kuuluu, että minä huokaan, ja ei
kuitenkaan minulla ole lohduttajaa; kaikki minun viholliseni kuulevat
minun onnettomuuteni, ja siitä riemuitsevat, sillä sinä sen teet. Niin
anna siis sen päivän tulla, jonka sinä kuuluttanut olet, että heille
kävis kuin minullekin.

<span id="an_1:22">1:22</span> Anna kaikki heidän pahuutensa tulla sinun
etees, ja tee heille, niinkuin sinä minullekin teit kaikkein minun
pahain tekoini tähden; sillä minun huokaukseni on suuri, ja minun
sydämeni on murheissansa.

<span id="an_2:1">2:1</span> Kuinka Herra on vihoissansa Zionin tyttären
pimittänyt? Hän on Israelin kunnian heittänyt taivaasta maan päälle. Ei
hän ole muistanut jalkainsa astinlautaa vihapäivänänsä?

<span id="an_2:2">2:2</span> Herra on armottomasti kadottanut kaikki
Jakobin asumiset; hän on hirmuisuudessansa Juudan tyttären linnan
särkenyt, ja lyönyt heitä maahan; hän on hyljännyt hänen valtakuntansa
ja päämiehensä.

<span id="an_2:3">2:3</span> Hän on Israelin kaiken sarven hirmuisessa
vihassansa särkenyt, on oikean kätensä vetänyt takaperin, kuin
vihollinen tuli, ja on Jakobissa niinkuin tulen liekin sytyttänyt, joka
kuluttaa kaikki ympärinsä.

<span id="an_2:4">2:4</span> Hän on joutsensa jännittänyt, niinkuin
vihollinen; hänen oikean kätensä on hän vienyt, niinkuin vainollinen, ja
on tappanut kaikki mitä suloinen oli nähdä; hän on vihansa niinkuin
tulen vuodattanut Zionin tyttären majaan.

<span id="an_2:5">2:5</span> Herra on niinkuin vihollinen, hän on
Israelin raadellut, kaikki hänen huoneensa raadellut, ja hänen linnansa
turmellut; hän on Juudan tyttärelle paljon valitusta ja murhetta tehnyt.

<span id="an_2:6">2:6</span> Ja on hajoittanut hänen majansa, niinkuin
kryytimaan, ja hänen kokouksensa turmellut; Herra on antanut unhottaa
Zionissa sekä juhlat että sabbatit, ja antanut hirmuisessa vihassansa
häväistä sekä kuninkaat että papit.

<span id="an_2:7">2:7</span> Herra on heittänyt alttarinsa pois, ja
pyhyytensä alttiiksi antanut, ja hyljännyt huoneensa muurit vihollisen
käsiin; niin että he ovat Herran huoneessa huutaneet, niinkuin
juhlapäivänä.

<span id="an_2:8">2:8</span> Herra ajatteli hajoittaaksensa Zionin
tyttären muurit, hän on nuoran vetänyt sen ylitse, ja ei vetänyt
kättänsä takaperin hukuttamasta; vaan on jaottanut vallit, ja muurit
ovat ynnä kukistetut.

<span id="an_2:9">2:9</span> Hänen porttinsa ovat vajotetut maahan, hän
on särkenyt hänen salpansa, ja tyhjäksi tehnyt. Hänen kuninkaansa ja
päämiehensä ovat pakanain seassa, jossa ei he lakia saa kuulla, eikä
heidän prophetansa löydä näkyä Herralta.

<span id="an_2:10">2:10</span> Zionin tyttären vanhimmat makaavat
maassa, ja ovat ääneti, heittävät multaa päänsä päälle, ja ovat
puettaneet itsensä säkkiin; Jerusalemin neitseet käyvät päät alas päin.

<span id="an_2:11">2:11</span> Niin olen minä itkenyt, että minun
silmäni puhkeevat, sisällykseni kivistelevät, maksani on vuodatettu maan
päälle, kansani tyttären surkeuden tähden, koska imeväiset ja piskuiset
kaupungin kaduilla nääntyivät,

<span id="an_2:12">2:12</span> Koska he sanoivat äidillensä: kussa on
leipä ja viina? koska he kaupungin kaduilla nääntyivät, niinkuin surmaan
haavoitetut, ja antoivat henkensä ylön äitinsä syliin.

<span id="an_2:13">2:13</span> Voi sinä Jerusalemin tytär, keneen minä
vertaan sinun, eli minkä kaltaisena minä sinun pidän? sinä neitsy Zionin
tytär, mihinkä minä sinua vertaan, jolla minä sinua lohduttaisin? sillä
sinun hävintös on suuri niinkuin meri, kuka taitaa sinua parantaa?

<span id="an_2:14">2:14</span> Sinun prophetas ovat sinulle saarnanneet
turhuutta ja hulluja näkyjä, ja ei sinun pahoja tekojas sinulle
ilmoittaneet, jolla he olisivat sinun vankiutes estää taitaneet, vaan
ovat sinulle saarnanneet turhia saarnoja, joilla he saarnasivat sinun
ulos maastas.

<span id="an_2:15">2:15</span> Kaikki ohitsekäyväiset paukuttavat
käsiänsä sinun tähtes, ja viheltelevät sinua, ja pudistelevat päätänsä
Jerusalemin tyttären ylitse: tämäkö se kaupunki on, josta sanottiin: se
on kaikkein jaloin, josta koko maakunta iloitsee?

<span id="an_2:16">2:16</span> Kaikki vihollises ammottelevat suutansa
sinua vastaan, viheltelevät sinua, ja kiristävät hampaitansa, ja
sanovat: me olemme hänen hukuttaneet: tämä on se päivä, jota me
halusimme, me olemme sen saaneet ja nähneet.

<span id="an_2:17">2:17</span> Sen on Herra tehnyt, kuin hän oli
ajatellut, hän on täyttänyt sanansa, jonka hän aikaa ennen käskenyt oli;
hän on armottomasti hukuttanut, ja on ilahuttanut vihollisen sinusta, ja
sinun vainollistes vallan korottanut.

<span id="an_2:18">2:18</span> Heidän sydämensä huutaa Herran tykö: Voi
sinä Zionin tyttären muuri! anna päivällä ja yöllä kyyneleet vuotaa
niinkuin ojan, älä myös lakkaa, ei myös sinun silmämunas mahda lakata.

<span id="an_2:19">2:19</span> Nouse ja huuda yöllä, ensimäisessä
vartiossa, vuodata sydämes niinkuin vettä Herran eteen, nosta kätes
hänen puoleensa sinun piskuistes sieluin tähden, jotka nälästä
nääntyneet ovat joka kadun päässä.

<span id="an_2:20">2:20</span> Herra näe ja katso sitä, jonka sinä niin
turmellut olet; pitääkö siis vaimoin ruumiinsa hedelmän syömän, vähät
lapset, jotka vielä käsillä kannetaan? pitääkö papit ja prophetat Herran
Pyhässä niin tapetuksi tuleman?

<span id="an_2:21">2:21</span> Kaduilla maassa makasivat nuoret ja
vanhat; minun neitseeni ja nuorukaiseni ovat miekan kautta langenneet;
sinä olet tappanut vihapäivänäs, sinä olet armottomasti teurastanut.

<span id="an_2:22">2:22</span> Sinä olet minun viholliseni ympäristöltä
kutsunut kokoon niinkuin juhlapäiväksi, niin ettei kenkään Herran vihan
päivänä ole päässyt eikä jäänyt; sillä jotka minä kasvatin ja ruokin, ne
minun viholliseni on hukuttanut.

<span id="an_3:1">3:1</span> Minä olen mies, jonka viheliäisyyttä nähdä
täytyy hänen hirmuisuutensa vitsan kautta.

<span id="an_3:2">3:2</span> Hän johdatti minua ja vei pimeyteen ja ei
valkeuteen.

<span id="an_3:3">3:3</span> Hän on kätensä kääntänyt minua vastaan, ja
toimittaa toisin aina minun kanssani.

<span id="an_3:4">3:4</span> Hän on tehnyt lihani ja nahkani vanhaksi,
ja luuni musertanut.

<span id="an_3:5">3:5</span> Hän rakensi minua vastaan, ja sapella ja
vaivalla hän minua kääri.

<span id="an_3:6">3:6</span> Hän on minut pannut pimeyteen, niinkuin
aikaa kuolleet.

<span id="an_3:7">3:7</span> Hän on minut muurannut sisälle, etten minä
pääse ulos, ja minut kovaan jalkapuuhun pannut.

<span id="an_3:8">3:8</span> Ja vaikka minä huudan ja parun, niin hän
kuitenkin korvansa tukitsee minun rukouksestani.

<span id="an_3:9">3:9</span> Hän on muurannut tieni kiinni
vuojonkivillä, ja polkuni sulkenut.

<span id="an_3:10">3:10</span> Hän on väijynyt minua niinkuin karhu,
niinkuin jalopeura salaisuudessa.

<span id="an_3:11">3:11</span> Hän on minun antanut tieltä eksyä, ja
minut repinyt säpäleiksi, ja minut autioksi tehnyt.

<span id="an_3:12">3:12</span> Hän on joutsensa jännittänyt, ja
asettanut minun nuolella tarkoitettavaksi.

<span id="an_3:13">3:13</span> Hän ampui minun munaskuihini viinensä
nuolet.

<span id="an_3:14">3:14</span> Minä olen kaiken minun kansani nauru, ja
heidän jokapäiväinen virtensä.

<span id="an_3:15">3:15</span> Hän on haikeudella minut ravinnut, ja
koiruoholla juovuttanut.

<span id="an_3:16">3:16</span> Hän on hampaani somerolla rikki
musertanut, hän kieritti minun tuhassa.

<span id="an_3:17">3:17</span> Minun sieluni on ajettu pois rauhasta,
minun täytyy hyvän unohtaa.

<span id="an_3:18">3:18</span> Minä sanoin: minun voimani ja minun
toivoni Herran päälle on kadonnut.

<span id="an_3:19">3:19</span> Muista siis, kuinka minä niin raadollinen
ja hyljätty, koiruoholla ja sapella juotettu olen.

<span id="an_3:20">3:20</span> Minun sieluni sen kyllä muistaa, ja sitä
itsellensä tutkistelee.

<span id="an_3:21">3:21</span> Minä panen sen sydämeeni; sentähden minä
vielä nyt toivon.

<span id="an_3:22">3:22</span> Herran laupiudesta se on, ettemme ratki
hukkuneet; ei hänen laupiutensa vielä loppunut.

<span id="an_3:23">3:23</span> Vaan joka huomen se on uusi, ja sinun
uskollisuutes on suuri.

<span id="an_3:24">3:24</span> Herra on minun osani, sanoo minun
sieluni; sentähden tahdon minä häneen toivoa.

<span id="an_3:25">3:25</span> Herra on hyvä niille, jotka häneen
toivovat, ja niille sieluille, jotka häntä kysyvät.

<span id="an_3:26">3:26</span> Hyvä on olla kärsivällisenä ja Herralta
apua toivoa.

<span id="an_3:27">3:27</span> Hyvä on ihmiselle ijestä kantaa
nuoruudessansa;

<span id="an_3:28">3:28</span> Että hän istuu yksinänsä, on vaiti, kuin
jotakin hänen päällensä tulee,

<span id="an_3:29">3:29</span> Ja panee suunsa tomuun, ja odottaa
toivoa,

<span id="an_3:30">3:30</span> Ja antaa löydä poskillensa, ja paljon
pilkkaa kärsii.

<span id="an_3:31">3:31</span> Sillä ei Herra syökse pois
ijankaikkisesti.

<span id="an_3:32">3:32</span> Vaan hän saattaa murheelliseksi, ja taas
armahtaa suuresta laupiudestansa.

<span id="an_3:33">3:33</span> Sillä ei hän sydämestänsä ihmisiä kurita
eikä murheesen saata,

<span id="an_3:34">3:34</span> Niinkuin hän tahtois raadolliset maan
päällä ratki jalkainsa alla polkea,

<span id="an_3:35">3:35</span> Ja antais jonkun miehen oikeuden
Ylimmäisen edessä tulla käännetyksi pois,

<span id="an_3:36">3:36</span> Ja ihmistä väärin tuomita asiassansa,
niinkuin ei Herra sitä näkisikään.

<span id="an_3:37">3:37</span> Kuka tohtii siis sanoa: senkaltaiset
tapahtuvat ilman Herran käskyä?

<span id="an_3:38">3:38</span> Eikö paha ja hyvä tule Korkeimman suusta?

<span id="an_3:39">3:39</span> Miksi siis ihmiset nurisevat eläissänsä?
Jokainen nuriskaan syntejänsä vastaan.

<span id="an_3:40">3:40</span> Tutkistelkaamme ja etsikäämme meidän
menoamme, ja palatkaamme Herran tykö.

<span id="an_3:41">3:41</span> Nostakaamme meidän sydämemme ja kätemme
taivaasen päin, Jumalan tykö.

<span id="an_3:42">3:42</span> Me, me olemme syntiä tehneet ja
kovakorvaiset olleet; (sentähden) et sinä säästänytkään.

<span id="an_3:43">3:43</span> Vaan sinä olet vihalla meitä peittänyt ja
vainonnut, ja armottomasti surmannut.

<span id="an_3:44">3:44</span> Sinä verhoitit itses pilvellä, ettei
rukous päässyt sen lävitse.

<span id="an_3:45">3:45</span> Sinä olet meitä tunkioksi ja
saastaisuudeksi kansain seassa tehnyt.

<span id="an_3:46">3:46</span> Kaikki meidän vihollisemme ovat suutansa
ammottaneet meitä vastaan.

<span id="an_3:47">3:47</span> Me painetaan alas ja rangaistaan pelvolla
ja ahdistuksella.

<span id="an_3:48">3:48</span> Minun silmäni vuotavat vesi-ojia minun
kansani tyttären surkeuden tähden.

<span id="an_3:49">3:49</span> Minun silmäni vuotavat ja ei taida
lakata; ei he asetu,

<span id="an_3:50">3:50</span> Siihenasti että Herra katsoo taivaasta
alas ja näkee.

<span id="an_3:51">3:51</span> Minun silmäni kuluttaa minulta elämäni
kaikkein minun kaupunkini tytärten tähden.

<span id="an_3:52">3:52</span> Minun viholliseni ovat minua kovin
ajaneet takaa, niinkuin lintua ilman syytä.

<span id="an_3:53">3:53</span> He ovat minun elämäni kuoppaan
salvanneet, ja heittäneet kiven minun päälleni.

<span id="an_3:54">3:54</span> Ovat myös vedet minun pääni ylitse
käyneet; niin minä sanoin: nyt minä ratki hukassa olen.

<span id="an_3:55">3:55</span> Minä huusin avukseni sinun nimeäs, Herra,
alhaalta kuopasta;

<span id="an_3:56">3:56</span> Ja sinä kuulit minun ääneni, älä korvias
kätke minun huokauksestani ja huudostani.

<span id="an_3:57">3:57</span> Sinä lähenet kuin minä sinua huudan, ja
sanot: älä pelkää.

<span id="an_3:58">3:58</span> Sinä, Herra, ratkaiset minun sieluni
asian, ja lunastat minun henkeni.

<span id="an_3:59">3:59</span> Herra katso, kuinka minulle niin
vääryyttä tehdään, ja tuomitse minun oikeuteni.

<span id="an_3:60">3:60</span> Sinä näet kaikki heidän kostonsa ja
kaikki heidän ajatuksensa minusta.

<span id="an_3:61">3:61</span> Herra, sinä kuulet heidän pilkkansa ja
kaikki heidän ajatuksensa minua vastaan,

<span id="an_3:62">3:62</span> Minun vainollisteni huulet ja heidän
neuvonsa minua vastaan yli päivää.

<span id="an_3:63">3:63</span> Katso, kuin he istuvat eli nousevat, niin
he minusta virsiä laulavat.

<span id="an_3:64">3:64</span> Kosta heille, Herra, niinkuin he
ansainneet ovat, heidän kättensä töiden jälkeen.

<span id="an_3:65">3:65</span> Anna heidän sydämensä vavista ja sinun
kiroustas tuta.

<span id="an_3:66">3:66</span> Vainoo heitä hirmuisuudella, ja hukuta
heitä Herran taivaan alta.

<span id="an_4:1">4:1</span> Kuinka on kulta niin mustunut, ja jalo
kulta niin muuttunut? pyhät kivet ovat joka kadun päässä hajoitetut.

<span id="an_4:2">4:2</span> Zionin kempit pojat, puhtaan kullan
verraksi luetut, kuinka ne ovat savi-astian kaltaiseksi arvatut, jotka
savenvalaja tekee?

<span id="an_4:3">4:3</span> Lohikärmeet taritsevat nisiä pojillensa ja
imettävät heitä; mutta minun kansani tyttären täytyy armotoinna olla,
niinkuin yökkö korvessa.

<span id="an_4:4">4:4</span> Imeväisten kieli tarttuu suun lakeen janon
tähden; nuoret lapsukaiset anovat leipää, ja ei ole ketään, joka heille
sitä jakaa.

<span id="an_4:5">4:5</span> Jotka ennen söivät herkullisesti, ne ovat
kadulla nääntyneet; jotka ennen olivat silkillä vaatetetut, niiden
täytyy nyt loassa maata.

<span id="an_4:6">4:6</span> Minun kansani tyttären synti on suurempi
kuin Sodoman synti, joka äkisti kukistettiin ja ei yksikään käsi siihen
ruvennut.

<span id="an_4:7">4:7</span> Hänen nasirinsa olivat puhtaammat kuin lumi
ja valkeammat kuin rieska; heidän ihonsa oli punaisempi kuin koralli,
heidän kauneutensa niinkuin saphir.

<span id="an_4:8">4:8</span> Mutta nyt on heidän muotonsa niin mustaksi
muuttunut, ettei heitä kaduilla tuta taideta; heidän nahkansa riippuu
heidän luissansa, se kuivettui niinkuin puu.

<span id="an_4:9">4:9</span> Miekalla tapetuille oli parempi kuin
niille, jotka nälkään kuolivat, jotka nääntymän ja hukkuman piti maan
hedelmän puuttumisesta.

<span id="an_4:10">4:10</span> Laupiaammat vaimot ovat omia lapsiansa
keittäneet ruaksensa, minun kansani tyttären surkeudessa.

<span id="an_4:11">4:11</span> Herra on vihansa täyttänyt, hän on
vuodattanut julman vihansa, ja Zionissa tulen sytyttänyt, joka myös
hänen perustuksensa polttanut on.

<span id="an_4:12">4:12</span> Ei kuninkaat maan päällä sitä olisi
uskoneet, eikä kaikki maan piirin asuvaiset, että vihamiehen ja
vihollisen piti tuleman Jerusalemin portista sisälle.

<span id="an_4:13">4:13</span> Mutta se on hänen prophetainsa syntein
tähden ja hänen pappeinsa pahain tekoin tähden, jotka siinä
vanhurskasten veren vuodattivat.

<span id="an_4:14">4:14</span> He kävivat sinne ja tänne kaduilla,
niinkuin sokiat, ja olivat itsensä vereen saastuttaneet, ja ei taitaneet
heidän vaatteisiinsa ruveta.

<span id="an_4:15">4:15</span> Vaan he huusivat heitä: välttäkäät,
saastaiset, välttäkäät, älkäät mihinkään ruvetko; sillä he välttivät ja
pakenivat, niin että myös pakanain seassa sanottiin: ei he kauvan siellä
pysy.

<span id="an_4:16">4:16</span> Sentähden on Herran viha heitä
hajoittanut, ja ei enään katso heidän päällensä, ettei he pappeja
kunnioittaneet eikä vanhoja armahtaneet.

<span id="an_4:17">4:17</span> Kuitenkin meidän silmämme kurkistelevat
tyhjäin avun jälkeen, siihenasti että he väsyivät, kuin me odotimme sitä
kansaa, joka ei meitä auttaa voinut.

<span id="an_4:18">4:18</span> He väijyvät meidän askeleitamme, niin
ettemme rohkene meidän kaduillamme käydä; meidän loppumme on lähestynyt,
meidän päivämme ovat täytetyt, sillä meidän loppumme on tullut.

<span id="an_4:19">4:19</span> Meidän vainoojamme olivat nopiammat kuin
kotka taivaan alla; vuorilla he myös meitä vainosivat, ja korvessa he
meitä vartioitsivat.

<span id="an_4:20">4:20</span> Herran voideltu, joka meidän turvamme
oli, on vangittu heidän verkkoihinsa, josta me sanoimme, että me hänen
varjonsa alla elämme pakanain seassa.

<span id="an_4:21">4:21</span> Iloitse ja riemuitse, sinä Edomin tytär,
joka asut Utsin maalla; sillä sen maljan pitää myös sinulle tuleman, ja
sinun pitää myös juopuman, ja alasti itses riisuman.

<span id="an_4:22">4:22</span> Mutta sinun vääryydelläs on loppu, sinä
Zionin tytär, ei hän enään anna sinua viedä pois, mutta sinun vääryytes,
Edomin tytär, hän etsii, ja sinun syntis ilmoittaa.

<span id="an_5:1">5:1</span> Muista, Herra, kuinka meille tapahtui:
katso ja näe meidän ylönkatsettamme.

<span id="an_5:2">5:2</span> Meidän perintömme on muukalaisten osaksi
tullut, ja huoneemme ulkonaisten omaksi.

<span id="an_5:3">5:3</span> Me olemme orvot ilman isää, ja äitimme ovat
niinkuin lesket.

<span id="an_5:4">5:4</span> Vettä, joka meidän omamme oli, me joimme
rahalla, omat halot me ostimme hinnalla.

<span id="an_5:5">5:5</span> kaulallamme me vaivaa kärsimme; ja ehkä me
jo väsyneet olimme, ei kuitenkaan meille lepoa annettu.

<span id="an_5:6">5:6</span> Meidän piti Egyptin ja Assyrian alle
meitämme antaman, että me sittekin leipää ravinnoksemme saaneet
olisimme.

<span id="an_5:7">5:7</span> Meidän isämme ovat syntiä tehneet, ja ei
enään ole käsissä; ja meidän pitää heidän pahoja tekojansa nautitseman.

<span id="an_5:8">5:8</span> Orjat meitä vallitsevat; ja ei ole kenkään,
joka meitä heidän käsistänsä pelastaa.

<span id="an_5:9">5:9</span> Meidän pitää hakeman leipämme hengen
paolla, miekan edessä korvessa.

<span id="an_5:10">5:10</span> Meidän ihomme on poltettu, niinkuin
pätsissä, hirmuisen nälän tähden.

<span id="an_5:11">5:11</span> He ovat vaimot Zionissa raiskanneet ja
neitseet Juudan kaupungeissa.

<span id="an_5:12">5:12</span> Ruhtinaat he ovat hirttäneet, ja
vanhimpia ei he kunnioittaneet.

<span id="an_5:13">5:13</span> Nuorukaiset piti jauhaman, ja piskuisten
täytyi puita kantaissansa kompastua.

<span id="an_5:14">5:14</span> Vanhat puuttuivat porteista, ja
nuorukaiset ei enään kanteletta soita.

<span id="an_5:15">5:15</span> Meidän sydämemme ilo loppui, meidän
tanssimme on kääntynyt murheeksi.

<span id="an_5:16">5:16</span> Meidän päästämme on kruunu pudonnut; voi
nyt meitä, että me niin olemme syntiä tehneet!

<span id="an_5:17">5:17</span> Sentähden on myös sydämemme murheissansa;
niiden tähden ovat meidän silmämme pimenneet;

<span id="an_5:18">5:18</span> Zionin vuoren tähden, että se niin
hävitetty on, että ketut hänessä juoksentelevat.

<span id="an_5:19">5:19</span> Mutta sinä Herra, joka ijankaikkisesti
olet, ja istuimes ijästä ikään!

<span id="an_5:20">5:20</span> Miksis meidät ijankaikkisesti unohdat, ja
niin kauvan meitä peräti hylkäät?

<span id="an_5:21">5:21</span> Palauta, Herra, meitä jälleen sinun
tykös, että me taas palaisimme; uudista meidän päivämme niinkuin ne
alusta olivat.

<span id="an_5:22">5:22</span> Oletkos meitä peräti heittänyt pois, ja
sangen suuresti vihastunut meidän päällemme?

------------------------------------------------------------------------

[Next: Ezekiel](eze)
