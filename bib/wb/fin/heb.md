[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](plm)  [Next](jam.md) 

------------------------------------------------------------------------

### Finnish Bible: Hebrews

<span id="an_1:1">1:1</span> Jumala puhui muinen usein ja monella muotoa
isille prophetain kautta; näinä viimeisinä päivinä on hän meille puhunut
Poikansa kautta,

<span id="an_1:2">1:2</span> Jonka on hän kaikkein perilliseksi pannut,
ja on myös hänen kauttansa maailman tehnyt;

<span id="an_1:3">1:3</span> Joka, että hän on hänen kunniansa kirkkaus
ja hänen olemuksensa juurikuva, ja kantaa kaikki voimansa sanalla, ja on
itse kauttansa meidän synteimme puhdistuksen tehnyt, ja istunut
majesteetin oikialla puolella korkeuksissa:

<span id="an_1:4">1:4</span> On tullut niin paljoa paremmaksi enkeleitä,
että hän ylimmäisemmän nimen on heidän suhteensa perinyt.

<span id="an_1:5">1:5</span> Sillä kenelle hän on koskaan enkeleistä
sanonut: sinä olet minun Poikani, tänäpänä minä sinun synnytin! ja taas:
minä olen hänen Isänsä ja hän on minun Poikani!

<span id="an_1:6">1:6</span> Ja taas: koska hän tuo esikoisen maailmaan,
sanoo hän: häntä pitää kaikki Jumalan enkelit kumartaen rukoileman?

<span id="an_1:7">1:7</span> Mutta enkeleistä hän sanoo: hän tekee
enkelinsä hengeksi ja palveliansa tulenleimaukseksi.

<span id="an_1:8">1:8</span> Mutta Pojalle: Jumala! sinun istuimes pysyy
ijankaikkisesta ijankaikkiseen: sinun valtakuntas valtikka on oikeuden
valtikka.

<span id="an_1:9">1:9</span> Sinä rakastit vanhurskautta ja vihasit
vääryyttä, sentähden on sinun, oi Jumala, sinun Jumalas voidellut
ilo-öljyllä enempi kuin sinun osaveljes.

<span id="an_1:10">1:10</span> Ja: sinä Herra olet alusta maan
perustanut, ja taivaat ovat sinun käsialas:

<span id="an_1:11">1:11</span> Ne katoovat, mutta sinä pysyt; ja he
kaikki vanhenevat niinkuin vaate.

<span id="an_1:12">1:12</span> Ja niinkuin puvun sinä heitä muuttelet,
ja he muuttuvat: mutta sinä kohdallasi pysyt ja ei sinun ajastaikas
puutu.

<span id="an_1:13">1:13</span> Mutta kelle enkeleistä on hän koskaan
sanonut: istu minun oikialle kädelleni, siihenasti kuin minä panen
vihollises sinun jalkais astinlaudaksi?

<span id="an_1:14">1:14</span> Eikö he kaikki ole palvelevaiset henget,
palvelukseen lähetetyt niille, jotka autuuden perimän pitää?

<span id="an_2:1">2:1</span> Sentähden pitää meidän sitä visummin niistä
vaarin ottaman, joita me kuulleet olemme, ettemme joskus pahenisi.

<span id="an_2:2">2:2</span> Sillä jos se sana oli vahva, joka
enkelitten kautta puhuttiin, ja kaikki ylitsekäymys ja tottelemattomuus
on jo ansaitun palkkansa saanut:

<span id="an_2:3">2:3</span> Kuinkas me välttäisimme, jos me
senkaltaisen autuuden katsomme ylön? joka sitte, kuin se ensin Herralta
saarnattu oli, meissä vahvistetuksi tuli niiden kautta, jotka sen
kuulleet olivat.

<span id="an_2:4">2:4</span> Ja Jumala on siihen todistuksensa antanut
sekä ihmeillä että tunnustähdillä, niin myös moninaisilla voimallisilla
töillä ja Pyhän Hengen jakamisilla tahtonsa jälkeen.

<span id="an_2:5">2:5</span> Sillä ei hän ole enkelitten alle antanut
tulevaista maailmaa, josta me puhumme.

<span id="an_2:6">2:6</span> Mutta yksi sen todistaa toisessa paikassa
ja sanoo: mikä on ihminen, että sinä häntä muistat, eli ihmisen poika,
ettäs häntä etsiskelet?

<span id="an_2:7">2:7</span> Sinä olet hänen vähäksi hetkeksi enkelitten
suhteen alentanut: sinä olet hänen kunnialla ja ylistyksellä
kaunistanut, ja asettanut kättes töiden päälle.

<span id="an_2:8">2:8</span> Kaikki olet sinä heittänyt hänen jalkainsa
alle. Sillä siinä, että hän kaikki on hänen allensa heittänyt, ei hän
mitään jättänyt, jota ei hän ole hänen allensa heittänyt; mutta nyt emme
vielä näe kaikkia hänen allensa heitetyksi.

<span id="an_2:9">2:9</span> Vaan Jesuksen, joka vähäksi hetkeksi
enkelitten suhteen alennettu oli, näemme me kuoleman kärsimisen kautta
kaunistetuksi kunnialla ja ylistyksellä, että hänen piti Jumalan armosta
kaikkein edestä kuolemaa maistaman.

<span id="an_2:10">2:10</span> Sillä se sopi hänen, jonka tähden kaikki
ovat ja jonka kautta kaikki ovat, joka paljon lapsia kunniaan saattaa,
että hän heidän autuutensa Pääruhtinaan kärsimisen kautta täydelliseksi
tekis.

<span id="an_2:11">2:11</span> Sillä ne kaikki yhdestä ovat, sekä se,
joka pyhittää, että ne, jotka pyhitetään, jonka tähden ei hän myös häpee
heitä veljiksensä kutsua,

<span id="an_2:12">2:12</span> Sanoen: minä julistan sinun nimes minun
veljilleni ja keskellä seurakuntaa sinua veisulla ylistän;

<span id="an_2:13">2:13</span> Ja taas: minä turvaan häneen; ja taas:
katso, minä ja ne lapset, jotka Jumala minulle antanut on,

<span id="an_2:14">2:14</span> Että siis lapsilla on liha ja veri, niin
on hän myös niistä osalliseksi tullut, että hän olis kuoleman kautta
hukuttanut sen, jolla kuoleman valta oli, se on: perkeleen,

<span id="an_2:15">2:15</span> Ja päästänyt ne, jotka kuoleman pelvosta
piti kaiken ikänsä orjana oleman.

<span id="an_2:16">2:16</span> Sillä ei tosin hän koskaan enkeleitä
päällensä ota, vaan Abrahamin siemenen hän päällensä ottaa,

<span id="an_2:17">2:17</span> Josta hänen kaiketi piti veljiensä
kaltainen oleman, että hän armollinen ja uskollinen ylimmäinen Pappi
Jumalan edessä olis, sovittamaan kansan syntejä.

<span id="an_2:18">2:18</span> Sillä siitä, että hän kärsinyt on ja on
kiusattu, taitaa hän myös niitä auttaa, jotka kiusataan.

<span id="an_3:1">3:1</span> Sentähden pyhät veljet, jotka taivallisessa
kutsumisessa osalliset olette! ottakaat vaari siitä apostolista ja
ylimmäisestä Papista, jonka me tunnustamme, Kristuksesta Jesuksesta,

<span id="an_3:2">3:2</span> Joka on uskollinen sille, joka hänen tehnyt
oli, niinkuin Moseskin koko hänen huoneeseensa.

<span id="an_3:3">3:3</span> Mutta tämä on sitä suuremman kunnian
ansainnut kuin Moses, että sillä suurempi kunnia huoneesta olis, joka
sen rakensi, kuin itse huoneella.

<span id="an_3:4">3:4</span> Sillä jokainen huone on joltakin
rakennettu; mutta joka kaikki rakensi, se on Jumala.

<span id="an_3:5">3:5</span> Ja Moses tosin oli uskollinen kaikessa
hänen huoneessansa, niinkuin palvelia, niiden todistukseksi, joita sitte
sanottaman piti;

<span id="an_3:6">3:6</span> Mutta Kristus niinkuin Poika ylitse
huoneensa, jonka huone me olemme, jos me muutoin uskalluksen ja toivon
kerskaamisen loppuun asti vahvana pidämme.

<span id="an_3:7">3:7</span> Sentähden, niinkuin Pyhä Henki sanoo:
tänäpänä, jos te kuulette hänen äänensä,

<span id="an_3:8">3:8</span> Niin älkäät paaduttako sydämiänne, niinkuin
haikeudessa tapahtui kiusauksen päivänä korvessa,

<span id="an_3:9">3:9</span> Kussa teidän isänne minua kiusasivat: he
koettelivat minua, ja näkivät minun työni neljäkymmentä ajastaikaa.

<span id="an_3:10">3:10</span> Sentähden minä närkästyin tämän
sukukunnan päälle ja sanoin: aina he eksyvät sydämellänsä, mutta ei he
tunteneet minun teitäni,

<span id="an_3:11">3:11</span> Niin että minä vannoin minun vihassani:
ei heidän pidä minun lepooni tuleman.

<span id="an_3:12">3:12</span> Katsokaat, rakkaat veljet, ettei teissä
joskus olisi kelläkään paha, uskotoin sydän, joka elävästä Jumalasta
luopuis,

<span id="an_3:13">3:13</span> Vaan neuvokaat teitänne keskenänne joka
päivä, niinkauvan kuin tänäpänä sanotaan, ettei joku teistä synnin
petoksen kautta paatuisi.

<span id="an_3:14">3:14</span> Sillä me olemme Kristuksesta osallisiksi
tulleet, jos me muutoin aljetun uskon loppuun asti vahvana pidämme,

<span id="an_3:15">3:15</span> Kuin sanotaan: tänäpänä, jos te kuulette
hänen äänensä; niin älkäät paaduttako sydämiänne, niinkuin haikeudessa
tapahtui.

<span id="an_3:16">3:16</span> Sillä koska muutamat sen kuulivat, niin
he vihoittivat hänen, vaan ei kaikki, jotka Egyptistä Moseksen kautta
läksivät ulos.

<span id="an_3:17">3:17</span> Mutta keille hän neljäkymmentä ajastaikaa
vihainen oli? eikö niille, jotka syntiä tekivät, joiden ruumiit korvessa
hukkuivat?

<span id="an_3:18">3:18</span> Mutta keille hän vannoi, ettei heidän
pitänyt hänen lepoonsa tuleman? eikö uskomattomille?

<span id="an_3:19">3:19</span> Ja me näemme, ettei he voineet epäuskon
tähden sinne tulla.

<span id="an_4:1">4:1</span> Niin peljätkäämme siis, ettemme joskus
hänen lepoonsa tulemisen lupausta hylkäisi, ja ettei kenkään meistä
takaperin jäisi;

<span id="an_4:2">4:2</span> Sillä se on meille ilmoitettu niinkuin
heillekin; mutta ei heitä sanan kuulo mitään auttanut, koska ei he niitä
uskoneet, jotka sen kuulivat.

<span id="an_4:3">4:3</span> Sillä me, jotka uskoimme, tulemme lepoon,
niinkuin hän sanoi: niinkuin minä vannoin minun vihassani: ei heidän
pidä minun lepooni tuleman; ja tosin, koska työt maailman alusta
täytetyt olivat.

<span id="an_4:4">4:4</span> Sillä hän sanoi yhdessä paikassa
seitsemännestä päivästä näin: ja Jumala lepäsi seitsemäntenä päivänä
kaikista töistänsä;

<span id="an_4:5">4:5</span> Ja taas tässä: ei heidän pidä minun lepooni
tuleman.

<span id="an_4:6">4:6</span> Että siis se vielä edespäin on, että
muutamain pitää siihen tuleman, ja ne, joille se ensin ilmoitettu oli,
ei ole siihen tulleet epäuskon tähden,

<span id="an_4:7">4:7</span> Määrää hän taas yhden päivän, niin pitkän
ajan perästä, ja Davidin kautta sanoo: tänäpänä, (niinkuin sanottu on)
tänäpänä, jos te kuulette hänen äänensä, niin älkäät paaduttako teidän
sydämiänne.

<span id="an_4:8">4:8</span> Sillä jos Josua olis heidät lepoon
saattanut, niin ei hän olisi toisesta päivästä puhunut.

<span id="an_4:9">4:9</span> Sentähden on Jumalan kansalle yksi lepo
vielä tarjona.

<span id="an_4:10">4:10</span> Sillä joka hänen lepoonsa jo tullut on,
se lepää töistänsä, niinkuin Jumalakin lepää töistänsä.

<span id="an_4:11">4:11</span> Niin ahkeroitkaamme siis siihen lepoon
tulla, ettei joku samaan epäuskon esikuvaan lankeaisi.

<span id="an_4:12">4:12</span> Sillä Jumalan sana on elävä ja
voimallinen, ja terävämpi kuin joku kaksiteräinen miekka, ja tunkee
lävitse, siihenasti kuin se sielun ja hengen eroittaa, ja jäsenet ja
ytimet, ja on ajatusten ja sydämen aivoitusten tuomari,

<span id="an_4:13">4:13</span> Ja ei ole yhtään luontokappaletta hänen
edessänsä näkymättä, mutta kaikki ovat paljaat ja julki hänen silmäinsä
edessä, josta me puhumme.

<span id="an_4:14">4:14</span> Että siis meillä suuri ylimmäinen Pappi
on, Jesus Jumalan Poika. joka taivaisiin mennyt on, niin pysykäämme
siinä tunnustuksessa;

<span id="an_4:15">4:15</span> Sillä ei meillä ole se ylimmäinen pappi,
joka ei taida meidän heikkouttamme armahtaa, vaan se, joka kaikissa
kiusattu on, niin kuin mekin, kuitenkin ilman syntiä.

<span id="an_4:16">4:16</span> Sentähden käykäämme edes uskalluksella
armoistuimen tykö, että me laupiuden saisimme ja löytäisimme silloin
armon, kuin me apua tarvitsemme.

<span id="an_5:1">5:1</span> Sillä jokainen ylimmäinen pappi, otettu
ihmisistä, pannaan ihmisten edestä niissä asioissa, jotka Jumalalle
tulevat, uhraamaan lahjoja ja uhreja syntein edestä,

<span id="an_5:2">5:2</span> Joka niitä armahtaisi, jotka taitamattomat
ja eksyväiset ovat, että hän itsekin heikkoudella ympärikääritty on,

<span id="an_5:3">5:3</span> Ja tämän tähden tulee hänen niinkuin kansan
edestä, niin itsensäkin edestä uhrata syntein edestä.

<span id="an_5:4">5:4</span> Ja ei yksikään omista itsellensä sitä
kunniaa, vaan se, joka Jumalalta kutsutaan, niinkuin myös Aaron.

<span id="an_5:5">5:5</span> Niin myös Kristus ei ole itsiänsä
kunnioittanut, että hän ylimmäiseksi Papiksi oli tuleva, mutta se, joka
hänelle sanoi: sinä olet minun Poikani, tänäpänä minä sinun synnytin.

<span id="an_5:6">5:6</span> Niinkuin hän sanoo toisessa paikassa: sinä
olet Pappi ijankaikkisesti, Melkisedekin säädyn jälkeen.

<span id="an_5:7">5:7</span> Joka lihansa päivinä on uhrannut rukoukset
ja nöyrät anomiset, väkevällä huudolla ja kyyneleillä sen tykö, joka
hänen voi kuolemasta pelastaa, ja on myös kuultu, että hän Jumalaa
kunnioitti.

<span id="an_5:8">5:8</span> Ja vaikka hän (Jumalan) Poika oli, on hän
kuitenkin niistä, joita hän kärsi, kuuliaisuuden oppinut.

<span id="an_5:9">5:9</span> Ja kuin hän täydelliseksi tuli, on hän
kaikille niille, jotka hänelle kuuliaiset ovat, syy ijankaikkiseen
autuuteen,

<span id="an_5:10">5:10</span> Ja on Jumalalta ylimmäiseksi Papiksi
nimitetty, Melkisedekin säädyn jälkeen,

<span id="an_5:11">5:11</span> Josta meillä on paljo sanomista, ja se on
työläs selittää; sillä te olette kovakorvaisiksi tulleet.

<span id="an_5:12">5:12</span> Sillä te, joiden piti alkaa opettajat
oleman, tarvitsette taas, että me teille ensimäiset puustavit Jumalan
sanan opista opettaisimme, ja olette tulleet niiksi, jotka tarvitsevat
rieskaa ja ei vahvaa ruokaa.

<span id="an_5:13">5:13</span> Sillä jolle vielä rieskaa pitää
annettaman, se on harjoittamatoin vanhurskauden sanaan; (sillä hän on
lapsi;)

<span id="an_5:14">5:14</span> Mutta täydellisten sopii vahva ruoka,
joilla ovat tottumisen kautta harjoitetut mielet hyvää ja pahaa
eroittamaan.

<span id="an_6:1">6:1</span> Sentähden antakaamme Kristuksen opin alun
sillänsä olla, ja ruvetkaamme niihin, jotka täydellisyyteen saattavat:
ei vasta-uudesta perustusta laskein parannukseen kuolevaisista töistä ja
uskoon Jumalan päälle,

<span id="an_6:2">6:2</span> Kasteen oppiin, kätten päällepanemiseen,
kuolleitten ylösnousemiseen ja ijankaikkiseen tuomioon.

<span id="an_6:3">6:3</span> Ja sen me tahdomme tehdä, jos Jumala
muutoin sallii.

<span id="an_6:4">6:4</span> Sillä se on mahdotoin, että ne, jotka
kerran valaistus ovat, ja sitä taivaallista lahjaa maistaneet, ja ovat
Pyhästä Hengestä osallisiksi tulleet,

<span id="an_6:5">6:5</span> Ja maistaneet Jumalan hyvää sanaa, ja
tulevaisen maailman voimaa,

<span id="an_6:6">6:6</span> Jos he lankeevat pois, että he
vasta-uudesta parannukseen uudistettaisiin, jotka toistamiseen
itsellensä Jumalan Pojan ristiinnaulitsevat ja pilkkana pitävät.

<span id="an_6:7">6:7</span> Sillä maa, joka sateen sisällensä särpää,
joka usein sen päälle tulee, ja kasvaa tarpeellisia ruohoja niille,
jotka sitä viljelevät, se saa siunauksen Jumalalta.

<span id="an_6:8">6:8</span> Mutta joka orjantappuroita ja ohdakkeita
kasvaa, se on kelvotoin ja lähin kirousta, jonka loppu on, että se
poltetaan.

<span id="an_6:9">6:9</span> Mutta me toivomme teiltä rakkahimmat,
parempaa ja sitä, mikä autuuteen sopii, ehkä me näin puhumme.

<span id="an_6:10">6:10</span> Sillä ei Jumala ole väärä, että hän
unohtais teidän tekonne ja työnne rakkaudessa, jonka te hänen nimellensä
osoititte, koska te pyhiä palvelitte ja vielä palvelette.

<span id="an_6:11">6:11</span> Mutta me halajamme, että jokainen teistä
sen ahkeruuden osoittais, pitäin toivon vahvuuden hamaan loppuun asti,

<span id="an_6:12">6:12</span> Ettette hitaiksi tulisi, vaan olisitte
niiden seuraajat, jotka uskon ja pitkämielisyyden kautta luvatun
perimisen saavat.

<span id="an_6:13">6:13</span> Sillä Jumala, joka Abrahamille lupauksen
antoi, koska ei hän taitanut yhdenkään suuremman kautta vannoa, niin hän
vannoi itse kauttansa,

<span id="an_6:14">6:14</span> Sanoen: totisesti tahdon minä siunaten
siunata sinua ja enentäen enentää sinua.

<span id="an_6:15">6:15</span> Ja että hän kärsivällisesti odotti, niin
hän sai lupauksen.

<span id="an_6:16">6:16</span> Sillä ihmiset tosin vannovat sen kautta,
joka suurempi on kuin he, ja se on kaiken heidän riitansa loppu, jos se
valalla vahvistetaan.

<span id="an_6:17">6:17</span> Jossa Jumala tahtoi lupauksen
perillisille neuvonsa vahvuuden yltäkylläisesti osoittaa, vannoi hän
valan:

<span id="an_6:18">6:18</span> Että me kahden liikkumattoman kappaleen
kautta, joissa mahdotoin on Jumalan valehdella, juuri vahvan uskalluksen
pitäisimme, me jotka siihen turvaamme, että me taritun toivon saisimme,

<span id="an_6:19">6:19</span> Jonka me pidämme vahvana ja lujana meidän
sielumme ankkurina, joka ulottuu sisälle hamaan niihinkin asti, jotka
esiripun sisälmäisellä puolella ovat,

<span id="an_6:20">6:20</span> Johonka edelläjuoksia on meidän edellämme
mennyt sisälle, Jesus, Melkisedekin säädyn jälkeen, ylimmäiseksi Papiksi
tehty ijankaikkisesti.

<span id="an_7:1">7:1</span> Sillä tämä Melkisedek oli Salemin kuningas,
kaikkein korkeimman Jumalan pappi, joka Abrahamia vastaan meni, kuin hän
palasi kuningasten taposta, ja siunasi häntä,

<span id="an_7:2">7:2</span> Jolle myös Abraham jakoi kymmenykset
kaikista. Ensin hän tulkitaan vanhurskauden kuninkaaksi, vaan sen
jälkeen Salemin kuninkaaksi, se on: rauhan kuningas,

<span id="an_7:3">7:3</span> Ilman isää, ilman äitiä, ilman sukua, ja ei
hänellä ole päiväin alkua eikä elämän loppua; mutta hän on Jumalan
Poikaan verrattu ja pysyy pappina ijankaikkisesti.

<span id="an_7:4">7:4</span> Mutta katsokaat, kuinka suuri tämä on,
jolle Abraham patriarkka saaliista kymmenykset antoi.

<span id="an_7:5">7:5</span> Ja ne, jotka Levin pojista papin viran
ottavat, niin heillä on käsky kymmenyksiä kansalta ottaa lain jälkeen,
se on: heidän veljiltänsä, vaikka ne Abrahamin kupeista tulleet ovat.

<span id="an_7:6">7:6</span> Mutta se, jonka sukua ei heidän seassansa
lueta, otti Abrahamilta kymmenykset ja siunasi häntä, jolla lupaukset
olivat.

<span id="an_7:7">7:7</span> Mutta ei yksikään sitä kiellä, että vähempi
siunataan siltä, joka enempi on.

<span id="an_7:8">7:8</span> Ja tässä tosin kuolevaiset ihmiset
kymmenyksiä ottavat; mutta siellä hän todistaa hänen elävän.

<span id="an_7:9">7:9</span> Ja (että minun niin sanoman pitää,) Levin,
joka tottui kymmenyksiä ottamaan, täytyi myös Abrahamissa kymmenyksiä
antaa;

<span id="an_7:10">7:10</span> Sillä hän oli vielä isäinsä kupeissa,
kuin Melkisedek häntä vastaan meni.

<span id="an_7:11">7:11</span> Sentähden, jos täydellisyys on Levin
pappeuden kautta tapahtunut; (sillä sen alla on kansa lain saanut,) mitä
sitte oli tarvetta sanoa, että toinen pappi oli Melkisedekin säädyn
jälkeen tuleva, ja ei Aaronin säädyn jälkeen?

<span id="an_7:12">7:12</span> Sillä kussa pappeus muutetaan, siinä
pitää myös laki muutettaman.

<span id="an_7:13">7:13</span> Sillä se, josta näitä sanotaan, on
toisesta suvusta, josta ei yksikään alttaria palvellut.

<span id="an_7:14">7:14</span> Sillä se on julkinen, että meidän
Herramme on Juudan sukukunnasta tullut, jolle sukukunnalle ei Moses ole
mitään pappeudesta puhunut;

<span id="an_7:15">7:15</span> Ja se on vielä selkeämpi, jos
Melkisedekin säädyn jälkeen toinen pappi tulee ylös,

<span id="an_7:16">7:16</span> Joka ei lihallisen käskyn lain jälkeen
tehty ole, vaan loppumattoman elämän voiman jälkeen.

<span id="an_7:17">7:17</span> Sillä näin hän todistaa: sinä olet pappi
ijankaikkisesti Melkisedekin säädyn jälkeen.

<span id="an_7:18">7:18</span> Sillä ensimäinen laki lakkaa, sen
heikkouden ja kelvottomuuden tähden;

<span id="an_7:19">7:19</span> Sillä ei se laki taitanut täydelliseksi
tehdä, vaan se oli sisällejohdatus parempaan toivoon, jonka kautta me
Jumalaa lähenemme,

<span id="an_7:20">7:20</span> (Ja niin paljoa enempi, ettei ilman
valaa;

<span id="an_7:21">7:21</span> Sillä ne olivat tosin ilman valaa papiksi
tulleet, mutta tämä valalla, hänen kauttansa, joka hänelle sanoi: Herra
on vannonut ja ei sitä kadu: sinä olet pappi Melkisedekin säädyn jälkeen
ijankaikkisesti,)

<span id="an_7:22">7:22</span> Ja näin paljoa paremman Testamentin
toimittajaksi on Jesus tullut.

<span id="an_7:23">7:23</span> Ja niitä tosin monta papiksi tuli, ettei
kuolema sallinut heidän pysyä;

<span id="an_7:24">7:24</span> Mutta tällä, että hän pysyy
ijankaikkisesti, on katoomatoin pappeus,

<span id="an_7:25">7:25</span> Josta hän myös taitaa ne ijankaikkisesti
autuaiksi tehdä, jotka hänen kauttansa Jumalan tykö tulevat, ja elää
aina ja rukoilee alati heidän edestänsä.

<span id="an_7:26">7:26</span> Sillä senkaltainen ylimmäinen Pappi
meille sopii, pyhä, viatoin, saastatoin, syntisistä eroitettu ja
korkeammaksi taivaita tullut,

<span id="an_7:27">7:27</span> Jolla ei olisi joka päivä tarve, niinkuin
muut ylimmäiset papit, ensin omain synteinsä edestä uhraamaan, sitte
kansan syntein edestä; sillä sen hän on jo silloin tehnyt, kuin hän
itsensä uhrasi.

<span id="an_7:28">7:28</span> Sillä laki asettaa ihmiset ylimmäiseksi
papiksi, joilla heikkous on; mutta valan sana, joka lain jälkeen
sanottiin, asettaa Pojan ijankaikkisesti täydelliseksi.

<span id="an_8:1">8:1</span> Mutta tämä on pääkappale niistä, joita me
puhumme: meillä on senkaltainen ylimmäinen Pappi, joka istuu oikialla
kädellä majesteetin istumella taivaissa,

<span id="an_8:2">8:2</span> Ja on pyhäin lahjain palvelia, ja sen
totisen majan, jonka Jumala asetti ja ei ihminen.

<span id="an_8:3">8:3</span> Sillä jokainen ylimmäinen pappi asetetaan
uhraamaan lahjoja ja uhreja: sentähden tarvitaan, että tälläkin olis
jotakin uhraamista.

<span id="an_8:4">8:4</span> Sillä jos hän nyt maan päällä olis, niin ei
hän olisi pappi; sillä papit ovat, jotka lain jälkeen lahjoja uhraavat,

<span id="an_8:5">8:5</span> Jotka palvelevat taivaallisten esikuvaa ja
varjoa, niinkuin jumalallinen vastaus Mosekselle sanoi, kuin hänen piti
majan päättämän: katso, sanoo hän, ettäs kaikki teet sen kuvan jälkeen,
mikä sinulle vuorella osoitettu on.

<span id="an_8:6">8:6</span> Mutta nyt on hän paremman viran saanut,
niinkuin hän paremman Testamentinkin välimies on, joka parempain
lupausten päällä seisoo.

<span id="an_8:7">8:7</span> Sillä jos entinen olis puuttumatoin ollut,
niin ei toiselle olisi siaa tehty;

<span id="an_8:8">8:8</span> Sillä hän nuhtelee heitä ja sanoo: katso,
päivät tulevat, sanoo Herra, että minä Israelin huoneelle ja Juudan
huoneelle tahdon Uuden Testamentin päättää,

<span id="an_8:9">8:9</span> En sen Testamentin jälkeen, jonka minä
heidän isillensä sinä päivänä annoin, kuin minä heidän käteensä rupesin,
heitä Egyptin maalta johdattaakseni; sillä ei he pysyneet minun
Testamentissani, niin en minäkään ole heistä lukua pitänyt, sanoo Herra.

<span id="an_8:10">8:10</span> Sillä tämä on se Testamentti, jonka minä
tahdon säätää Israelin huoneelle, niiden päiväin jälkeen, sanoo Herra:
minä tahdon antaa minun lakini heidän mieleensä, ja tahdon ne kirjoittaa
heidän sydämiinsä, ja tahdon olla heidän Jumalansa, ja heidän pitää
oleman minun kansani.

<span id="an_8:11">8:11</span> Ja ei yhdenkään pidä lähimmäistänsä
opettaman eikä veljeänsä, ja sanoman: tunne Herra! sillä kaikki pitää
minun tunteman, hamasta pienestä heidän seassansa niin suurimpaan asti.

<span id="an_8:12">8:12</span> Sillä minä tulen lepytetyksi heidän
vääryydestänsä ja heidän synneistänsä, ja heidän vääryyttänsä en minä
tahdo enempi muistaa.

<span id="an_8:13">8:13</span> Siinä kuin hän sanoo: uusi, vanhensi hän
entisen; sillä joka vanha ja ijällinen on, se on läsnä loppuansa.

<span id="an_9:1">9:1</span> Niin oli tosin entiselläkin majalla
jumalanpalveluksen oikeus ja ulkonainen pyhyys.

<span id="an_9:2">9:2</span> Sillä ensimäinen maja oli rakennettu, jossa
olivat kynttiläjalka, ja pöytä, ja katselmusleivät, joka pyhäksi
kutsuttiin.

<span id="an_9:3">9:3</span> Mutta toisen esiripun takana oli se maja,
joka kaikkein pyhimmäksi kutsuttiin,

<span id="an_9:4">9:4</span> Jossa oli kultainen pyhän savun astia ja
Testamentin arkki kaikkialta kullalla silattu, siinä myös oli kultainen
astia, jossa oli manna, ja kukoistavainen Aaronin sauva ja Testamentin
taulut.

<span id="an_9:5">9:5</span> Mutta sen päällä olivat kunnian Kerubimit,
jotka armo-istuimen varjosivat; joista ei nyt ole erinomattain
sanomista.

<span id="an_9:6">9:6</span> Mutta kuin ne näin asetetut olivat, menivät
papit aina siihen ensimäiseen majaan ja toimittivat jumalanpalveluksen;

<span id="an_9:7">9:7</span> Vaan toiseen meni ainoasti ylimmäinen pappi
kerran vuodessa yksinänsä, ei ilman verta, jonka hän uhrasi omainsa ja
kansan rikosten edestä:

<span id="an_9:8">9:8</span> Jolla Pyhä Henki ilmoitti, ettei pyhityksen
tietä niinkauvan julistettu, kuin se entinen maja seisoo,

<span id="an_9:9">9:9</span> Joka sillä ajalla oli esikuva, jossa lahjat
ja uhrit uhrattiin, jotka ei voineet omantunnon perään täydelliseksi
tehdä sitä, joka jumalanpalvelusta teki.

<span id="an_9:10">9:10</span> Ainoastaan ruilla ja juomilla, ja
moninaisilla pesemisillä ja lihan säädyissä, jotka ojennuksen aikaan
asti olivat päälle pannut.

<span id="an_9:11">9:11</span> Mutta Kristus on tullut tulevaisten
tavarain ylimmäiseksi Papiksi, suuremman ja täydellisemmän majan kautta,
joka ei käsillä tehty ole, se on: joka ei näin ole rakennettu;

<span id="an_9:12">9:12</span> Eikä kauristen taikka vasikkain veren
kautta, vaan hän on kerran oman verensä kautta mennyt pyhään, ja
ijankaikkisen lunastuksen löytänyt.

<span id="an_9:13">9:13</span> Sillä jos härkäin ja kauristen veri, ja
hehkoisen tuhka, priiskotettu saastaisten päälle, pyhittää lihalliseen
puhtauteen,

<span id="an_9:14">9:14</span> Kuinka paljoa enemmin Kristuksen veri,
joka itsensä ilman kaiketa viata iankaikkisen hengen kautta Jumalalle
uhrannut on, on puhdistava omantuntomme kuolevaisista töistä, elävää
Jumalaa palvelemaan?

<span id="an_9:15">9:15</span> Ja sentähden on hän myös Uuden
Testamentin välimies, että ne, jotka kutsutut ovat, sen luvatun
ijankaikkisen perimisen saisivat, että hänen kuolemansa siinä välillä
kävi niiden ylitsekäymisten lunastukseksi, jotka entisen Testamentin
alla olivat.

<span id="an_9:16">9:16</span> Sillä kussa Testamentti on, siinä pitää
myös hänen kuolemansa oleman, joka Testamentin teki.

<span id="an_9:17">9:17</span> Sillä kuolemalla testamentti
vahvistetaan, joka ei ole niin kauvan vahva, kuin se elää, joka sen
teki.

<span id="an_9:18">9:18</span> Sentähden ei se entinenkään ilman verta
säätty.

<span id="an_9:19">9:19</span> Sillä kuin Moses oli puhunut kaikelle
kansalle jokaisen käskyn lain jälkeen, otti hän vasikkain ja kauristen
verta veden kanssa, ja purpuravilloja, ja isoppia, ja priiskotti sekä
Raamatun että kaiken kansan,

<span id="an_9:20">9:20</span> Sanoen: tämä on sen Testamentin veri,
jonka Jumala teille käskenyt on.

<span id="an_9:21">9:21</span> Ja majan ja kaikki jumalanpalveluksen
astiat priiskotti hän myös verellä.

<span id="an_9:22">9:22</span> Ja lähes kaikki verellä lain jälkeen
puhdistetaan, ja paitsi veren vuodatusta ei yhtään anteeksiantamusta
tapahdu.

<span id="an_9:23">9:23</span> Niin siis tarvitaan, että taivaallisten
kuvat senkaltaisilla puhdistetaan; mutta itse taivaalliset pitää
paremmilla uhreilla puhdistettaman kuin ne olivat.

<span id="an_9:24">9:24</span> Sillä ei Kristus mennyt käsillä tehtyyn
pyhään, joka totisen kuva on, vaan hän meni itse taivaasen, että hän nyt
Jumalan kasvoin edessä meidän tähtemme ilmestyis;

<span id="an_9:25">9:25</span> Ei, että hänen pitää useimmin itsensä
uhraaman, niinkuin ylimmäinen pappi joka vuosi meni muukalaisella
verellä pyhään:

<span id="an_9:26">9:26</span> (Muutoin olis hänen useammin tullut jo
maailman alusta kärsiä,) mutta nyt kerran maailman lopulla on hän oman
uhrinsa kautta ilmestynyt synnin poispanemiseksi.

<span id="an_9:27">9:27</span> Ja niinkuin kaikkein ihmisten pitää
kerran kuoleman, mutta senjälkeen tuomio,

<span id="an_9:28">9:28</span> Niin on myös Kristus kerran uhrattu monen
syntejä ottamaan pois; mutta toisella haavalla on hän ilman syntiä
ilmestyvä niille, jotka häntä odottavat autuudeksi.

<span id="an_10:1">10:1</span> Sillä lailla on tulevaisten tavarain
varjo, ei itse hyvyyden olento; niillä uhreilla, joita he joka vuosi
alinomaa uhraavat, ei se ikänä taida niitä täydelliseksi tehdä, jotka
uhraavat.

<span id="an_10:2">10:2</span> Muutoin olis uhraamasta lakattu, jos ei
niillä, jotka uhrasivat, synneistä silleen omaatuntoa olisi, koska he
kerran puhdistetut ovat.

<span id="an_10:3">10:3</span> Vaan sillä tapahtuu joka vuosi synnin
muistuttamus.

<span id="an_10:4">10:4</span> Sillä mahdotoin on härkäin ja kauristen
veren kautta syntejä ottaa pois.

<span id="an_10:5">10:5</span> Sentähden, kuin hän maailmaan tuli, sanoi
hän: uhria ja lahjaa et sinä tahtonut, mutta ruumiin olet sinä minulle
valmistanut;

<span id="an_10:6">10:6</span> Polttouhrit ja syntiuhrit ei ole sinun
mieleises.

<span id="an_10:7">10:7</span> Silloin minä sanoin: katso, minä tulen,
(Raamatussa on minusta kirjoitettu,) että minun pitää tekemän sinun
tahtos, Jumala.

<span id="an_10:8">10:8</span> Niinkuin hän ennen sanoi: uhria ja
lahjaa, ja polttouhria ja syntiuhria et sinä tahtonut, ei myös ne
sinulle kelvanneet, (jotka lain jälkeen uhrataan,)

<span id="an_10:9">10:9</span> Silloin hän sanoi: katso, minä tulen
tekemään, Jumala, sinun tahtos. Hän ottaa pois entisen, että hän toisen
asettais.

<span id="an_10:10">10:10</span> Jonka tahdon kautta me kerran pyhitetyt
olemme, Jesuksen Kristuksen ruumiin uhraamisella.

<span id="an_10:11">10:11</span> Ja jokainen pappi on siihen pantu, että
hänen joka päivä jumalanpalvelusta tekemän pitää ja usein yhtäläistä
uhria uhraaman, jotka ei koskaan voi syntejä ottaa pois.

<span id="an_10:12">10:12</span> Mutta kuin tämä oli yhden
ijankaikkisesti kelpaavan uhrin syntein edestä uhrannut, istuu hän nyt
Jumalan oikialla kädellä,

<span id="an_10:13">10:13</span> Ja odottaa, että hänen vihollisensa
pannaan hänen jalkainsa astinlaudaksi.

<span id="an_10:14">10:14</span> Sillä yhdellä uhrilla on hän
ijankaikkisesti täydelliseksi tehnyt ne, jotka pyhitetään.

<span id="an_10:15">10:15</span> Mutta sen todistaa myös meille itse
Pyhä Henki, sillä että hän ennen sanoi:

<span id="an_10:16">10:16</span> Tämä on se Testamentti, jonka minä
tahdon heille tehdä niiden päiväin jälkeen, sanoo Herra: minä tahdon
antaa minun lakini heidän sydämiinsä, ja heidän mieliinsä minä ne
kirjoitan,

<span id="an_10:17">10:17</span> Ja heidän syntejänsä ja vääryyttänsä en
minä enempi tahdo muistaa.

<span id="an_10:18">10:18</span> Mutta kussa näiden anteeksiantamus on,
siinä ei silleen uhria syntein edestä ole.

<span id="an_10:19">10:19</span> Että siis meillä, rakkaat veljet, on
vapaus mennä pyhään, Jesuksen veren kautta.

<span id="an_10:20">10:20</span> Jonka hän meille on valmistanut uudeksi
ja eläväksi tieksi, esiripun kautta, se on: hänen lihansa kautta,

<span id="an_10:21">10:21</span> Ja meillä on yksi suuri Pappi, Jumalan
huoneen haltia;

<span id="an_10:22">10:22</span> Niin käykäämme hänen tykönsä totisella
sydämellä, täydellä uskolla, priiskotetut meidän sydämissämme, (ja
päästetyt) pahasta omastatunnosta,

<span id="an_10:23">10:23</span> Ja pestyt ruumiin puolesta puhtaalla
vedellä, ja pitäkäämme horjumatoin toivon tunnustus: (sillä se on
uskollinen, joka ne lupasi),

<span id="an_10:24">10:24</span> Ja ottakaamme vaari toinen toisestamme,
että me ahkeroitsemme rakkaudesta ja hyvistä töistä,

<span id="an_10:25">10:25</span> Ei antain ylön yhteistä seurakuntaa,
niinkuin muutamain tapa on, vaan neuvokaat teitänne keskenänne, ja sitä
enemmin kuin te näette sen päivän lähestyvän.

<span id="an_10:26">10:26</span> Sillä jos me ehdollamme sitte syntiä
teemme, kuin me olemme totuuden tuntoon tulleet, niin ei meillä ole
enään yhtään uhria syntein edestä,

<span id="an_10:27">10:27</span> Vaan hirmuinen tuomion odotus ja tulen
kiivaus, joka vastahakoiset syövä on.

<span id="an_10:28">10:28</span> Jos joku Moseksen lain rikkoo, hänen
pitää ilman armoa kuoleman kahden taikka kolmen todistajan kautta.

<span id="an_10:29">10:29</span> Kuinka paljoa enemmän rangaistuksen te
luulette sen ansainneen, joka Jumalan Pojan jaloilla tallaa ja
Testamentin veren saastuttaa, jonka kautta hän pyhitetty on, ja armon
Henkeä pilkkaa?

<span id="an_10:30">10:30</span> Sillä me tunnemme hänen, joka sanoi:
minun on kosto, minä tahdon kostaa, sanoo Herra; ja taas: Herra on
kansansa tuomitseva.

<span id="an_10:31">10:31</span> Hirmuinen on langeta elävän Jumalan
käsiin.

<span id="an_10:32">10:32</span> Muistakaa siis entisiä päiviä, joina te
valistetut olitte ja kärsitte monen vaivan kilvoituksen:

<span id="an_10:33">10:33</span> Puolittain silloin, kuin te sekä
pilkkain että tuskain kautta kaikille ihmeeksi olitte: puolittain, kuin
te niiden kanssa osalliset olitte, joille myös niin kävi.

<span id="an_10:34">10:34</span> Sillä te olette myös niistä vaivoista,
jotka minun siteistäni tapahtuivat, osalliset olleet, ja teidän
hyvyytenne raatelemisen olette te ilolla kärsineet, tietäen, että teillä
on parempi ja pysyväisempi tavara taivaissa.

<span id="an_10:35">10:35</span> Älkäät siis heittäkö pois teidän
uskallustanne, jolla suuri palkan makso on.

<span id="an_10:36">10:36</span> Sillä kärsivällisyys on teille
tarpeellinen, tehdäksenne Jumalan tahtoa, että te lupauksen saisitte.

<span id="an_10:37">10:37</span> Sillä vähän hetken perästä tulee se,
joka tuleva on, ja ei viivyttele.

<span id="an_10:38">10:38</span> Mutta vanhurskas elää uskosta: ja joka
välttää, siihen ei minun sieluni mielisty.

<span id="an_10:39">10:39</span> Mutta emme ole ne, jotka meitämme
kadotukseen vältämme, vaan jotka uskomme sielun tallella pitämiseen.

<span id="an_11:1">11:1</span> Mutta usko on vahva uskallus niihin,
joita toivotaan, ja ei näkymättömistä epäile.

<span id="an_11:2">11:2</span> Sen kautta ovat vanhat todistuksen
saaneet.

<span id="an_11:3">11:3</span> Uskon kautta me ymmärrämme, että maailma
on Jumalan sanalla valmistettu, ja että kaikki, mitä me näemme, ne ovat
tyhjästä tehdyt.

<span id="an_11:4">11:4</span> Uskon kautta Abel uhrasi Jumalalle
suuremman uhrin kuin Kain, jonka kautta hän sai todistuksen, että hän
oli vanhurskas, kuin Jumala hänen lahjoistansa todisti; ja sen kautta
hän vielä puhuu, vaikka hän kuollut on.

<span id="an_11:5">11:5</span> Uskon kautta Enok otettiin pois, ettei
hän kuolemaa nähnyt, ja ei ole löydetty, että Jumala hänen otti pois;
sillä ennenkuin hän otettiin pois, oli hänellä todistus, että hän
kelpasi Jumalalle.

<span id="an_11:6">11:6</span> Sillä ilman uskoa on mahdotoin kelvata
(Jumalalle); sillä joka Jumalan tykö tulla tahtoo, sen pitää uskoman,
että hän on, ja on niille kostaja, jotka häntä etsivät.

<span id="an_11:7">11:7</span> Uskon kautta sai Noa Jumalan käskyn
niistä, jotka ei vielä näkyneet, pelkäsi ja valmisti arkin huoneensa
autuudeksi; jonka kautta hän maailman tuomitsi, ja tuli sen
vanhurskauden perilliseksi, joka uskon kautta tulee.

<span id="an_11:8">11:8</span> Uskon kautta tuli Abraham kuuliaiseksi,
kuin hän kutsuttiin menemään siihen maahan, jonka hän oli perivä, ja hän
meni eikä tietänyt kuhunka hän tuleva oli.

<span id="an_11:9">11:9</span> Uskon kautta oli hän muukalainen
luvatussa maassa, niinkuin vieraalla maalla, ja asui majoissa Isaakin ja
Jakobin kanssa, jotka olivat sen lupauksen kanssaperilliset.

<span id="an_11:10">11:10</span> Sillä hän oli odottanut sitä kaupunkia,
jolla perustus oli, jonka rakentaja ja luoja on Jumala.

<span id="an_11:11">11:11</span> Uskon kautta myös Saara sai voiman
siittääksensä, ja synnytti jälkeen ikänsä ajan; sillä hän piti sen
uskollisena, joka sen hänelle luvannut oli.

<span id="an_11:12">11:12</span> Sentähden myös yhdestä, joka niin jo
kuollut oli, syntyi monta, niinkuin tähtiä on taivaassa ja niinkuin
santaa meren rannassa, joka epälukuinen on.

<span id="an_11:13">11:13</span> Nämät kaikki ovat uskossa kuolleet ja
ei ole niistä lupauksista saaneet, vaan ainoastansa taampaa nähneet ja
kuitenkin niihin turvanneet ja hyvin tyytyivät ja tunnustivat, että he
vieraat ja muukalaiset maan päällä olivat.

<span id="an_11:14">11:14</span> Sillä ne, jotka näitä sanovat, he
osoittavat, että he isänmaata etsivät.

<span id="an_11:15">11:15</span> Ja jos he sitte muistaneet olisivat,
kusta he lähteneet olivat, olis heillä kyllä aikaa palata ollut.

<span id="an_11:16">11:16</span> Mutta he pyytävät parempaa, se on:
taivaallista. Sentähden ei Jumala häpee kutsuttaa heidän Jumalaksensa;
sillä hän valmisti heille kaupungin.

<span id="an_11:17">11:17</span> Uskon kautta uhrasi Abraham Isaakin,
kuin hän kiusattiin, ja uhrasi ainokaisensa, kuin hän jo oli lupaukset
saanut,

<span id="an_11:18">11:18</span> Josta sanottu oli: Isaakissa kutsutaan
sinulle siemen,

<span id="an_11:19">11:19</span> Ja ajatteli, että Jumala voi
kuolleistakin herättää; josta hän myös hänen niinkuin yhdessä esikuvassa
jälleen sai.

<span id="an_11:20">11:20</span> Uskon kautta siunasi Isaak tulevaisista
asioista Jakobia ja Esauta.

<span id="an_11:21">11:21</span> Uskon kautta siunasi Jakob kuollessansa
molemmat Josephin pojat, rukoili ja nojasi sauvansa pään päälle.

<span id="an_11:22">11:22</span> Uskon kautta puhui Joseph kuollessansa
Israelin lasten lähtemisestä ja antoi käskyn luistansa.

<span id="an_11:23">11:23</span> Uskon kautta Moses, kuin hän syntynyt
oli, salattiin kolme kuukautta vanhemmiltansa, että he näkivät, kuinka
kaunis poikainen hän oli, ja ei peljänneet kuninkaan haastoa.

<span id="an_11:24">11:24</span> Uskon kautta Moses, kuin hän jo
suureksi tuli, kielsi kutsuttaa itsensä Pharaon tyttären pojaksi,

<span id="an_11:25">11:25</span> Ja valitsi paljoa paremmaksi kärsiä
vaivaa Jumalan joukon kanssa, kuin ajallista tarvetta synnissä nautita,

<span id="an_11:26">11:26</span> Ja luki suuremmaksi rikkaudeksi
Kristuksen pilkan, kuin Egyptin tavarat; sillä hän katsoi palkan maksoa.

<span id="an_11:27">11:27</span> Uskon kautta jätti hän Egyptin ja ei
peljännyt kuninkaan hirmuisuutta; sillä hän riippui hänessä, jota ei hän
nähnyt, niinkuin hän jo olis hänen nähnyt.

<span id="an_11:28">11:28</span> Uskon kautta piti hän pääsiäistä ja
veren vuodatusta, ettei se, joka esikoiset tappoi, olisi ruvennut
heihin.

<span id="an_11:29">11:29</span> Uskon kautta kävivät ne Punaisen meren
lävitse niinkuin kuivaa maata myöten, jota myös Egyptiläiset koettelivat
ja upposivat.

<span id="an_11:30">11:30</span> Uskon kautta Jerikon muurit lankesivat,
kuin niitä seitsemän päivää käytiin ympäri.

<span id="an_11:31">11:31</span> Uskon kautta ei portto Rahab hukkunut
uskomattomain kanssa, koska vakoojat rauhallisesti huoneeseensa korjasi.

<span id="an_11:32">11:32</span> Ja mitä minun pitää enempi sanoman?
Sillä aika tulis minulle lyhyeksi, jos minun pitäis luetteleman
Gideonista, ja Barakista, ja Simsonista, ja Jephtasta, ja Davidista, ja
Samuelista, ja prophetaista,

<span id="an_11:33">11:33</span> Jotka uskon kautta ovat valtakunnat
voittaneet, tehneet vanhurskautta, saaneet lupaukset, tukkineet
jalopeurain suut,

<span id="an_11:34">11:34</span> Sammuttaneet tulen voiman, välttäneet
miekan terän, ovat väkeväksi heikkoudesta tulleet ovat voimalliseksi
sodassa tulleet, muukalaisten sotajoukot maahan lyöneet.

<span id="an_11:35">11:35</span> Vaimot ovat kuolleensa ylösnousemisesta
jälleen saaneet; mutta muut ovat rikki revityt, ja ei pelastusta
ottaneet vastaan, että heidän paremman ylösnousemisen saaman piti.

<span id="an_11:36">11:36</span> Muutamat taas ovat pilkkoja ja haavoja
kärsineet, ja vielä sittekin kahleet ja vankiuden,

<span id="an_11:37">11:37</span> Ovat kivitetyt, rikki hakatut, lävitse
pistetyt, miekalla surmatut, vaeltaneet ympäri lammasten ja vuohten
nahoissa, ovat olleet köyhät, ahdistetut, vaivatut.

<span id="an_11:38">11:38</span> (Joille maailma oli mahdotoin), ovat
korvessa eksyneet ja vuorilla, ja mäen rotkoissa ja maan kuopissa.

<span id="an_11:39">11:39</span> Ja kaikki nämät ovat uskon kautta
todistuksen saaneet, eikä saaneet sitä lupausta:

<span id="an_11:40">11:40</span> Että Jumala on jotakin paremmin meille
edeskatsonut, ettei he ilman meitä täydelliseksi tulleet olisi.

<span id="an_12:1">12:1</span> Sentähden myös me, että meillä on näin
suuri todistusten joukko meidän ympärillämme, niin pankaamme pois kaikki
kuorma ja synti, joka aina meihin tarttuu ja hitaaksi tekee, ja
juoskaamme kärsivällisyyden kautta siinä kilvoituksessa, joka meidän
eteemme pantu on,

<span id="an_12:2">12:2</span> Ja katsokaamme uskon alkajan ja päättäjän
Jesuksen päälle, joka, vaikka hän olis kyllä taitanut iloita, kärsi
ristiä, ei totellut pilkkaa, ja nyt istuu oikialla kädellä Jumalan
istuimella.

<span id="an_12:3">12:3</span> Niin muistakaat häntä, joka senkaltaisen
vastahakoisuuden on syntisiltä itse vastaansa kärsinyt, ettette väsy
teidän mielessänne ja lakkaa.

<span id="an_12:4">12:4</span> Sillä ette ole vielä hamaan vereen asti
kilvoitellen syntiä vastaan olleet,

<span id="an_12:5">12:5</span> Ja te olette jo unohtaneet sen manauksen,
joka teille niin. kuin lapsille puhuu: minun poikani, älä katso ylön
Herran kuritusta, ja älä näänny, koskas häneltä rangaistaan,

<span id="an_12:6">12:6</span> Sillä jota Herra rakastaa, sitä hän myös
rankaisee; mutta jokaista poikaa hän pieksää, jonka hän korjaa.

<span id="an_12:7">12:7</span> Jos te kurituksen kärsitte, niin Jumala
taritsee itsensä teille niinkuin lapsillensa; sillä kuka on se poika,
jota ei isä kurita?

<span id="an_12:8">12:8</span> Mutta jos te olette ilman kuritusta,
josta kaikki ovat osalliset olleet, niin te olette äpärät ja ette
lapset.

<span id="an_12:9">12:9</span> Ja kuin meillä ovat lihalliset isät
olleet kurittajana, niin me olemme niitä kavahtaneet: eikö meidän siis
paljoa enemmin pidä hengelliselle Isälle alamaiset oleman, että me
eläisimme?

<span id="an_12:10">12:10</span> Sillä ne tosin ovat meitä kurittaneet
harvoina päivinä luulonsa jälkeen; mutta tämä meidän tarpeeksemme, että
me hänen pyhyytensä saisimme.

<span id="an_12:11">12:11</span> Mutta koska kaikkinainen rangaistus
käsissä on, niin ei se näy meille iloksi, vaan murheeksi; mutta sitte
antaa hän rauhallisen vanhurskauden hedelmän niille, jotka siinä
harjoitetut ovat.

<span id="an_12:12">12:12</span> Sentähden ojentakaat vaipuneet kätenne
ja väsyneet polvenne,

<span id="an_12:13">12:13</span> Ja astukaat vilpittömät askeleet
jaloillanne, ettei joku kompastuisi niinkuin ontuva, vaan paljoa enemmin
terveeksi tulis.

<span id="an_12:14">12:14</span> Noudattakaat rauhaa kaikkein kanssa ja
pyhyyttä, paitsi jota ei yksikään saa Herraa nähdä,

<span id="an_12:15">12:15</span> Ja ottakaat vaari, ettei joku Jumalan
armosta tulisi pois, ettei joskus kasvaisi joku karvas juuri jotakuta
vastahakoisuutta tekemään ja monta sen kautta tulisi saastutetuksi;

<span id="an_12:16">12:16</span> Ettei joku olisi huorintekiä eli
jumalatoin niinkuin Esau, joka yhden atrian tähden myi pois
esikoisuutensa oikeuden.

<span id="an_12:17">12:17</span> Sillä te tiedätte, että kuin hän sitte
tahtoi periä siunausta, tuli hän hyljätyksi; sillä ei hän löytänyt
yhtään parannuksen siaa, vaikka hän sitä kyyneleillä etsi.

<span id="an_12:18">12:18</span> Sillä ette ole käyneet sen vuoren tykö,
johon ei ruveta saa, ja joka tulesta paloi, ette myös käyneet siihen
synkeyteen ja pimeyteen, ja sen hirmuisen ilman tykö,

<span id="an_12:19">12:19</span> Sen basunan kajauksen ja sanain äänen
tykö, josta ne, jotka sen kuulivat, rukoilivat, ettei se sana pitänyt
heille sanottaman.

<span id="an_12:20">12:20</span> Sillä ei he voineet kärsiä niitä, mitkä
siinä sanottiin, ja jos joku peto siihen vuoreen sattui, niin se piti
kivitettämän eli nuolella ammuttaman lävitse.

<span id="an_12:21">12:21</span> Niin hirmuinen sen näky oli, että
Moseskin sanoi: minä olen hämmästyksissä ja vapisen.

<span id="an_12:22">12:22</span> Vaan te olette käyneet Zionin vuoren
tykö, ja elävän Jumalan kaupungin, taivaallisen Jerusalemin, ja monen
tuhannen enkelitten joukon tykö,

<span id="an_12:23">12:23</span> Yhteisen kokouksen ja esikoisten
seurakunnan tykö, jotka taivaissa kirjoitetut ovat, ja Jumalan, kaikkein
tuomarin tykö ja täydellisten vanhurskasten henkein tykö,

<span id="an_12:24">12:24</span> Ja uuden Testamentin välimiehen
Jesuksen tykö, ja priiskotusveren tykö, joka parempia puhuu kuin Abelin
(veri).

<span id="an_12:25">12:25</span> Katsokaat, ettette häntä kiellä pois,
joka puhuu; sillä jos ei ne paeta saaneet, jotka kielsivät sen, joka
maan päällä käskyn antoi, paljoa vähemmin me, jos me sitä pyydämme
karttaa, joka taivaasta puhuu,

<span id="an_12:26">12:26</span> Jonka ääni silloin maata järisti; mutta
nyt hän lupaa ja sanoo: vielä minä nytkin kerran tahdon järistää, en
ainoastansa maata, mutta myös taivasta.

<span id="an_12:27">12:27</span> Mutta kuin hän sanoo: vielä kerran,
tahtoo hän osoittaa, että järiseväiset pitää muutettaman niinkuin ne,
jotka rakennetut ovat, että järisemättömät pysyisivät.

<span id="an_12:28">12:28</span> Sentähden saamme me sen valtakunnan,
joka ei järistä taida, meillä on armo, jonka kautta me Jumalaa
palvelemme, hänen mielensä nouteeksi, siveydellä ja pelvolla

<span id="an_12:29">12:29</span> Sillä meidän Jumalamme on kuluttavainen
tuli.

<span id="an_13:1">13:1</span> Pysykäät vahvana veljellisessä
rakkaudessa.

<span id="an_13:2">13:2</span> Huoneesen ottamista älkäät unohtako;
sillä sen kautta ovat muutamat tietämättä enkeleitäkin huoneeseensa
ottaneet.

<span id="an_13:3">13:3</span> Muistakaat sidotuita, niin kuin te heidän
kanssansa sidotut olisitte, ja niitä, jotka murhetta kärsivät, niinkuin
te itse vielä lihassa olisitte.

<span id="an_13:4">13:4</span> Aviokäsky pitää kunniallisesti kaikkein
seassa pidettämän ja aviovuode saastatoinna; mutta huorintekiät ja
salavuoteiset Jumala tuomitsee.

<span id="an_13:5">13:5</span> Teidän menonne olkoon ilman ahneutta, ja
tyytyvät niihin, mitkä teillä on; sillä hän on sanonut: en suinkaan minä
sinua anna ylön, enkä ikänä sinua hylkää;

<span id="an_13:6">13:6</span> Niin että me hyvässä turvassa sanomme:
Herra on minun auttajani, enkä minä pelkää, mitä ihminen minulle tekis.

<span id="an_13:7">13:7</span> Muistakaat teidän opettajianne, jotka
teille Jumalan sanaa puhuneet ovat, joiden uskoa te seuratkaat, ja
ottakaat vaari, millainen loppu heidän menollansa oli.

<span id="an_13:8">13:8</span> Jesus Kristus sama eilen ja tänäpänä ja
myös ijankaikkisesti.

<span id="an_13:9">13:9</span> Älkäät antako vietellä teitänne
moninaisilla ja muukalaisilla opetuksilla; sillä se on hyvä, että sydän
vahvistuu armolla ja ei rualla, joista ei ne mitään hyötyneet, jotka
niissä vaelsivat.

<span id="an_13:10">13:10</span> Meillä on alttari, Josta ei ole niiden
lupa syödä, jotka majassa palvelevat.

<span id="an_13:11">13:11</span> Sillä joiden eläinten veren ylimmäinen
pappi vie pyhään syntein edestä, niiden ruumis ulkona leiristä
poltetaan.

<span id="an_13:12">13:12</span> Sentähden myös Jesus, että hän oli
pyhittävä kansan omalla verellänsä, on ulkona portista kärsinyt.

<span id="an_13:13">13:13</span> Niin menkäämme siis hänen tykönsä ulos
leiristä, kantain hänen pilkkaansa.

<span id="an_13:14">13:14</span> Sillä ei meillä tässä ole pysyväistä
kaupunkia, vaan tulevaista me etsimme.

<span id="an_13:15">13:15</span> Niin uhratkaamme siis aina Jumalalle
kiitosuhri hänen kauttansa, se on: niiden huulten hedelmät, jotka hänen
nimensä tunnustavat.

<span id="an_13:16">13:16</span> Mutta älkäät hyvin tekemistä ja
jakamista unohtako; sillä senkaltaiset uhrit kelpaavat Jumalalle.

<span id="an_13:17">13:17</span> Olkaat teidän opettajillenne kuuliaiset
ja seuratkaat heitä; sillä he valvovat teidän sieluanne niinkuin ne,
jotka luvun niistä tekemän pitää; että he sen ilolla tekisivät ja ei
huokauksella; sillä ei se ole teille hyödyllinen.

<span id="an_13:18">13:18</span> Rukoilkaat meidän edestämme; sillä se
on meidän uskalluksemme, että meillä on hyvä omatunto, ja että me
ahkeroitsemme pitää hyvää menoa kaikkein seassa.

<span id="an_13:19">13:19</span> Mutta päälliseksi minä neuvon teidän
näitä tekemään, että minä sitä pikemmin teidän tykönne tulisin.

<span id="an_13:20">13:20</span> Mutta rauhan Jumala, joka on kuolleista
jälleen tuottanut suuren lammaspaimenen, ijankaikkisen Testamentin veren
kautta, meidän Herran Jesuksen,

<span id="an_13:21">13:21</span> Saattakoon teidät kaikessa hyvässä
työssä toimellisiksi, tekemään hänen tahtoansa jaa tehköön teissä, mitä
hänen edessänsä otollinen on, Jesuksen Kristuksen kautta, jolle olkoon
kunnia ijankaikkisesta ijankaikkiseen, amen!

<span id="an_13:22">13:22</span> Minä neuvon teitä, rakkaat veljet:
ottakaat tämä neuvon sana hyväksi; sillä minä olen lyhykäisesti teille
kirjoittanut.

<span id="an_13:23">13:23</span> Tietäkäät, että meidän veljemme
Timoteus on päässyt, jonka kanssa, jos hän pian tulee, minä tahdon teitä
nähdä.

<span id="an_13:24">13:24</span> Tervehtikäät kaikkia teidän
opettajianne ja kaikkia pyhiä. Teitä tervehtivät veljet Italiasta.

<span id="an_13:25">13:25</span> Armo olkoon kaikkein teidän kanssanne,
amen!

------------------------------------------------------------------------

[Next: James](jam.md)
