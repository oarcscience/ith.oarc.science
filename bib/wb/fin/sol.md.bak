[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ecc)  [Next](isa.md) 

------------------------------------------------------------------------

### Finnish Bible: Song of Solomon

<span id="an_1:1">1:1</span> Salomon korkea veisu.

<span id="an_1:2">1:2</span> Hän suuta antakoon minun, suunsa
antamisella; sillä sinun rakkautesi on suloisempi kuin viina,

<span id="an_1:3">1:3</span> Sinun hyväin voidettes hajuin tähden. Sinun
nimes on vuodatettu öljy; sen piikaiset sinua rakastavat.

<span id="an_1:4">1:4</span> Vedä minua, niin me juoksemme perässäs:
Kuningas vie minun kammioonsa: Me iloitsemme ja riemuitsemme sinusta, me
muistamme sinun rakkauttas enempi kuin viinaa: hurskaat rakastavat
sinua.

<span id="an_1:5">1:5</span> Minä olen musta, mutta sangen otollinen, te
Jerusalemin tyttäret, niinkuin Kedarin majat, niinkuin Salomon
kirjoiteltu vaate.

<span id="an_1:6">1:6</span> Älkäät sitä katsoko, että minä niin musta
olen; sillä päivä on minun polttanut: minun äitini lapset vihastuivat
minun päälleni: he ovat asettaneet minun viinamäen vartiaksi, mutta en
minä varjellut viinamäkeäni.

<span id="an_1:7">1:7</span> Sano minulle sinä, jota minun sieluni
rakastaa: kussas laidunta pidät, ja kussas lounaalla lepäät? ettei minun
pitäisi poikkeeman kumppanies lauman tykö.

<span id="an_1:8">1:8</span> Jos et sinä sinuas tunne, sinä kaikkein
ihanaisin vaimoin seassa, niin mene lammasten jäljille, ja kaitse
vohlias paimenien huonetten tykönä.

<span id="an_1:9">1:9</span> Minä vertaan sinun, ystäväni,
ratsaskaluihini, Pharaon vaunuihin.

<span id="an_1:10">1:10</span> Sinun sasupääs ovat ihanat pankkuin
keskellä, ja sinun kaulas kultakäädyissä.

<span id="an_1:11">1:11</span> Me teemme sinulle kultaiset pankut,
hopianastoilla.

<span id="an_1:12">1:12</span> Kuin kuningas istui pöytänsä tykönä,
antoi nardukseni hajunsa.

<span id="an_1:13">1:13</span> Ystäväni on minun mirrhamkimppuni, joka
minun rinnoillani riippuu.

<span id="an_1:14">1:14</span> Minun ystäväni on minulle Kyprin
viinamarjan rypäle, Engeddin viinamäessä.

<span id="an_1:15">1:15</span> Katso, armaani, sinä olet ihana: katso,
sinä olet ihana, silmäs ovat niinkuin kyhkyläisen silmät.

<span id="an_1:16">1:16</span> Katso, ystäväni, sinä olet ihana ja
suloinen, ja meidän vuoteemme myös viheriöitsee.

<span id="an_1:17">1:17</span> Meidän huoneemme kaaret ovat sedripuusta,
vuolteet hongasta.

<span id="an_2:1">2:1</span> Minä olen Saronin kukkanen, ja kukoistus
laaksossa.

<span id="an_2:2">2:2</span> Niinkuin ruusu orjantappuroissa, niin on
armaani tytärten seassa.

<span id="an_2:3">2:3</span> Niinkuin omenapuu metsäpuiden seassa, niin
on ystäväni poikain seassa: minä istun hänen varjossansa, jota minä
anon, ja hänen hedelmänsä on minun suussani makia.

<span id="an_2:4">2:4</span> Hän johdattaa minua viinakellariinsa; ja
rakkaus on hänen lippunsa minun päälläni.

<span id="an_2:5">2:5</span> Virvoittakaat minua viinaleileillä, ja
vahvistakaat minua omenilla; sillä minä olen sairas rakkaudesta.

<span id="an_2:6">2:6</span> Hänen vasen kätensä on minun pääni alla,
hänen oikia kätensä halaa minua.

<span id="an_2:7">2:7</span> Minä vannotan tietä, Jerusalemin tyttäret,
metsävuohten eli naaraspeurain kautta kedolla, ettette herätä eli vaivaa
armastani, siihen asti kuin hän itse tahtoo.

<span id="an_2:8">2:8</span> Tämä on ystäväni ääni, katso, hän tulee:
hän hyppää vuorilla ja karkaa kukkuloille.

<span id="an_2:9">2:9</span> Ystäväni on metsävuohen eli nuoren peuran
kaltainen: katso, hän seisoo seinän takana, ja katsoo akkunasta sisälle,
ja kurkistelee häkin lävitse.

<span id="an_2:10">2:10</span> Ystäväni vastaa ja sanoo minulle: nouse
armaani, ihanaiseni, ja tule.

<span id="an_2:11">2:11</span> Sillä katso, talvi on kulunut, ja sade
lakannut ja mennyt pois:

<span id="an_2:12">2:12</span> Kukkaset ovat puhjenneet kedolla, kevät
on tullut, ja toukomettisen ääni kuuluu meidän maassamme;

<span id="an_2:13">2:13</span> Fikunapuut puhkeevat, viinapuut
kukoistavat ja antavat hajunsa: nouse, armaani, ihanaiseni, ja tule.

<span id="an_2:14">2:14</span> Kyhkyläiseni vuoren raossa ja
kivirauniossa, anna minun nähdä kasvos, anna minun kuulla äänes; sillä
sinun äänes on suloinen, ja kasvos ihanainen.

<span id="an_2:15">2:15</span> Ottakaat meille ketut kiinni, ne vähät
ketut, jotka turmelevat viinamäet; sillä meidän viinamäkemme ovat
röhkäleillä.

<span id="an_2:16">2:16</span> Ystäväni on minun, ja minä hänen, joka
kaitsee kukkasten keskellä,

<span id="an_2:17">2:17</span> Siihenasti että päivä jäähtyy ja varjot
kulkevat pois. Palaja, ole niinkuin metsävuohi, ystäväni, eli niinkuin
nuori peura Eroitusvuorilla.

<span id="an_3:1">3:1</span> Minä etsin yöllä vuoteessani, jota minun
sieluni rakastaa: minä etsin häntä, mutta en löytänyt häntä.

<span id="an_3:2">3:2</span> Nyt minä nousen, ja käyn kaupunkia ympäri,
kaduilla ja kujilla, ja etsin, jota minun sieluni rakastaa: minä etsin
häntä, mutta en minä häntä löytänyt.

<span id="an_3:3">3:3</span> Vartiat, jotka käyvät kaupunkia ympäri,
löysivät minun. Oletteko nähneet, jota minun sieluni rakastaa?

<span id="an_3:4">3:4</span> Kuin minä heistä vähä erkausin, löysin
minä, jota minun sieluni rakastaa; minä tartuin häneen, ja en tahdo
häntä laskea, siihenasti että minä hänen saatan äitini huoneesen, äitini
kammioon.

<span id="an_3:5">3:5</span> Minä vannotan teitä, Jerusalemin tyttäret,
metsävuohten eli naaraspeurain kautta kedolla, ettette herättäisi
armastani eli vaivaisi häntä, siihenasti kuin hän tahtoo.

<span id="an_3:6">3:6</span> Kuka on tämä, joka lähtee korvesta,
niinkuin nouseva savu, mirrhamin suitsutus, pyhä savu ja kaikkinaiset
apotekarin yrtit?

<span id="an_3:7">3:7</span> Katso, Salomon vuoteen ympärillä seisovat
kuusikymmentä väkevää, Israelin väkevistä.

<span id="an_3:8">3:8</span> He pitävät kaikki miekkaa ja ovat soveliaat
sotaa; jokaisella on hänen miekkansa vyöllänsä pelvon tähden yöllä.

<span id="an_3:9">3:9</span> Kuningas Salomo antoi tehdä itsellänsä
lepokammion Libanonin puista:

<span id="an_3:10">3:10</span> Sen patsaat hän teki hopiasta, ja sen
peitteen kullasta, istuimen purpurasta, ja permannon soveliaasti
lasketun, Jerusalemin tytärten tähden.

<span id="an_3:11">3:11</span> Lähtekäät ulos, te Zionin tyttäret, ja
katselkaat kuningas Salomoa siinä kruunussa, jolla hänen äitinsä hänen
kruunannut on, hänen hääpäivänsä, ja hänen sydämensä ilopäivänä.

<span id="an_4:1">4:1</span> Katso, armaani! sinä olet ihanainen, katso,
ihanainen sinä olet: sinun silmäs ovat niinkuin mettisen silmät
palmikkos välillä; sinun hiukses ovat niinkuin vuohilauma, jotka ovat
kerityt Gileadin vuorella.

<span id="an_4:2">4:2</span> Sinun hampaas ovat niinkuin laumat
kerittyin villain kanssa, jotka pesosta tulevat, jotka kaikki kaksoisia
kantavat, ei myös yksikään heistä ole hedelmätöin.

<span id="an_4:3">4:3</span> Sinun huules ovat niinkuin tulipunainen
rihma, ja sinun puhees ovat suloiset; sinun poskes ovat niinkuin
granatin omenan lohko, sinun palmikkos välillä.

<span id="an_4:4">4:4</span> Sinun kaulas on niinkuin Davidin torni,
joka on rakennettu vahvalla muurilla, jossa tuhannen kilpeä riippuu, ja
kaikkinaiset väkeväin sota-aseet.

<span id="an_4:5">4:5</span> Sinun kaksi rintaas ovat niinkuin kaksi
nuorta metsävohlaa, jotka kukkasten seassa laitumella käyvät.

<span id="an_4:6">4:6</span> Siihenasti että päivä soipeemmaksi tulee,
ja varjo katoo: minä menen mirrhamin vuorelle, ja pyhän savun
kukkulalle.

<span id="an_4:7">4:7</span> Sinä olet kokonas ihana, minun armaani, ja
ei sinussa ole yhtään virhettä.

<span id="an_4:8">4:8</span> Tule kanssani, morsiameni, Libanonista,
tule kanssani Libanonista, mene sisälle, astu tänne Amanan kukkulalta,
Senirin Hermonin niskalta, jalopeuran luolasta ja leopardein vuorelta.

<span id="an_4:9">4:9</span> Sinä olet ottanut minun sydämeni pois,
sisareni, rakas morsiameni: sinä olet ottanut sydämeni pois yhdellä
silmälläs ja yhdellä kaulakäädylläs.

<span id="an_4:10">4:10</span> Kuinka ihana on sinun rakkautes,
sisareni, rakas morsiameni: sinun rakkautes on suloisempi kuin viina, ja
sinun voitees haju voittaa kaikki yrtit.

<span id="an_4:11">4:11</span> Sinun huules, morsiameni, ovat niinkuin
valuva mesileipä: mesi ja maito on sinun kieles alla, ja sinun vaattees
haju on niinkuin Libanonin haju.

<span id="an_4:12">4:12</span> Minun sisareni, rakas morsiameni, sinä
olet suljettu kryytimaa, lukittu lähde, kiinnipantu kaivo.

<span id="an_4:13">4:13</span> Sinun istutukses ovat niinkuin yrttitarha
granatomenista, kalliin hedelmän kanssa, syprit narduksen kanssa;

<span id="an_4:14">4:14</span> Nardukset saframin kanssa, kalmus ja
kaneli, kaikkinaisen pyhän savun puiden kanssa, mirrham ja aloes
kaikkein parasten yrttein kanssa.

<span id="an_4:15">4:15</span> Niinkuin kryytimaan kaivo, ja elävänveden
lähde, joka Libanonista vuotaa.

<span id="an_4:16">4:16</span> Nouse pohjatuuli, ja tule lounatuuli ja
puhalla yrttitarhani lävitse, että sen yrtit vuotaisivat. Ystäväni
tulkoon kryytimaahansa, ja syökään hänen kalliita hedelmiänsä.

<span id="an_5:1">5:1</span> Minä tulin, sisareni, rakas morsiameni,
yrttitarhaani, ja olen mirrhamini ja yrttini leikannut ylös. Minä olen
syönyt mesileipäni hunajan kanssa: minä olen juonut viinani minun
maitoni kanssa: syökäät armaani, ja juokaat ystäväni, ja juopukaat.

<span id="an_5:2">5:2</span> Minä makaan, ja minun sydämeni valvoo; se
on ystäväni ääni, joka kolkuttaa. Avaa minun eteeni, sisareni, armaani,
kyhkyläiseni, ihanaiseni; sillä minun pääni on täynnä kastetta, ja minun
palmikkoni täynnä yön pisaria.

<span id="an_5:3">5:3</span> Minä olen riisunut hameeni, kuinka minun
pitäis taas pukeman ylleni? Minä olen viruttanut jalkani, kuinka minun
pitäis sokaiseman ne jälleen?

<span id="an_5:4">5:4</span> Mutta minun ystäväni pisti kätensä lävestä,
ja minun sisällykseni vapisivat siitä.

<span id="an_5:5">5:5</span> Silloin nousin minä avaamaan ystävälleni.
Minun käteni tiukkuivat mirrhamia, ja mirrham valui minun sormistani
lukon salvan päälle.

<span id="an_5:6">5:6</span> Ja kuin minä ystävälleni avasin, oli
ystäväni mennyt pois ja vaeltanut ohitse; niin läksi sieluni ulos hänen
sanansa jälkeen; minä etsin häntä, mutta en löytänyt häntä: minä huusin,
mutta ei hän minua vastannut.

<span id="an_5:7">5:7</span> Vartiat, jotka käyvät kaupunkia ympäri,
löysivät minun, löivät minua ja haavoittivat minun; ja vartiat muurin
päällä ottivat pois minun pääliinani.

<span id="an_5:8">5:8</span> Minä vannotan teitä, Jerusalemin tyttäret,
jos te löydätte minun ystäväni, niin ilmoittakaat hänelle, että minä
olen sairas rakkaudesta.

<span id="an_5:9">5:9</span> Millinen on sinun ystäväs muiden ystävien
suhteen, sinä kaikkein ihanaisin vaimoin seassa? Minkäkaltainen on sinun
ystäväs muiden ystävien suhteen, ettäs meitä olet niin vannottanut?

<span id="an_5:10">5:10</span> Minun ystäväni on valkia ja punainen,
kaunistettu kymmenentuhannen seassa.

<span id="an_5:11">5:11</span> Hänen päänsä on paras ja kallein kulta;
hänen hiuksensa ovat kaharat ja mustat niinkuin kaarne.

<span id="an_5:12">5:12</span> Hänen silmänsä ovat niinkuin mettisen
silmät, vesiojan tykönä, rieskalla pestyt, ja ovat täynnä.

<span id="an_5:13">5:13</span> Hänen poskensa ovat niinkuin kaunistettu
ryytimaa, niinkuin yrttein kukkaset; hänen huulensa ovat niinkuin
ruusut, jotka vuotavat mirrhamin pisaroita.

<span id="an_5:14">5:14</span> Hänen kätensä ovat niinkuin kultaiset
sormukset, täynnä turkosia; hänen ihonsa on niinkuin puhdas elephantin
luu, saphirilla kaunistettu.

<span id="an_5:15">5:15</span> Hänen jalkansa ovat niinkuin
marmoripatsaat, perustetut kultaisten jalkain päälle; hänen hahmonsa on
niinkuin Libanon ja valittu sedri.

<span id="an_5:16">5:16</span> Hänen suunsa on suloinen, ja hän itse
kokonansa ihanainen. Senkaltainen on minun ystäväni, minun rakkaani on
senkaltainen, te Jerusalemin tyttäret.

<span id="an_6:1">6:1</span> Kuhunka ystäväs on mennyt, o sinä kaikkein
kaunein vaimoin seassa! kuhunka ystäväs on kääntänyt itsensä? Me etsimme
häntä sinun kanssas.

<span id="an_6:2">6:2</span> Minun ystäväni on mennyt kryytimaahansa,
yrttisarkoihinsa, että hän siellä kryytimaassa kaitsis laumaansa, ja
hakis ruusuja.

<span id="an_6:3">6:3</span> Minun ystäväni on minun ja minä olen hänen,
joka kaitsee kukkasten keskellä.

<span id="an_6:4">6:4</span> Sinä olet ihana, minun kultani, niinkuin
Tirtsa, kaunis niinkuin Jerusalem, peljättävä niinkuin sotajoukko.

<span id="an_6:5">6:5</span> Käännä silmäs pois minusta; sillä ne minun
sytyttävät; sinun hiukses ovat niinkuin vuohilauma, jotka Gileadin
vuorella kerityt ovat.

<span id="an_6:6">6:6</span> Sinun hampas ovat niinkuin lammaslauma,
jotka pesosta nousevat, ja kaikki kaksoisia kantavat, ja ei yksikään ole
heistä hedelmätöin.

<span id="an_6:7">6:7</span> Sinun kasvos ovat niinkuin granatomenan
lohkot sinun palmikkois välillä.

<span id="an_6:8">6:8</span> Kuusikymmentä on drottninkia ja
kahdeksankymmentä vaimoa, ja neitseet ovat epälukuiset;

<span id="an_6:9">6:9</span> Mutta yksi on minun kyhkyläiseni ja minun
täydelliseni; yksi on äitinsä rakkain ja synnyttäjänsä valittu: koska
tyttäret hänen näkivät, ylistivät he hänen autuaaksi, kuningattaret ja
vaimot ylistivät häntä.

<span id="an_6:10">6:10</span> Kuka on tämä, joka nähdään niinkuin
aamurusko, ihana niinkuin kuu, valittu niinkuin aurinko, peljättävä
niinkuin sotajoukko?

<span id="an_6:11">6:11</span> Minä olen mennyt alas yrttitarhaani,
katsomaan vesoja ojan reunalla, kurkistelemaan, jos viinapuut
kukoistivat, jos granatomenat viheriöitsivät.

<span id="an_6:12">6:12</span> En minä tiennyt, että minun sieluni minun
hamaan minun mieluisen kansani vaunuihin asti asettanut oli.

<span id="an_6:13">6:13</span> Palaja, palaja Sulamit: palaja, palaja
nähdäksemme sinua. Mitä te näitte Sulamitissa, paitsi sotajoukkoin
tanssia?

<span id="an_7:1">7:1</span> Kuinka ihana on sinun käyntös kengissäs,
sinä päämiehen tytär; sinun molemmat lantees ovat yhtäläiset niinkuin
kaksi käätyä, jotka taitavan kädet tehneet ovat.

<span id="an_7:2">7:2</span> Sinun napas niinkuin ympyriäinen malja,
josta ei koskaan juoma puutu; sinun vatsas on niinkuin nisuläjä,
istutettu ympäri ruusuilla.

<span id="an_7:3">7:3</span> Sinun molemmat rintas ovat niinkuin kaksi
nuorta metsävuohen kaksoista.

<span id="an_7:4">7:4</span> Sinun kaulas on niinkuin elephantinluinen
torni; sinun silmäs ovat niinkuin Hesbonin kalalammikot Batrabbimin
portissa; sinun nenäs on niinkuin Libanonin torni, joka katsoo Damaskuun
päin.

<span id="an_7:5">7:5</span> Sinun pääs on niinkuin Karmeli, sinun pääs
hiukset niinkuin kuninkaan purpura, poimuineen.

<span id="an_7:6">7:6</span> Kuinka ihana ja suloinen olet sinä minun
armaani hekumassa.

<span id="an_7:7">7:7</span> Sinun vartes on niinkuin palmupuu, ja sinun
rintas ovat viinimarjarypälten kaltaiset.

<span id="an_7:8">7:8</span> Minä sanoin: minun täytyy astua palmupuuhun
ja ruveta sen oksiin: anna sinun rintas olla niinkuin viinapuun
marjarypäleet, sinun sierantes haju on niinkuin omenain (haju),

<span id="an_7:9">7:9</span> Ja sinun suus niinkuin paras viina, joka
huokiasti menee ystävääni, ja saattaa uneliasten huulet puhumaan.

<span id="an_7:10">7:10</span> Minun ystäväni on minun, ja hän himoitsee
minua.

<span id="an_7:11">7:11</span> Tule, ystäväni, käykäämme tästä kedolle,
ja viipykäämme maakylissä.

<span id="an_7:12">7:12</span> Että me nousisimme varhain viinamäkeen ja
näkisimme, jos viinapuut kukoistavat ja puhkeemaan rupeevat, jos
granatomenat ovat tulleet ulos: siellä minä annan sinulle minun
rakkauteni.

<span id="an_7:13">7:13</span> Kukkaset antavat hajunsa, ja meidän
ovemme edessä ovat kaikkinaiset hyvät hedelmät: minun ystäväni, minä
olen sinulle tallelle pannut sekä uudet että vanhat.

<span id="an_8:1">8:1</span> Jospa minä sinun löytäisin ulkona, minun
veljeni, sinä joka minun äitini nisiä imenyt olet, ja sinun suuta
antaisin, ja ettei kenkään minua pilkkaisi.

<span id="an_8:2">8:2</span> Mitä ottaisin sinun ja saattaisin sinua
minun äitini huoneesen, jossa minua opettaisit; ja minä annan sinulle
kryydättyä viinaa ja granatomenan makiaa viinaa.

<span id="an_8:3">8:3</span> Hänen vasen kätensä on minun pääni alla, ja
hänen oikia kätensä halaa minua.

<span id="an_8:4">8:4</span> Minä vannotan teitä, Jerusalemin tyttäret,
ettette armastani herätä, eli vaivaa häntä siihenasti kuin hän itse
tahtoo.

<span id="an_8:5">8:5</span> Kuka on se, joka korvesta tulee, ja nojaa
ystävänsä päälle? Omenapuun alla minä sinua herätän, jossa sinun äitis
sinun synnyttänyt on, jossa hän sinun siitti, joka sinun synnytti.

<span id="an_8:6">8:6</span> Pane minua niinkuin sinetti sydämees, ja
niinkuin sinetti käsivartees; sillä rakkaus on väkevä niinkuin kuolema,
ja kiivaus on vahva niinkuin helvetti: hänen hiilensä hehkuvat ja ovat
Herran tuli;

<span id="an_8:7">8:7</span> Niin ettei vedenkään paljous taida
rakkautta sammuttaa, eli virrat sitä upottaa. Jos joku antais kaiken
taloinsa tavaran rakkaudesta, niin ei se mitään maksaisi.

<span id="an_8:8">8:8</span> Meidän sisaremme on vähä, ja ei hänellä ole
rintoja. Mitä meidän pitää tekemän sisarellemme sinä päivänä, jona
hänestä puhutaan?

<span id="an_8:9">8:9</span> Jos hän on muuri, niin me teemme
hopialinnan sen päälle: jos hän on ovi, niin me vahvistamme sen
sedrilaudoilla.

<span id="an_8:10">8:10</span> Minä olen muuri, ja minun rintani ovat
niinkuin tornit; siitä minä olen hänen silmäinsä edessä niinkuin rauhan
löytäjä.

<span id="an_8:11">8:11</span> Salomolla on viinamäki BaalHamonissa: sen
viinamäen antoi hän vartioille, että jokainen antais hänen hedelmistänsä
tuhannen hopiapenninkiä.

<span id="an_8:12">8:12</span> Minun viinamäkeni, joka on minun omani,
on minun edessäni. Sinulle Salomo tulee tuhannen, mutta kaksisataa
hedelmäin vartioille.

<span id="an_8:13">8:13</span> Sinä, joka asut yrttitarhassa, anna minun
kuulla sinun äänes: kuulkaan kumppanit päältä.

<span id="an_8:14">8:14</span> Pakene, ystäväni, ja ole metsävuohen
kaltainen, eli nuoren peuran yrttivuorilla.

------------------------------------------------------------------------

[Next: Isaiah](isa.md)
