[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jos)  [Next](rut) 

------------------------------------------------------------------------

### Finnish Bible: Judges

<span id="an_1:1">1:1</span> Ja tapahtui Josuan kuoleman jälkeen, että
Israelin lapset kysyivät Herralta, sanoen: kuka meistä ensisti menee
sotaan ylös Kanaanealaisia vastaan?

<span id="an_1:2">1:2</span> Ja Herra sanoi: Juudan pitää menemän:
katso, minä annoin maan hänen käsiinsä.

<span id="an_1:3">1:3</span> Niin sanoi Juuda veljellensä Simeonille:
käy minun kanssani minun arpaani, sotimaan Kanaanealaisia vastaan, niin
minä myös menen sinun arpaas sinun kanssas; ja Simeon meni hänen
kanssansa.

<span id="an_1:4">1:4</span> Kuin Juuda meni sinne ylös, antoi Herra
hänelle Kanaanealaiset ja Pheresiläiset heidän käsiinsä; ja he löivät
Besekissä kymmenentuhatta miestä.

<span id="an_1:5">1:5</span> Ja he löysivät AdoniBesekin Besekistä, ja
sotivat heitä vastaan ja löivät Kanaanealaiset ja Pheresiläiset.

<span id="an_1:6">1:6</span> Mutta AdoniBesek pakeni, ja he ajoivat
häntä takaa, saivat hänen kiinni ja leikkasivat häneltä peukalot käsistä
ja isot varpaat jaloista.

<span id="an_1:7">1:7</span> Niin sanoi AdoniBesek: seitsemänkymmentä
kuningasta, leikatuilla peukaloilla heidän käsistänsä ja jaloistansa,
hakivat minun pöytäni alla; niinkuin minä tein, niin on Jumala minulle
maksanut. Ja he veivät hänen Jerusalemiin, ja siellä hän kuoli.

<span id="an_1:8">1:8</span> Mutta Juudan lapset sotivat Jerusalemia
vastaan, ja voittivat sen, ja löivät sen miekan terällä, ja polttivat
kaupungin.

<span id="an_1:9">1:9</span> Sitte matkustivat Juudan lapset alas
sotimaan Kanaanealaisia vastaan, jotka vuorella asuivat etelään päin
laaksoissa.

<span id="an_1:10">1:10</span> Meni myös Juuda Kanaanealaisia vastaan,
jotka Hebronissa asuivat (mutta Hebron kutsuttiin muinen KirjatArba), ja
löivät Sesain, Ahimanin ja Talmain;

<span id="an_1:11">1:11</span> Ja meni sieltä Debirin asuvia vastaan
(mutta Debir kutsuttiin muinen KirjatSepher).

<span id="an_1:12">1:12</span> Ja Kaleb sanoi: joka KirjatSepherin lyö
ja sen voittaa, hänelle annan minä tyttäreni Aksan emännäksi.

<span id="an_1:13">1:13</span> Niin voitti sen Otniel Kenaksen, Kalebin
nuoremman veljen poika, ja hän antoi tyttärensä Aksan hänelle emännäksi.

<span id="an_1:14">1:14</span> Ja tapahtui, kuin Aksa tuli, että hän
neuvoi miestänsä anomaan peltoa isältä; ja hän astui aasinsa päältä
alas, niin sanoi Kaleb hänelle: mikä sinun on?

<span id="an_1:15">1:15</span> Hän sanoi hänelle: anna minulle siunaus;
sillä sinä annoit minulle kuivan maan , anna myös minulle vesinen maa.
Niin antoi Kaleb hänelle vesiset maat ylhäältä ja alhaalta.

<span id="an_1:16">1:16</span> Ja Moseksen apen Keniläisen lapset
menivät Palmukaupungista Juudan lasten kanssa Juudan korpeen, etelään
päin Aradia; ja he menivät ja asuivat kansan seassa.

<span id="an_1:17">1:17</span> Ja Juuda meni veljensä Simeonin kanssa,
ja he löivät Kanaanealaiset jotka Sephatissa asuivat, ja hävittivät sen,
ja kutsuivat kaupungin Horma.

<span id="an_1:18">1:18</span> Sitälikin voitti Juuda Gasan rajoinensa,
ja Askalonin rajoinensa, ja Ekronin rajoinensa.

<span id="an_1:19">1:19</span> Ja Herra oli Juudan kanssa, niin että hän
omisti vuoret; sillä ei hän voinut niitä ajaa ulos, jotka laaksoissa
asuivat, sillä heillä oli rautaiset vaunut.

<span id="an_1:20">1:20</span> Ja he antoivat Kalebille Hebronin,
niinkuin Moses sanonut oli, ja hän ajoi siitä ulos kolme Enakin poikaa.

<span id="an_1:21">1:21</span> Mutta BenJaminin lapset ei ajaneet
Jebusilaisia pois, jotka asuivat Jerusalemissa; ja Jebusilaiset asuivat
BenJaminin lasten tykönä Jerusalemissa tähän päivään asti.

<span id="an_1:22">1:22</span> Meni myös Josephin huone ylös BetEliin,
ja Herra oli heidän kanssansa.

<span id="an_1:23">1:23</span> Ja Josephin huone vakosi BetEliä (joka
muinen kutsuttiin Luts).

<span id="an_1:24">1:24</span> Ja vartiat saivat nähdä miehen käyvän
kaupungista, ja sanoivat hänelle: osoita meille, kusta kaupungin sisälle
mennään, niin me teemme laupiuden sinun kanssas.

<span id="an_1:25">1:25</span> Ja hän osoitti heille kaupungin
sisällekäytävän, ja he löivät kaupungin miekan terällä; mutta sen miehen
ja kaiken hänen sukunsa laskivat he menemään.

<span id="an_1:26">1:26</span> Niin meni se mies Hetiläisten maakuntaan
ja rakensi kaupungin, ja kutsui hänen Luts, joka tähän päivään asti niin
kutsutaan.

<span id="an_1:27">1:27</span> Ja ei Manasse ajanut ulos Betseania
tyttärinensä, eikä myös Taanakia tyttärinensä, eikä Dorin asuvaisia
tyttärinensä, eikä Jibleamin asuvia tyttärinensä, eikä Megiddon asuvia
tyttärinensä. Ja Kanaanealaiset rupesivat asumaan siinä maassa.

<span id="an_1:28">1:28</span> Ja kuin Israel voimalliseksi tuli, teki
hän Kanaanealaiset verolliseksi ja ei ajanut heitä ollenkaan ulos.

<span id="an_1:29">1:29</span> Eikä myös Ephraim ajanut ulos
Kanaanealaisia, jotka asuivat Gatserissa; mutta Kanaanealaiset asuivat
heidän seassansa Gatserissa.

<span id="an_1:30">1:30</span> Eikä myös Zebulon ajanut Kitronin ja
Nahalolin asuvaisia ulos; vaan Kanaanealaiset asuivat heidän keskellänsä
ja olivat verolliset.

<span id="an_1:31">1:31</span> Eikä myös Asser ajanut niitä ulos, jotka
asuivat Akkossa, eikä niitä, jotka asuivat Zidonissa, Akelabissa,
Aksibissa, Helbassa, Aphikissa ja Rehobissa.

<span id="an_1:32">1:32</span> Mutta Asserilaiset asuivat
Kanaanealaisten seassa, jotka siinä maassa asuivat: ettei he niitä
ajaneet ulos.

<span id="an_1:33">1:33</span> Eikä myös Naphtali ajanut niitä ulos,
jotka asuivat BetSemessä ja BetAnatissa, mutta asuivat Kanaanealaisten
seassa, jotka maan asuvaiset olivat; mutta ne, jotka BetSemessä ja
BetAnatissa olivat, tulivat heille verollisiksi.

<span id="an_1:34">1:34</span> Ja Amorilaiset ahdistivat Danin lapsia
vuorilla eikä sallineet heitä tulemaan laaksoon.

<span id="an_1:35">1:35</span> Mutta Amorilaiset rupesivat asumaan
vuorilla, Hereessä, Ajalonissa ja Saalbimissa; niin tuli Josephin käsi
heille raskaaksi, ja he tulivat verollisiksi.

<span id="an_1:36">1:36</span> Ja Amorilaisten rajat olivat siitä, kuin
käydään ylös Akrabimiin, kalliosta ja ylhäältä.

<span id="an_2:1">2:1</span> Ja Herran enkeli astui ylös Gilgalista
Bokimiin ja sanoi: minä johdatin teidät tänne Egyptistä ja toin teidät
siihen maahan, jonka minä vannoin teidän isillenne ja sanoin: en minä
tee liittoani teidän kanssanne tyhjäksi ijankaikkisesti,

<span id="an_2:2">2:2</span> Ja ei teidän pidä ikänä tekemän liittoa
tämän maan asuvaisten kanssa: teidän pitää maahan kukistaman heidän
alttarinsa; mutta ette totelleet minun ääntäni. Miksi te sen olette
tehneet?

<span id="an_2:3">2:3</span> Sanoin minä myös: en minä heitä teidän
edestänne aja pois, vaan heidän pitää oleman teille paulaksi, ja heidän
Jumalansa teille verkoksi.

<span id="an_2:4">2:4</span> Ja kuin Herran enkeli nämät sanat puhunut
oli kaikille Israelin lapsille, korotti kansa äänensä ja itki;

<span id="an_2:5">2:5</span> Ja kutsuivat sen paikan Bokim, ja uhrasivat
siinä Herralle.

<span id="an_2:6">2:6</span> Ja kuin Josua oli päästänyt kansan
tyköänsä, ja Israelin lapset menneet itsekukin perintöönsä, maata
omistamaan,

<span id="an_2:7">2:7</span> Palveli kansa Jumalaa niinkauvan kuin Josua
eli, ja koko vanhimpain aikana, jotka Josuan perässä kauvan elivät ja
olivat nähneet kaikkia Herran suuria töitä, jotka hän Israelille tehnyt
oli.

<span id="an_2:8">2:8</span> Mutta kuin Josua Nunin poika Herran
palvelia kuoli, sadan ja kymmenen ajastaikaisena,

<span id="an_2:9">2:9</span> Ja he olivat haudanneet hänet perintömaansa
rajoihin, TimnatHerekseen, Ephraimin vuorelle pohjan puolelle Gaasin
vuorta;

<span id="an_2:10">2:10</span> Kuin myös kaikki se sukukunta oli koottu
isäinsä tykö, tuli toinen sukukunta heidän jälkeensä, jotka ei tunteneet
Herraa eikä niitä töitä, jotka hän Israelille tehnyt oli.

<span id="an_2:11">2:11</span> Ja Israelin lapset tekivät pahaa Herran
edessä ja palvelivat Baalia,

<span id="an_2:12">2:12</span> Ja hylkäsivät Herran, isäinsä Jumalan,
joka heidät Egyptin maalta oli johdattanut ulos, ja seurasivat vieraita
jumalia niiden kansain jumalista, jotka heidän ympärillänsä asuivat, ja
kumarsivat niitä, ja vihoittivat Herran;

<span id="an_2:13">2:13</span> Ja hylkäsivät Herran, ja palvelivat
Baalia ja Astarotia.

<span id="an_2:14">2:14</span> Niin julmistui Herran viha Israeliin, ja
antoi heidät ryövärien käsiin, jotka heitä ryöstivät, ja myi heitä
vihollistensa käsiin ympäristölle; ja ei he taitaneet enää seisoa
vihollisiansa vastaan,

<span id="an_2:15">2:15</span> Mutta kuhunka ikänä he itsensä käänsivät,
oli Herran käsi heitä vastaan onnettomuudeksi, niinkuin Herra heille
sanonut ja niinkuin Herra heille vannonut oli; ja he aivan kovin
ahdistettiin.

<span id="an_2:16">2:16</span> Ja Herra herätti tuomarit, jotka heitä
vapahtivat niiden käsistä, jotka heitä ryöstivät.

<span id="an_2:17">2:17</span> Niin ei he tuomareitansakaan totelleet,
vaan huorin tekivät vierasten jumalain kanssa, ja kumarsivat niitä; he
harhailivat nopiasti siltä tieltä, jota heidän isänsä olivat vaeltaneet,
kuullaksensa Herran käskyjä: ei he niin tehneet.

<span id="an_2:18">2:18</span> Kuin Herra herätti heille tuomarit, niin
oli Herra tuomarein kanssa ja varjeli heitä heidän vihollistensa käsistä
niinkauvan kuin tuomari eli; sillä Herra armahti heidän huokauksensa
päälle niiden tähden, jotka heitä vaivasivat ja ahdistivat.

<span id="an_2:19">2:19</span> Mutta kuin tuomari kuollut oli, palasivat
he, ja turmelivat sen enemmin kuin heidän isänsä, seuraten vieraita
jumalia, palvellen ja kumartain niitä; ei he luopuneet teoistansa eikä
kovasta tiestänsä.

<span id="an_2:20">2:20</span> Sentähden julmistui Herran viha niin
Israelin päälle, että hän sanoi: että tämä kansa rikkoi minun liittoni,
jonka minä käskin heidän isillensä, ja ei kuullut minun ääntäni.

<span id="an_2:21">2:21</span> Niin en minäkään tästedes aja pois heidän
edestänsä yhtäkään niistä pakanoista, jotka Josua jätti kuoltuansa;

<span id="an_2:22">2:22</span> Että minä koettelisin Israelia heidän
kauttansa, pysyvätkö he Herran teillä ja vaeltavat niissä, niinkuin
heidän isänsä ovat pysyneet, vai eikö.

<span id="an_2:23">2:23</span> Ja Herra jätti nämät pakanat, ettei hän
nopiasti heitä ajanut ulos, ja ei antanut heitä Josuan käteen.

<span id="an_3:1">3:1</span> Ja nämät ovat ne pakanat, jotka Herra jätti
Israelia kiusaamaan, kaikkia niitä, jotka ei mitään tietäneet kaikista
Kanaanin sodista,

<span id="an_3:2">3:2</span> Ainoasti että Israelin lasten sukukunta
olisivat oppineet sotimaan, ne jotka ei ennen sodasta mitään tietäneet;

<span id="an_3:3">3:3</span> Viisi Philistealaisten päämiestä ja kaikki
Kanaanealaiset, Zidonilaiset ja Heviläiset, jotka asuivat Libanonin
vuorella, BaalHermonin vuoresta Hamatiin asti.

<span id="an_3:4">3:4</span> Ja he jäivät kiusaamaan Israelia, että
tiedettäisiin, tottelisivatko Herran käskyjä, jotka hän oli käskenyt
heidän isillensä Moseksen kautta.

<span id="an_3:5">3:5</span> Kuin Israelin lapset asuivat keskellä
Kanaanealaisia, Hetiläisiä, Amorilaisia, Pheresiläisiä, Heviläisiä ja
Jebusilaisia,

<span id="an_3:6">3:6</span> Ottivat he heidän tyttäriänsä emännäksensä
ja antoivat tyttäriänsä heidän pojillensa, ja palvelivat heidän
jumaliansa.

<span id="an_3:7">3:7</span> Ja Israelin lapset tekivät pahaa Herran
edessä, ja unhottivat Herran Jumalansa, ja palvelivat Baalia ja
metsistöitä.

<span id="an_3:8">3:8</span> Niin julmistui Herran viha Israeliin, ja
hän myi heidät KusanRisataimin, Mesopotamian kuninkaan käteen; ja
Israelin lapset palvelivat KusanRisataimia kahdeksan ajastaikaa.

<span id="an_3:9">3:9</span> Ja Israelin lapset huusivat Herran tykö, ja
Herra herätti heille vapahtajan, joka heitä vapahti, Otnielin, Kalebin
nuorimman veljen Kenaksen pojan.

<span id="an_3:10">3:10</span> Ja Herran henki tuli hänen päällensä, ja
hän oli tuomari Israelissa, joka myös läksi sotaan; ja Herra antoi
KusanRisataimin, Syrian kuninkaan tulla hänen käsiinsä, että hänen
kätensä tuli voimalliseksi KusanRisataimin päälle.

<span id="an_3:11">3:11</span> Ja maa lepäsi neljäkymmentä ajastaikaa;
ja Otniel Kenaksen poika kuoli.

<span id="an_3:12">3:12</span> Mutta Israelin lapset tekivät vielä pahaa
Herran edessä; niin vahvisti Herra Eglonin, Moabilaisten kuninkaan
Israelia vastaan, että he pahaa tekivät Herran edessä.

<span id="an_3:13">3:13</span> Ja hän kokosi tykönsä Ammonin lapset ja
Amalekilaiset, ja meni ja löi Israelin, ja omisti Palmukaupungin.

<span id="an_3:14">3:14</span> Ja Israelin lapset palvelivat Eglonia,
Moabilaisten kuningasta kahdeksantoistakymmentä ajastaikaa.

<span id="an_3:15">3:15</span> Niin huusivat Israelin lapset Herran
tykö, ja Herra herätti heille vapahtajan, Ehudin Geran pojan, Jeminin
pojan, joka oli kurittu; ja Israelin lapset lähettivät hänen kanssansa
lahjoja Eglonille, Moabilaisten kuninkaalle.

<span id="an_3:16">3:16</span> Ja Ehud teki itsellensä kaksiteräisen
miekan, kyynärää pitkän, sitoi sen vaatteensa alle, oikean reitensä
päälle,

<span id="an_3:17">3:17</span> Ja kantoi lahjat Eglonille, Moabilaisten
kuninkaalle; ja Eglon oli sangen lihava mies.

<span id="an_3:18">3:18</span> Kuin hän oli lahjat antanut, päästi hän
kansan, jotka olivat lahjoja kantaneet.

<span id="an_3:19">3:19</span> Ja palasi itse epäjumalista Gilgalissa ja
sanoi: minulla on, kuningas, jotakin salaista sinulle sanomista. Niin
hän sanoi: vaiti! Ja kaikki menivät ulos, jotka hänen ympärillänsä
seisoivat.

<span id="an_3:20">3:20</span> Ja Ehud tuli hänen tykönsä, ja hän istui
suvisalissa, joka hänellä oli, yksinänsä. Ja Ehud sanoi: minulla on
Jumalan sana sinun tykös; niin nousi hän istuimeltansa.

<span id="an_3:21">3:21</span> Mutta Ehud ojensi vasemman kätensä ja
otti miekan oikialta reideltänsä, ja pisti hänen vatsaansa,

<span id="an_3:22">3:22</span> Niin että kahva meni sisälle terän
kanssa, ja lihavuus peitti kahvan; sillä ei hän vetänyt ulos miekkaa
hänen vatsastansa; ja rapa vuoti ulos hänestä.

<span id="an_3:23">3:23</span> Ja Ehud läksi ulos takaoven kautta, ja
sulki salin ovet jälkeensä ja lukitsi ne.

<span id="an_3:24">3:24</span> Kuin hän oli tullut ulos, menivät
kuninkaan palveliat sisälle, näkivät salin ovet suljetuiksi ja sanoivat:
taitaa olla, että hän peittää jalkojansa suvisalin kammiossa;

<span id="an_3:25">3:25</span> Ja odottivat niin kauvan, että he
häpesivät: ja katso, ei heille kenkään salin ovia avannut; niin ottivat
he avaimen ja avasivat: ja katso, heidän herransa makasi kuolleena
maassa.

<span id="an_3:26">3:26</span> Mutta Ehud pakeni heidän viipyissänsä, ja
meni ohitse epäjumalain kuvia, ja pääsi Seiratiin asti.

<span id="an_3:27">3:27</span> Ja kuin hän sinne tuli, puhalsi hän
torveen Ephraimin vuorella. Ja Israelin lapset menivät hänen kanssansa
alas vuorelta, ja hän heidän edellänsä.

<span id="an_3:28">3:28</span> Ja hän sanoi heille: seuratkaat minua,
sillä Herra on antanut teidän vihamiehenne Moabilaiset teidän käsiinne.
Ja he seurasivat häntä, ja voittivat Jordanin luotuspaikat Moabiin päin,
ja ei sallineet yhdenkään mennä ylitse;

<span id="an_3:29">3:29</span> Ja tappoivat Moabilaisia sillä ajalla
lähes kymmenentuhatta miestä, kaikki parhaat ja väkevät sotamiehet, niin
ettei yhtäkään heistä päässyt.

<span id="an_3:30">3:30</span> Ja niin tulivat Moabilaiset painetuksi
sillä ajalla Israelin lasten kätten alle; ja maa lepäsi
kahdeksankymmentä ajastaikaa.

<span id="an_3:31">3:31</span> Hänen jälkeensä tuli Samgar Anatin poika,
ja hän löi kuusisataa Philistealaista karjan kaareksella; ja hän vapahti
myös Israelin.

<span id="an_4:1">4:1</span> Ja Israelin lapset vielä tekivät pahaa
Herran edessä, kuin Ehud kuollut oli.

<span id="an_4:2">4:2</span> Ja Herra myi heidät Jabinin,
Kanaanealaisten kuninkaan käteen, joka hallitsi Hatsorissa; ja hänen
sotajoukkonsa päämies oli Sisera: ja hän asui pakanain Harosetissa.

<span id="an_4:3">4:3</span> Ja Israelin lapset huusivat Herran tykö;
sillä hänellä oli yhdeksänsataa rautavaunua, ja hän vaivasi tylysti
Israelin lapsia kaksikymmentä ajastaikaa.

<span id="an_4:4">4:4</span> Ja naispropheta Debora, Lapidotin emäntä
tuomitsi Israelia siihen aikaan.

<span id="an_4:5">4:5</span> Ja hän asui Deboran palmupuun alla, Raman
ja BetElin välillä, Ephraimin vuorella; ja Israelin lapset tulivat sinne
hänen tykönsä oikeuden eteen.

<span id="an_4:6">4:6</span> Hän lähetti ja kutsui Barakin Abinoamin
pojan Naphtalin Kedeksestä, ja sanoi hänelle: eikö Herra Israelin Jumala
ole käskenyt: mene Taborin vuorelle ja ota kymmenentuhatta miestä
kanssas Naphtalin ja Sebulonin lapsista.

<span id="an_4:7">4:7</span> Ja minä vedän sinun tykös Siseran, Jabinin
sodanpäämiehen, Kisonin ojan tykö, vaunuinensa ja annan hänet sinun
käsiis.

<span id="an_4:8">4:8</span> Niin Barak sanoi hänelle: jos sinä menet
kanssani, niin minäkin menen, mutta jollet sinä mene minun kanssani,
niin en minä mene.

<span id="an_4:9">4:9</span> Hän vastasi: minä kyllä menen sinun
kanssas, mutta et sinä kunniaa voita tällä tiellä, jotas menet; sillä
Herra myy Siseran vaimon käsiin. Niin Debora nousi ja meni Barakin
kanssa Kedekseen.

<span id="an_4:10">4:10</span> Niin Barak kutsui kokoon Kedekseen
Sebulonin ja Naphtalin ja rupesi jalkaisin matkustamaan kymmenentuhannen
miehen kanssa; ja Debora meni hänen kanssansa.

<span id="an_4:11">4:11</span> Mutta Heber Keniläinen oli erinnyt
Keniläisen Hobabin, Moseksen apen, lasten seasta, ja pannut majansa
Zaanaimin tammen tykö, joka on Kedeksen tykönä.

<span id="an_4:12">4:12</span> Ja Siseralle ilmoitettiin, että Barak
Abinoamin poika oli mennyt Taborin vuorelle.

<span id="an_4:13">4:13</span> Ja Sisera kokosi kaikki vaununsa yhteen,
yhdeksänsataa rautaista vaunua, ja kaiken sen joukon, joka hänen
kanssansa oli, pakanain Harosetissa Kisonin ojalle.

<span id="an_4:14">4:14</span> Ja Debora sanoi Barakille: nouse, sillä
tämä on se päivä, jona Herra on antanut Siseran sinun käsiis: eikö Herra
mennyt sinun edelläs? Niin Barak meni Taborin vuorelta alas ja
kymmenentuhatta miestä hänen perässänsä.

<span id="an_4:15">4:15</span> Ja Herra kauhisti Siseran kaikkein hänen
vaunuinsa ja sotajoukkonsa kanssa Barakin miekan edessä, niin että
Sisera hyppäsi vaunuistansa ja pääsi jalkapakoon.

<span id="an_4:16">4:16</span> Mutta Barak ajoi vaunuja ja sotajoukkoa
takaa pakainain Harosetiin asti; ja kaikki Siseran joukko kaatui miekan
terän edessä, niin ettei yksikään jäänyt.

<span id="an_4:17">4:17</span> Mutta Sisera pakeni jalkaisin Jaelin
majaan, joka oli Keniläisen Heberin emäntä; sillä Jabinin Hatsorin
kuninkaan ja Keniläisen Heberin huoneen välillä oli rauha.

<span id="an_4:18">4:18</span> Niin Jael kävi Siseraa vastaan ja sanoi
hänelle: poikkee, minun herrani, poikkee minun tyköni, älä pelkää! Ja
hän poikkesi hänen tykönsä majaan, ja hän peitti hänen vaatteella.

<span id="an_4:19">4:19</span> Ja hän sanoi hänelle: annas minun vähä
vettä juodakseni, sillä minä janoon. Ja hän avasi rieskaleilin ja antoi
hänen juoda, ja peitti hänen.

<span id="an_4:20">4:20</span> Ja hän sanoi hänelle: seiso majan ovella,
ja jos joku tulee ja kysyy sinulta ja sanoo: onko täällä ketään? niin
sano: ei ketään.

<span id="an_4:21">4:21</span> Ja Jael Heberin vaimo otti naulan majasta
ja vasaran käteensä, ja meni hiljaksensa hänen tykönsä ja löi naulan
hänen korvansa juuresta läpi, niin että se meni maahan kiinni; sillä hän
makasi raskaasti ja oli hermotoin, ja hän kuoli.

<span id="an_4:22">4:22</span> Ja katso, Barak ajoi Siseraa takaa; ja
Jael kävi häntä vastaan ja sanoi hänelle: tule, minä osoitan sinulle
miehen, jota sinä etsit; ja hän tuli hänen tykönsä, ja katso: Sisera
makasi kuolleena ja naula kiinni hänen korvansa juuressa.

<span id="an_4:23">4:23</span> Näin nöyryytti Jumala sinä päivänä
Jabinin Kanaanealaisten kuninkaan Israelin lasten eteen.

<span id="an_4:24">4:24</span> Ja Israelin lasten kädet joutuivat ja
vahvistuivat Jabinia Kanaanealaisten kuningasta vastaan, siihenasti että
he hänen peräti hävittivät.

<span id="an_5:1">5:1</span> Niin veisasi Debora ja Barak Abinoamin
poika sinä päivänä, sanoen:

<span id="an_5:2">5:2</span> Että Israelin puolesta on täydellisesti
kostettu ja että kansa antoi itsensä mieluisesti siihen, sentähden
kiittäkäät Herraa.

<span id="an_5:3">5:3</span> Kuulkaat te kuninkaat ja ottakaat vaari te
päämiehet: minä, minä veisaan Herralle, ja Herralle Israelin Jumalalle
minä veisaan.

<span id="an_5:4">5:4</span> Herra, kuin sinä läksit Seiristä ja kävit
Edomin kedolta, silloin maa vapisi, taivaat myös tiukkuivat, ja pilvet
pisaroitsivat vettä.

<span id="an_5:5">5:5</span> Vuoret vuosivat Herran edessä, itse Sinai
Herran, Israelin Jumalan edessä.

<span id="an_5:6">5:6</span> Samgarin Anatin pojan aikana ja Jaelin
aikana tiet katosivat, ja ne kuin kohdastansa käymän piti, kävivät
vääriä polkuja.

<span id="an_5:7">5:7</span> Talonpojat puuttuivat Israelista, ne
puuttuivat siihenasti kuin minä Debora tulin, siihenasti kuin minä tulin
äidiksi Israeliin.

<span id="an_5:8">5:8</span> Hän valitsi uusia jumalia: silloin oli sota
porteissa: ei siellä nähty kilpeä eikä keihästä neljänkymmenen tuhannen
seassa Israelissa.

<span id="an_5:9">5:9</span> Minun sydämelläni on ilo Israelin
valtamiehistä: he ovat hyväntahtoiset kansan seassa; kiittäkäät Herraa.

<span id="an_5:10">5:10</span> Te jotka ajatte kaunisten aasein päällä,
te jotka istutte oikeudessa, te jotka käytte teitä myöten, puhukaat
näistä.

<span id="an_5:11">5:11</span> Kussa ampujat huusivat vedenkantajain
seassa, siellä julistettakaan Herran vanhurskautta ja hänen
talonpoikainsa vanhurskautta Israelissa; silloin meni Herran kansa
porttein tykö.

<span id="an_5:12">5:12</span> Nouse, nouse, Debora: nouse, nouse ja
veisaa virsiä, valmista itses, Barak, vangiksi ota sinun vangitsiat,
sinä Abinoamin poika.

<span id="an_5:13">5:13</span> Silloin rupesi se jäänyt vallitsemaan
voimallista kansaa: Herra on hallinnut väkeviä minun kauttani.

<span id="an_5:14">5:14</span> Ephraimista oli heidän juurensa Amalekia
vastaan, ja sinun jälkees BenJamin sinun kansoissas; Makirista ovat
tulleet hallitsiat ja Sebulonista kirjoittajat.

<span id="an_5:15">5:15</span> Isaskarin päämiehet olivat myös Deboran
kanssa, ja Isaskar oli niinkuin Barak laaksoon lähetetty jalkaväkinensä;
Rubenin eroituksessa ovat suuret sydämen ajatukset.

<span id="an_5:16">5:16</span> Miksis istuit kahden joukon välillä,
kuullakses laumain määkynätä? Rubenin eroituksessa ovat suuret sydämen
ajatukset.

<span id="an_5:17">5:17</span> Gilead jäi toiselle puolelle Jordania, ja
miksi Dan asui haahtein seassa? Asser istui meren satamissa ja asui
langenneissa kylissänsä.

<span id="an_5:18">5:18</span> Sebulonin kansa antoi henkensä alttiiksi
kuolemaan, Naphtali myös, kedon korkeudella.

<span id="an_5:19">5:19</span> Kuninkaat tulivat ja sotivat; silloin
sotivat Kanaanin kuninkaat Taanakissa Megiddon veden tykönä: ei he
saaneet rahaa saaliiksensa.

<span id="an_5:20">5:20</span> Taivaasta sotivat tähdet juoksussansa, he
sotivat Siseraa vastaan.

<span id="an_5:21">5:21</span> Kisonin ojan kieritti heitä, Kedumin oja,
Kisonin oja; minun sieluni tallaa väkeviä.

<span id="an_5:22">5:22</span> Silloin sotkuivat hevosten kaviot heitä,
heidän väkeväinsä hätäisessä paossa.

<span id="an_5:23">5:23</span> Kirotkaat Merosta, sanoi Herran enkeli,
kiroten kirotkaat hänen asuvaisiansa, ettei he tulleet Herran avuksi,
Herran avuksi sankarien seassa.

<span id="an_5:24">5:24</span> Siunattu olkoon Jael vaimoin seassa,
Heberin Keniläisen emäntä, siunattu olkoon hän majoissansa vaimoin
seassa.

<span id="an_5:25">5:25</span> Kuin hän vettä anoi, niin hän rieskaa
antoi; hän kantoi voita kalliissa maljassa.

<span id="an_5:26">5:26</span> Hän otti naulan käteensä ja sepän vasaran
oikiaan käteensä, ja löi Siseran ja runteli hänen päänsä, musersi ja
lävisti hänen korvainsa juuren.

<span id="an_5:27">5:27</span> Hänen jalkainsa juureen kumarsi hän
maahan, hän lankesi maahan ja pani maata: hänen jalkainsa juureen
kumarsi hän itsensä ja lankesi maahan, siinä kuin hän kumarsi itsensä,
siinä hän myös makasi hukutettuna.

<span id="an_5:28">5:28</span> Siseran äiti katsoi akkunasta ja itki
huutain häkistä: miksi viipyy hänen vaununsa tulemasta? miksi ovat hänen
vaununsa pyörät niin jääneet jälkeen?

<span id="an_5:29">5:29</span> Ne viisaimmat hänen ylimmäisistä
vaimoistansa vastasivat häntä, että hän sanojansa kertoi.

<span id="an_5:30">5:30</span> Eikö he löydä ja jaa saalista, jokaiselle
miehelle piian taikka kaksi, ja Siseralle kirjavia ja ommeltuja
vaatteita, neulalla ommeltuja vaatteita, kirjavia molemmin puolin kaulan
ympäri, saaliiksi.

<span id="an_5:31">5:31</span> Kaikki sinun vihollises niin hukkukoon,
Herra! Mutta ne, kuin sinua rakastavat, olkoon niinkuin ylöskäypä
aurinko voimassansa. Ja maa oli levossa neljäkymmentä ajastaikaa.

<span id="an_6:1">6:1</span> Ja Israelin lapset taas tekivät pahaa
Herran edessä; ja Herra antoi heidät Midianilaisten käteen seitsemäksi
ajastajaksi.

<span id="an_6:2">6:2</span> Koska Midianilaisten käsi oli ylen ankara
Israelin päällä, tekivät Israelin lapset heillensä Midianilaisten tähden
hautoja vuorille, ja luolia ja linnoja.

<span id="an_6:3">6:3</span> Ja kuin Israel jotakin kylvi, tulivat
Midianilaiset ja Amalekilaiset, ja ne itäiseltä maalta heidän päällensä,

<span id="an_6:4">6:4</span> Ja asettivat leirinsä heitä vastaan ja
turmelivat kaiken maan kasvun Gasariin asti; ja ei yhtäkään elatusta
Israelille jättäneet ei lampaita, härkiä eikä aaseja.

<span id="an_6:5">6:5</span> Sillä he tulivat laumoinensa ja majoinensa,
ja niinkuin suuri metsäsirkkain paljous, että sekä he ja heidän
kamelinsa olivat lukemattomat, ja tulivat hävittämään maata.

<span id="an_6:6">6:6</span> Niin Israel peräti köyhtyi Midianilaisten
tähden. Silloin huusivat Israelin lapset Herran tykö.

<span id="an_6:7">6:7</span> Ja kuin Israelin lapset huusivat Herran
tykö Midianilaisten tähden,

<span id="an_6:8">6:8</span> Lähetti Herra prophetan Israelin lasten
tykö, joka sanoi heille: näin sanoo Herra Israelin Jumala: minä johdatin
teidät Egyptistä, ja talutin teidät ulos orjuuden huoneesta,

<span id="an_6:9">6:9</span> Ja pelastin teidät Egyptiläisten kädestä ja
kaikkein kädestä, jotka teitä vaivasivat, jotka minä ajoin teidän
edestänne ulos, ja annoin teille heidän maansa,

<span id="an_6:10">6:10</span> Ja minä sanoin teille: Minä olen Herra
teidän Jumalanne, älkäät peljätkö Amorilaisten jumalia, joiden maassa te
asutte; ja ette totelleet minun ääntäni.

<span id="an_6:11">6:11</span> Ja Herran enkeli tuli ja istui tammen
alla Ophrassa, joka Joaksen Abiesriläisen oma oli; ja hänen poikansa
Gideon tappoi nisuja viinakuurnan tykönä, saadaksensa ne säilytetyksi
Midianilaisilta.

<span id="an_6:12">6:12</span> Silloin ilmaantui Herran enkeli hänelle
ja sanoi: Herra olkoon sinun kanssas, sinä väkevä sotamies!

<span id="an_6:13">6:13</span> Niin sanoi Gideon hänelle: minun Herrani,
jos Herra on meidän kanssamme, miksi meille siis kaikki nämät
tapahtuneet ovat? Kussa ovat kaikki hänen ihmeensä, jotka meidän isämme
ilmoittivat meille ja sanoivat: eikö Herra meitä johdattanut Egyptistä?
Mutta nyt on Herra meidät hyljännyt ja antanut Midianilaisten käsiin.

<span id="an_6:14">6:14</span> Ja Herra käänsi itsensä hänen tykönsä ja
sanoi: mene tässä väkevyydessäs! Sinä vapahdat Israelin Midianilaisten
kädestä: enkö minä ole sinua lähettänyt?

<span id="an_6:15">6:15</span> Hän sanoi hänelle: minun Herrani, millä
minä vapahdan Israelin? Katso, minun sukuni on kaikkein köyhin
Manassessa, ja minä olen kaikkein pienin minun isäni huoneessa.

<span id="an_6:16">6:16</span> Ja Herra sanoi hänelle: totisesti minä
olen sinun kanssas, ja sinä lyöt Midianilaiset niinkuin yhden miehen.

<span id="an_6:17">6:17</span> Mutta hän sanoi hänelle: jos minä olen
nyt löytänyt armon sinun tykönäs, niin anna minulle merkki, että sinä se
olet, joka minun kanssani puhut.

<span id="an_6:18">6:18</span> Älä kumminkaan täältä lähde, siihenasti
kuin minä tulen sinun tykös, ja kannan minun ruokauhrini ja panen sinun
etees. Hän sanoi: minä olen siihenasti kuin sinä palajat.

<span id="an_6:19">6:19</span> Gideon tuli ja teurasti vohlan, ja otti
ephan happamattomia jauhoja, ja pani lihan koriin ja lihan liemen
pataan, ja vei hänen tykönsä tammen alle ja pani eteen.

<span id="an_6:20">6:20</span> Ja Jumalan enkeli sanoi hänelle: ota liha
ja happamaton leipä, ja pane tämän kiven päälle, ja kaada liemi ulos; ja
hän teki niin.

<span id="an_6:21">6:21</span> Ja Herran enkeli ojensi sauvansa pään,
joka oli hänen kädessänsä, ja satutti lihaan ja happamattomaan leipään,
ja tuli nousi kivestä ja kulutti lihan ja happamattoman leivän. Ja
Herran enkeli katosi hänen silmäinsä edestä.

<span id="an_6:22">6:22</span> Kun Gideon näki sen olevan Herran
enkelin, sanoi hän: Herra, Herra, olenko minä niin nähnyt Herran enkelin
kasvoista kasvoihin!

<span id="an_6:23">6:23</span> Mutta Herra sanoi hänelle: rauha olkoon
sinulle! älä pelkää, et sinä kuole.

<span id="an_6:24">6:24</span> Ja Gideon rakensi Herralle alttarin
siinä, jonka hän kutsui rauhan Herraksi. Se on vielä tänäpänä
Abiesriläisten Ophrassa.

<span id="an_6:25">6:25</span> Ja sinä yönä sanoi Herra hänelle: ota
mulli isäs karjasta ja toinen mulli, joka on seitsemännellä vuodella, ja
kukista Baalin alttari, joka on sinun isälläs, ja hävitä metsistö, joka
siinä tykönä on,

<span id="an_6:26">6:26</span> Ja rakenna Herralle sinun Jumalalles
alttari tälle korkialle vuorelle, sopivaiselle paikalle, ja ota toinen
mulleista ja uhraa se polttouhriksi metsistön puilla jonka sinä hakkaat.

<span id="an_6:27">6:27</span> Silloin otti Gideon kymmenen miestä
palvelioistansa ja teki niinkuin Herra hänelle sanonut oli. Mutta hän
pelkäsi ei saavansa sitä päivällä tehdä isänsä huoneen ja kaupungin
asuvaisten tähden, ja teki sen yöllä.

<span id="an_6:28">6:28</span> Kuin kaupungin kansa aamulla nousivat,
katso, Baalin alttari oli kukistettu ja metsistö maahan hakattu, joka
sen tykönä oli, ja toinen mulli pantu polttouhriksi alttarille, joka
siihen rakennettu oli.

<span id="an_6:29">6:29</span> Ja he sanoivat toinen toisellensa: kuka
on tämän tehnyt? Koska he visusti kyselivät ja tutkistelivat, niin he
sanoivat: Gideon Joaksen poika sen teki.

<span id="an_6:30">6:30</span> Niin kaupungin asuvaiset puhuivat
Joakselle, sanoen: anna poikas tulla tänne! Hänen pitää kuoleman; sillä
hän on Baalin alttarin kukistanut ja metsistön hakannut, joka siinä
tykönä oli.

<span id="an_6:31">6:31</span> Niin Joas sanoi kaikille, jotka seisoivat
häntä vastaan: riitelettekö te Baalin puolesta? autatteko te häntä? Joka
riitelee hänen puolestansa, sen pitää kuoleman ennen aamua: jos hän on
jumala, niin kostakoon itse, että hänen alttarinsa on kukistettu.

<span id="an_6:32">6:32</span> Ja siitä päivästä kutsui hän hänen
JerubBaal ja sanoi: Baal kostakoon itse, että hänen alttarinsa
kukistettu on.

<span id="an_6:33">6:33</span> Kuin kaikki Midianilaiset ja
Amalekilaiset ja ne itäiseltä maalta kokosivat itsensä yhteen, ja
menivät ja sioittivat heitänsä Jisreelin laaksoon,

<span id="an_6:34">6:34</span> Niin Herran henki täytti Gideonin, ja hän
puhalsi basunaan ja kutsui Abieserin seuraamaan itsiänsä.

<span id="an_6:35">6:35</span> Ja hän lähetti sanan koko Manasselle ja
kutsui myös heitä seuraamaan. Hän lähetti myös sanan Asserille,
Sebulonille ja Naphtalille, ja hekin tulivat heitä vastaan.

<span id="an_6:36">6:36</span> Ja Gideon sanoi Jumalalle: jos sinä
vapahdat Israelin minun käteni kautta, niinkuin sinä sanonut olet;

<span id="an_6:37">6:37</span> Katso, minä panen villaisen nahan
pihalle: jos kaste tulee ainoastaan nahan päälle ja kaikki muu maa on
kuiva, niin minä ymmärrän, ettäs minun käteni kautta Israelin vapahdat,
niinkuin sinä sanonut olet.

<span id="an_6:38">6:38</span> Ja se tapahtui niin: kuin hän toisena
päivänä varhain nousi, kääri hän nahan kokoon ja pusersi kasteen nahasta
ja täytti maljan vedestä.

<span id="an_6:39">6:39</span> Ja Gideon sanoi Jumalalle: älköön sinun
vihas syttykö minua vastaan, jos minä vielä kerran puhun: minä koettelen
vielä kerran sitä nahalla: anna ainoastaan nahan kuivan olla ja kaikella
muulla maalla kasteen.

<span id="an_6:40">6:40</span> Jumala teki myös niin sinä yönä: ja nahka
ainoastaan jäi kuivaksi, ja kaste tuli kaiken maan päälle.

<span id="an_7:1">7:1</span> Silloin nousi JerubBaal (se on Gideon)
varhain aamulla ja kaikki väki joka hänen kanssansa oli, ja sioittivat
heitänsä Harodin lähteen tykö, niin että Midianilaisten leiri oli
pohjaan päin, vartian kukkulan takana, laaksossa.

<span id="an_7:2">7:2</span> Ja Herra sanoi Gideonille: ylen paljo on
väkeä sinun kanssas: jos minä antaisin Midianin heidän käsiinsä,
kerskais Israel minua vastaan ja sanois: minun käteni vapahti minua.

<span id="an_7:3">7:3</span> Niin anna nyt huutaa kansan korvissa ja
sanoa: joka pelkuri ja hämmästynyt on, palatkaan ja nopiasti rientäkään
Gileadin vuorelta. Silloin palasi kansaa takaperin kaksikolmattakymmentä
tuhatta, ja kymmenentuhatta jäi.

<span id="an_7:4">7:4</span> Ja Herra sanoi Gideonille: vielä on paljo
kansaa, vie heitä veden tykö, siellä minä koettelen heitä sinulle: ja
josta minä sanon sinulle: tämä menköön sinun kanssas, hän myös menee
sinun kanssas: ja josta minä taas sanon sinulle: älköön hän menkö sinun
kanssas, ei hänen pidä menemän.

<span id="an_7:5">7:5</span> Ja hän vei kansan veden tykö; ja Herra
sanoi Gideonille: joka vettä latkii kielellänsä niinkuin koira latkii,
aseta häntä erinänsä seisomaan, niin myös kaikki, jotka heitänsä
polvillensa kumartavat juodessansa.

<span id="an_7:6">7:6</span> Silloin oli niitä, jotka latkivat
kädestänsä suuhunsa, kolmesataa miestä; ja kaikki muu kansa olivat
kumartaneet polvillensa juomaan vettä.

<span id="an_7:7">7:7</span> Ja Herra sanoi Gideonille: kolmensadan
miehen kautta, jotka latkivat, vapahdan minä teitä, ja annan
Midianilaiset sinun käsiis; mutta kaikki muu kansa menkään kukin
siallensa.

<span id="an_7:8">7:8</span> Ja kansa otti evään myötänsä ja basunansa,
mutta kaikki muut Israelin miehet antoi hän mennä itsekunkin majaansa,
ja vahvisti itsensä ainoasti kolmellasadalla miehellä; ja Midianilaisten
leiri oli hänen edessänsä alhaalla laaksossa.

<span id="an_7:9">7:9</span> Ja Herra sanoi sinä yönä hänelle: nouse ja
mene alas leiriin, sillä minä olen antanut heidät sinut käsiis.

<span id="an_7:10">7:10</span> Jos sinä pelkäät mennä sinne, niin anna
palvelias Puran mennä sinun kanssas leiriin,

<span id="an_7:11">7:11</span> Ettäs kuulisit, mitä he puhuvat; sitte
sinun kätes vahvistuvat ja sinä menet leiriin. Niin hän meni palveliansa
Puran kanssa leiriin, sille paikalle, kussa vartiat olivat.

<span id="an_7:12">7:12</span> Mutta Midianilaiset ja Amalekilaiset ja
kaikki ne itäiseltä maalta, makasivat laaksossa niinkuin metsäsirkkain
paljous ja heidän kamelinsa olivat lukemattomat, niinkuin santa meren
rannalla paljouden tähden.

<span id="an_7:13">7:13</span> Koska Gideon tuli, katso, niin jutteli
yksi kumppanillensa unen ja sanoi: katso, minä näin unta ja olin
näkevinäni ohraisen porokakun kierittävän itsensä Midianilaisten
leiriin, ja tulevan majaan asti, ja lyövän sen päälle, niin että se
lankesi maahan, ja kukistavan sen ylösalaisin, niin että maja maassa
oli.

<span id="an_7:14">7:14</span> Jolle se toinen vastasi ja sanoi: ei se
ole muuta, kuin Gideonin Joaksen pojan Israelin miehen miekka: Jumala on
antanut Midianilaiset hänen käsiinsä kaiken heidän sotajoukkonsa kanssa.

<span id="an_7:15">7:15</span> Kuin Gideon kuuli unen juteltavan ja sen
selityksen, niin hän kumartaen rukoili, ja palasi Israelin leiriin ja
sanoi: valmistakaat itsenne, sillä Herra on antanut Midianilaisten
sotajoukon teidän käsiinne.

<span id="an_7:16">7:16</span> Ja hän jakoi ne kolmesataa miestä kolmeen
joukkoon, ja antoi basunat heidän jokaisen käteensä ja tyhjät
savi-astiat, ja lamput astiain sisälle,

<span id="an_7:17">7:17</span> Ja sanoi heille: katsokaat minua, ja
tehkäät te niin: katso, kuin minä tulen leirin ääreen, niinkuin minä
teen, niin myös te tehkäät.

<span id="an_7:18">7:18</span> Ja minä puhallan basunaan ja kaikki jotka
minun kanssani ovat, niin myös teidän pitää puhaltaman basunaan kaiken
leirin ympäri, ja teidän pitää sanoman: (tässä) Herra ja Gideon.

<span id="an_7:19">7:19</span> Silloin tuli Gideon leiriin, ja sata
miestä jotka hänen kanssansa olivat, ensimäisten vartiain tykö, jotka
siellä asetetut olivat, herättivät ainoasti vartiat, ja puhalsivat
basuniin, ja rikkoivat saviastiat, jotka olivat heidän käsissänsä.

<span id="an_7:20">7:20</span> Ja ne kolme joukkoa puhalsivat basunaan,
ja rikkoivat saviastiat, mutta lamput he tempasivat vasempaan käteensä
ja basunat oikiaan käteensä, joihin he puhalsivat ja huusivat: (tässä)
Herran ja Gideonin miekka.

<span id="an_7:21">7:21</span> Ja jokainen seisoi siallansa leirin
ympärillä. Silloin rupesi kaikki leiri juoksemaan, huutamaan ja
pakenemaan.

<span id="an_7:22">7:22</span> Ja koska ne kolmesataa miestä puhalsivat
basuniin, sovitti Herra niin, että yhden miekka kääntyi toista vastaan
siinä sotajoukossa; ja sotaväki pakeni Bethsittan ja Zeredataan, Abel
Meholan rajan viereen, Tabatin tykö.

<span id="an_7:23">7:23</span> Ja Israelin miehet kokoontuivat
Naphtalista, Asserista ja kaikesta Manassesta, ja ajoivat Midianilaisia
takaa.

<span id="an_7:24">7:24</span> Ja Gideon lähetti sanansaattajat kaikelle
Ephraimin vuorelle, sanoen: tulkaat alas Midianilaisia vastaan ja
ennättäkäät heiltä vedet BetBaraan ja Jordaniin asti. Niin kokoontuivat
kaikki Ephraimin miehet ja ennättivät vedet BetBaraan ja Jordaniin asti.

<span id="an_7:25">7:25</span> Ja he ottivat kaksi Midianilaisten
päämiestä kiinni, Orebin ja Zebin, ja tappoivat Orebin Orebin kalliolla,
ja Zebin he tappoivat Zebin viinakuurnassa, ja ajoivat Midianilaisia
takaa; mutta Orebin ja Zebin päät kantoivat he Gideonille Jordanin
ylitse.

<span id="an_8:1">8:1</span> Ja Ephraimin miehet sanoivat hänelle:
miksis tämän meille teit, ettes kutsunut meitä, kuin sinä menit sotimaan
Midianilaisia vastaan? ja he riitelivät kovin hänen kanssanssa.

<span id="an_8:2">8:2</span> Niin hän vastasi heitä: mitä minä olen nyt
tehnyt niinkuin te? Eikö Ephraimin viinapuun oksa parempi ole, kuin
Abieserin koko viinamarjan läjä?

<span id="an_8:3">8:3</span> Jumala antoi Midianilaisten päämiehet
Orebin ja Zebin teidän käsiinne: kuinka olisin minä taitanut niin tehdä,
kuin te teitte? Ja kuin hän sen sanoi, asettui heidän vihansa.

<span id="an_8:4">8:4</span> Kuin Gideon tuli Jordanin tykö, meni hän
sen ylitse, ja ne kolmesataa miestä jotka hänen kanssansa olivat, ja he
olivat väsyneet ja ajoivat takaa.

<span id="an_8:5">8:5</span> Ja hän sanoi Sukkotin asuvaisille: antakaat
vähä leipää väelle joka minun kanssani on; sillä he ovat väsyneet, että
minä saisin ajaa Midianilaisten kuninkaita Sebaa ja Zalmunnaa takaa.

<span id="an_8:6">8:6</span> Mutta Sukkotin päämiehet sanoivat: onko
Seban ja Zalmunnan kämmen juuri jo sinun kädessäs, että meidän pitää
sinun sotaväelles leipää antaman?

<span id="an_8:7">8:7</span> Gideon sanoi: sentähden kuin Herra minun
käsiini antaa Seban ja Zalmunnan, niin minä muserran teidän lihanne
korven orjantappuroilla ja ohdakkeilla.

<span id="an_8:8">8:8</span> Ja hän meni sieltä ylös Penueliin ja puhui
heille myös niin. Ja Penuelin kansa vastasi häntä niinkuin Sukkotinkin
miehet.

<span id="an_8:9">8:9</span> Niin puhui hän myös Penuelin kansalle,
sanoen: kuin minä rauhassa palajan, kukistan minä tämän tornin.

<span id="an_8:10">8:10</span> Mutta Seba ja Zalmunna olivat Karkorissa
ja heidän sotajoukkonsa heidän kanssansa lähes viisitoistakymmentä
tuhatta, kaikki jotka jäivät koko sotaväen joukosta itäiseltä maalta;
sillä sata ja kaksikymmentä tuhatta miekan vetävää miestä oli siellä
langennut.

<span id="an_8:11">8:11</span> Ja Gideon meni ylös niiden tietä, jotka
majoissa asuvat itäisellä puolella Nobatia ja Jogbehaa, ja löi leirin,
sillä he olivat suruttomat.

<span id="an_8:12">8:12</span> Ja Seba ja Zalmunna pakenivat, mutta hän
ajoi heitä takaa, ja sai ne kaksi Midianilaisten kuningasta Seban ja
Zalmunnan kiinni, ja peljätti kaiken heidän sotaväkensä.

<span id="an_8:13">8:13</span> Ja Gideon Joaksen poika palasi sodasta,
ennenkuin aurinko nousi,

<span id="an_8:14">8:14</span> Ja sai yhden palvelian kiinni, joka oli
Sukkotista, ja kysyi häneltä: ja se kirjoitti hänelle Sukkotin päämiehet
ja vanhimmat, seitsemänkahdeksattakymmentä miestä.

<span id="an_8:15">8:15</span> Ja hän tuli Sukkotiin kansan tykö ja
sanoi: tässä on Seba ja Zalmunna, joilla te pilkkasitte minua, sanoen:
onko Seban ja Zalmunnan kämmen jo juuri sinun kädessäs, että meidän
pitäis sentähden sinun sotaväelles, joka väsynyt on, leipää antaman?

<span id="an_8:16">8:16</span> Ja hän otti ne kaupungin vanhimmat ja
korven orjantappuroita ja ohdakkeita, ja antoi Sukkotin miehet piestä.

<span id="an_8:17">8:17</span> Ja kukisti Penuelin tornin, ja tappoi
kaupungin kansan.

<span id="an_8:18">8:18</span> Ja hän sanoi Seballe ja Zalmunnalle:
minkämuotoiset miehet ne olivat, jotka te tapoitte Taborissa? He
sanoivat: ne olivat sinun muotoises, kauniit kuin kuninkaan pojat.

<span id="an_8:19">8:19</span> Ja hän sanoi: ne olivat minun veljeni,
minun äitini pojat: niin totta kuin Herra elää, jos te olisitte antaneet
heidän elää, niin en tappaisi minä teitä.

<span id="an_8:20">8:20</span> Ja hän sanoi Jeterille esikoisellensa:
nouse ja tapa heitä, mutta nuorukainen ei vetänyt miekkaansa, sillä hän
pelkäsi, että hän oli vielä nuorukainen.

<span id="an_8:21">8:21</span> Mutta Seba ja Zalmunna sanoivat: nouse
sinä meitä lyömään, sillä niinkuin mies on, niin on myös hänen voimansa.
Niin Gideon nousi ja tappoi Seban ja Zalmunnan, ja otti nastat, jotka
heidän kameleinsa kaulassa olivat.

<span id="an_8:22">8:22</span> Silloin sanoivat Israelin miehet
Gideonille: hallitse sinä meitä, sinä ja sinun poikas, ja sinun poikas
poika; sillä sinä vapahdit meidät Midianilaisten käsistä.

<span id="an_8:23">8:23</span> Mutta Gideon sanoi heille: en minä tahdo
hallita teitä, ei myös minun poikani pidä teitä hallitseman, vaan Herra
olkoon teidän hallitsianne.

<span id="an_8:24">8:24</span> Ja Gideon sanoi heille: yhtä minä anon
teiltä: jokainen antakoon minulle korvarenkaat, kukin saaliistansa;
sillä he olivat Ismaelilaisia, ja heillä olivat kultaiset korvarenkaat.

<span id="an_8:25">8:25</span> Ja he sanoivat: me annamme mielellämme;
ja levittivät vaatteen, jonka päälle itsekukin heitti ne korvarenkaat,
jotka he ryövänneet olivat.

<span id="an_8:26">8:26</span> Ja ne kultaiset korvarenkaat, joita hän
anonut oli, painoivat tuhannen ja seitsemänsataa sikliä kultaa, ilman
nastoja, käädyjä ja purpuravaatteita, joita Midianilaisten kuninkaat
kantoivat, ja ilman heidän kameleinsa kultaisia kaulasiteitä.

<span id="an_8:27">8:27</span> Ja Gideon teki niistä päällisvaatteen ja
pani sen omaan kaupunkiinsa Ophraan; ja koko Israel teki huorin sen
jälkeen siinä, ja se tuli Gideonille ja hänen huoneellensa paulaksi.

<span id="an_8:28">8:28</span> Ja niin Midianilaiset alennettiin
Israelin lasten edessä, ja ei enää nostaneet ylös päätänsä; ja maa oli
levossa neljäkymmentä ajastaikaa, niinkauvan kuin Gideon eli.

<span id="an_8:29">8:29</span> Ja JerubBaal Joaksen poika meni ja asui
omassa huoneessansa.

<span id="an_8:30">8:30</span> Ja Gideonilla oli seitsemänkymmentä
poikaa, jotka hänen kupeistansa tulleet olivat; sillä hänellä oli monta
emäntää.

<span id="an_8:31">8:31</span> Ja hänen jalkavaimonsa, joka hänellä
Sikemissä oli, synnytti myös hänelle pojan, ja kutsui hänen nimensä
Abimelek.

<span id="an_8:32">8:32</span> Ja Gideon Joaksen poika kuoli hyvällä
ijällä ja haudattiin isänsä Joaksen hautaan Ophrassa, joka
Abiesriläisten oma oli.

<span id="an_8:33">8:33</span> Kuin Gideon kuollut oli, käänsi Israelin
kansa itsensä huorin tekemään Baalin jälkeen ja teki BaalBeritin
itsellensä jumalaksi.

<span id="an_8:34">8:34</span> Ja Israelin lapset ei enää muistaneet
Herraa Jumalaansa, joka heidät vapahti kaikilta heidän vihollisiltansa,
ympäristöllä.

<span id="an_8:35">8:35</span> Ja ei he tehneet yhtään laupiutta
JerubBaalin Gideonin huoneelle kaikesta hyvästä, minkä hän Israelille
teki.

<span id="an_9:1">9:1</span> Mutta Abimelek, JerubBaalin poika, meni
Sikemiin äitinsä veljein tykö, puhui heille ja koko äitinsä isän huoneen
sukukunnalle ja sanoi:

<span id="an_9:2">9:2</span> Puhukaat nyt kaikkein päämiesten korvissa
Sikemissä: mikä teille on parempi, että seitsemänkymmentä miestä, kaikki
JerubBaalin pojat, hallitsevat teitä, eli jos yksi mies hallitsee teitä?
Ja muistakaat, että minä olen teidän luunne ja lihanne.

<span id="an_9:3">9:3</span> Niin puhuivat hänen äitinsä veljet kaikki
nämät sanat hänestä kaikkein Sikemin päämiesten korvissa; ja heidän
sydämensä käännettiin AbiMelekin jälkeen, sillä he sanoivat: hän on
meidän veljemme.

<span id="an_9:4">9:4</span> Ja he antoivat hänelle seitsemänkymmentä
hopiapenninkiä BaalBeritin huoneesta, joilla AbiMelek palkkasi
itsellensä valtojamia ja joutilaita miehiä, jotka häntä seurasivat,

<span id="an_9:5">9:5</span> Ja hän tuli isänsä huoneesen Ophraan, ja
murhasi seitsemänkymmentä veljeänsä, JerubBaalin poikaa, yhden kiven
päällä. Mutta Jotam, nuorin JerubBaalin pojista jäi; sillä hän kätki
itsensä.

<span id="an_9:6">9:6</span> Ja kaikki päämiehet Sikemistä ja koko
Millon huone kokoontuivat, ja menivät ja asettivat Abimelekin
kuninkaaksi korkian tammen tykönä, joka Sikemissä on.

<span id="an_9:7">9:7</span> Kuin tämä sanottiin Jotamille, meni hän
pois ja seisoi Gerisimin vuoren kukkulalla, korotti äänensä ja huusi ja
sanoi heille: kuulkaat minua, te Sikemin päämiehet, että Jumala myös
kuulis teitä:

<span id="an_9:8">9:8</span> Puut menivät kerran yksimielisesti
voitelemaan itsellensä kuningasta ja sanoivat öljypuulle: ole meidän
kuninkaamme.

<span id="an_9:9">9:9</span> Mutta öljypuu vastasi heitä: pitääkö minun
luopuman lihavuudestani, jolla sekä jumalia ja myös ihmisiä minussa
kunnioitetaan, ja menemän ja korottaman itseni puiden ylitse?

<span id="an_9:10">9:10</span> Niin puut sanoivat fikunapuulle: tule
sinä ja ole meidän kuninkaamme.

<span id="an_9:11">9:11</span> Mutta fikunapuu sanoi heille: pitääkö
minun luopuman makeudestani ja parhaasta hedelmästäni, ja menemän ja
korottaman itseni puiden ylitse?

<span id="an_9:12">9:12</span> Niin sanoivat puut viinapuulle: tule sinä
ja ole meidän kuninkaamme.

<span id="an_9:13">9:13</span> Mutta viinapuu sanoi heille: pitääkö
minun luopuman viinastani, joka sekä jumalat että ihmiset ilahuttaa, ja
menemän ja korottaman itseni puiden ylitse?

<span id="an_9:14">9:14</span> Niin sanoivat kaikki puut
orjantappuralle: tule sinä ja ole meidän kuninkaamme.

<span id="an_9:15">9:15</span> Ja orjantappura sanoi puille: onko se
tosi, että tahdotte minua voidella teillenne kuninkaaksi, niin tulkaat
ja levätkäät minun varjoni alla. Mutta jos ei, niin lähtekään tuli
orjantappurapensaasta ja polttakaan sedripuut Libanonissa.

<span id="an_9:16">9:16</span> Oletteko te siis nyt oikein ja
toimellisesti tehneet, kuin AbiMelekin kuninkaaksi teitte, ja oletteko
te oikein tehneet JerubBaalia ja hänen huonettansa vastaan? Ja oletteko
niin tehneet häntä vastaan kuin hän ansaitsikin teiltä?

<span id="an_9:17">9:17</span> Että minun isäni on teidän edessänne
sotinut ja antanut henkensä alttiiksi, vapahtaaksensa teitä
Midianilaisten kädestä.

<span id="an_9:18">9:18</span> Ja te olette nousseet minun isäni
huonetta vastaan tänäpänä ja olette tappaneet hänen poikansa,
seitsemänkymmentä miestä yhden kiven päällä; ja teitte teillenne
AbiMelekin, hänen piikansa pojan, kuninkaaksi Sikemin päämiesten ylitse,
että hän teidän veljenne on.

<span id="an_9:19">9:19</span> Jos olette oikein ja toimellisesti
tehneet JerubBaalia ja hänen huonettansa vastaan tänäpänä, niin
iloitkaat AbiMelekistä, ja hän myös iloitkaan teistä.

<span id="an_9:20">9:20</span> Mutta jollei, niin lähteköön tuli
AbiMelekistä ja polttakoon Sikemin päämiehet ja Millon huoneen;
lähteköön myös tuli Sikemin päämiehistä ja Millon huoneesta ja
polttakoon AbiMelekin.

<span id="an_9:21">9:21</span> Ja Jotam pakeni ja vältti, ja meni
Beeraan ja asui siellä veljensä AbiMelekin tähden.

<span id="an_9:22">9:22</span> Kuin AbiMelek jo kolme vuotta oli
hallinnut Israelia,

<span id="an_9:23">9:23</span> Lähetti Jumala pahan hengen AbiMelekin ja
Sikemin päämiesten välille: ja Sikemin päämiehet asettivat itsensä
AbiMelekiä vastaan;

<span id="an_9:24">9:24</span> Että se vääryys, jonka hän teki
seitsemällekymmenelle JerubBaalin pojalle, ja heidän verensä tulis ja
pantaisiin AbiMelekin heidän veljensä päälle, joka heidät oli murhannut,
ja Sikemin päämiesten päälle, jotka olivat vahvistaneet hänen kätensä
veljiänsä murhaamaan.

<span id="an_9:25">9:25</span> Ja Sikemin päämiehet panivat väijyjiä
vuorten kukkoille häntä vastaan, ja he ryöväsivät tiellä kaikki, jotka
siitä matkustivat; ja se ilmoitettiin AbiMelekille.

<span id="an_9:26">9:26</span> Niin tuli Gaal Ebedin poika ja hänen
veljensä, ja menivät Sikemiin; ja Sikemin päämiehet uskalsivat hänen
päällensä,

<span id="an_9:27">9:27</span> Ja menivät kedolle, ja poimivat
viinamäkensä ja sotkuivat, ja iloiten veisasivat, ja menivät jumalansa
huoneeseen, söivät ja joivat, ja kirosivat AbiMelekiä.

<span id="an_9:28">9:28</span> Ja Gaal Ebedin poika sanoi: mikä on
AbiMelek ja mikä on Sikem, että me häntä palvelemme? eikö hän ole
JerubBaalin poika, ja Sebul hänen päämiehensä? Palvelkaat paremmin
Hemorin Sikemin isän miehiä: miksi meidän pitää häntä palveleman?

<span id="an_9:29">9:29</span> Jumala tekis että kansa olis minun käteni
alla, että minä ajaisin AbiMelekin ulos. Niin sanottiin AbiMelekille:
enennä sotajoukkos ja käy ulos.

<span id="an_9:30">9:30</span> Kuin Sebul, kaupungin päämies, kuuli
Gaalin, Ebedin pojan, sanan, vihastui hän sangen suuresti.

<span id="an_9:31">9:31</span> Ja lähetti sanansaattajat AbiMelekille
salaisesti, sanoen: Katso, Gaal, Ebedin poika ja hänen veljensä tulivat
Sikemiin, tekemään kaupunkia sinulle vastahakoiseksi.

<span id="an_9:32">9:32</span> Niin nouse nyt yöllä, sinä ja sinun
väkes, joka myötäs on, ja väijy kedolla;

<span id="an_9:33">9:33</span> Ja aamulla, kuin aurinko nousee, ole
varhain ylhäällä ja karkaa kaupungin päälle. Ja kuin hän ja se kansa,
joka hänen myötänsä on, tulevat sinun tykös, niin tee hänen kanssansa
niinkuin sinun kätes löytää.

<span id="an_9:34">9:34</span> AbiMelek nousi yöllä ja kaikki kansa,
joka hänen seurassansa oli, ja asetti vartian Sikemin eteen neljään
joukkoon.

<span id="an_9:35">9:35</span> Ja Gaal, Ebedin poika, kävi kaupungin
portin eteen; mutta AbiMelek nousi väijymisestänsä sen väen kanssa, joka
hänen myötänsä oli.

<span id="an_9:36">9:36</span> Kuin Gaal näki kansan, sanoi hän
Sebulille: katso, tuolta tulee kansan joukko alas vuorten kukkoilta. Ja
Sebul sanoi hänelle: sinä näet vuorten varjon niinkuin ihmiset.

<span id="an_9:37">9:37</span> Gaal puhui taas ja sanoi: katso, tuolta
tulee kansan joukko alas keskeltä maata ja yksi joukko tulee
Noituustammen tieltä.

<span id="an_9:38">9:38</span> Niin sanoi Sebul hänelle: kussa on nyt
sinun suus, joka sanoi: kuka on AbiMelek, että meidän häntä palveleman
pitää? eikö tämä ole se kansa, jonkas olet katsonut ylön? käy nyt ulos
ja sodi häntä vastaan.

<span id="an_9:39">9:39</span> Ja Gaal meni Sikemin päämiesten edellä ja
soti AbiMelekiä vastaan.

<span id="an_9:40">9:40</span> Mutta AbiMelek ajoi häntä takaa, ja hän
pakeni hänen edestänsä; ja monta lankesi lyötynä kaupungin porttiin
saakka.

<span id="an_9:41">9:41</span> Ja AbiMelek oli Arumassa; mutta Sebul
ajoi Gaalin ja veljensä ulos, niin ettei he saaneet olla Sikemissä.

<span id="an_9:42">9:42</span> Ja aamulla läksi kansa kedolle; ja kuin
AbiMelek sen sai tietää,

<span id="an_9:43">9:43</span> Otti hän kansan ja jakoi kolmeen osaan,
ja asetti väijytyksen kedolle. Kuin hän siis näki, että kansa läksi
kaupungista ulos, lankesi hän heidän päällensä ja löi heidät.

<span id="an_9:44">9:44</span> Mutta AbiMelek sen joukon kanssa, joka
hänen seurassansa oli, lankesi heidän päällensä, ja kävivät kaupungin
porttiin saakka, ja ne kaksi joukkoa lankesivat niiden päälle, jotka
kedolla olivat, ja löivät heidät.

<span id="an_9:45">9:45</span> Sitte soti AbiMelek kaupunkia vastaan
kaiken sen päivän, ja voitti kaupungin, ja tappoi kansan, joka siellä
oli, ja kukisti kaupungin, ja kylvi suolaa sen päälle.

<span id="an_9:46">9:46</span> Kuin kaikki päämiehet, jotka Sikemin
tornissa asuivat, sen kuulivat, menivät he linnaan jumalan Beritin
huoneesen.

<span id="an_9:47">9:47</span> Ja AbiMelekille ilmoitettiin kaikki
Sikemin tornin päämiehet kokoontuneeksi.

<span id="an_9:48">9:48</span> Niin meni AbiMelek ylös Salmonin
vuorelle, hän ja kaikki kansa joka hänen seurassansa oli, ja AbiMelek
otti kirveen käteensä ja hakkasi oksan puusta, pani olallensa ja kantoi
sen, ja sanoi kansalle, joka hänen seurassansa oli: mitä te näitte minun
tekevän, se myös te nopiasti tehkäät niinkuin minäkin.

<span id="an_9:49">9:49</span> Ja hakkasi myös kaikki kansa itsekukin
oksansa ja seurasi AbiMelekiä, ja heittivät ne linnan päälle, ja
polttivat niillä linnan tulessa; niin että myös kaikki Sikemin tornin
päämiehet kuolivat, lähes tuhannen miestä ja vaimoa.

<span id="an_9:50">9:50</span> Niin AbiMelek meni Tebetseen, piiritti ja
voitti sen.

<span id="an_9:51">9:51</span> Mutta siinä oli vahva torni keskellä
kaupunkia, johonka kaikki pakenivat sekä miehet että vaimot ja kaikki
kaupungin päämiehet, ja sulkivat kiinni perässänsä, ja kiipesivät tornin
katon päälle.

<span id="an_9:52">9:52</span> Sitte tuli AbiMelek tornin tykö, soti
sitä vastaan, ja tuli tornin oven eteen, sitä tulella polttamaan.

<span id="an_9:53">9:53</span> Mutta yksi vaimo heitti myllynkiven
kappaleen AbiMelekin päähän ja löi hänen pääkallonsa rikki.

<span id="an_9:54">9:54</span> Sitte kutsui AbiMelek nopiasti
palveliansa, joka kantoi hänen aseitansa, ja sanoi hänelle: vedä miekkas
ulos ja tapa minua, ettei minusta sanottaisi: vaimo tappoi hänen; niin
pisti palvelia hänen lävitse, ja hän kuoli.

<span id="an_9:55">9:55</span> Ja kuin Israelin miehet näkivät
AbiMelekin kuolleeksi, menivät he itsekukin paikallensa.

<span id="an_9:56">9:56</span> Ja näin maksoi Jumala AbiMelekille sen
pahuuden, minkä hän teki isäänsä vastaan, että hän tappoi
seitsemänkymmentä veljeänsä.

<span id="an_9:57">9:57</span> Niin myös kaiken sen pahuuden, minkä
Sikemin miehet tekivät, antoi Jumala tulla heidän päänsä päälle; ja
heidän päällensä tuli Jotamin JerubBaalin pojan kirous.

<span id="an_10:1">10:1</span> AbiMelekin jälkeen nousi Isaskarilainen
Tola, Dodan pojan Puan poika, auttamaan Israelia. Ja hän asui Samirissa,
Ephraimin vuorella,

<span id="an_10:2">10:2</span> Ja tuomitsi Israelia
kolmekolmattakymmentä ajastaikaa, ja kuoli ja haudattiin Samiriin.

<span id="an_10:3">10:3</span> Hänen jälkeensä nousi Jair Gileadilainen
ja tuomitsi Israelia kaksikolmattakymmentä ajastaikaa.

<span id="an_10:4">10:4</span> Ja hänellä oli kolmekymmentä poikaa,
jotka ajoivat kolmellakymmenellä aasin varsalla, ja heillä oli
kolmekymmentä kaupunkia, jotka kutsuttiin Jairin kyliksi tähän päivään
asti ja ovat Gileadin maalla.

<span id="an_10:5">10:5</span> Ja Jair kuoli ja haudattiin Kamoniin.

<span id="an_10:6">10:6</span> Mutta Israelin lapset tekivät vielä pahaa
Herran edessä, ja palvelivat Baalia ja Astarotia, ja Syrian jumalia, ja
Zidonin jumalia, ja Moabin jumalia, ja Ammonin lasten jumalia, ja
Philistealaisten jumalia, ja luopuivat Herrasta ja ei palvelleet häntä.

<span id="an_10:7">10:7</span> Niin julmistui Herran viha Israelin
ylitse, ja hän myi heidät Philistealaisten ja Ammonin lasten käteen.

<span id="an_10:8">10:8</span> Ja he vaativat ja vaivasivat siitä
vuodesta kaikkia Israelin lapsia kahdeksantoistakymmentä ajastaikaa,
kaikkia Israelin lapsia, jotka olivat tällä puolella Jordania,
Amorilaisten maalla, joka on Gileadissa.

<span id="an_10:9">10:9</span> Ja Ammonin lapset matkustivat Jordanin
ylitse ja sotivat Juudaa, BenJaminia ja Ephraimin huonetta vastaan, ja
Israel suuresti ahdistettiin.

<span id="an_10:10">10:10</span> Niin huusivat Israelin lapset Herran
tykö, sanoen: me olemme syntiä tehneet sinua vastaan; sillä me olemme
hyljänneet meidän Jumalamme ja palvelleet Baalia.

<span id="an_10:11">10:11</span> Mutta Herra sanoi Israelin lapsille:
Eikö Egyptiläiset, Amorilaiset, Ammonilaiset, Philistealaiset,

<span id="an_10:12">10:12</span> Ja Zidonilaiset, Amalekilaiset ja
Maonilaiset ole teitä vaivanneet? ja minä autin teitä heidän käsistänsä,
kuin te minun tyköni huusitte.

<span id="an_10:13">10:13</span> Niin te hylkäsitte minun, ja olette
palvelleet muita jumalia: sentähden en minä teitä tahdo auttaa.

<span id="an_10:14">10:14</span> Menkäät ja rukoilkaat niitä jumalia,
jotka te valinneet olette, antakaat niiden auttaa teitänne ahdistuksenne
aikana.

<span id="an_10:15">10:15</span> Mutta Israelin lapset vastasivat
Herralle: me olemme syntiä tehneet, tee meidän kanssamme niinkuin
sinulle otollinen on, kuitenkin auta meitä tällä ajalla.

<span id="an_10:16">10:16</span> Ja he panivat tyköänsä vieraat jumalat
pois, ja palvelivat Herraa; ja hänen sielunsa suuresti armahti Israelin
vaivaa.

<span id="an_10:17">10:17</span> Ja Ammonin lapset kokoontuivat ja
sioittivat itsensä Gileadiin; mutta Israelin lapset kokoontuivat ja
sioittivat itsensä Mitspaan.

<span id="an_10:18">10:18</span> Ja kansa ja ylimmäiset Gileadista
sanoivat toinen toisellensa: kuka rupee ensisti sotimaan Ammonin lapsia
vastaan, hänen pitää oleman kaikkein Gileadin asuvaisten pääruhtinaan.

<span id="an_11:1">11:1</span> Ja Jephta Gileadista oli väkevä sotamies,
vaan hän oli äpärä; ja Gilead oli siittänyt Jephtan.

<span id="an_11:2">11:2</span> Mutta kuin Gileadin emäntä synnytti
hänelle lapsia, ja vaimon lapset tulivat isoiksi, ajoivat he Jephtan
ulos, ja sanoivat hänelle: ei sinun pidä perimän meidän isämme
huoneessa, sillä sinä olet vieraan vaimon poika.

<span id="an_11:3">11:3</span> Niin pakeni Jephta veljeinsä edestä ja
asui Tobin maalla; ja Jephtan tykö kokoontuivat joutilaat miehet ja
menivät hänen kanssanssa.

<span id="an_11:4">11:4</span> Ja kappaleen ajan perästä sotivat Ammonin
lapset Israelia vastaan.

<span id="an_11:5">11:5</span> Kuin Ammonin lapset sotivat Israelia
vastaan, menivät Gileadin vanhimmat tuomaan Jephtaa Tobin maalta
jällensä,

<span id="an_11:6">11:6</span> Ja sanoivat hänelle: tule ja ole meidän
päämiehemme, sotimaan Ammonin lapsia vastaan.

<span id="an_11:7">11:7</span> Vaan Jephta sanoi Gileadin vanhimmille:
ettekö te minua vihanneet ja ajaneet minua isäni huoneesta ulos? ja nyt
te tulette minun tyköni, kuin teillä tuska on?

<span id="an_11:8">11:8</span> Gileadin vanhimmat sanoivat Jephtalle:
sentähden me nyt tulemme jälleen sinun tykös, ettäs kävisit meidän
kanssamme, ja sotisit Ammonin lapsia vastaan, ja olisit meidän
päämiehemme ja kaikkein jotka Gileadissa asuvat.

<span id="an_11:9">11:9</span> Jephta sanoi Gileadin vanhimmille: jos te
viette minun sotimaan Ammonin lapsia vastaan, ja Herra antaa heidät
minun eteeni, pitääkö minun oleman teidän päämiehenne?

<span id="an_11:10">11:10</span> Gileadin vanhimmat sanoivat Jephtalle:
Herra olkoon kuulia meidän välillämme, jos emme sitä tee, mitä sinä
sanonut olet.

<span id="an_11:11">11:11</span> Ja Jephta meni Gileadin vanhimpain
kanssa, ja kansa asetti hänen itsellensä päämieheksi ja johdattajaksi.
Ja Jephta puhui Herran edessä kaikki sanansa Mitspassa.

<span id="an_11:12">11:12</span> Silloin lähetti Jephta sanansaattajat
Ammonin lasten kuninkaan tykö, sanoen: mitä sinun on minun kanssani,
ettäs tulet sotimaan minua ja minun maakuntaani vastaan?

<span id="an_11:13">11:13</span> Ammonin lasten kuningas vastasi Jephtan
sanansaattajia: että Israel otti minun maani, silloin kuin hän läksi
Egyptistä, Arnonista Jabbokiin ja Jordaniin asti, anna siis ne jällensä
hyvällä sovinnolla.

<span id="an_11:14">11:14</span> Jephta lähetti taas sanansaattajat
Ammonin lasten kuninkaan tykö,

<span id="an_11:15">11:15</span> Jotka sanoivat hänelle: näin sanoo
Jephta: ei Israel ottanut maakuntaa Moabilaisilta eikä Ammonin lapsilta:

<span id="an_11:16">11:16</span> Sillä kuin he läksivät Egyptistä,
matkusti Israel korven lävitse Punaiseen mereen asti, ja tuli Kadekseen.

<span id="an_11:17">11:17</span> Ja Israel lähetti sanansaattajat
Edomilaisten kuninkaan tykö, sanoen: anna minun käydä sinun maas
lävitse. Mutta Edomilaisten kuningas ei kuullut heitä. Ja hän lähetti
myös Moabilaisten kuninkaan tykö, joka ei myöskään tahtonut. Niin oli
Israel Kadeksessa,

<span id="an_11:18">11:18</span> Ja vaelsi korvessa, ja kävi
Edomilaisten ja Moabilaisten maita ympäri, ja tuli auringon nousemisen
puolelta Moabilaisten maahan, ja sioitti itsensä tuolla puolella
Arnonia; ja ei tulleet Moabilaisten rajan sisälle, sillä Arnon on
Moabilaisten raja.

<span id="an_11:19">11:19</span> Ja Israel lähetti sanansaattajat
Sihonin Amorilaisten kuninkaan, Hesbonin kuninkaan tykö, ja sanoi
hänelle: salli meidän käydä sinun maas lävitse omaan paikkaani asti.

<span id="an_11:20">11:20</span> Mutta ei Sihon uskonut Israelia käymään
rajansa ohitse, vaan kokosi kaiken väkensä, ja sioittivat itsensä
Jaksassa, ja soti Israelia vastaan.

<span id="an_11:21">11:21</span> Mutta Herra Israelin Jumala antoi
Sihonin kaiken väkensä kanssa Israelin käsiin, että he löivät heidät: ja
niin omisti Israel kaiken maan Amorilaisilta, jotka siinä maassa
asuivat,

<span id="an_11:22">11:22</span> Ja omistivat myös kaikki Amorilaisten
rajat, ruveten Arnonista Jabbokiin asti ja korvesta Jordaniin asti.

<span id="an_11:23">11:23</span> Näin on Herra Israelin Jumala ajanut
Amorilaiset kansansa Israelin edestä pois: ja sinä nyt sen omistaisit.

<span id="an_11:24">11:24</span> Jos sinun jumalas Kamos on jonkun
ajanut pois, omista se, ja anna meidän omistaa kaikki ne, jotka Herra
meidän Jumalamme meidän edestämme on ajanut pois.

<span id="an_11:25">11:25</span> Vai luuletkos sinun paljoa paremmaksi
kuin Balak Zipporin poika Moabilaisten kuningas oli? eikö hän riidellyt
ja sotinut kappaletta aikaa Israelia vastaan?

<span id="an_11:26">11:26</span> Kuin Israel asui Hesbonissa ja hänen
tyttärissänsä, Aroerissa ja hänen tyttärissänsä, ja kaikissa
kaupungeissa, jotka ovat läsnä Arnonia, kolmesataa ajastaikaa; miksi
ette ottaneet sitä silloin pois.

<span id="an_11:27">11:27</span> Ja en minä mitään rikkonut sinua
vastaan, ja sinä teet niin pahoin minun kanssani, ettäs sodit minua
vastaan: Herra joka on tuomari, tuomitkoon tänäpänä Israelin lasten ja
Ammonin lasten välillä.

<span id="an_11:28">11:28</span> Mutta Ammonin lasten kuningas ei
pitänyt lukua Jephtan sanoista, jotka hän oli hänen tykönsä lähettänyt.

<span id="an_11:29">11:29</span> Silloin tuli Herran henki Jephtan
päälle, ja hän kävi Gileadin ja Manassen lävitse, ja Mitspan lävitse,
joka on Gileadissa, ja Mitspasta Gileadissa kävi hän Ammonin lasten
ylitse.

<span id="an_11:30">11:30</span> Ja Jephta lupasi Herralle lupauksen ja
sanoi: jos sinä kokonansa annat Ammonin lapset minun käsiini:

<span id="an_11:31">11:31</span> Mitä ikänä minun huoneeni ovesta kohtaa
minua, kuin minä rauhassa palajan Ammonin lapsilta, se pitää oleman
Herran, ja minä uhraan sen polttouhriksi.

<span id="an_11:32">11:32</span> Niin Jephta meni sotimaan Ammonin
lapsia vastaan, ja Herra antoi heidät hänen käsiinsä.

<span id="an_11:33">11:33</span> Ja hän löi heidät, Aroerista Minnitiin
asti, kaksikymmenstä kaupunkia, ja Abelin viinamäkeen asti sangen
suurella tapolla. Ja niin Ammonin lapset alennettiin Israelin lasten
edestä.

<span id="an_11:34">11:34</span> Kuin Jephta tuli huoneesensa Mitspaan,
katso, niin hänen tyttärensä kävi häntä vastaan kanteleilla ja hypyillä;
ja se oli ainoa lapsi, eikä hänellä ollut yhtäkään muuta poikaa eli
tytärtä.

<span id="an_11:35">11:35</span> Ja kuin hän näki hänen, repäisi hän
vaatteensa ja sanoi: ah, minun tyttäreni, sinä painat alas ja sangen
surulliseksi saatat minun; sillä minä avasin suuni Herralle, ja en saa
sitä ottaa takaperin.

<span id="an_11:36">11:36</span> Mutta hän vastasi: isäni, jos avasit
suus Herralle, niin tee minun kanssani niinkuin sinun suustas on
lähtenyt, että Herra on kostanut sinun vihollisilles, Ammonin lapsille.

<span id="an_11:37">11:37</span> Ja sanoi isällensä: tee se ainoastansa
minulle, ettäs soisit minun kaksi kuukautta mennä vuorelle ja itkeä
minun neitsyyttäni tuttavain piikain kanssa.

<span id="an_11:38">11:38</span> Hän sanoi: mene, ja laski hänen
menemään kahdeksi kuukaudeksi; niin meni hän tuttavain piikain kanssa,
ja itki neitsyyttänsä vuorilla.

<span id="an_11:39">11:39</span> Ja kahden kuukauden perästä tuli hän
isänsä tykö, ja hän täytti lupauksensa hänestä niin kuin hän luvannut
oli; ja ei hän tuntenut miestä: ja se oli tapa Israelissa.

<span id="an_11:40">11:40</span> Ja Israelin tyttäret menivät itkemään
joka vuosi Jephtan Gileadilaisen tytärtä neljä päivää ajastajassa.

<span id="an_12:1">12:1</span> Ja Ephraimin miehet tulivat kokoon ja
menivät pohjoiseen päin ja sanoivat Jephtalle: miksis menit sotaan
Ammonin lapsia vastaan, ja et meitä kutsunut menemään kanssas? Me
poltamme sinun ja sinun huonees.

<span id="an_12:2">12:2</span> Jephta sanoi heille: minulla ja minun
kansallani oli suuri riita Ammonin lasten kanssa, ja minä kutsuin teitä,
ja ette auttaneet minua heidän käsistänsä.

<span id="an_12:3">12:3</span> Koska minä näin, ettette tahtoneet
vapahtaa minua, panin minä sieluni minun käteeni ja menin Ammonin lapsia
vastaan, ja Herra antoi heidän minun käteeni: miksi te tulitte minun
tyköni tänäpänä sotimaan minua vastaan?

<span id="an_12:4">12:4</span> Ja Jephta kokosi kaikki Gileadin miehet
ja soti Ephraimia vastaan, ja Gileadin miehet löivät Ephraimin, että he
sanoivat: oletteko te Gileadilaiset Ephraimin ja Manassen seassa, te
Ephraimin karkurit.

<span id="an_12:5">12:5</span> Ja Gileadilaiset ennättivät Jordanin
luotuspaikat Ephraimin edestä. Koska ne paenneet Ephraimista sanoivat:
anna minun käydä ylitse, niin sanoivat Gileadin miehet hänelle: oletkos
Ephraimilainen? Ja hän vastasi: en.

<span id="an_12:6">12:6</span> Niin he käskivät hänen sanoa: Sjibbolet,
niin hän sanoi Sibbolet, ja ei taitanut sitä niin sanoa; niin ottivat he
hänen kiinni ja tappoivat hänen Jordanin luotuspaikalla, niin että
silloin lankesi Ephraimista kaksiviidettäkymmentä tuhatta.

<span id="an_12:7">12:7</span> Ja Jephta tuomitsi Israelia kuusi
ajastaikaa; ja Jephta Gileadilainen kuoli ja haudattiin Gileadin
kaupunkeihin.

<span id="an_12:8">12:8</span> Tämän jälkeen tuomitsi Ibtsan
Betlehemistä Israelia.

<span id="an_12:9">12:9</span> Hänellä oli kolmekymmentä poikaa, ja
kolmekymmentä tytärtä hän naitti ulos, ja kolmekymmentä tytärtä otti hän
muukalaisista pojillensa; ja tuomitsi Israelia seitsemän ajastaikaa.

<span id="an_12:10">12:10</span> Ja Ibtsan kuoli ja haudattiin
Betlehemissä.

<span id="an_12:11">12:11</span> Tämän jälkeen tuomitsi Israelia Elon
Sebulonilainen, ja hän tuomitsi Israelia kymmenen ajastaikaa.

<span id="an_12:12">12:12</span> Ja Elon Sebulonilainen kuoli ja
haudattiin Ajalonissa, Sebulonin maalla.

<span id="an_12:13">12:13</span> Tämän jälkeen tuomitsi Israelia Abdon
Hillelin poika, Pirtagonilainen.

<span id="an_12:14">12:14</span> Hänellä oli neljäkymmentä poikaa ja
kolmekymmentä pojanpoikaa, jotka ajoivat seitsemälläkymmenellä aasin
varsalla; hän tuomitsi Israelia kahdeksan ajastaikaa.

<span id="an_12:15">12:15</span> Ja Abdon Hillelin poika,
Pirtagonilainen, kuoli ja haudattiin Pirtagoniin Ephraimin maalla,
Amalekilaisten vuorella.

<span id="an_13:1">13:1</span> Ja Israelin lapset tekivät vielä pahaa
Herran edessä, ja Herra antoi heidät Philistealaisten käsiin
neljäksikymmeneksi ajastajaksi.

<span id="an_13:2">13:2</span> Mutta yksi mies oli Zorasta Danin
sukukunnasta, Manoak nimeltä, ja hänen emäntänsä oli hedelmätöin ja ei
synnyttänyt.

<span id="an_13:3">13:3</span> Ja Herran enkeli ilmestyi vaimolle ja
sanoi hänelle: katso, sinä olet nyt hedelmätöin ja et synnyttänyt; mutta
sinun pitää siittämän ja synnyttämän pojan.

<span id="an_13:4">13:4</span> Niin karta nyt, ettes juo viinaa eli
väkevää juomaa ja ettes mitään saastaista syö.

<span id="an_13:5">13:5</span> Sillä katso, sinä tulet raskaaksi ja
synnytät pojan, jonka pään päälle ei pidä yksikään partaveitsi tuleman;
sillä se lapsi pitää oleman Jumalan natsir äitinsä kohdusta, ja hän
rupee vapahtamaan Israelia Philistealaisten kädestä.

<span id="an_13:6">13:6</span> Niin tuli vaimo ja ilmoitti sen
miehellensä ja sanoi: Jumalan mies tuli minun tyköni, ja hän oli
näkyänsä niinkuin Jumalan enkeli sangen peljättävä, ja en minä häntä
kysynyt, kusta hän oli, eikä hänkään nimeänsä ilmoittanut minulle.

<span id="an_13:7">13:7</span> Mutta hän sanoi minulle: katso, sinä
tulet hedelmälliseksi ja synnytät pojan: älä siis nyt juo viinaa taikka
väkevää juomaa, älä myös syö mitään saastaista; sillä se lapsi pitää
oleman Jumalan natsir äitinsä kohdusta niin kuolemaansa asti.

<span id="an_13:8">13:8</span> Ja Manoak rukoili Herraa ja sanoi: ah
minun Herrani! anna sen Jumalan miehen, jonkas lähetit, tulla meidän
tykömme jälleen, että hän meitä opettais, mitä meidän tekemän pitää
lapselle, joka syntyvä on.

<span id="an_13:9">13:9</span> Ja Jumala kuuli Manoakin äänen: ja
Jumalan enkeli tuli jälleen vaimon tykö, ja hän istui kedolla ja hänen
miehensä Manoak ei ollut hänen kanssansa.

<span id="an_13:10">13:10</span> Niin hän kiiruusti juoksi ja
tiettäväksi teki sen miehellensä, ja sanoi hänelle: katso, se mies, joka
ennen tuli minun tyköni, on minulle ilmestynyt.

<span id="an_13:11">13:11</span> Manoak nousi ja seurasi emäntäänsä ja
tuli miehen tykö ja sanoi hänelle: oletkos se mies, joka puhuttelit
vaimoa? Hän sanoi: olen.

<span id="an_13:12">13:12</span> Ja Manoak sanoi: kuin nyt tapahtuu,
mitä sanonut olet: minkäkaltaiset pitää lapsen tavat ja hänen työnsä
oleman?

<span id="an_13:13">13:13</span> Herran enkeli sanoi Manoakille: vaimon
pitää karttaman kaikkia niitä, mitä hänelle sanonut olen.

<span id="an_13:14">13:14</span> Ei hänen pidä syömän siitä, mikä
viinapuusta tullut on, ja ei hänen pidä viinaa taikka väkevää juomaa
juoman eikä mitään saastaista syömän: kaikki kuin minä hänelle käskin,
pitää hänen pitämän.

<span id="an_13:15">13:15</span> Manoak sanoi Herran enkelille: Jospa
tahtoisit viipyä, me valmistamme sinulle vohlan.

<span id="an_13:16">13:16</span> Mutta Herran enkeli vastasi Manoakille:
Vaikkas saisitkin minun viipymään, en minä kuitenkaan söisi sinun
leipääs, mutta jos tahdot uhrata polttouhria, niin uhraa se Herralle;
sillä ei Manoak tietänyt sitä Herran enkeliksi.

<span id="an_13:17">13:17</span> Ja Manoak sanoi Herran enkelille: mikä
sinun nimes on, että me sinua ylistäisimme, kuin se tapahtuu, minkä
sanonut olet?

<span id="an_13:18">13:18</span> Herran enkeli sanoi hänelle: miksis
kysyt minun nimeäni, joka ihmeellinen on?

<span id="an_13:19">13:19</span> Niin otti Manoak vohlan ja ruokauhrin
ja uhrasi sen kallion päällä Herralle, ja hän teki ihmeen; mutta Manoak
emäntinensä näki sen.

<span id="an_13:20">13:20</span> Ja tapahtui, kuin liekki nousi
alttarilta taivaaseen päin, meni Herran enkeli myös ylös alttarin
liekissä. Ja Manoak emäntinensä näki sen, ja lankesivat kasvoillensa
maahan.

<span id="an_13:21">13:21</span> Ja ei Herran enkeli enää näkynyt
Manoakille ja hänen emännällensä. Niin ymmärsi Manoak sen Herran
enkeliksi.

<span id="an_13:22">13:22</span> Ja Manoak sanoi emännällensä: totisesti
me kuolemme, että näimme Jumalan.

<span id="an_13:23">13:23</span> Mutta hänen emäntänsä vastasi häntä:
jos Herra olis tahtonut meidät tappaa, niin ei hän olisi ottanut
polttouhria ja ruokauhria vastaan meidän kädestämme, eikä olisi
osoittanut meille kaikkia näitä, eikä myös antanut meidän näitä kuulla,
niinkuin tapahtunut on.

<span id="an_13:24">13:24</span> Ja vaimo synnyti pojan ja kutsui hänen
Simson; ja lapsi kasvoi, ja Herra siunasi häntä.

<span id="an_13:25">13:25</span> Ja Herran henki rupesi vaikuttamaan
hänessä Danin leirissä, Zoran ja Estaolin välillä.

<span id="an_14:1">14:1</span> Ja Simson meni alas Timnatiin, ja hän
näki vaimon Timnatissa Philistealaisten tytärten seassa.

<span id="an_14:2">14:2</span> Ja kuin hän tuli sieltä, sanoi hän
isällensä ja äidillensä: minä näin vaimon Timnatissa Philistealaisten
tyttäristä: ottakaat se minulle emännäksi.

<span id="an_14:3">14:3</span> Ja hänen isänsä ja äitinsä sanoivat
hänelle: eikö yhtään vaimoa ole veljeis tytärten seassa ja kaikessa
minun kansassani, ettäs menet ottamaan emäntää Philistealaisista, jotka
ovat ympärileikkaamattomat? Ja Simson sanoi isällensä: salli minulle
tämä, sillä hän kelpaa minun silmilleni.

<span id="an_14:4">14:4</span> Mutta hänen isänsä ja äitinsä ei
tietäneet sen olevan Herralta; sillä hän etsi tilaa Philistealaisia
vastaan, ja Philistealaiset hallitsivat silloin Israelia.

<span id="an_14:5">14:5</span> Niin Simson meni isänsä ja äitinsä kanssa
alas Timnatiin, ja he tulivat Timnatin viinamäkein tykö, ja katso, nuori
jalopeura tuli kiljuin häntä vastaan.

<span id="an_14:6">14:6</span> Ja Herran henki tuli voimalliseksi
hänessä, ja hän repäisi sen kappaleiksi, niinkuin hän olis vohlan
reväissyt, ja ei ollut mitään hänen kädessänsä; ja ei hän sanonut mitään
isällensä eikä äidillensä, mitä hän tehnyt oli.

<span id="an_14:7">14:7</span> Kuin hän sinne alas tuli, puhutteli hän
vaimoa, ja hän kelpasi Simsonille.

<span id="an_14:8">14:8</span> Ja muutamain päiväin perästä tuli hän
jälleen ottamaan häntä, ja poikkesi tieltä katsomaan jalopeuran raatoa,
ja katso, kimalaispesä oli jalopeuran raadossa ja hunajaa.

<span id="an_14:9">14:9</span> Ja hän otti sen käteensä tiellä
käydessänsä syödäksensä, meni isänsä ja äitinsä tykö ja antoi heidän
myös sitä syödä; mutta ei hän ilmoittanut hunajaa ottaneensa jalopeuran
raadosta.

<span id="an_14:10">14:10</span> Ja kuin hänen isänsä tuli alas vaimon
tykö, valmisti Simson siellä häät, niinkuin nuoren väen tapa oli.

<span id="an_14:11">14:11</span> Ja kuin he näkivät hänen, antoivat he
hänelle kolmekymmentä kansalaista, hänen tykönänsä olemaan.

<span id="an_14:12">14:12</span> Mutta Simson sanoi heille: minä panen
teidän eteenne arvoituksen, jos sen minulle seitsemänä hääpäivänä oikein
selitätte ja arvaatte, niin minä annan teille kolmekymmentä paitaa ja
kolmekymmentä vaatekertaa.

<span id="an_14:13">14:13</span> Mutta jollette taida sitä selittää
minulle, niin teidän pitää antaman minulle kolmekymmentä paitaa ja
kolmekymmentä vaatekertaa. Ja he sanoivat hänelle: annas meidän kuulla
arvoitukses.

<span id="an_14:14">14:14</span> Ja hän sanoi heille: ruoka läksi
syömäristä ja makeus väkevästä. Ja ei he taitaneet kolmena päivänä
arvoitusta selittää.

<span id="an_14:15">14:15</span> Ja seitsemäntenä päivänä puhuivat he
Simsonin emännälle: houkuttele miestäs ilmoittamaan meille arvoitusta,
taikka me poltamme sinun ja sinun isäs huoneen tulella. Sentähdenkö me
olemme tänne kutsutut, että hän meidän hyvyytemme omistais, elikkä ei?

<span id="an_14:16">14:16</span> Niin Simsonin emäntä itki hänen
edessänsä ja sanoi: sinä olet minulle vihainen ja et minua rakasta: sinä
panit minun kansani lapsille arvoituksen, ja et minulle sitä sanonut.
Hän sanoi hänelle: katso, isälleni ja äidilleni en minä sitä
ilmoittanut, pitäiskö minun sen sinulle sanoman?

<span id="an_14:17">14:17</span> Ja hän itki hänen edessänsä kaikki ne
seitsemän hääpäivää, ja seitsemäntenä päivänä ilmoitti hän sen hänelle;
sillä hän suuresti vaati häntä. Ja hän sanoi kansansa lapsille
arvoituksen.

<span id="an_14:18">14:18</span> Mutta seitsemäntenä päivänä ennen kuin
aurinko laski, sanoivat kaupungin miehet hänelle: mikä on hunajaa
makiampi, ja mikä jalopeuraa väkevämpi? Hän sanoi heille: jollette olisi
kyntäneet minun vasikallani, ette olisi saaneet tietää arvoitustani.

<span id="an_14:19">14:19</span> Ja Herran henki tuli voimalliseksi
hänessä ja hän meni Askaloniin ja löi siellä kolmekymmentä miestä,
joiden vaatteet hän otti, ja antoi vaatekerrat niille, jotka arvoituksen
selittäneet olivat. Ja hän kovin julmistui vihassansa ja meni ylös
isänsä huoneeseen.

<span id="an_14:20">14:20</span> Mutta Simsonin emäntä huoli yhdelle
kansalaisistansa, joka oli Simsonin kumppani.

<span id="an_15:1">15:1</span> Ja tapahtui muutamain päiväin perästä,
kuin nisun elonaika lähestyi, tuli Simson oppimaan emäntäänsä ja toi
hänelle vohlan, ja hän sanoi: minä menen emäntäni tykö makaushuoneesen;
ja hänen emäntänsä isä ei sallinut hänen sinne mennä,

<span id="an_15:2">15:2</span> Mutta sanoi: minä luulin todella, sinun
kokonansa vihastuneen hänen päällensä, ja annoin hänen sinun ystävälles.
Mutta hänellä on toinen nuorempi sisar, kauniimpi muotoansa kuin hän,
olkoon se nyt sinulla tämän edestä.

<span id="an_15:3">15:3</span> Ja Simson sanoi heille: nyt on minulla
oikia syy Philistealaisia vastaan: minä teen heille vahinkoa.

<span id="an_15:4">15:4</span> Ja Simson meni ja otti kolmesataa kettua
kiinni, ja otti kekäleet, ja käänsi hännät yhteen, ja sitoi aina yhden
kekäleen keskelle kahden hännän välille,

<span id="an_15:5">15:5</span> Ja sytytti tulen kekäleihin, ja päästi ne
Philistealaisten eloon; ja ne polttivat heidän kykäänsä ja kuhilaansa,
niin myös viinapuut ja öljypuut.

<span id="an_15:6">15:6</span> Niin sanoivat Philistealaiset: kuka on
tämän tehnyt? Niin sanottiin: Simson, Timnalaisen vävy, että hän otti
häneltä emännän pois ja antoi sen hänen ystävällensä. Niin
Philistealaiset menivät ylös ja polttivat sekä vaimon että hänen isänsä.

<span id="an_15:7">15:7</span> Mutta Simson sanoi heille: ja vaikka te
tämän teitte, kuitenkin minä teille kostan ja sitte lakkaan.

<span id="an_15:8">15:8</span> Ja hän löi heitä sangen kovasti sekä
hartioihin että kupeisiin, ja meni sieltä alas asumaan Etamin mäen
rotkoon.

<span id="an_15:9">15:9</span> Niin Philistealaiset menivät ylös ja
sioittivat itsensä Juudan maalle ja levittivät heitänsä Lehiin.

<span id="an_15:10">15:10</span> Ja Juudan miehet sanoivat: miksi olette
tänne tulleet meitä vastaan? He vastasivat: me olemme tänne tulleet
sitomaan Simsonia ja tekemään hänelle, niinkuin hän meille teki.

<span id="an_15:11">15:11</span> Niin meni kolmetuhatta miestä Juudasta
Etamin mäen rotkoon, ja sanoivat Simsonille: etkös tiedä
Philistealaisten hallitsevan meitä? kuinka sinä olet tämän tehnyt meitä
vastaan? Ja hän sanoi heille: niinkuin he tekivät minulle, niin minä
tein heille.

<span id="an_15:12">15:12</span> Ja he sanoivat hänelle: me olemme
tulleet sinua sitomaan ja antamaan Philistealaisten käsiin. Simson sanoi
heille: vannokaat siis minulle, ettette karkaa minun päälleni.

<span id="an_15:13">15:13</span> Ja he sanoivat hänelle: emme karkaa
sinun päälles, mutta ainoasti sidomme sinun tukevasti ja annamme sinun
heidän käsiinsä, ja emme sinua kuoliaaksi lyö. Ja he sitoivat hänen
kahdella uudella nuoralla ja veivät hänen kukkulalta pois.

<span id="an_15:14">15:14</span> Ja kuin hän tuli Lehiin, ilakoitsivat
Philistealaiset häntä vastaan; mutta Herran henki tuli voimalliseksi
hänessä, ja nuorat hänen käsivarsissansa tulivat niinkuin poltettu
lanka, ja niin raukesivat siteet hänen käsistänsä.

<span id="an_15:15">15:15</span> Ja hän löysi tuoreen aasin leukaluun,
ja hän ojensi kätensä, otti sen ja löi sillä tuhannen miestä.

<span id="an_15:16">15:16</span> Ja Simson sanoi: katso, siinä he koossa
makaavat, yhdellä leukaluulla löin minä tuhannen miestä.

<span id="an_15:17">15:17</span> Ja kuin hän sen sanonut oli, heitti hän
leukaluun kädestänsä pois, ja kutsui sen paikan RamatLehi.

<span id="an_15:18">15:18</span> Ja kuin hän kovin janosi, huusi hän
Herran tykö ja sanoi: sinä annoit tämän suuren pelastuksen palvelias
käden kautta, ja nyt minä janoon kuolen ja lankeen
ympärileikkaamattomain käsiin.

<span id="an_15:19">15:19</span> Niin Jumala avasi syömähampaan
leukaluussa, ja siitä vuosi vesi, ja kuin hän oli juonut, sai hän
henkensä takaisin ja virkosi; sentähden kutsutaan myös se paikka vielä
tähän päivään asti Huutajan lähteeksi, joka oli leukaluussa.

<span id="an_15:20">15:20</span> Ja hän tuomitsi Israelia
Philistealaisten aikana kaksikymmentä ajastaikaa.

<span id="an_16:1">16:1</span> Ja Simson meni Gasaan, ja hän näki siellä
porton, ja meni hänen tykönsä.

<span id="an_16:2">16:2</span> Ja sanottiin Gasalaisille, että Simson
oli sinne tullut; niin he kohta piirittivät hänen ja väijyivät häntä
koko yön kaupungin portissa, ja olivat hiljaksensa kaiken yötä, ja
sanoivat: aamulla päivän tullessa me tapamme hänen.

<span id="an_16:3">16:3</span> Vaan Simson makasi puoliyöhön asti, ja
nousi puoliyöstä, ja tarttui kaupungin portin oviin ja molempiin
pihtipieliin, ja nosti ne telkein kanssa, pani olallensa ja kantoi mäen
kukkulalle, joka on Hebronin edessä.

<span id="an_16:4">16:4</span> Sitte rupesi hän jälleen rakastamaan yhtä
vaimoa Sorekin ojan tykönä, jonka nimi oli Delila.

<span id="an_16:5">16:5</span> Ja hänen tykönsä tulivat Philistealaisten
päämiehet, jotka sanoivat hänelle: viettele häntä sanoilla, että saisit
tietää, missä hänen suuri väkevyytensä on, ja kuinka me hänen
voittaisimme, että me saisimme hänen sitoa ja vaivata: ja me jokainen
annamme sinulle tuhannen ja sata hopiapenninkiä.

<span id="an_16:6">16:6</span> Delila sanoi Simsonille: sanos minulle,
missä sinun suuri väkevyytes on, ja millä sinä sidottaisiin ja
vaivattaisiin.

<span id="an_16:7">16:7</span> Simson sanoi hänelle: jos joku sitoo
minun seitsemällä viheriäisellä köydellä, jotka ei vielä ole kuivuneet,
niin minä tulen heikoksi ja olen niinkuin muutkin ihmiset.

<span id="an_16:8">16:8</span> Silloin veivät Philistealaisten päämiehet
hänelle seitsemän viheriäistä köyttä, jotka ei vielä olleet kuivuneet;
ja hän sitoi hänen niillä.

<span id="an_16:9">16:9</span> Ja he vartioitsivat häntä salaisesti
kammiossa, ja hän sanoi hänelle: Philistealaiset sinun päälles, Simson!
niin hän katkaisi köydet, niinkuin rohtiminen lanka katkaistaan, joka
liekissä poltettu on. Ja ei saatu tietää, missä hänen väkevyytensä oli.

<span id="an_16:10">16:10</span> Taas sanoi Delila Simsonille: katso,
sinä viettelit minua ja väärin puhuit minun edessäni: sano siis nyt
minulle, millä sinä sidottaisiin.

<span id="an_16:11">16:11</span> Ja hän sanoi hänelle: jos minä
sidottaisiin uusilla nuorilla, joilla ei vielä ole mitään tehty, niin
minä tulisin heikoksi niinkuin muutkin ihmiset.

<span id="an_16:12">16:12</span> Niin Delila otti uudet nuorat ja sitoi
hänen niillä, sanoen hänelle: Philistealaiset sinun päälles, Simson! Ja
he vartioitsivat häntä salaisesti kammiossa; ja hän katkaisi ne
käsivarsistansa niinkuin langan.

<span id="an_16:13">16:13</span> Taas Delila sanoi Simsonille: sinä
viettelit vielä nyt minua ja väärin puhuit minun edessäni: ilmoita
minulle, millä sinä sidottaisiin. Hän vastasi häntä: jos sinä
palmikoitset seitsemän suortua hiuksia minun päästäni yhteen päärihmaan.

<span id="an_16:14">16:14</span> Ja kuin hän oli kiinnittänyt ne
naulaan, sanoi hän hänelle: Philistealaiset sinun päälles, Simson! Niin
hän heräsi unestansa ja veti ulos palmikkonauhan ja päärihman.

<span id="an_16:15">16:15</span> Hän sanoi hänelle jällensä: kuinka sinä
sanot rakastavas minua, koska sinun sydämes ei ole minun kanssani?
Kolmasti sinä jo vääristelit minun edessäni ja et ilmoittanut minulle,
missä sinun suuri väkevyytes on.

<span id="an_16:16">16:16</span> Kuin hän päivä päivältä vaati häntä
sanoillansa ja vaivasi häntä, että hänen sielunsa väsyi kuolemaan asti,

<span id="an_16:17">16:17</span> Ilmoitti hän hänelle kaiken sydämensä,
sanoen hänelle: minun päähäni ei ole ikänä partaveitsi tullut, sillä
minä olen Jumalan natsir hamasta äitini kohdusta. Jos hiukset ajellaan
minun päästäni, niin minun väkevyyteni menee minusta pois, ja tulen
heikoksi niinkuin kaikki muutkin ihmiset.

<span id="an_16:18">16:18</span> Ja Delila näki, että hän ilmoitti
hänelle kaiken sydämensä, lähetti ja kutsui Philistealaisten päämiehet,
sanoen: tulkaat vielä erä, sillä hän ilmoitti minulle kaiken sydämensä.
Ja Philistealaisten päämiehet tulivat hänen tykönsä ja toivat rahan
käsissänsä.

<span id="an_16:19">16:19</span> Niin hän antoi hänen maata polveinsa
päällä, kutsui yhden, joka ajeli seitsemän hiussuortua hänen päästänsä,
ja rupesi häntä vaatimaan, ja hänen väkensä meni hänestä pois.

<span id="an_16:20">16:20</span> Ja hän sanoi: Philistealaiset sinun
päälles, Simson! Kuin hän unestansa heräsi, ajatteli hän itseksensä:
minä menen ulos niinkuin usein ennenkin ja kirvotan itseni; ja ei hän
tietänyt Herran menneen hänen tyköänsä pois.

<span id="an_16:21">16:21</span> Vaan Philistealaiset ottivat hänen
kiinni, ja puhkasivat hänen silmänsä, ja veivät hänen alas Gasaan, ja
sitoivat hänen kaksilla vaskikahleilla, jauhamaan vankihuoneessa.

<span id="an_16:22">16:22</span> Ja hänen hiuksensa rupesivat taas
kasvamaan, sittekuin hän paljaaksi ajettiin.

<span id="an_16:23">16:23</span> Ja Philistealaisten päämiehet
kokoontuivat suurta uhria tekemään jumalallensa Dagonille ja
iloitsemaan, ja sanoivat: meidän jumalamme on antanut meille
vihollisemme Simsonin käsiimme.

<span id="an_16:24">16:24</span> Ja kuin kansa näki hänen, kiittivät he
jumalaansa, sanoen: meidän jumalamme on antanut meille vihollisemme
käsiimme, joka meidän maakuntamme hävitti ja sangen monta meistä tappoi.

<span id="an_16:25">16:25</span> Kuin he juuri sydämestänsä iloitsivat,
sanoivat he: kutsukaat Simson soittamaan meidän eteemme. Ja he kutsuivat
Simsonin vankihuoneesta, ja hän soitti heidän edessänsä, ja he asettivat
hänen pilarien välille.

<span id="an_16:26">16:26</span> Mutta Simson puhui palveliallensa, joka
häntä kädestä talutti: anna minun tarttua pilareihin, joiden päälle
huone on vahvistettu, nojatakseni niihin.

<span id="an_16:27">16:27</span> Ja huone oli täynnä miehiä ja vaimoja,
ja Philistealaisten päämiehet olivat kaikki siinä; ja oli myös katon
päällä liki kolmetuhatta miestä ja vaimoa, jotka katselivat Simsonin
soittamista.

<span id="an_16:28">16:28</span> Mutta Simson huusi Herran tykö, sanoen:
Herra, Herra, muista minua, ja vahvista minua Jumala ainoasti tällä
haavalla, että minä kahden minun silmäni tähden kostaisin yhden kerran
Philistealaisille.

<span id="an_16:29">16:29</span> Ja Simson tarttui kahteen keskimäiseen
pilariin, joiden päälle huone oli vahvistettu, ja nojasi niiden päälle,
otti yhden oikiaan ja toisen vasempaan käteensä.

<span id="an_16:30">16:30</span> Ja Simson sanoi: minun sieluni kuolkoon
Philistealaisten kanssa. Ja hän nojasi vahvasti niiden päälle; ja huone
kaatui päämiesten ja kaiken kansan päälle joka siinä oli, että ne, jotka
hän tappoi kuollessansa, olivat usiammat kuin ne, jotka hän eläissänsä
tappoi.

<span id="an_16:31">16:31</span> Niin tulivat hänen veljensä alas ja
kaikki hänen isänsä huone, ottivat hänen ja menivät ylös, ja hautasivat
hänen Zoran ja Estaolin välille isänsä Manoakin hautaan. Ja hän tuomitsi
Israelia kaksikymmentä ajastaikaa.

<span id="an_17:1">17:1</span> Ja yksi mies oli Ephraimin vuorelta,
nimeltä Miika.

<span id="an_17:2">17:2</span> Hän sanoi äidillensä: ne tuhannen ja sata
hopiapenninkiä, jotka sinulta otettiin, joiden tähden sinä kirosit ja
puhuit minun korvaini kuullen: katso, ne ovat minun tykönäni, minä ne
otin. Silloin sanoi hänen äitinsä: siunattu olet sinä, minun poikani,
Herralle.

<span id="an_17:3">17:3</span> Niin antoi hän äidillensä ne tuhannen ja
sata hopiapenninkiä jälleen. Ja hänen äitinsä sanoi: minä pyhitin
kokonansa sen rahan Herralle minun kädestäni poikani edestä, tehdä
kaivettua ja valettua kuvaa; ja nyt annan minä sinulle sen jällensä.

<span id="an_17:4">17:4</span> Mutta hän antoi sen rahan äidillensä
jälleen. Ja hänen äitinsä otti kaksisataa hopiapenninkiä ja antoi ne
hopiasepälle; hän teki kaivetun ja valetun kuvan, joka sitte oli Miikan
huoneessa.

<span id="an_17:5">17:5</span> Ja Miikalla oli Jumalan huone, ja hän
teki päällisvaatteen ja epäjumalan kuvat, ja täytti yhden poikansa
kädet, ja hän oli hänen pappinsa.

<span id="an_17:6">17:6</span> Silloin ei ollut kuningasta Israelissa,
ja itsekukin teki niinkuin heille näkyi hyväksi.

<span id="an_17:7">17:7</span> Mutta nuorukainen oli Juudan
Betlehemistä, Juudan sukukunnasta, ja se oli Leviläinen, joka oli siellä
muukalaisena.

<span id="an_17:8">17:8</span> Hän meni Betlehemistä Juudan kaupungista
vaeltamaan, kuhunka hän joutuis. Ja kuin hän tuli Ephraimin vuorelle
Miikan huoneesen, vaeltaen,

<span id="an_17:9">17:9</span> Kysyi Miika häneltä: kustas tulet?
Leviläinen vastasi: minä olen Leviläinen Betlehemistä Juudan maalta, ja
vaellan, kuhunka minä parhain taidan.

<span id="an_17:10">17:10</span> Miika sanoi hänelle: olen minun
tykönäni. Sinun pitää oleman minun isäni ja pappini, ja minä annan
sinulle vuosi vuodelta kymmenen hopiapenninkiä ja määrätyt vaatteet ja
elatukses; ja Leviläinen meni hänen kanssansa.

<span id="an_17:11">17:11</span> Ja Leviläinen rupesi olemaan sen miehen
tykönä, ja hän piti sen nuorukaisen niinkuin yhden pojistansa.

<span id="an_17:12">17:12</span> Ja Miika täytti Leviläisen käden, että
hän oli hänen pappinsa, ja hän asui Miikan huoneessa.

<span id="an_17:13">17:13</span> Ja Miika sanoi: nyt minä tiedän Herran
minulle hyvää tekevän, että minulla on Leviläinen pappina.

<span id="an_18:1">18:1</span> Siihen aikaan ei ollut kuningasta
Israelissa, ja silloin Danin sukukunta etsi itsellensä perintöä
asuaksensa; sillä siihen päivään asti ei ollut yhtään perintöarpaa
hänelle langennut Israelin sukukuntain seassa.

<span id="an_18:2">18:2</span> Ja Danin lapset lähettivät
sukukunnastansa ja ääristänsä viisi urhoollista sotamiestä Zorasta ja
Estaolista, vakoomaan maata ja tutkistelemaan sitä, ja sanoivat heille:
menkäät ja vaotkaat maata. Ja he tulivat Ephraimin vuorelle Miikan
huoneesen ja yötyivät sinne.

<span id="an_18:3">18:3</span> Ja kuin he olivat Miikan perheen tykönä,
tunsivat he sen nuoren miehen Leviläisen äänen; ja he menivät hänen
tykönsä ja sanoivat hänelle: kuka sinun on tänne tuonut? mitäs täällä
teet? ja mitä sinun on täällä?

<span id="an_18:4">18:4</span> Hän vastasi heitä: niin ja niin on Miika
minulle tehnyt, ja hän on palkannut minun papiksensa.

<span id="an_18:5">18:5</span> He sanoivat hänelle: kysy Jumalalta, että
me saisimme tietää, onko tiemme, jota me vaellamme, meille onnellinen.

<span id="an_18:6">18:6</span> Pappi vastasi heitä: menkäät rauhassa:
Herran edessä on teidän tienne, jota te vaellatte.

<span id="an_18:7">18:7</span> Niin menivät ne viisi miestä matkaansa ja
tulivat Laikseen, ja näkivät kansan, joka siellä oli, asuvan surutoinna
Zidonilaisten tavan jälkeen, levollisesti ja surutoinna: ja ei yksikään
ollut, joka heitä vaivasi sillä maalla, eikä myös heillä ollut yhtäkään
isäntää; ja olivat kaukana Zidonilaisista, ja ei heillä ollut mitäkään
yhdenkään ihmisen kanssa tekemistä.

<span id="an_18:8">18:8</span> Ja he tulivat veljeinsä tykö Zoraan ja
Estaoliin. Ja heidän veljensä sanoivat heille: kuinka teidän asianne on?

<span id="an_18:9">18:9</span> He sanoivat: nouskaat, käykäämme ylös
heidän tykönsä; sillä me olemme katselleet maan, ja katso, se on sangen
hyvä: sentähden rientäkäät, älkäät olko hitaat menemään ja omistamaan
maata.

<span id="an_18:10">18:10</span> Kuin te tulette, niin te löydätte
suruttoman kansan, ja maa on itsestänsä lavia: sillä Jumala on antanut
sen teidän käsiinne, sen paikan, jossa ei mitään puutu, mitä maan päällä
on.

<span id="an_18:11">18:11</span> Niin meni Danin sukukunnasta, Zorasta
ja Estaolista, kuusisataa miestä hyvin varustettuina sota-aseilla,

<span id="an_18:12">18:12</span> Ja menivät sinne ylös, ja sioittivat
itsensä Juudan KirjatJearimiin: siitä kutsutaan se paikka Danin leiriksi
tähän päivään asti; katso, se on KirjatJearimin takana.

<span id="an_18:13">18:13</span> Ja sieltä menivät he Ephraimin vuorelle
ja tulivat Miikan huoneen tykö.

<span id="an_18:14">18:14</span> Niin puhuivat ne viisi miestä, jotka
läksivät Laikseen maata vakoomaan, ja sanoivat veljillensä: ettekö te
tiedä, että näissä huoneissa on päällisvaate, pyhyys, kuvat ja
epäjumalat? Nyt ajatelkaat, mitä te teette.

<span id="an_18:15">18:15</span> Ja he poikkesivat sinne ja tulivat
nuoren miehen Leviläisen huoneesen, joka oli Miikan huoneessa, ja
tervehtivät häntä ystävällisesti.

<span id="an_18:16">18:16</span> Mutta ne kuusisataa sota-aseilla
varustettua miestä, jotka olivat Danin lapsista, seisoivat portilla.

<span id="an_18:17">18:17</span> Ja ne viisi miestä, jotka olivat
menneet vakoomaan maata, menivät ylös ja tulivat sinne sisälle, ja
ottivat kuvan, päällisvaatteen, pyhyyden ja epäjumalan. Ja pappi seisoi
portilla kuudensadan sota-aseilla varustettuin miesten tykönä.

<span id="an_18:18">18:18</span> Kuin ne olivat tulleet Miikan huoneesen
ja ottivat kuvan, päällisvaatteen, pyhyyden ja epäjumalat, sanoi pappi
heille: mitä te teette?

<span id="an_18:19">18:19</span> He vastasivat häntä: ole vaiti ja pidä
suus kiinni, ja tule meidän kanssamme, ja ole meidän isämme ja pappimme:
onko se parempi, ettäs olet pappi yhden miehen huoneessa, kuin koko
sukukunnassa Israelissa?

<span id="an_18:20">18:20</span> Ja papin mieli oli hyvä, ja otti sekä
päällisvaatteen, pyhyyden ja kuvan, ja meni kansan keskelle.

<span id="an_18:21">18:21</span> Ja kuin he käänsivät itsensä ja menivät
matkaansa, asettivat he pienet lapset ja karjan ja kaikkein kalliimmat
tavaransa, menemään edellänsä.

<span id="an_18:22">18:22</span> Kuin he olivat taamma joutuneet Miikan
huoneesta, kokoontuivat ne miehet, jotka niissä huoneissa olivat, jotka
olivat Miikan huoneen tykönä, ja ajoivat Danin lapsia takaa,

<span id="an_18:23">18:23</span> Ja huusivat Danin lapsille; ja he
käänsivät kasvonsa ja sanoivat Miikalle: mikä sinun on, ettäs niin
huudat?

<span id="an_18:24">18:24</span> Hän vastasi: te olette ottaneet minun
jumalani, jotka minä tehnyt olen, ja papin, ja menneet matkaanne: ja
mitä minulla nyt enää on? Ja te sanotte vielä sitte minulle: mikä sinun
on?

<span id="an_18:25">18:25</span> Mutta Danin lapset sanoivat hänelle:
älä anna ääntäs kuulua meidän tykönämme, ettei vihaiset miehet lankeaisi
teidän päällenne, ja sinä hukutat sielus ja huonees sielut.

<span id="an_18:26">18:26</span> Niin Danin lapset menivät matkaansa. Ja
kuin Miika näki heidät häntä väkevämmäksi, käänsi hän itsensä ja palasi
huoneesensa.

<span id="an_18:27">18:27</span> Mutta he ottivat sen mitä Miika tehnyt
oli ja papin, joka hänellä oli, ja tulivat Laikseen, levollisen ja
suruttoman kansan päälle, ja löivät heitä miekan terällä, ja polttivat
kaupungin.

<span id="an_18:28">18:28</span> Ja ei yksikään ollut, joka heitä autti,
sillä he olivat kaukana Zidonista, ja ei ollut heillä kenenkään kanssa
tekemistä: ja he olivat siinä laaksossa, joka on BetRehobin tykönä; niin
rakensivat he kaupungin, ja asuivat siinä;

<span id="an_18:29">18:29</span> Ja kutsuivat kaupungin nimen Dan,
isänsä Danin nimeltä, joka Israelista oli syntynyt, vaikka se kaupunki
ennen muinen kutsuttiin Lais.

<span id="an_18:30">18:30</span> Ja Danin lapset panivat heillensä sen
kuvan ylös, ja Jonatan Gersomin poika, Manassen pojan, ja hänen poikansa
olivat papit Danilaisten sukukunnassa, siihenasti että he vietiin
vankina maalta pois,

<span id="an_18:31">18:31</span> Ja he panivat keskellensä Miikan kuvan,
jonka hän tehnyt oli, niinkauvan kuin Jumalan huone oli Silossa.

<span id="an_19:1">19:1</span> Siihen aikaan ei ollut kuningasta
Israelissa, ja yksi Leviläinen oli muukalaisena Ephraimin vuoren
reunalla, ja otti itsellensä jalkavaimon Juudan Betlehemistä.

<span id="an_19:2">19:2</span> Ja hänen jalkavaimonsa teki huorin hänen
tykönänsä, ja juoksi hänen tyköänsä isänsä majaan Juudan Betlehemiin, ja
oli siellä neljä kuukautta.

<span id="an_19:3">19:3</span> Ja hänen miehensä matkusti hänen
peräänsä, puhuttelemaan häntä ystävällisesti ja palauttamaan tykönsä. Ja
hänellä oli palvelia ja kaksi aasia myötänsä. Ja hän vei hänen isänsä
huoneesen. Ja kuin vaimon isä näki hänen, tuli hän iloiseksi ja meni
häntä vastaan.

<span id="an_19:4">19:4</span> Ja hänen appensa, vaimon isä, pidätti
hänen, että hän viipyi hänen tykönänsä kolme päivää; he söivät ja
joivat, ja olivat siinä yötä.

<span id="an_19:5">19:5</span> Neljäntenä päivänä olivat he varhain
ylhäällä, ja hän nousi ja tahtoi matkaan lähteä, niin sanoi vaimon isä
vävyllensä: vahvista sydämes leivän palalla, ja menkäät sitte.

<span id="an_19:6">19:6</span> Ja he istuivat, söivät ja joivat toinen
toisensa kanssa. Niin sanoi vaimon isä hänelle: ole tässä yötä, ja
iloita sydämes.

<span id="an_19:7">19:7</span> Mutta hän nousi vaeltamaan, vaan hänen
appensa vaati häntä, että hän oli siinä sen yön.

<span id="an_19:8">19:8</span> Viidentenä päivänä oli hän aamulla
varhain ylhäällä vaeltamaan, ja vaimon isä sanoi: virvoita sydämes, ja
hän viivytti hänen siihenasti että päivä kului, ja he söivät toinen
toisensa kanssa.

<span id="an_19:9">19:9</span> Ja mies nousi lähtemään matkaan
jalkavaimonsa ja palveliansa kanssa, mutta hänen appensa, vaimon isä,
sanoi hänelle: katsos, päivä on kulunut ja ehtoo on käsissä, olkaat
tässä yötä; katso, tässä on sinulla oltava vielä nyt tämä päivä, ole
tässä yö, että sydämes tulis iloiseksi. Nouskaat aamulla varhain
matkallenne ja matkustakaat majoillenne.

<span id="an_19:10">19:10</span> Mutta ei mies ollut yötä, vaan nousi ja
meni matkaansa, ja lähestyi Jebusta, se on Jerusalem, ja kaksi hänen
aasiansa kannattaen kuormaa, ja hänen jalkavaimonsa hänen kanssansa.

<span id="an_19:11">19:11</span> Kuin he tulivat Jebukseen asti, oli
päivä paljo kulunut, ja palvelia sanoi isännällensä: poiketkaamme
Jebusilaisten kaupunkiin ja olkaamme yötä siinä.

<span id="an_19:12">19:12</span> Mutta hänen isäntänsä sanoi hänelle: en
minä mene outoon kaupunkiin, jotka ei ole Israelin lapsia; vaan
käykäämme edespäin Gibeaan asti.

<span id="an_19:13">19:13</span> Ja sanoi palveliallensa: käy vahvasti,
että me johonkuhun paikkaan tulisimme yötä pitämään, Gibeaan taikka
Ramaan.

<span id="an_19:14">19:14</span> Ja he menivät ja vaelsivat, ja aurinko
joutui heiltä kovin alas läsnä Gibeaa, joka on BenJaminissa.

<span id="an_19:15">19:15</span> Ja he menivät Gibeaan olemaan yötä.
Kuin hän sinne tuli, istui hän kaupungin kujalle; sillä ei siellä ollut
yksikään, joka heidät otti yöksi huoneesensa.

<span id="an_19:16">19:16</span> Ja katso, vanha mies tuli pellolta
ehtoona töistänsä, joka myös itse oli Ephraimin vuorelta ja oli Gibeassa
muukalainen. Mutta sen paikan kansa olivat BenJaminilaisia.

<span id="an_19:17">19:17</span> Ja kuin hän nosti silmänsä, näki hän
oudon miehen kaupungin kujalla; ja sanoi vanha mies hänelle: kuhunka
sinä tahdot? ja kusta sinä tulet?

<span id="an_19:18">19:18</span> Hän vastasi häntä, sanoen: me olemme
tulleet Juudan Betlehemistä ja menemme Ephraimin vuoren reunalle, josta
minä olen kotoisin, ja vaelsin Juudan Betlehemiin, vaan nyt minä menen
Herran huoneesen: ja ei yksikään minua huoneesen korjaa.

<span id="an_19:19">19:19</span> Meillä on olkia ja heiniä aaseillemme,
ja leipää ja viinaa minulle ja piialles, ja palvelialle joka sinun
palvelias kanssa on; niin ettei meiltä mitään puutu.

<span id="an_19:20">19:20</span> Vanha mies sanoi: rauha olkoon sinulle!
kaikkea mitä sinulta puuttuu, on minulla; ainoasti älä ole tässä kujalla
yötä.

<span id="an_19:21">19:21</span> Ja hän vei hänen huoneesensa, ja antoi
aaseille heiniä; ja he pesivät jalkansa, söivät ja joivat.

<span id="an_19:22">19:22</span> Ja kuin he rupesivat sydämestä
iloitsemaan, ja katso, kaupungista tulivat ilkiät miehet, ja piirittivät
huoneen, ja löivät oven päälle, ja sanoivat sille vanhalle miehelle
perheen isännälle: anna se mies tänne ulos, joka sinun huoneeses on
tullut, että me hänen tuntisimme.

<span id="an_19:23">19:23</span> Mutta perheen isäntä meni heidän
tykönsä ja sanoi heille: ei niin, hyvät veljeni, älkäät tehkö tätä pahaa
tekoa, että tämä mies on tullut minun huoneeseni, älkäät tehkö niin
suurta tyhmyyttä.

<span id="an_19:24">19:24</span> Katso, minulla on tytär, joka vielä
neitsy on, ja tällä on yksi jalkavaimo, nämät minä tuon teille,
vaivataksenne heitä ja tehdäksenne heille, mitä te tahdotte; mutta tätä
miestä vastaan älkäät osoittako niin kauheaa pahaa tekoa.

<span id="an_19:25">19:25</span> Mutta miehet ei tahtoneet häntä kuulla;
niin otti mies jalkavaimonsa ja talutti hänen ulos heidän tykönsä, jonka
he tunsivat, ja käyttivät itsensä häpiällisesti hänen kanssansa kaiken
yötä aina huomeneen asti; ja päivän koittaissa päästivät he hänen
menemään.

<span id="an_19:26">19:26</span> Silloin tuli vaimo vähää ennen auringon
nousemaa sen huoneen oven eteen, jossa hänen isäntänsä makasi, lankesi
maahan ja makasi siinä valkiaan päivään asti.

<span id="an_19:27">19:27</span> Kuin hänen isäntänsä huomeneltain
nousi, avasi hän huoneen oven ja meni ulos lähtien matkallensa; ja
katso, hänen jalkavaimonsa oli kaatunut maahan oven eteen, ja hänen
kätensä oli kynnyksellä.

<span id="an_19:28">19:28</span> Ja hän sanoi hänelle: nouse ja
käykäämme; mutta ei hän mitään vastannut; niin otti hän hänen aasinsa
päälle, valmisti itsensä ja matkusti kotiansa.

<span id="an_19:29">19:29</span> Kuin hän kotiansa tuli, otti hän
veitsen ja jakoi jalkavaimonsa kahteentoistakymmeneen kappaleeseen
kaikki lihoinensa ja luinensa, ja lähetti ne kaikkiin Israelin maan
rajoihin.

<span id="an_19:30">19:30</span> Ja kaikki jotka sen näkivät, sanoivat:
ei ole senkaltaista ikänä ennen tapahtunut eikä nähty, siitä päivästä
kuin Israelin lapset tulivat Egyptin maalta niin tähän päivään asti.
Ajatelkaat nyt itsellänne tästä asiasta visusti, pitäkäät neuvoa ja
puhukaat.

<span id="an_20:1">20:1</span> Ja kaikki Israelin lapset läksivät ulos
ja kokosivat heitänsä joukkoon niinkuin yksi mies, Danista BerSebaan
asti, ja Gileadin maasta niin Herran tykö Mitspaan.

<span id="an_20:2">20:2</span> Ja kaiken kansan päämiehet, kaikki
Israelin sukukunnat seisoivat Jumalan kansan seurakunnassa, neljäsataa
tuhatta miekan vetävää jalkamiestä.

<span id="an_20:3">20:3</span> Ja BenJaminin lapset saivat kuulla
Israelin lapset menneeksi ylös Mitspaan. Ja Israelin lapset sanoivat:
sanokaat, kuinka tämä pahateko on tapahtunut?

<span id="an_20:4">20:4</span> Niin vastasi Leviläinen, tapetun vaimon
mies, ja sanoi: minä tulin Gibeaan, joka on BenJaminissa, ja minun
jalkavaimoni yöksi.

<span id="an_20:5">20:5</span> Ja Gibean asuvaiset nousivat minua
vastaan ja piirittivät minun yöllä huoneessa, jossa minä olin, ja
tahtoivat tappaa minun ja häpäisivät jalkavaimoni, että hän kuoli.

<span id="an_20:6">20:6</span> Niin minä otin jalkavaimoni ja jaoin
kappaleiksi, ja lähetin ne kaikkiin Israelin maan rajoihin: että he
tekivät häpiällisen ja kauhian työn Israelissa.

<span id="an_20:7">20:7</span> Katso, te olette kaikki Israelin lapset
tässä, pitäkäät neuvoa ja tehkäät jotain tähän asiaan.

<span id="an_20:8">20:8</span> Niin kaikki kansa nousi niinkuin yksi
mies ja sanoi: älkään meistä yksikään menkö majaansa eikä kenkään
poiketko huoneesensa;

<span id="an_20:9">20:9</span> Mutta sen me nyt teemme Gibeaa vastaan,
me heitämme arpaa häntä vastaan,

<span id="an_20:10">20:10</span> Ja otamme kymmenen miestä sadasta ja
sata tuhannesta ja tuhannen kymmenestätuhannesta, kaikista Israelin
sukukunnista, ottamaan kansalle ravintoa, tulemaan ja tekemään Gibealle,
joka BenJaminissa on, kaiken sen hulluuden jälkeen, kuin he ovat tehneet
Israelissa.

<span id="an_20:11">20:11</span> Niin kokosivat heitänsä kaikki Israelin
miehet kaupunkiin, niinkuin yksi mies, ja tekivät liiton keskenänsä.

<span id="an_20:12">20:12</span> Ja Israelin sukukunnat lähettivät
miehiä kaikkein BenJaminin sukukuntain tykö, ja käskivät heille sanoa:
mikä pahateko tämä on, joka teidän seassanne on tapahtunut?

<span id="an_20:13">20:13</span> Antakaat siis nyt ne ilkiät miehet
Gibeasta, meidän tappaaksemme ja ottaaksemme pahuutta Israelista pois.
Mutta BenJaminin lapset ei tahtoneet kuulla veljeinsä Israelin lasten
ääntä.

<span id="an_20:14">20:14</span> Vaan BenJaminin lapset kokosivat
heitänsä kaupungeista Gibeaan, menemään ulos sotaan Israelin lapsia
vastaan.

<span id="an_20:15">20:15</span> Ja olivat sinä päivänä luetut
BenJaminin lapset kaupungeista kuusikolmattakymmentä tuhatta miestä,
jotka miekkaa vetivät ulos, ilman Gibean asuvaisia, joita oli
seitsemänsataa valittua miestä.

<span id="an_20:16">20:16</span> Ja kaiken sen kansan seassa oli
seitsemänsataa valittua miestä, jotka olivat vasenkätiset, ja taisivat
kaikki nämät lingolla osata hiuskarvaan, niin ettei he hairahtuneet.

<span id="an_20:17">20:17</span> Mutta Israelin miehiä, ilman
BenJaminilaisia oli neljäsataa tuhatta, jotka miekkaa vetivät ulos, ja
olivat kaikki vahvat sotamiehet.

<span id="an_20:18">20:18</span> Ja Israelin lapset nousivat ja menivät
Jumalan huoneesen, ja kysyivät Jumalalta, sanoen: kuka menee meidän
edellämme alkamaan sotaa BenJaminin lapsia vastaan? Herra sanoi: Juudan
pitää alkaman.

<span id="an_20:19">20:19</span> Ja Israelin lapset nousivat aamulla ja
sioittivat itsensä Gibean eteen.

<span id="an_20:20">20:20</span> Israelin miehet menivät sotaan
BenJaminin kanssa, ja Israelin miehet sääsivät sodan heitä vastaan
Gibeassa.

<span id="an_20:21">20:21</span> Ja BenJaminin lapset läksivät Gibeasta
ja löivät sinä päivänä Israelista kaksikolmattakymmentä tuhatta miestä
ketoon.

<span id="an_20:22">20:22</span> Ja Israelin kansan miehet vahvistivat
heitänsä ja valmistivat itsensä taas sotimaan siinä paikassa, jossa he
olivat ensimmäisenäkin päivänä valmiit.

<span id="an_20:23">20:23</span> Ja Israelin lapset menivät ylös ja
itkivät Herran edessä ehtoosen asti, ja kysyivät Herralta, sanoen:
pitääkö meidän vielä menemän sotimaan BenJaminin lasten, meidän
veljeimme kanssa? Herra sanoi: menkäät heitä vastaan.

<span id="an_20:24">20:24</span> Ja Israelin lapset kävivät edes toisena
päivänä BenJaminin lapsia vastaan;

<span id="an_20:25">20:25</span> Ja BenJaminilaiset läksivät Gibeasta
toisena päivänä heitä vastaan ja löivät vielä nyt
kahdeksantoistakymmentä tuhatta miestä Israelin lapsista maahan, jotka
kaikki miekkaa vetivät ulos.

<span id="an_20:26">20:26</span> Silloin menivät kaikki Israelin lapset
ja kaikki kansa ylös ja tulivat Jumalan huoneesen, itkivät ja
oleskelivat siellä Herran edessä, ja paastosivat sen päivän ehtoosen
asti, ja uhrasivat polttouhria ja kiitosuhria Herran edessä.

<span id="an_20:27">20:27</span> Ja Israelin lapset kysyivät Herralta;
ja Jumalan liitonarkki oli siihen aikaan siellä.

<span id="an_20:28">20:28</span> Ja Pinehas Eleatsarin poika, Aaronin
pojan, seisoi hänen edessänsä sillä ajalla ja sanoi: pitääkö meidän
vielä menemän sotimaan BenJaminin lapsia meidän veljiämme vastaan,
taikka pitääkö meidän lakkaaman? Herra sanoi: menkäät sinne, huomenna
minä annan heidät teidän käsiinne.

<span id="an_20:29">20:29</span> Ja Israelin lapset panivat väijytykset
joka taholta Gibean ympärille.

<span id="an_20:30">20:30</span> Ja Israelin lapset menivät kolmantena
päivänä BenJaminin lapsia vastaan ja asettivat heitänsä Gibeaa vastaan,
niinkuin he ennenkin kaksi kertaa tekivät.

<span id="an_20:31">20:31</span> Niin menivät BenJaminin lapset kansaa
vastaan, ja erkausivat kaupungista, rupesivat lyömään ja haavoittamaan
monikahtoja kansasta, niinkuin ennenkin niillä kahdella erällä, kedolla
kahden tien päällä, joista yksi menee BetEliin ja toinen Gibeaan, liki
kolmekymmentä miestä Israelista.

<span id="an_20:32">20:32</span> Niin BenJaminin lapset sanoivat: he
ovat lyödyt meidän edessämme niinkuin ennenkin. Vaan Israelin lapset
sanoivat: paetkaamme ja houkutelkaamme heitä kaupungista ulos teiden
päälle.

<span id="an_20:33">20:33</span> Niin nousivat kaikki miehet Israelista,
jokainen siastansa, ja asettivat heitänsä BaalTamariin; ja Israelin
väijyjät nousivat siastansa Gabaan luolasta.

<span id="an_20:34">20:34</span> Ja kymmenentuhatta valittua miestä
kaikesta Israelista tuli Gibeaa vastaan, ja sota tuli sangen raskaaksi;
mutta ei ne tietäneet onnettomuuden heitä lähestyvän.

<span id="an_20:35">20:35</span> Ja Herra löi BenJaminin Israelin
edestä, niin että Israelin lapset sinä päivänä löivät
viisikolmattakymmentä tuhatta ja sata miestä BenJaminista, jotka kaikki
miekkaa vetivät ulos.

<span id="an_20:36">20:36</span> Mutta kuin BenJaminin lapset näkivät
heitänsä lyödyksi, antoivat Israelin miehet heille siaa; sillä he
uskalsivat väijytyksensä päälle, jotka he olivat asettaneet liki Gibeaa.

<span id="an_20:37">20:37</span> Ja väijyjät kiiruhtivat, karkasivat
Gibeaan, menivät ja löivät koko kaupungin miekan terällä.

<span id="an_20:38">20:38</span> Ja Israelin miehillä oli määrätty aika
keskenään väijyjäin kanssa, lyödä heitä miekalla, koska savu nousi
kaupungista.

<span id="an_20:39">20:39</span> Kuin Israelin miehet käänsivät itsensä
sotaan, ja BenJaminilaiset rupesivat lyömään ja haavoittamaan Israelia,
liki kolmekymmentä miestä, niin he sanoivat: tosin he ovat lyödyt
meiltä, niinkuin entisessäkin tappeluksessa.

<span id="an_20:40">20:40</span> Niin rupesi savu käymään kohdastansa
kaupungista ylös ja BenJaminilaiset palasivat takaperin, ja katso, koko
kaupungista savu kävi ylös taivasta kohden.

<span id="an_20:41">20:41</span> Ja Israelin miehet käänsivät itsensä,
ja BenJaminin miehet hämmästyivät; sillä he näkivät, että heitä
onnettomuus lähestyi.

<span id="an_20:42">20:42</span> Ja he käänsivät itsensä Israelin
miesten edessä korven tielle; mutta sota saavutti heidät: sitälikin
niitä jotka kaupungeista olivat, surmasivat he siellä.

<span id="an_20:43">20:43</span> Ja ne piirittivät BenJaminin, ja
ajoivat takaa Menuaan asti, ja tallasivat niitä Gibean kohdalla,
auringon ylenemistä päin.

<span id="an_20:44">20:44</span> Ja BenJaminista lankesi
kahdeksantoistakymmentä tuhatta miestä, jotka kaikki olivat vahvat
sotamiehet.

<span id="an_20:45">20:45</span> Niin käänsivät he itsensä ja pakenivat
korpeen päin Rimmonin vuorelle, mutta sillä tiellä löivät he
viisituhatta miestä, ja ajoivat heitä takaa Gibeoniin asti, ja löivät
heistä kaksituhatta miestä.

<span id="an_20:46">20:46</span> Ja kaikki jotka sinä päivänä
BenJaminista lankesivat, olivat viisikolmattakymmentä tuhatta miestä,
jotka miekkaa vetivät ulos, ja olivat kaikki vahvat sotamiehet.

<span id="an_20:47">20:47</span> Ainoasti kuusisataa miestä käänsi
itsensä ja pakeni jälleen korpeen Rimmonin vuorelle, ja jäivät Rimmonin
vuorelle neljäksi kuukaudeksi.

<span id="an_20:48">20:48</span> Ja Israelin lapset tulivat jällensä
BenJaminin lasten tykö ja löivät ne kaupungista miekan terällä, sekä
kansan että eläimet, ja kaikki mitä he löysivät; ja kaikki kaupungit
jotka he löysivät, polttivat he tulella.

<span id="an_21:1">21:1</span> Ja Israelin miehet olivat vannoneet
Mitspassa ja sanoneet: ei yksikään meistä pidä tytärtänsä antaman
BenJaminilaisille emännäksi.

<span id="an_21:2">21:2</span> Ja kansa tuli Jumalan huoneesen ja oli
siellä Jumalan edessä ehtoosen asti; ja he korottivat äänensä ja itkivät
katkerasti,

<span id="an_21:3">21:3</span> Ja sanoivat: O Herra Israelin Jumala,
miksi tämä tapahtui Israelissa, että tänäpänä on yksi sukukunta
Israelista vähentynyt?

<span id="an_21:4">21:4</span> Ja toisena päivänä nousi kansa varhain ja
rakensi siihen alttarin, ja uhrasi polttouhria ja kiitosuhria.

<span id="an_21:5">21:5</span> Ja Israelin lapset sanoivat: kuka on
kaikista Israelin sukukunnista, joka ei tänne ole tullut kansan kanssa
Herran eteen? Sillä suuri vala oli tehty, että se joka ei tullut Herran
tykö Mitspaan, hänen piti totisesti kuoleman.

<span id="an_21:6">21:6</span> Ja Israelin lapset katuivat veljensä
BenJaminin tähden ja sanoivat: tänäpänä on yksi sukukunta Israelista
hävitetty.

<span id="an_21:7">21:7</span> Ja kuinka me käytämme itsemme heidän
kanssansa, että jääneet saisivat emäntiä? sillä me olemme vannoneet
Herran kautta, ettemme anna heille emäntiä meidän tyttäristämme.

<span id="an_21:8">21:8</span> Ja he sanoivat: kuka on Israelin
sukukunnassa, joka ei ole tänne tullut Herran tykö Mitspaan? ja katso,
ei ole yksikään ollut leirissä kansan seassa Jabeksesta Gileadissa.

<span id="an_21:9">21:9</span> Ja kansa luettiin: ja katso, ei ollut
siellä yhtäkään Jabeksen asuvaa Gileadista.

<span id="an_21:10">21:10</span> Niin he lähettivät sinne kansasta
kaksitoistakymmentä tuhatta sotamiestä ja käskivät heitä, sanoen:
menkäät ja lyökäät Jabeksen asuvaiset Gileadissa miekan terällä
vaimoinensa ja lapsinensa.

<span id="an_21:11">21:11</span> Mutta näin pitää teidän tekemän: kaiken
miehenpuolen ja kaikki vaimot, jotka miesten kanssa ovat maanneet, pitää
teidän tappaman.

<span id="an_21:12">21:12</span> Ja he löysivät Jabeksen asuvaisista
Gileadissa neljäsataa piikaa, jotka neitseet olivat ja ei olleet
yhdenkään miehen tykönä maanneet, ne he veivät Silon leiriin, joka on
Kanaanin maassa.

<span id="an_21:13">21:13</span> Niin koko kansa lähetti matkaan ja
käski sanoa BenJaminin lapsille, jotka olivat Rimmonin kalliolla, ja
kutsuivat heitä ystävällisesti.

<span id="an_21:14">21:14</span> Ja BenJaminin lapset tulivat silloin
jälleen, ja he antoivat heille emäntiä niistä jotka he olivat jättäneet
elämään Jabeksen vaimoista Gileadissa; ja ei niinkään heille täytynyt.

<span id="an_21:15">21:15</span> Niin kansa katui BenJaminin tähden,
että Herra oli loven tehnyt Israelin sukukunnissa.

<span id="an_21:16">21:16</span> Ja kansan vanhimmat sanoivat: kuinka me
teemme, että jääneet saisivat myös emäntiä? sillä vaimoväki BenJaminissa
on hukutettu.

<span id="an_21:17">21:17</span> Ja sanoivat: niiden pitää kuitenkin
nautitseman perimisensä, jotka jääneet ovat BenJaminista, ettei yksikään
sukukunta Israelista hävitettäisi,

<span id="an_21:18">21:18</span> Ja emme taida antaa heille meidän
tyttäriämme emänniksi; sillä Israelin lapset ovat vannoneet ja sanoneet:
kirottu olkoon se, joka BenJaminilaisille emännän antaa.

<span id="an_21:19">21:19</span> Ja he sanoivat: katso, Herran
jokavuotinen juhlapäivä on Silossa, joka on BetElistä pohjoiseen päin,
auringon nousuun päin siitä tiestä, joka menee BetElistä Sikemiin, ja
länteen päin Lebonasta.

<span id="an_21:20">21:20</span> Ja he käskivät BenJaminin lapsille ja
sanoivat: menkäät ja väijykäät viinamäissä.

<span id="an_21:21">21:21</span> Ja kuin näette Silon tyttäret käyvän
ulos hyppyyn, niin juoskaat kiiruusti viinamäistä, ja ottakaat jokainen
teillenne Silon tyttäristä emännän, ja menkäät BenJaminin maalle.

<span id="an_21:22">21:22</span> Kuin heidän isänsä taikka veljensä
tulevat valittamaan meidän eteemme, niin me sanomme heille: olkaat
heille armiaat, sillä emme ole ottaneet heille emäntää sodalla; mutta
ette tahtoneet heille antaa: tämä on teidän syynne.

<span id="an_21:23">21:23</span> BenJaminin lapset tekivät niin ja
ottivat hypyistä lukunsa jälkeen vaimot ryövyydellä, ja menivät pois ja
asuivat perinnössänsä, rakensivat kaupungeita ja asuivat niissä.

<span id="an_21:24">21:24</span> Israelin lapset menivät myös sieltä
pois silloin, itsekukin sukukuntansa ja lankoutensa tykö, ja menivät
sieltä itsekukin perimiseensä.

<span id="an_21:25">21:25</span> Silloin ei ollut kuningasta Israelissa,
vaan jokainen teki niinkuin hänelle näkyi oikein olevan.

------------------------------------------------------------------------

[Next: Ruth](rut)
