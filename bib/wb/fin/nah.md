[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mic)  [Next](hab) 

------------------------------------------------------------------------

### Finnish Bible: Nahum

<span id="an_1:1">1:1</span> Tämä on Niniven kuorma, ja Nahumin
Elkosilaisen ennustuskirja.

<span id="an_1:2">1:2</span> Herra on kiivas Jumala ja kostaja, ja Herra
on kostaja ja vihainen; Herra on kostaja vihollisiansa vastaan, joka ei
vainollisiansa unohda.

<span id="an_1:3">1:3</span> Herra on pitkämielinen ja suuri voimassa,
jonka edessä ei kenkään ole viatoin; Herran tie on tuulessa ja
tuulispäässä jonka jalkain tomu pilvi on.

<span id="an_1:4">1:4</span> Joka nuhtelee merta, ja kuivaa sen, ja
tekee kaikki virrat kuivaksi; Basan ja Karmel taipuu, ja se nääntyy mitä
Libanonin vuorella kukoistaa.

<span id="an_1:5">1:5</span> Vuoret vapisevat hänen edessänsä, ja
kukkulat sulavat; maa palaa hänen edessänsä, ja maan piiri, ja kaikki,
jotka siinä asuvat.

<span id="an_1:6">1:6</span> Ja kuka seisoo hänen vihansa edessä? eli
kuka voi pysyä hänen hirmuisuutensa edessä? hänen vihansa palaa niinkuin
tuli, ja kalliot lohkeevat hänen edessänsä.

<span id="an_1:7">1:7</span> Herra on laupias, ja turva hädän aikana; ja
tuntee ne, jotka uskaltavat hänen päällensä.

<span id="an_1:8">1:8</span> Kuin vedenpaisumus juoksee, niin hän sen
lopettaa; mutta hänen vihollisiansa hän vainoo pimeydellä.

<span id="an_1:9">1:9</span> Mitä te ajattelette Herraa vastaan? Hän on
se, joka kuitenkin tekee lopun; ei ahdistus kahdesti tule.

<span id="an_1:10">1:10</span> Sillä niinkuin orjantappurat, jotka
sekaseuraisin kasvavat ja kaikkein tuoreimmat ovat, poltetaan niinkuin
kuivat korret;

<span id="an_1:11">1:11</span> Niin pitää oleman se kavala juoni, joka
sinusta tulee ulos, ja pahaa ajattelee Herraa vastaan.

<span id="an_1:12">1:12</span> Näin sanoo Herra: vaikka he ovat
rauhassa, ja heitä on tosin monta, kuitenkin heidän pitää maahan
hakatuksi tuleman ja menemän pois; sillä minä olen sinua nöyryyttänyt,
mutta en tahdo kuitenkaan enempää vaivata.

<span id="an_1:13">1:13</span> Vaan tahdon silloin hänen ikeensä sinusta
särkeä, ja reväistä rikki sinun sitees.

<span id="an_1:14">1:14</span> Mutta sinua vastaan on Herra käskenyt,
ettei yksikään sinun nimes siemen pysymän pidä. Sinun Jumalas huoneesta
tahdon minä hukuttaa sinun epäjumalas, ja kuvas tahdon minä sinulle
haudaksi tehdä; sillä sinä olet tyhjäksi tullut.

<span id="an_1:15">1:15</span> Katso, suloisten saarnaajain jalat ovat
vuorilla, niiden jotka rauhaa julistavat; pidä sinun juhlapäiväs, Juuda,
ja maksa lupaukses; sillä ei se jumalatoin pidä enään tuleman sinun
päälles, joka on kokonaan hävitetty.

<span id="an_2:1">2:1</span> Haaskaaja astuu ylös sinua vastaan, ja
piirittää linnan; mutta ota ahkerasti vaari teistäs, hankitse itses
jalosti, ja vahvista sinun voimas väkevästi.

<span id="an_2:2">2:2</span> Sillä Herra tuo jälleen Jakobin suuren
kunnian, niinkuin Israelinkin suuren kunnian, vaikka ryöstäjät ovat
hänen tyhjentäneet ja viinapuunsa oksat turmelleet.

<span id="an_2:3">2:3</span> Hänen väkeväinsä kilvet ovat punaiset,
hänen sotaväkensä on niinkuin purpura; hänen rattaansa valistavat
niinkuin tulisoihdut, kuin sotaan mennään: heidän keihäänsä häälyvät.

<span id="an_2:4">2:4</span> Rattaat vierivät kaduilla, ja kolisevat
kujilla; he välkkyvät niinkuin tulisoitto, ja juoksevat niinkuin
pitkäisen leimaus.

<span id="an_2:5">2:5</span> Mutta hän ajattelee väkeviänsä; kuitenkin
heidän pitää lankeeman, vaikka kuhunka he tahtovat; ja heidän pitää
rientämän muureihinsa päin, ja siihen varjelukseen, kussa he irstaana
olisivat.

<span id="an_2:6">2:6</span> Mutta portit virtain tykönä kuitenkin
avataan, ja huone hajoitetaan.

<span id="an_2:7">2:7</span> Kuningatar pitää vietämän pois vangittuna,
ja hänen piikansa huokaaman niinkuin mettiset, ja rintoihinsa lyömän.

<span id="an_2:8">2:8</span> Ninive on ollut aikanansa niinkuin
kalalammikko vettä täynnä, mutta nyt he pakenevat. Seisokaat, seisokaat,
(pitää heitä huutaman); vaan ei ole ketään, joka taaksensa katsoo.

<span id="an_2:9">2:9</span> Niin ryöstäkäät hopiaa, ryöstäkäät kultaa;
sillä tässä on tavaraa ilman loppumata, ja kaikkinaisten kalliiden
kappaleiden paljous.

<span id="an_2:10">2:10</span> Mutta nyt sen täytyy tyhjennetyksi,
peräti paljastetuksi ja hävitetyksi tulla; sydän on rauvennut pois,
polvet horjuvat, ja kaikki lanteet vapisevat, ja kaikkein kasvot
mustaksi muuttuvat.

<span id="an_2:11">2:11</span> Kussa nyt on jalopeurain asuinsia ja
nuorten jalopeurain laidun, johon jalopeura meni, ja naaras jalopeura,
jalopeuran penikan kanssa, ja ei tohtinut kenkään heitä karkottaa?

<span id="an_2:12">2:12</span> Vaan jalopeura raateli kyllä
penikoillensa ja mursi naarasjalopeuroillensa; ja täytti luolansa
raateluksesta ja pesänsä ryöstämisestä.

<span id="an_2:13">2:13</span> Katso, minä tulen sinun tykös, sanoo
Herra Zebaot, ja sytytän sinun rattaas savuun, ja miekan pitää sinun
nuoret jalopeuras syömän; ja minä teen lopun sinun ryöstämisestäs
maassa, ettei enään pidä sinun sanansaattajas ääntä kuuluman.

<span id="an_3:1">3:1</span> Voi sitä murhakaupunkia, joka on täynnä
valhetta ja ryöstöä, eikä tahdo ryöstöstänsä lakata!

<span id="an_3:2">3:2</span> Sillä siinä kuullaan ruoskat vinkuvan ja
ratasten pyörät kitisevän, hevoset hirnuvan ja rattaat vierivän.

<span id="an_3:3">3:3</span> Hän vie ratsastajat välkkyväisillä
miekoilla, ja kiiltävillä keihäillä; siinä monta tapettua makaa, ja
suuret ruumisten läjät, niin että ruumiit ovat lukemattomat ja niihin
täytyy langeta.

<span id="an_3:4">3:4</span> Kaikki nämät sen kauniin ja rakkaan porton
suuren huoruuden tähden, joka on taitava noita, joka huoruudellansa
pakanat, ja velhoudellansa maat ja kansat myynyt on.

<span id="an_3:5">3:5</span> Katso, minä tulen sinun kimppuus, sanoo
Herra Zebaot, minä avaan sinun vaattees palteen sinun kasvoistas, ja
näytän sinun häpys pakanoille, ja sinun häpiäs valtakunnille osoitan.

<span id="an_3:6">3:6</span> Ja teen sinun sangen kauhistavaiseksi, ja
häpäisen sinun, ja teen sinun saastaisuudeksi.

<span id="an_3:7">3:7</span> Ja pitää tapahtuman, että kaikki, jotka
sinun näkevät, pitää sinua pakeneman, ja sanoman: Ninive on raadeltu, ja
kuka tahtoo häntä armahtaa, ja kusta minun pitäis sinulle lohduttajaa
etsimän?

<span id="an_3:8">3:8</span> Oletkos parempi kuin hallitsiain kaupunki
No? joka virtain keskellä oli, ja vesi juoksi hänen ympärillänsä, jonka
muurit ja vahvistukset olivat meren reunassa.

<span id="an_3:9">3:9</span> Etiopia ja Egypti oli hänen lukematoin
väkensä; Put ja Lybia olivat sinun apunas.

<span id="an_3:10">3:10</span> Ja kuitenkin hänen täytyi pois ajettuna
olla, ja mennä pois vangittuna; ja hänen lapsensa ovat kaikkein katuin
suissa lyödyt, ja hänen kunniallisistansa heitettiin arpaa, ja kaikki
hänen ylimmäisensä pantiin kahleisiin.

<span id="an_3:11">3:11</span> Juuri niin täytyy sinun myös juopua, ja
sinuas lymyttää, ja turvaa vihollistes edestä etsiä.

<span id="an_3:12">3:12</span> Kaikki sinun vahvat kaupunkis ovat
niinkuin fikunapuut, joissa kypsät fikunat ovat: kuin niitä pudistetaan,
niin he putoovat sen suuhun, joka niitä syödä tahtoo.

<span id="an_3:13">3:13</span> Katso, sinun kansas pitää tuleman
niinkuin vaimot, ja sinun maas ovet pitää sinun vihollisilles kokonansa
aukeneman, ja tulen pitää sinun salpas syömän.

<span id="an_3:14">3:14</span> Ammunna sinulles vettä siinä, missä sinä
piiritetään; vahvista sinun linnas, mene saveen ja sotke sitä, ja tee
vahvoja tiilejä.

<span id="an_3:15">3:15</span> Mutta tulen pitää sinua syömän, ja miekan
sinua surmaaman; sen pitää sinun syömän niinkuin paarmat; sen pitää
lankeeman sinun päälles niinkuin ruohomadot.

<span id="an_3:16">3:16</span> Enempi sinulla on kauppamiehiä kuin
tähtiä taivaassa; mutta nyt heidän pitää itsensä hajoittaman niinkuin
paarmat, ja lentämän siitä pois.

<span id="an_3:17">3:17</span> Sinun ylimmäistäs on niin monta niinkuin
ruohomatoja, ja päämiehiäs niinkuin paarmoja, jotka heitänsä aidoille
vilun aikana sioittavat; mutta kuin aurinko nousee, niin he sieltä
lähtevät, ettei siaakaan tuta, kussa he olivat.

<span id="an_3:18">3:18</span> Sinun paimenes, sinä Assurin kunigas,
pitää makaaman, ja sinun voimallises pitää maata paneman; sinun kansas
pitää vuorille hajoitettaman, ja ei pidä kenenkään heitä kokooman.

<span id="an_3:19">3:19</span> Ei pidä kenenkään sinun vahinkoas
parantaman, eikä sinun rangaistuksestas sureman; vaan kaikki, jotka
näitä sinusta kuulevat, pitää käsiänsä sinusta yhteen lyömän; sillä ketä
ei ole sinun pahuutes ilman lakkaamata kohdannut.

------------------------------------------------------------------------

[Next: Habakkuk](hab)
