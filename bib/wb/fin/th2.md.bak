[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th1)  [Next](ti1.md) 

------------------------------------------------------------------------

### Finnish Bible: 2 Thessalonians

<span id="an_1:1">1:1</span> Paavali ja Silvanus ja Timoteus
Tessalonikan seurakunnalle Jumalassa, meidän Isässämme, ja Herrassa
Jesuksessa Kristuksessa:

<span id="an_1:2">1:2</span> Armo olkoon teille ja rauha Jumalalta,
meidän Isältämme ja Herralta Jesukselta Kristukselta!

<span id="an_1:3">1:3</span> Meidän pitää aina teidän edestänne, rakkaat
veljet , Jumalaa kiittämän, niinkuin kohtuullinen on: sillä teidän
uskonne kasvaa jalosti ja kaikkein teidän rakkautenne lisääntyy jokaista
kohtaan,

<span id="an_1:4">1:4</span> Niin että me teistä Jumalan seurakunnissa
kerskaamme, teidän kärsivällisyydestänne ja uskostanne kaikessa teidän
vainossanne ja vaivassanne, jota te kärsitte:

<span id="an_1:5">1:5</span> Jotka osoittavat, että Jumala on oikein
tuomitseva, ja te Jumalan valtakuntaan soveliaaksi tulette, jonka tähden
te myös kärsitte,

<span id="an_1:6">1:6</span> Että se on oikein Jumalan edessä niitä taas
vaivata, jotka teitä vaivaavat;

<span id="an_1:7">1:7</span> Mutta teille, jotka vaivataan, antaa levon
meidän kanssamme, kuin Herra Jesus taivaasta ilmaantuu, voimansa
enkelien kanssa.

<span id="an_1:8">1:8</span> Ja tulen leimauksella, joka niille kostaa,
jotka ei Jumalaa tunteneet, ja niille, jotka ei meidän Herran Jesuksen
Kristuksen evankeliumia tottele,

<span id="an_1:9">1:9</span> Jotka vaivaa kärsimän pitää, ijankaikkisen
kadotuksen, Herran kasvoista ja hänen kunniansa väkevyydestä:

<span id="an_1:10">1:10</span> Kuin hän tuleva on, kirkastettaa pyhäinsä
kanssa, ja ihmeelliseksi tulemaan kaikkein uskovaisten kanssa; sillä
meidän todistuksemme teidän tykönne siitä päivästä olette te uskoneet.

<span id="an_1:11">1:11</span> Ja sentähden me myös aina rukoilemme
teidän edestänne, että meidän Jumalamme teitä otolliseksi tekis siihen
kutsumiseen, ja täyttäis kaiken hyvyyden suosion ja uskon vaikutuksen,
voimassa:

<span id="an_1:12">1:12</span> Että meidän Herran Jesuksen Kristuksen
nimi teissä ylistettäisiin, ja te taas hänessä, meidän Jumalan ja Herran
Jesuksen Kristuksen armon kautta.

<span id="an_2:1">2:1</span> Mutta me rukoilemme teitä, rakkaat veljet,
meidän Herran Jesuksen Kristuksen tulemisen ja meidän kokoontumisemme
kautta hänen tykönsä,

<span id="an_2:2">2:2</span> Ettette aivan nopiasti teitänne salli
teidän mielestänne kääntää pois eli peljätettää, ei hengen, eikä puheen,
eikä kirjan kautta, niin kuin se meiltä lähetetty olis, niinkuin
Kristuksen päivä jo käsissä olis.

<span id="an_2:3">2:3</span> Älkäät antako kenenkään teitänne vietellä
millään tavalla; sillä ei hän ennen tule kuin luopumus tapahtuu ja
synnin ihminen ilmoitetaan, kadotuksen lapsi,

<span id="an_2:4">2:4</span> Joka on vastaanseisoja, ja korottaa itsensä
kaikkein päälle, mikä jumalaksi taikka jumalanpalveluksi kutsutaan, niin
että hän istuttaa itsensä Jumalan templiin niinkuin Jumala, ja tekee
itsensä jumalaksi.

<span id="an_2:5">2:5</span> Ettekö te muista, että minä teidän
tykönänne ollessani näitä jo teille sanoin?

<span id="an_2:6">2:6</span> Ja mikä nyt estää, te tiedätte, että hän
pitää ajallansa ilmoitettaman.

<span id="an_2:7">2:7</span> Sillä hän nyt pahuutta vaikuttaa
salaisesti, ainoastaan että se, mikä nyt estää, tulee pois.

<span id="an_2:8">2:8</span> Ja silloin se pahanilkinen ilmoitetaan,
jonka Herra suunsa hengellä tappaa, ja tekee hänen kanssansa lopun,
tulemisensa ilmoituksen kautta,

<span id="an_2:9">2:9</span> Jonka tulemus saatanan vaikutuksen jälkeen
tapahtuu, kaikella voimalla ja merkeillä ja petollisilla ihmeillä,

<span id="an_2:10">2:10</span> Ja kaikella vääryyden petoksella niiden
seassa, jotka kadotukseen tulevat, ettei he rakkautta totuuden puoleen
ottaneet, autuaaksi tullaksensa.

<span id="an_2:11">2:11</span> Sentähden on Jumala heille lähettävä
väkevän eksytyksen, niin että he valheen uskovat:

<span id="an_2:12">2:12</span> Että ne kaikki tuomittaisiin, jotka ei
totuutta uskoneet, vaan vääryyteen suostuvat.

<span id="an_2:13">2:13</span> Mutta meidän pitää aina teidän edestänne
Jumalaa kiittämän, rakkaat veljet Herrassa, että Jumala on teidät alusta
autuuteen valinnut, Hengen pyhityksen kautta ja totuuden uskossa,

<span id="an_2:14">2:14</span> Johonka hän teitä meidän evankeliumin
kautta kutsunut on, meidän Herran Jesuksen Kristuksen kunnian
omaisuuteen.

<span id="an_2:15">2:15</span> Niin olkaat siis, rakkaat veljet,
pysyväiset ja pitäkäät ne säädyt, jotka te oppineet olette, olkoon se
meidän saarnastamme taikka kirjastamme.

<span id="an_2:16">2:16</span> Mutta itse meidän Herra Jesus Kristus, ja
Jumala ja meidän Isämme, joka meitä rakasti ja antoi meille
ijankaikkisen lohdutuksen ja hyvän toivon armon kautta,

<span id="an_2:17">2:17</span> Lohduttakoon teidän sydämenne, ja teitä
kaikkinaisessa opissa ja hyvässä työssä vahvistakoon!

<span id="an_3:1">3:1</span> Vielä, rakkaat veljet, rukoilkaat meidän
edestämme, että Herran sana menestyis ja niin kunnioitettaisiin kuin
teidänkin tykönänne,

<span id="an_3:2">3:2</span> Ja että me häijyistä ja pahoista ihmisistä
pelastettaisiin; sillä ei usko ole joka miehen.

<span id="an_3:3">3:3</span> Mutta Herra on uskollinen, joka teitä
vahvistaa ja pahasta varjelee.

<span id="an_3:4">3:4</span> Mutta me toivomme Herrassa teistä, että te
teette ja tekeväiset olette, mitä me teille olemme käskeneet.

<span id="an_3:5">3:5</span> Mutta Herra ojentakoon teidän sydämenne
Jumalan rakkauteen ja Kristuksen kärsivällisyyteen!

<span id="an_3:6">3:6</span> Mutta me käskemme teitä, rakkaat veljet,
meidän Herran Jesuksen Kristuksen nimeen, että te teitänne eroittaisitte
jokaisesta veljestä, joka häijysti itsensä käyttää ja ei sen säädyn
jälkeen, jonka hän meiltä saanut on.

<span id="an_3:7">3:7</span> Sillä te itse tiedätte, kuinka teidän meitä
seuraaman pitää: emmepä me ole tavattomasti teidän seassanne olleet.

<span id="an_3:8">3:8</span> Emme myös ole leipää keltään ilman
ottaneet, vaan työllä ja hiellä: yöllä ja päivällä olemme me työtä
tehneet, ettemme kellenkään teidän seassanne kuormaksi olisi.

<span id="an_3:9">3:9</span> Ei, ettei meillä se valta olisi, vaan että
me itsemme opiksi teille antaisimme, seurataksenne meitä.

<span id="an_3:10">3:10</span> Ja kuin me teidän tykönänne olimme, niin
me senkaltaisia teille käskimme, että jos ei joku tahdo työtä tehdä,
niin ei hänen syömänkään pidä.

<span id="an_3:11">3:11</span> Sillä me kuulemme, että muutamat teidän
seassanne tavattomasti vaeltavat, ja ei tee työtä, vaan joutilaina ovat.

<span id="an_3:12">3:12</span> Mutta senkaltaisia me käskemme ja
neuvomme meidän Herran Jesuksen Kristuksen kautta, että he
hiljaisuudessa työtä tekisivät ja omaa leipäänsä söisivät.

<span id="an_3:13">3:13</span> Mutta te, rakkaat veljet, älkäät väsykö
hyvää tekemästä.

<span id="an_3:14">3:14</span> Ellei siis joku tottele meidän sanaamme
lähetyskirjan kautta, niin merkitkäät se ja älkäät kanssakäymistä pitäkö
hänen kanssansa, että hän häpeäis,

<span id="an_3:15">3:15</span> Ja älkäät häntä pitäkö niinkuin
vihollisena, vaan neuvokaat niinkuin veljeä.

<span id="an_3:16">3:16</span> Mutta itse rauhan Herra antakoon teille
rauhan aina kaikella tavalla! Herra olkoon teidän kanssanne!

<span id="an_3:17">3:17</span> Tervehdys minun Paavalin kädelläni, joka
on merkki kaikissa lähetyskirjoissa: näin minä kirjoitan.

<span id="an_3:18">3:18</span> Meidän Herran Jesuksen Kristuksen armo
olkoon kaikkein teidän kanssanne, amen!

------------------------------------------------------------------------

[Next: 1 Timothy](ti1.md)
