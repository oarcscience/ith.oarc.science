[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](oba)  [Next](mic.md) 

------------------------------------------------------------------------

### Finnish Bible: Jonah

<span id="an_1:1">1:1</span> Ja Herran sana tapahtui Jonalle Amittain
pojalle, sanoen:

<span id="an_1:2">1:2</span> Nouse ja mene suureen kaupunkiin Niniveen,
ja saarnaa siinä; sillä heidän pahuutensa on tullut minun kasvoini
eteen.

<span id="an_1:3">1:3</span> Mutta Jona nousi ja tahtoi paeta Tarsikseen
Herran kasvoin edestä. Ja hän tuli Japhoon, ja kuin hän löysi haahden,
joka tahtoi Tarsikseen mennä, antoi hän palkan, ja astui siihen menemään
heidän kanssansa Tarsikseen Herran kasvoin edestä.

<span id="an_1:4">1:4</span> Niin Herra antoi suuren tuulen tulla
merelle, ja suuri ilma nousi merellä, niin että haaksi luultiin
rikkaantuvan.

<span id="an_1:5">1:5</span> Ja haaksimiehet pelkäsivät, ja kukin huusi
jumalansa tykö, ja he heittivät kalut, jotka haahdessa olivat, mereen
keviämmäksi tullaksensa. Mutta Jona oli astunut alas haahden toiselle
pohjalle, ja makasi uneen nukkuneena.

<span id="an_1:6">1:6</span> Niin haahdenhaltia meni hänen tykönsä, ja
sanoi hänelle: miksis makaat? nouse, ja rukoile Jumalaas, että Jumala
muistais meitä, ettemme hukkuisi.

<span id="an_1:7">1:7</span> Niin he sanoivat toinen toisellensa:
tulkaat, ja heittäkäämme arpaa, tietääksemme, kenenkä tähden tämä
onnettomuus meillä on; ja kuin he heittivät arpaa, lankesi arpa Jonan
päälle.

<span id="an_1:8">1:8</span> Niin he sanoivat hänelle: ilmoita nyt
meille, kenen tähden tämä onnettomuus meillä on? mikä sinun tekos on, ja
kustas tulet? kusta maakunnasta eli kansasta sinä olet?

<span id="an_1:9">1:9</span> Hän sanoi heille: minä olen Hebrealainen,
ja minä pelkään Herraa Jumalaa taivaasta, joka meren ja karkian on
tehnyt.

<span id="an_1:10">1:10</span> Niin ne miehet pelkäsivät suuresti, ja
sanoivat hänelle: miksis näin teit? Sillä ne miehet tiesivät hänen
Herran edestä paenneen; sillä hän oli heille sen sanonut.

<span id="an_1:11">1:11</span> Niin he sanoivat hänelle: mitä meidän
pitää sinulle tekemän, että meri meille tyventyis? Sillä meri kävi ja
lainehti heidän ylitsensä.

<span id="an_1:12">1:12</span> Hän sanoi heille: ottakaat minut ja
heittäkäät mereen, niin meri teille tyvenee; sillä minä tiedän, että
tämä suuri ilma tulee teidän päällenne minun tähteni.

<span id="an_1:13">1:13</span> Ja miehet koettivat saada haahden
kuivalle; mutta ei he voineet, sillä meri kävi väkevästi heidän
ylitsensä.

<span id="an_1:14">1:14</span> Niin he huusivat Herran tykö ja sanoivat:
voi Herra! älä anna meidän hukkua tämän miehen sielun tähden, ja älä lue
meillen tätä viatointa verta! sillä sinä, Herra, teet niinkuin sinä
tahdot.

<span id="an_1:15">1:15</span> Niin he ottivat Jonan ja heittivät
mereen; ja meri asettui lainehtimasta.

<span id="an_1:16">1:16</span> Ja miehet pelkäsivät Herraa suuresti, ja
tekivät Herralle uhria ja lupausta.

<span id="an_1:17">1:17</span> (H2:1) Mutta Herra toimitti suuren kalan,
nielemään Jonaa. Ja Jona oli kalan vatsassa kolme päivää ja kolme yötä.

<span id="an_2:1">2:1</span> (H2:2) Ja Jona rukoili Herraa Jumalaansa
kalan vatsassa,

<span id="an_2:2">2:2</span> (H2:3) Ja sanoi: minä huusin Herraa minun
ahdistuksessani, ja hän vastasi minua; minä paruin helvetin vatsasta, ja
sinä kuulit minun ääneni.

<span id="an_2:3">2:3</span> (H2:4) Sinä heitit minun syvyyteen keskelle
merta, niin että aallot minua pyörsivät ympäriinsä; kaikki sinun lainees
ja aaltos kävivät minun päällitseni.

<span id="an_2:4">2:4</span> (H2:5) Minä ajattelin minuni hyljätyksi
sinun silmäis edestä; kuitenkin saan minä vielä nähdä sinun pyhän
templis.

<span id="an_2:5">2:5</span> (H2:6) Vedet piirsivät minua ympäri
sieluuni asti; syvyydet piirittivät minun; kaislisto peitti minun pääni.

<span id="an_2:6">2:6</span> (H2:7) Minä vajosin vuorten perustukseen
asti; maa salpasi minun teljillänsä ijankaikkisesti; mutta sinä otit
minun elämäni ulos kadotuksesta, Herra minun Jumalani.

<span id="an_2:7">2:7</span> (H2:8) Kuin minun sieluni epäili minussa,
niin minä muistin Herraa; ja minun rukoukseni tuli sinun tykös, sinun
pyhään templiis.

<span id="an_2:8">2:8</span> (H2:9) Mutta jotka luottavat tuhaan
valheeseen, ne hylkäävät laupiuden itse kohtaansa.

<span id="an_2:9">2:9</span> (H2:10) Mutta minä tahdon uhrata sinulle
kiitoksella, minä tahdon maksaa lupaukseni; Herran tykönä on apu.

<span id="an_2:10">2:10</span> (H2:11) Ja Herra sanoi kalalle, että hän
oksensi Jonan maan päälle.

<span id="an_3:1">3:1</span> Niin Herran sana tapahtui toisen kerran
Jonalle ja sanoi:

<span id="an_3:2">3:2</span> Nouse, mene suureen kaupunkiin Niniveen,
saarnaamaan siellä sitä saarnaa, jonka minä sinulle sanon.

<span id="an_3:3">3:3</span> Silloin Jona nousi ja meni Niniveen Herran
sanan jälkeen. Ja Ninive oli Jumalan suuri kaupunki, kolmen päiväkunnan
matka.

<span id="an_3:4">3:4</span> Ja kuin Jona rupesi siinä käymään yhden
päiväkunnan matkan, huusi hän ja sanoi: vielä on neljäkymmentä päivää;
niin Niniven pitää hukkuman.

<span id="an_3:5">3:5</span> Niin Niniven miehet uskoivat Jumalan
päälle, ja antoivat saarnata, että paastottaisiin, ja pukivat säkit
yllensä sekä pienet että suuret.

<span id="an_3:6">3:6</span> Ja kuin Niniven kuningas sen kuuli, nousi
hän istuimeltansa ja riisui kalliit vaatteensa, kääri itsensä säkkiin ja
istui tuhkaan.

<span id="an_3:7">3:7</span> Ja antoi kuuluttaa ja sanoa Ninivessä
kuninkaan tahdosta ja hänen sankareinsa käskystä, sanoen: ettei yksikään
ihminen taikka eläin, karja eli lampaat pidä mitään maistaman eikä
laitumelle ajettaman, ja ei vettäkään juoman;

<span id="an_3:8">3:8</span> Vaan ihmiset ja eläimet pitää säkkiin
puetettaman, ja heidän pitää lujasti Jumalan tykö huutaman. Ja jokainen
palatkaan pahasta tiestänsä ja kätensä väkivallasta.

<span id="an_3:9">3:9</span> Kukaties Jumala taitaa kääntyä ja katua, ja
lakata hirmuisesta vihastansa, ettemme huku.

<span id="an_3:10">3:10</span> Kuin Jumala näki heidän työnsä, että he
palasivat pahasta tiestänsä, katui Jumala sitä pahaa, jota hän oli
puhunut heille tehdäksensä, ja ei tehnytkään.

<span id="an_4:1">4:1</span> Niin Jona pani sen kovin pahaksensa, ja
vihastui.

<span id="an_4:2">4:2</span> Rukoili Herraa ja sanoi: voi Herra! sepä se
on, minkä minä sanoin, kuin minä olin vielä maassani, sentähden minä
tahdoin myös Tarsikseen paeta; sillä minä tiedän, että sinä Jumala olet
armollinen, laupias, pitkämielinen, suuresta hyvyydestä ja kadut pahaa.

<span id="an_4:3">4:3</span> Niin ota nyt, Herra, minun sieluni minusta
pois; sillä minä kuolisin paremmin kuin eläisin.

<span id="an_4:4">4:4</span> Mutta Herra sanoi: luuletkos oikein
vihastunees?

<span id="an_4:5">4:5</span> Ja Jona läksi kaupungista ja istui
kaupungista itään päin, ja teki siellä itsellensä majan ja istui sen
alla varjossa, siihenasti kuin hän näkis, mitä kaupungille tapahtuis.

<span id="an_4:6">4:6</span> Mutta Herra Jumala toimitti yhden pensaan,
joka kasvoi Jonan ylitse, että se olis hänen päänsä varjonnut, ja
virvoittanut häntä hänen vaivassansa; ja Jona riemuitsi siitä pensaasta
suurella ilolla.

<span id="an_4:7">4:7</span> Mutta Herra toimitti madon huomeneltain,
kuin aamurusko koitti, joka söi sitä pensasta, että se kuivettui.

<span id="an_4:8">4:8</span> Mutta kuin aurinko noussut oli, toimitti
Jumala suuren itätuulen, ja aurinko paisti Jonan päähän, että hän tuli
voimattomaksi. Niin hän toivotti sielullensa kuolemaa, ja sanoi: minä
kuolisin ennenkuin minä eläisin.

<span id="an_4:9">4:9</span> Niin Jumala sanoi Jonalle: luuletkos oikein
vihastunees siitä pensaasta? Ja hän sanoi: minä vihastun hamaan
kuolemaan asti.

<span id="an_4:10">4:10</span> Ja Herra sanoi: sinä armahdat pensasta,
josta et mitään vaivaa nähnyt, etkä sitä kasvattanut, joka ynnä kasvoi
ja ynnä katosi:

<span id="an_4:11">4:11</span> Eikö minun pitänyt armahtaman suurta
kaupunkin Niniveä, jossa on enempi kuin sata tuhatta ja kaksikymmentä
tuhatta ihmistä, jotka ei tiedä eroittaa kumpi oikia eli kumpi vasen
käsi on, niin myös paljo eläimiä?

------------------------------------------------------------------------

[Next: Micah](mic.md)
