[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo3)  [Next](rev) 

------------------------------------------------------------------------

### Finnish Bible: Jude

<span id="an_1:1">1:1</span> Juudas, Jesuksen Kristuksen palvelia, mutta
Jakobin veli, niille kutsutuille, jotka Isässä Jumalassa pyhitetyt ovat
ja Jesuksessa Kristuksessa vapahdetut:

<span id="an_1:2">1:2</span> Laupius ja rauha ja rakkaus lisääntyköön
teille!

<span id="an_1:3">1:3</span> Te rakkaat! että minulla oli suuri ahkeruus
teille yhteisestä autuudesta kirjoittaa, pidin minä sen tarpeellisena
teitä kirjoituksella neuvoa, että te uskon puolesta kilvoittelisitte,
joka kerta pyhille annettu on.

<span id="an_1:4">1:4</span> Sillä muutamat ihmiset ovat luikahtaneet
sisälle, jo muinen kirjoitetut tähän tuomioon, jumalattomat, jotka
meidän Jumalan armon vetävät haureuteen ja kieltävät Jumalan, joka ainoa
hallitsia on, ja meidän Herran Jesuksen Kristuksen.

<span id="an_1:5">1:5</span> Mutta minä tahdon teille muistuttaa, että
te sen kerran tietäisitte, että koska Herra kansansa Egyptistä terveenä
pelastanut oli, hukkasi hän sitte ne, jotka ei uskoneet.

<span id="an_1:6">1:6</span> Ja ne enkelit, jotka ei alkuansa pitäneet,
vaan antoivat ylön kotonsa, on hän kätkenyt pimeyteen ijankaikkisilla
kahleilla suuren päivän tuomioon asti,

<span id="an_1:7">1:7</span> Niinkuin Sodoma ja Gomorra ja ne
lähikaupungit, jotka sillä muotoa kuin hekin huorin tehneet olivat ja
muukalaisen lihan jälkeen menneet, ovat pannut muille opiksi,
ijankaikkisen tulen vaivaa kärsimään.

<span id="an_1:8">1:8</span> Niin ovat myös nämät unennäkiät, jotka
lihan saastuttavat, hallitukset katsovat ylön ja majesteetteja
pilkkaavat.

<span id="an_1:9">1:9</span> Mutta Mikael, ylimmäinen enkeli, kuin hän
perkeleen kanssa riiteli ja kamppaili Moseksen ruumiista, ei rohjennut
sanoa sen pilkan tuomiota, vaan sanoi: Herra sinua rangaiskoon!

<span id="an_1:10">1:10</span> Mutta nämät pilkkaavat niitä, joista ei
he mitään tiedä; vaan mitä he luonnon kautta tietävät niinkuin muut
järjettömät eläimet, niissä he turmeltuvat.

<span id="an_1:11">1:11</span> Voi heitä! sillä he käyvät Kainin tiellä
ja lankeevat Balaamin eksytykseen palkan tähden, ja hukkuvat Koren
kapinassa.

<span id="an_1:12">1:12</span> Nämät ovat häpiäpilkut vieraana
ollessansa teidän rakkaus-aterioissanne, jotka ravitsevat itsiänsä
pelkäämättä: he ovat vedettömät pilvet, jotka tuulelta ajetaan ympäri,
paljaat, hedelmättömät puut, kahdesti kuolleet, juurinensa reväistyt
ylös;

<span id="an_1:13">1:13</span> Meren julmat aallot, jotka oman häpiänsä
vaahtuvat; eksyväiset tähdet, joille pimeyden kauheus on ijankaikkisesti
tähdelle pantu.

<span id="an_1:14">1:14</span> Niin on myös Enok, seitsemäs Adamista,
senkaltaisista ennustanut ja sanonut: katso, Herra tulee monen tuhannen
pyhäinsä kanssa,

<span id="an_1:15">1:15</span> Tekemään kaikkein tuomiota, ja
rankaisemaan kaikkia jumalattomia heidän seassansa, kaikkein heidän
jumalattomain töittensä tähden, joilla he pahaa tehneet ovat, ja kaikkea
sitä kovaa, jota ne jumalattomat syntiset häntä vastaan puhuneet ovat.

<span id="an_1:16">1:16</span> Nämät ovat napisiat ja valittajat, omain
himoinsa jälkeen vaeltavaiset, ja heidän suunsa puhuu röyhkeitä sanoja
ja he ihmettelevät ihmisiä hyödytyksen tähden.

<span id="an_1:17">1:17</span> Mutta te, rakkaat veljet, muistakaat
niitä sanoja, joita ennen meidän Herran Jesuksen Kristuksen apostoleilta
sanottiin:

<span id="an_1:18">1:18</span> Että viimeisellä ajalla tulevat
pilkkaajat, jotka jumalattomissa himoissansa vaeltavat.

<span id="an_1:19">1:19</span> Nämät ovat ne, jotka eriseurat tekevät,
lihalliset, joilla ei henkeä ole.

<span id="an_1:20">1:20</span> Mutta te, minun rakkaani! rakentakaat
itsiänne teidän kaikkein pyhimmän uskonne päälle, Pyhän Hengen kautta,
ja rukoilkaat, pitäin teitänne keskenänne Jumalan rakkaudessa,

<span id="an_1:21">1:21</span> Ja odottakaat meidän Herran Jesuksen
Kristuksen laupiutta ijankaikkiseen elämään.

<span id="an_1:22">1:22</span> Ja pitäkäät se eroitus, että te muutamia
armahtaisitte,

<span id="an_1:23">1:23</span> Mutta muutamia pelvolla autuaaksi
tekisitte, ja temmatkaat heitä ulos tulesta, ja vihatkaat sitä lihalta
saastutettua hametta.

<span id="an_1:24">1:24</span> Mutta hänelle, joka teidät voi viasta
varjella ja asettaa nuhteetoinna kunniansa kasvoin eteen, riemulla,

<span id="an_1:25">1:25</span> Ainoalle viisaalle Jumalalle, meidän
Vapahtajallemme, olkoon kunnia, ja majesteetti, ja valta, ja voima, nyt
ja kaikessa ijankaikkisuudessa, amen!

------------------------------------------------------------------------

[Next: Revelation](rev)
