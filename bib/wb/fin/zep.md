[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hab)  [Next](hag.md) 

------------------------------------------------------------------------

### Finnish Bible: Zephaniah

<span id="an_1:1">1:1</span> Tämä on Herran sana, joka tapahtui
Zephanjalle Kusin pojalle, Gedalian pojalle, Amarian pojalle, Hiskian
pojalle, Josian Amonin pojan, Juudan kuninkaan ajalla.

<span id="an_1:2">1:2</span> Minä tahdon kaikki maalta ottaa peräti
pois, sanoo Herra.

<span id="an_1:3">1:3</span> Minä tahdon ottaa pois ihmiset ja karjan,
linnut taivaan alta ja kalat merestä otan minä pois, niin myös
pahennuksen ja jumalattoman, ja minä tahdon ihmiset maan päältä
hävittää, sanoo Herra.

<span id="an_1:4">1:4</span> Minä ojennan minun käteni Juudan päälle ja
kaikkein niiden päälle, jotka Jerusalemissa asuvat, ja hävitän Baalin
jääneet, ja munkkien ja pappien nimen tästä paikasta;

<span id="an_1:5">1:5</span> Ja ne, jotka kattoin päällä taivaan
sotaväkeä kumartavat, ja jotka kumartavat ja vannovat Herran kautta, ja
vannovat myös Molokinsa kautta;

<span id="an_1:6">1:6</span> Ja ne, jotka Herrasta luopuvat, ja jotka ei
Herraa ensinkään etsi, eikä häntä tottele.

<span id="an_1:7">1:7</span> Vaijetkaat Herran, Herran edessä; sillä
Herran päivä on läsnä, ja Herra on teurasuhrin valmistanut, ja vieraansa
siihen kutsunut.

<span id="an_1:8">1:8</span> Ja Herran teurasuhrin päivänä on tapahtuva,
että minä etsin päämiehiä ja kuninkaan lapsia, ja kaikkia, jotka outoja
vaatteita kantavat.

<span id="an_1:9">1:9</span> Minä etsin myös niitä sillä ajalla, jotka
hyppäävät kynnyksen ylitse, jotka herrainsa huoneet varkaudella ja
petoksella täyttävät.

<span id="an_1:10">1:10</span> Sillä ajalla, sanoo Herra, pitää huudon
ääni kuuluman kalaportissa, ja ulvominen toisella puolella, ja suuri
surkeus kukkuloilla.

<span id="an_1:11">1:11</span> Ulvokaat te, jotka myllyssä asutte; sillä
kaikki kaupitsia-kansa on hävitetty, ja kaikki, jotka rahaa kokoovat,
ovat kadotetut.

<span id="an_1:12">1:12</span> Sillä ajalla tahdon minä Jerusalemin
kynttilällä etsiä, ja etsiskellä niitä miehiä, jotka rahkansa päällä
makaavat, ja sanovat sydämessänsä: ei Herra tee hyvästi eikä pahasti.

<span id="an_1:13">1:13</span> Ja heidän tavaransa pitää raatelukseksi
tuleman ja huoneensa autioksi; he rakentavat huonetta, ja ei saa niissä
asua, ja istuttavat viinapuita, mutta ei he saa niistä viinaa juoda.

<span id="an_1:14">1:14</span> Sillä Herran suuri päivä on läsnä, se on
läsnä sangen kiiruusti; kuin Herran päivän parku on tuleva, niin
väkeväin pitää silloin haikiasti huutaman.

<span id="an_1:15">1:15</span> Sillä se päivä on kauheuden päivä, vaivan
ja ahdistuksen päivä, tuulen ja tuulispään päivä, pimeyden ja synkeyden
päivä, pilven ja sumun päivä,

<span id="an_1:16">1:16</span> Basunan ja vaskitorven päivä, vahvoja
kaupungeita ja korkeita linnoja vastaan.

<span id="an_1:17">1:17</span> Minä tahdon ihmisille ahdistuksen tehdä,
ja heidän pitää käymän niinkuin sokiat, että he ovat Herraa vastaan
syntiä tehneet; heidän verensä pitää vuodatettaman, niinkuin tomu, ja
heidän lihansa niinkuin loka.

<span id="an_1:18">1:18</span> Ei heidän hopiansa eikä kultansa pidä
heitä sinä Herran vihan päivänä voiman auttaa, vaan koko maa pitää hänen
kiivautensa tulelta kulutettaman; sillä hän tekee nopiasti lopun
kaikkein kanssa, jotka maassa asuvat.

<span id="an_2:1">2:1</span> Kootkaat teitänne ja tulkaat tänne, te
vihattava kansa,

<span id="an_2:2">2:2</span> Ennenkuin tuomio tulee: että te sivalletaan
päivällä pois niinkuin akanat, ennekuin Herran hirmuinen vihan tulee
teidän päällenne, ennekuin Herran vihan päivä tulee teidän päällenne.

<span id="an_2:3">2:3</span> Etsikäät Herraa, kaikkia siviät maassa, te
jotka hänen oikeutensa pidätte; etsikäät vanhurskautta, etsikäät
nöyryyttä, että te Herran vihan päivänä varjelluksi tulisitte.

<span id="an_2:4">2:4</span> Sillä Gatsa pitää hyljättämän, ja Askalon
autioksi tehtämän; Asdod pitää puolipäivästä ajettaman pois, ja Ekron
hävitettämän.

<span id="an_2:5">2:5</span> Voi niitä, jotka meren puolessa asuvat ja
ovat vahvat sotamiehet! Herran sana on tuleva teidän päällenne, te
Kanaanealaiset Philistealaisten maakunnassa; minä tahdon sinun hukuttaa,
ettei kenenkään pidä sinussa asuman.

<span id="an_2:6">2:6</span> Se maa merta liki pitää paimenten majoiksi
ja lammasten pihatoiksi ja laitumiksi tuleman.

<span id="an_2:7">2:7</span> Ja se maa pitää Juudan huoneen jääneitten
oma oleman, joissa heidän pitää kaitseman, ja Askalonin huoneissa
ehtoona makaaman; sillä Herra, heidän Jumalansa on heitä etsinyt, ja
heidän vankiutensa palauttanut.

<span id="an_2:8">2:8</span> Minä olen Moabin pilkan ja Ammonin lasten
häväistyksen kuullut, kuin he minun kansaani häväisseet ovat, ja
kerskanneet heidän rajoistansa.

<span id="an_2:9">2:9</span> Niin totta kuin minä elän, sanoo Herra
Zebaot, Israelin Jumala, Moab pitää tuleman niinkuin Sodoma, ja Ammonin
lapset niinkuin Gomorra, ja niinkuin nokulaspensaan ja suolakuopan, ja
ijankaikkisesti hävitettynä oleman; jääneet minun kansastani pitää heitä
ryöstämän, ja jääneet minun kansastani pitää heitä perimän.

<span id="an_2:10">2:10</span> Sen pitää heille tapahtuman heidän
ylpeytensä tähden, että he ovat Herran Zebaotin kansaa pilkanneet, ja
siitä kerskanneet.

<span id="an_2:11">2:11</span> Herra on hirmuinen heitä vastaan oleva,
sillä hän on kaikki jumalat maan päältä kadottava; ja kaikki pakanain
luodot pitää häntä kumartaman, kukin paikastansa.

<span id="an_2:12">2:12</span> Etiopialaiset pitää myös minun miekallani
tapettaman.

<span id="an_2:13">2:13</span> Ja hänen pitää kätensä pohjaan päin
ojentaman ja Assurin kadottaman; Niniven on hän tekevä autioksi ja
karkiaksi niinkuin korven.

<span id="an_2:14">2:14</span> Ja laumat pitää keskellä sitä makaaman,
niiden pakanain kaikkinaiset eläimet; niin myös ruovonpäristäjät ja
tarhapöllöt pitää heidän torneissansa asuman, ja äänen pitää laulaman
heidän akkunissansa, ja hävitys heidän kynnyksillänsä; sillä sedrilaudat
pitää revittämän pois.

<span id="an_2:15">2:15</span> Tämä on se iloinen kaupunki, joka niin
irstaana asui, ja sanoi sydämessänsä: minä olen, ja ei yksikään muu.
Kuinka hän on niin autioksi tehty, että eläimet siinä makaavat? Ja joka
käy sen ohitse, hän viheltää häntä, ja paukuttaa käsiänsä.

<span id="an_3:1">3:1</span> Voi sitä kauhiaa, rietasta ja väkivaltaista
kaupunkia!

<span id="an_3:2">3:2</span> Ei hän tahdo kuulla, eikä antaa itsiänsä
kurittaa; ei hän tahdo uskaltaa Herran päälle, eikä pidä itsiänsä
Jumalansa tykö.

<span id="an_3:3">3:3</span> Hänen päämiehensä ovat hänessä niinkuin
kiljuvat jalopeurat, ja hänen tuomarinsa niinkuin sudet ehtoolla, jotka
ei mitään jätä huomeneksi.

<span id="an_3:4">3:4</span> Hänen prophetansa ovat irstaiset ja
petturit; hänen pappinsa saastuttavat pyhyyden, ja kääntävät lain
väkivaltaisesti.

<span id="an_3:5">3:5</span> Mutta Herra, joka heidän seassansa on, on
vanhurskas, ja ei tee mitään väärin; vaan antaa joka aamulla oikeutensa
julkisesti opettaa, eikä lakkaa; vaan väärintekiä ei taida hävetä.

<span id="an_3:6">3:6</span> Minä olen antanut pakanat hävittää ja
heidän linnansa autioksi tehdä, ja heidän katunsa niin tyhjentää, ettei
kenkään niitä pidä käymän. Heidän kaupunkinsa ovat hävitetyt, ettei
kenenkään pidä niissä enään asuman.

<span id="an_3:7">3:7</span> Minä annoin sinulle sanoa: kuitenkin pitää
sinun minua pelkäämän, ja antaman sinuas kurittaa, niin ei pidä hänen
asuinsiansa hävitettämän, eikä mitään, josta minä olen häntä nuhdellut;
mutta he ahkeroitsevat kaikkinaista pahuutta.

<span id="an_3:8">3:8</span> Sentähden, sanoo Herra, täytyy myös teidän
minua odottaa, siihenasti kuin minäkin aikanani nousen saaliille; kuin
minä myös tuomitsen, ja kokoon pakanat, ja valtakunnat yhteen saatan ja
vihani heidän päällensä vuodatan, ja kaiken minun vihani hirmuisuuden;
sillä koko maan pitää minun kiivauteni tuli syömän.

<span id="an_3:9">3:9</span> Silloin minä tahdon kansoille tosin antaa
saarnata suloisilla huulilla, että heidän kaikkein pitää Herran nimeä
avuksensa huutaman, ja häntä yksimielisesti palveleman.

<span id="an_3:10">3:10</span> Jotka minua kumartavat, ne hajoitetut
siltä puolelta Etiopian virtoja, pitää minulle lahjaksi tuotaman.

<span id="an_3:11">3:11</span> Siihen aikaan ei pidä sinun enään
häpeemän kaikkia sinun tekojas, joilla minua vastaan olet syntiä tehnyt;
sillä minä tahdon ylpiät pyhät silloin sinun seastas ottaa pois, niin
ettes enää tohdi itsiäs korottaa minun vuoreni tähden.

<span id="an_3:12">3:12</span> Minä tahdon sinusta antaa jäädä köyhän ja
halvan kansan; heidän pitää Herran nimeen turvaaman.

<span id="an_3:13">3:13</span> Jääneet Israelista ei pidä mitään pahaa
tekemän, eikä valhetta puhuman, ja ei heidän suussansa pidä viekasta
kieltä löydettämän; vaan he elätetään levossa, ja ei ole ketään
peljättäjää.

<span id="an_3:14">3:14</span> Riemuitse, sinä Zionin tytär, huuda,
Israel, iloitse ja riemuitse kaikesta sydämestäs, sinä tytär Jerusalem.

<span id="an_3:15">3:15</span> Sillä Herra on sinun rangaistukses
ottanut pois, ja sinun vihollises kääntänyt pois; Herra Israelin
kuningas on sinun tykönäs, ettes enään pelkää onnettomuutta.

<span id="an_3:16">3:16</span> Siihen aikaan sanotaan Jerusalemille: älä
pelkää, ja Zionille: älä käsiäs laske alas!

<span id="an_3:17">3:17</span> Sillä Herra sinun Jumalas on sinun
tykönäs, väkevä vapahtaja; hän on sinusta suuresti riemuitseva, ja on
oleva sinulle suloinen, ja antava anteeksi, ja sinusta pitää kiitoksella
riemuittaman.

<span id="an_3:18">3:18</span> Jotka murehtivat sitä, ettei he ole
tulleet juhlakokoukseen, ja ovat sinusta, ne minä tahdon koota; tämä
pilkka on heille kuormaksi.

<span id="an_3:19">3:19</span> Katso, minä tahdon siihen aikaan kaikki
lopettaa, jotka sinua vaivaavat, ja tahdon ontuvaisia auttaa, ja
hyljätyt koota, ja saatan heidät kiitokseksi ja nimeksi kaikessa maassa,
jossa he katsottiin ylön.

<span id="an_3:20">3:20</span> Siihen aikaan tahdon minä teidät tänne
tuoda, ja sillä ajalla teitä koota; sillä minä asetan teidät nimeksi ja
ylistykseksi kaikkein kansain seassa maan päällä, kuin minä teidän
vankiutenne käännän teidän silmäinne edessä, sanoo Herra.

------------------------------------------------------------------------

[Next: Haggai](hag.md)
