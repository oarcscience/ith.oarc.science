[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hag)  [Next](mal.md) 

------------------------------------------------------------------------

### Finnish Bible: Zechariah

<span id="an_1:1">1:1</span> Kahdeksantena kuukautena toisena Dariuksen
vuotena, tapahtui Herran sana Sakarjalle Berekian pojalle, Iddon
pojalle, prophetalle, sanoen:

<span id="an_1:2">1:2</span> Herra on ollut vihainen teidän isillenne
sangen kovasti.

<span id="an_1:3">1:3</span> Sano siis heille: näin sanoo Herra Zebaot:
kääntykäät minun tyköni, sanoo Herra Zebaot; niin minä käännyn teidän
tykönne, sanoo Herra Zebaot.

<span id="an_1:4">1:4</span> Älkäät olko niinkuin teidän isänne, joille
entiset prophetat saarnasivat, sanoen: näin sanoo Herra Zebaot:
palatkaat teidän pahoista teistänne ja teidän häijystä menostanne; mutta
ei he kuulleet, eikä totelleet minua, sanoo Herra.

<span id="an_1:5">1:5</span> Kussa nyt ovat teidän isänne? ja vieläkö
prophetat elävät?

<span id="an_1:6">1:6</span> Eikö niin ole tapahtunut, että minun sanani
ja oikeuteni, jotka minä minun palveliaini prophetain kautta käskin,
ovat teidän isiinne sattuneet? että heidän täytyi palata ja sanoa:
niinkuin Herra Zebaot ajatteli meille tehdä meidän teittemme ja
töittemme jälkeen, niin hän on myös meille tehnyt.

<span id="an_1:7">1:7</span> Neljäntenä päivänä kolmattakymmentä
ensimäisessä kuukaudessa toistakymmentä, joka on Sebatin kuu, toisena
Dariuksen vuotena, tapahtui Herran sana Sakarjalle Berekian pojalle,
Iddon pojalle, prophetalle, ja hän sanoi:

<span id="an_1:8">1:8</span> Minä näin yöllä, ja katso, mies istui
ruskian hevosen päällä, ja seisahti myrttien sekaan laaksossa, ja hänen
takanansa olivat ruskiat ja maksankarvaiset ja valkiat hevoset.

<span id="an_1:9">1:9</span> Ja minä sanoin: minun herrani, kutka nämät
ovat? Ja enkeli, joka minun kanssani puhui, sanoi minulle: minä osoitan
sinulle, kutka nämät ovat.

<span id="an_1:10">1:10</span> Ja mies, joka myrttien seassa oli,
vastasi ja sanoi: nämät ovat ne, jotka Herra on lähettänyt vaeltamaan
lävitse maan.

<span id="an_1:11">1:11</span> Mutta he vastasivat Herran enkelille,
joka myrttien seassa oli, ja sanoivat: me olemme vaeltaneet maan
lävitse, ja katso, kaikki maa istuu alallansa.

<span id="an_1:12">1:12</span> Niin vastasi Herran enkeli ja sanoi:
Herra Zebaot, kuinka kauvan et sinä tahdo armahtaa Jerusalemia, ja
Juudan kaupungeita, joille vihainen olet ollut nyt seitsemänkymmentä
ajastaikaa?

<span id="an_1:13">1:13</span> Ja Herra vastasi sille enkelille, joka
minun kanssani puhui, hyvillä ja lohdullisilla sanoilla.

<span id="an_1:14">1:14</span> Ja enkeli, joka minua puhutteli, sanoi
minulle: saarnaa ja sano: näin sanoo Herra Zebaot: minä olen suuresti
kiivastunut Jerusalemille ja Zionille;

<span id="an_1:15">1:15</span> Mutta minä olen juuri vihainen myös
suruttomille pakanoille; sillä minä olin ainoasti vähän vihainen, mutta
he auttivat hävitykseen.

<span id="an_1:16">1:16</span> Sentähden näin sanoo Herra: minä palajan
Jerusalemiin laupiudella, ja minun huoneeni pitää hänessä rakennettaman,
sanoo Herra Zebaot; ja Jerusalemin päälle pitää mittanuora vedettämän.

<span id="an_1:17">1:17</span> Ja saarnaa vielä ja sano: näin sanoo
Herra Zebaot: taas pitää minun kaupungeilleni hyvin käymän, ja Herra on
Zionia taas lohduttava, ja Jerusalem taas valitaan.

<span id="an_1:18">1:18</span> Ja minä nostin silmäni ja näin: ja katso,
siellä oli neljä sarvea.

<span id="an_1:19">1:19</span> Ja minä sanoin enkelille, joka puhui
minun kanssani: mitä nämät ovat? Hän sanoi minulle: nämät ovat ne
sarvet, jotka Juudan, Israelin ja Jerusalemin hajoittaneet ovat.

<span id="an_1:20">1:20</span> Ja Herra osoitti minulle neljä seppää.

<span id="an_1:21">1:21</span> Silloin minä sanoin: mitä ne tahtovat
tehdä? Hän sanoi: ne ovat ne sarvet, jotka Juudan hajoittaneet ovat,
juuri niin, ettei kenkään ole voinut päätänsä nostaa; nämät ovat tulleet
niitä karkottamaan, ja lohkaisemaan pakanain sarvia, jotka Juudan maan
ylitse sarven nostaneet ovat sitä hajoittaaksensa.

<span id="an_2:1">2:1</span> Ja minä nostin silmäni ja näin, ja katso,
miehen kädessä oli mittanuora.

<span id="an_2:2">2:2</span> Ja minä sanoin: kuhunkas menet? Mutta hän
sanoi minulle: mittaamaan Jerusalemia, ja katsomaan, kuinka pitkä ja
leviä se on oleva.

<span id="an_2:3">2:3</span> Ja katso, enkeli, joka puhui minun
kanssani, läksi ulos, ja toinen enkeli meni häntä vastaan,

<span id="an_2:4">2:4</span> Ja sanoi hänelle: juokse tuonne, ja puhu
sille pojalle ja sano: Jerusalemissa pitää ilman muureja asuttaman,
ihmisten ja karjan paljouden tähden, joka siinä oleva on.

<span id="an_2:5">2:5</span> Ja minä tahdon olla, sanoo Herra, tulinen
muuri hänen ympärillänsä, ja tahdon itse olla kunniaksi hänen
keskellänsä.

<span id="an_2:6">2:6</span> Hoi! hoi! paetkaat pohjan maasta, sanoo
Herra; sillä minä hajoitin teitä neljään tuuleen taivaan alla, sanoo
Herra.

<span id="an_2:7">2:7</span> Hoi Zion, joka asut Babelin tyttären
tykönä! pelasta sinus.

<span id="an_2:8">2:8</span> Sillä näin sanoo Herra Zebaot: joka sen
(ilmoitetun) kunnian jälkeen lähetti minun niiden pakanain tykö, jotka
teitä raatelivat: joka teihin rupee, se rupee hänen silmänsä terään.

<span id="an_2:9">2:9</span> Sillä katso, minä nostan käteni heidän
ylitsensä, että heidän pitää oleman niille saaliiksi, jotka ennen heitä
palvelivat; että teidän pitää ymmärtämän Herran Zebaotin minua
lähettäneeksi.

<span id="an_2:10">2:10</span> Veisaa ja riemuitse, Zionin tytär; sillä
katso, minä tulen ja tahdon asua sinun tykönäs, sanoo Herra.

<span id="an_2:11">2:11</span> Silloin pitää paljon pakanoita Herrassa
kiinni riippuman, jotka minun kansani pitää oleman: ja minä tahdon asua
sinun tykönäs, ettäs ymmärtäisit Herran Zebaotin lähettäneen minun sinun
tykös.

<span id="an_2:12">2:12</span> Ja Herra on perivä Juudan osaksensa siinä
pyhässä maassa, ja on taas Jerusalemin valitseva.

<span id="an_2:13">2:13</span> Vaijetkoon kaikki liha Herran edessä;
sillä hän on noussut pyhästä asuinsiastansa.

<span id="an_3:1">3:1</span> Ja hän osoitti minulle ylimmäisen papin
Josuan, joka seisoi Herran enkelin edessä: ja saatana seisoi hänen
oikialla kädellänsä, seisomassa häntä vastaan.

<span id="an_3:2">3:2</span> Ja Herra sanoi saatanalle: Herra
rangaiskoon sinua, saatana, se Herra sinua rangaiskoon, joka Jerusalemin
valitsi! Eikö tämä ole kekäle, joka tulesta temmattu on?

<span id="an_3:3">3:3</span> Ja Josua oli puetettu saastaisilla
vaatteilla, ja seisoi enkelin edessä.

<span id="an_3:4">3:4</span> Joka vastasi ja sanoi niille, jotka hänen
tykönänsä olivat, sanoen: ottakaat häneltä pois saastaiset vaatteet; ja
hän sanoi hänelle: katso, minä olen ottanut sinulta pois sinun syntis,
ja puettanut sinun juhlavaatteisiin.

<span id="an_3:5">3:5</span> Ja sanoi: pankaat puhdas lakki hänen
päähänsä. Ja he panivat puhtaan lakin hänen päähänsä, ja puettivat hänen
vaatteisiin. Ja Herran enkeli seisoi siinä.

<span id="an_3:6">3:6</span> Ja Herran enkeli todisti Josualle ja sanoi:

<span id="an_3:7">3:7</span> Näin sanoo Herra Zebaot: jos sinä vaellat
minun teilläni, ja jos sinä pidät minun vartioni, niin sinä saat minun
huonettani hallita, ja minun kartanoitani varjella; ja minä annan
sinulle näistä muutamia, jotka tässä seisovat, saattamaan sinua.

<span id="an_3:8">3:8</span> Kuule nyt, Josua, sinä ylimmäinen pappi,
sinä ja sinun ystäväs, jotka sinun edessäs asuvat; sillä he ovat
ihmeelliset miehet: katso, minä annan palveliani, Vesan tulla.

<span id="an_3:9">3:9</span> Sillä katso, se on se kivi, jonka minä
panen Josuan eteen, ja sillä yhdellä kivellä on seitsemän silmää; katso,
minä tahdon sen vuolla, sanoo Herra Zebaot, ja tahdon sen maan synnit
ottaa pois yhtenä päivänä.

<span id="an_3:10">3:10</span> Silloin, sanoo Herra Zebaot, kukin kutsuu
kumppaninsa viinapuunsa ja fikunapuunsa alle.

<span id="an_4:1">4:1</span> Ja enkeli, joka minun kanssani puhui, tuli
jälleen ja herätti minun, niinkuin joku unestansa herätettäisiin.

<span id="an_4:2">4:2</span> Ja sanoi minulle: mitäs näet? Mutta minä
sanoin: minä näen, ja katso, kynttiläjalka seisoi kokonansa kullasta, ja
malja sen pään päällä, ja seitsemän lamppua oli hänessä, ja seitsemän
kauhaa kussakin lampussa, jotka olivat sen pään päällä.

<span id="an_4:3">4:3</span> Oli myös sen tykönä kaksi öljypuuta: yksi
maljan oikialla puolella ja toinen vasemmalla.

<span id="an_4:4">4:4</span> Ja minä vastasin ja sanoin sille enkelille,
joka minun kanssani puhui, sanoen: minun herrani, mikä se on?

<span id="an_4:5">4:5</span> Ja enkeli, joka minun kanssani puhui,
vastasi ja sanoi minulle: etkös tiedä, mikä se on? Mutta minä sanoin:
en, minun herrani.

<span id="an_4:6">4:6</span> Ja hän vastasi ja puhui minulle, sanoen: se
on Herran sana Serubbabelista, joka sanoo: ei se pidä tapahtuman
sotaväellä eikä voimalla, vaan minun hengelläni, sanoo Herra Zebaot.

<span id="an_4:7">4:7</span> Kuka sinä olet, suuri vuori? jonka
kuitenkin täytyy Serubbabelin edessä tasaiseksi kedoksi tulla; ja hänen
pitää ensimäisen kiven laskeman, ja pitää huutaman: armo, armo olkoon
hänelle!

<span id="an_4:8">4:8</span> Ja Herran sana tapahtui minulle ja sanoi:

<span id="an_4:9">4:9</span> Serubbabelin kädet ovat tämän huoneen
perustaneet, hänen kätensä pitää myös sen päättämän, tietääkses, että
Herra on minun lähettänyt teidän tykönne.

<span id="an_4:10">4:10</span> Sillä kuka on se, joka nämät halvat
päivät katsoo ylön? jossa kuitenkin pitää iloittaman, ja nähtämän muurin
luoti Serubbabelin kädessä, ja ne seitsemän Herran silmää, jotka
katselevat kaikkea maata.

<span id="an_4:11">4:11</span> Ja minä vastasin ja sanoin hänelle: mitä
nämät kaksi öljypuuta, jotka ovat oikialla ja vasemmalla puolella
kynttilänjalkaa?

<span id="an_4:12">4:12</span> Ja minä vastasin toisen kerran ja sanoin
hänelle: mitä nämät kaksi öljypuun oksaa, jotka ovat kahden kultaisen
piipun keskellä, joista kultainen öljy vuotaa?

<span id="an_4:13">4:13</span> Ja hän sanoi minulle: etkös tiedä, mitä
nämät ovat? Ja minä sanoin; en, minun herrani.

<span id="an_4:14">4:14</span> Ja hän sanoi: ne ovat kaksi öljypuuta
täynnä öljyä, jotka aina seisovat kaiken maan Herran tykönä.

<span id="an_5:1">5:1</span> Ja minä taas nostin silmäni ja näin, ja
katso, siinä oli lentävä kirja.

<span id="an_5:2">5:2</span> Ja hän sanoi minulle: mitäs näet? Mutta
minä sanoin: minä näen lentävän kirjan, joka on kaksikymmentä kyynärää
pitkä ja kymmenen kyynärää leviä.

<span id="an_5:3">5:3</span> Ja hän sanoi minulle: se on se kirous, joka
käy kaiken maan ylitse: sillä jokainen varas tästä (kansasta) niinkuin
muistakin sanoo itsensä viattomaksi; ja kaikki valapattoiset tästä
niinkuin muutkin sanovat itseänsä viattomaksi.

<span id="an_5:4">5:4</span> Mutta minä tahdon sen tuottaa edes, sanoo
Herra Zebaot, että sen pitää tuleman varkaan huoneesen, ja sen
huoneesen, joka minun nimeni kautta väärin vannoo: ja sen pitää pysymän
heidän huoneessansa; ja se on sen kuluttava puinensa ja kivinensä.

<span id="an_5:5">5:5</span> Ja enkeli, joka minun kanssani puhui, läksi
ulos, ja sanoi minulle: nosta nyt silmäs ja katso, mitä sieltä käy ulos.

<span id="an_5:6">5:6</span> Ja minä sanoin: mikä se on? Hän sanoi:
sieltä käy ephan mitta ulos; ja sanoi: se on heidän näkönsä kaikessa
maassa.

<span id="an_5:7">5:7</span> Ja katso, lyijyinen kansi nousi auki; ja
siellä istui yksi vaimo keskellä ephaa.

<span id="an_5:8">5:8</span> Ja hän sanoi: se on jumalattomuus; ja hän
heitti sen keskelle mittaa, ja laski lyijyn kappaleen myös mitan suulle.

<span id="an_5:9">5:9</span> Ja minä nostin silmäni ja näin, ja katso,
kaksi vaimoa läksi ulos, joilla olivat siivet, joita tuuli ajoi, ja
heidän siipensä olivat niinkuin nälkäkurjen siivet, ja ne nostivat ephan
mitan maan ja taivaan välille.

<span id="an_5:10">5:10</span> Ja minä sanoin enkelille, joka minun
kanssani puhui: kuhunka he sen mitan vievät?

<span id="an_5:11">5:11</span> Hän sanoi minulle: että hänelle
rakennettaisiin huone Sinearin maalla, ja se valmistettaisiin, ja
asetettaisiin perustuksensa päälle.

<span id="an_6:1">6:1</span> Ja minä taas nostin silmäni ja näin: ja
katso, siellä olivat neljät rattaat, jotka lähtivät kahden vuoren
välistä; ja ne vuoret olivat vaskiset vuoret.

<span id="an_6:2">6:2</span> Ensimäisten ratasten edessä olivat ruskiat
orhiit, ja toisten ratasten edessä mustat orhiit;

<span id="an_6:3">6:3</span> Mutta kolmanten ratasten edessä valkiat
orhiit, ja neljänten ratasten edessä kirjavat, väkevät orhiit.

<span id="an_6:4">6:4</span> Ja minä vastasin ja sanoin enkelille, joka
minun kanssani puhui: minun herrani, mitä nämät ovat?

<span id="an_6:5">6:5</span> Ja enkeli vastasi ja sanoi minulle: ne ovat
neljä tuulta taivaan alla, jotka tulevat ulos, astumaan kaiken maan
hallitsian eteen.

<span id="an_6:6">6:6</span> Jossa ne mustat orhiit, ne menivät pohjaa
päin, ja valkiat noudattivat niitä; mutta kirjavat menivät etelää päin.

<span id="an_6:7">6:7</span> Ja ne väkevät läksivät ja menivät
ympärinsä, niin että he kaikki maat vaelsivat. Ja hän sanoi: menkäät ja
vaeltakaat maata ympäri; ja he vaelsivat maan lävitse.

<span id="an_6:8">6:8</span> Ja hän kutsui minua, puhutteli minua ja
sanoi: katso, ne jotka pohjaan menevät, antavat minun henkeni levätä
pohjan maalla.

<span id="an_6:9">6:9</span> Ja Herran sana tapahtui minulle ja sanoi:

<span id="an_6:10">6:10</span> Ota vangeilta, Heldailta ja Tobialta ja
Jedajalta, ja tule jälleen sinä päivänä, ja mene Josian Zephanjan pojan
huoneeseen, jotka Babelista tulleet ovat.

<span id="an_6:11">6:11</span> Mutta ota hopiaa ja kultaa, ja tee
kruunuja, ja pane Josuan Jotsadakin pojan, ylimmäisen papin päähän,

<span id="an_6:12">6:12</span> Ja sano hänelle: näin sanoo Herra Zebaot:
katso, yksi mies on, jonka nimi on Vesa; sillä hänen allansa pitää
kasvaman, ja hän on rakentava Herran templin.

<span id="an_6:13">6:13</span> Ja Herran templin on hän rakentava, ja
hänen pitää kunnian kantaman, istuman ja hallitseman istuimellansa, ja
oleman papin istuimellansa, ja heillä pitää molemmilla rauha oleman.

<span id="an_6:14">6:14</span> Ja ne kruunut pitää oleman Helemin,
Tobian, Jedajan ja Henin, Zephanjan pojan, muistoksi Herran templissä.

<span id="an_6:15">6:15</span> Heidän pitää kaukaa tuleman ja rakentaman
Herran templin, ja teidän pitää ymmärtämän Herran Zebaotin lähettäneen
minun teidän tykönne. Tämä pitää tapahtuman, jos te muutoin Herran
teidän Jumalanne äänelle hyvin kuuliaiset olette.

<span id="an_7:1">7:1</span> Ja neljäntenä kunigas Dariuksen vuotena
tapahtui Herran sana Sakarjalle, neljäntenä päivänä yhdeksännessä
kuukaudessa, joka kutsutaan Kislev.

<span id="an_7:2">7:2</span> Kuin he lähettivät Sareserin, ja
Regemmelekin, ja heidän miehensä Jumalan huoneeseen rukoilemaan Herran
eteen,

<span id="an_7:3">7:3</span> Ja sanomaan papeille, jotka olivat Herran
Zebaotin huoneessa, ja prophetaille: vieläkö minun nyt pitää itkemän
viidentenä kuukautena, ja vaivaaman minuani, niinkuin minä tähän asti
muutamina vuosina tehnyt olen?

<span id="an_7:4">7:4</span> Ja Herran Zebaotin sana tapahtui minulle ja
sanoi:

<span id="an_7:5">7:5</span> Puhu kaikelle maan kansalle ja papeille,
sanoen: kuin te paastositte ja paruitte viidennellä ja seitsemännellä
kuukaudella, nyt seitsemänkymmentä vuotta, oletteko te minulle
paastonneet?

<span id="an_7:6">7:6</span> Ja kuin te syötte ja juotte, ettekö te syö
ja juo itse teillenne?

<span id="an_7:7">7:7</span> Eikö tämä se ole, jota Herra antoi entisten
prophetain saarnata, kuin vielä Jerusalemissa asuttiin, ja oli lepo
kaupungeissa ympärillä, kuin asuttiin sekä etelään päin että laaksoissa?

<span id="an_7:8">7:8</span> Ja Herran sana tapahtui Sakarjalle, sanoen:

<span id="an_7:9">7:9</span> Näin sanoo Herra Zebaot: tuomitkaat oikein,
ja tehkäät jokainen hyvää ja laupiutta veljellensä.

<span id="an_7:10">7:10</span> Ja älkäät tehkö vääryyttä leskille ja
orvoille, muukalaisille ja köyhille: ja älkään kenkään ajatelko pahaa
sydämessänsä veljiänsä vastaan.

<span id="an_7:11">7:11</span> Mutta ei he näistä tahtoneet ottaa
vaaria, vaan käänsivät selkänsä minua vastaan, ja tukitsivat korviansa,
ettei he kuulisi;

<span id="an_7:12">7:12</span> Ja asettivat sydämensä niinkuin timantin,
ettei he kuulisi lakia ja sanoja, jotka Herra Zebaot hengellänsä lähetti
entisten prophetain kautta: sentähden on niin suuri viha Herralta
Zebaotilta tullut.

<span id="an_7:13">7:13</span> Ja se on niin tapahtunut kuin
saarnattiinkin; mutta ettei he tahtoneet kuulla, niin en minäkään
tahtonut kuulla, kuin he huusivat, sanoo Herra Zebaot.

<span id="an_7:14">7:14</span> Ja niin minä olen heidät hajoittanut
kaikkein pakanain sekaan, joita ei he tunteneet; ja maa on heidän
jälkeensä autioksi jäänyt, ettei kenkään siinä vaella eikä asu; sillä he
ovat sen ihanan maan hävittäneet.

<span id="an_8:1">8:1</span> Ja Herran Zebaotin sana tapahtui (minulle)
ja sanoi:

<span id="an_8:2">8:2</span> Näin sanoo Herra Zebaot: minä olen Zionin
tähden suuresti kiivannut, ja olen suuressa vihassa sentähden kiivannut.

<span id="an_8:3">8:3</span> Näin sanoo Herra: minä käännyn taas Zionin
tykö, ja tahdon asua Jerusalemin keskellä; niin että Jerusalem pitää
totuuden kaupungiksi kutsuttaman, ja Herran Zebaotin vuori pyhyyden
vuoreksi.

<span id="an_8:4">8:4</span> Näin sanoo Herra Zebaot: vielä nyt pitää
Jerusalemin kaduilla asuman vanhat miehet ja vaimot, jotka sauvan päälle
nojaavat vanhuutensa tähden.

<span id="an_8:5">8:5</span> Ja kaupungin kadut pitää oleman täynnä
pieniä poikia ja piikaisia, jotka sen kaduilla leikitsevät.

<span id="an_8:6">8:6</span> Näin sanoo Herra Zebaot: jos tämä on
ihmeellinen tämän jääneen kansan silmäin edessä, pitäiskö se sentähden
oleman ihmeellinen minun silmäini edessä? sanoo Herra Zebaot.

<span id="an_8:7">8:7</span> Näin sanoo Herra Zebaot: katso, minä tahdon
lunastaa minun kansani itäiseltä maalta ja länsimaalta.

<span id="an_8:8">8:8</span> Ja minä tahdon heitä saattaa Jerusalemiin
asumaan; ja heidän pitää minun kansani oleman, ja minä tahdon olla
heidän Jumalansa totuudessa ja vanhurskaudessa.

<span id="an_8:9">8:9</span> Näin sanoo Herra Zebaot: vahvistakaat
kätenne, te jotka tällä ajalla nämät sanat kuulette prophetain suun
kautta, sinä päivänä, jona Herran Zebaotin huoneen perustus laskettiin,
sen rakennettavaksi.

<span id="an_8:10">8:10</span> Sillä ennen näitä päiviä olivat ihmisten
työt turhat, ei juhtain työ myös mitään ollut; eikä ollut niillä rauhaa
vihollisilta, jotka menivät ulos ja sisälle; vaan minä sallin kaikki
ihmiset mennä, jokaisen lähimmäistänsä vastaan.

<span id="an_8:11">8:11</span> Mutta en minä niin tahdo nyt tehdä tälle
jääneelle kansalle, niinkuin entisinä päivinä, sanoo Herra Zebaot;

<span id="an_8:12">8:12</span> Vaan heidän pitää rauhan siemen oleman:
viinapuu pitää hedelmänsä antaman, ja maa kasvunsa, taivas pitää
kasteensa antaman, ja jääneet minun kansastani pitää nämät kaikki
omistaman.

<span id="an_8:13">8:13</span> Ja pitää tapahtuman, että teitä, jotka
Juudan ja Israelin huoneesta olette olleet kirous pakanain seassa,
tahdon minä lunastaa, että teidän pitää siunauksen oleman. Niin älkäät
siis peljätkö, mutta vahvistakaat kätenne.

<span id="an_8:14">8:14</span> Sillä näin sanoo Herra Zebaot: niinkuin
minä ajattelin teitä kadottaa, kuin teidän isänne minun vihoittivat,
sanoo Herra Zebaot, ja en sitä katunut,

<span id="an_8:15">8:15</span> Niin minä nyt jälleen ajattelen näinä
päivinä tehdä hyvää Jerusalemille ja Juudan huoneelle. Älkäät peljätkö.

<span id="an_8:16">8:16</span> Mutta tämä on se, minkä teidän tekemän
pitää: jokainen puhukaan totuutta lähimmäisensä kanssa; tuomitkaat
oikein ja saattakaat rauha teidän portteihinne.

<span id="an_8:17">8:17</span> Ja älkään kenkään ajatelko pahaa
sydämessänsä, lähimmäistänsä vastaan, ja älkäät rakastako vääriä valoja;
sillä näitä kaikkia minä vihaan, sanoo Herra.

<span id="an_8:18">8:18</span> Ja Herran Zebaotin sana tapahtui minulle
ja sanoi:

<span id="an_8:19">8:19</span> Näin sanoo Herra Zebaot: neljännen,
viidennen, seitsemännen ja kymmenennen kuukauden paastot pitää kääntymän
Juudan huoneelle iloksi ja riemuksi ja ihanaiseksi vuoden juhlaksi.
Rakastakaat ainoasti totuutta ja rauhaa.

<span id="an_8:20">8:20</span> Näin sanoo Herra Zebaot: tästedes pitää
vielä paljo kansaa tuleman, ja monen kaupungin asuvaisia.

<span id="an_8:21">8:21</span> Ja yhden asuvaiset pitää menemän toisen
tykö ja sanoman; käykäämme vilpittömästi rukoilemaan Herran kasvoin
eteen, ja etsimään Herraa Zebaotia; minä tahdon myös käydä teidän
kanssanne.

<span id="an_8:22">8:22</span> Niin tulee paljo kansaa ja pakanat
tulevat joukoin, etsimään Herraa Zebaotia Jerusalemiin, ja rukoilemaan
Herran kasvojen eteen.

<span id="an_8:23">8:23</span> Näin sanoo Herra Zebaot: sillä ajalla
pitää kymmenen miestä kaikkinaisista pakanain kielistä todella tarttuman
yhden Juudan miehen vaatteen palteesen, ja sanoman: me tahdomme käydän
teidän kanssanne; sillä me kuulimme, että Jumala on teidän kanssanne.

<span id="an_9:1">9:1</span> Tämä on Herran sanan kuorma Hadrakin
maasta, ja Damaskusta, jossa se on pysyvä; sillä Herralla on silmä, joka
näkee ihmiset ja kaikki Israelin sukukunnat.

<span id="an_9:2">9:2</span> Niin myös Hamatista, joka heidän rajassansa
on, ja Tyrosta ja Sidonista, jotka ylen viisaat ovat.

<span id="an_9:3">9:3</span> Sillä Tyro rakentaa itsellensä linnaa ja
kokoo hopiaa niinkuin santaa, ja kultaa niinkuin lokaa kaduilta.

<span id="an_9:4">9:4</span> Katso, Herra ajaa ulos hänen, ja lyö alas
hänen voimansa, joka hänellä merellä on: ja hän pitää tulella
kulutettaman.

<span id="an_9:5">9:5</span> Kuin Askalon sen näkee, niin hän peljästyy,
ja Gatsan pitää kovin surullisen oleman, niin myös Ekron, että hänen
toivonsa on häpiään tullut; sillä ei Gatsassa pidä kuningasta oleman,
eikä Askalonissa asuttaman.

<span id="an_9:6">9:6</span> Asdodissa pitää muukalaisen äpärän asuman,
ja niin pitää Philistealaisten ylpeys lyötämän maahan.

<span id="an_9:7">9:7</span> Ja minä tahdon ottaa pois heidän verensä
heidän suustansa ja heidän kauhistuksensa heidän hampaistansa; että he
myös jäisivät meidän Jumalallemme, ja olisivat niinkuin päämiehet
Juudassa, ja Ekron olis niinkuin Jebusilaiset.

<span id="an_9:8">9:8</span> Ja minä tahdon itse minun huoneeni
piirittää sotaväellä, jotka vaeltavat ulos ja sisälle, ettei heitä enään
pidä vaatian vaivaaman; sillä minä katsoin nyt sitä minun silmilläni.

<span id="an_9:9">9:9</span> Iloitse, sinä Zionin tytär, suuresti, ja
riemuitse, sinä Jerusalemin tytär! Katso, sinun kuninkaas tulee sinulle,
vanhurskas, ja auttaja, köyhä, ja ajaa aasilla ja aasin tamman varsalla.

<span id="an_9:10">9:10</span> Sillä minä tahdon maahan lyödä rattaan
Ephraimista ja hevosen Jerusalemista, ja sodan joutsi pitää särjettämän;
sillä hän puhuu ystävällisesti pakanain seassa, ja hänen hallituksensa
on oleva merestä hamaan mereen asti, ja virrasta hamaan maailman loppuun
asti.

<span id="an_9:11">9:11</span> Sinä lasket myös liittos veren kautta
vankis ulos vedettömästä kuopasta.

<span id="an_9:12">9:12</span> Niin palatkaat siis linnaan, te jotka
toivossa vangitut olette; sillä tänäpänä minä tahdon myös ilmoittaa, ja
kaksinkertaisesti sinulle maksaa.

<span id="an_9:13">9:13</span> Sillä minä olen Juudan minulleni
joutseksi vetänyt, ja Ephraimin valmistanut; ja tahdon sinun lapses,
Zion, herättää Grekan maan lapsia vastaan, ja asetan sinun niinkuin
sankarin miekan.

<span id="an_9:14">9:14</span> Herra on heille ilmestyvä, ja hänen
nuolensa pitää lähtemän ulos niinkuin pitkäisen leimaus; ja Herra,
Herra, on basunalla soittava, ja menee niinkuin lounatuulen pyöriäiset.

<span id="an_9:15">9:15</span> Herra Zebaot on heitä suojeleva, että he
söisivät, ja saisivat allensa linkokivillä, ja joisivat ja
riemuitsisivat niinkuin viinasta, ja tulisivat täyteen niinkuin malja,
ja niinkuin alttarin kulmat.

<span id="an_9:16">9:16</span> Ja Herra heidän Jumalansa on heitä sillä
ajalla auttava, niinkuin kansansa laumaa; sillä pyhät kivet pitää
merkiksi hänen maallensa nostettaman.

<span id="an_9:17">9:17</span> Sillä kuinka paljo hyvää heillä on, ja
kuinka suuri kauneus heillä on? Jyvät siittävät nuorukaiset ja viina
neitseet.

<span id="an_10:1">10:1</span> Anokaat Herralta ehtoo sadetta, niin
Herra tekee pilven, ja antaa teille kyllä sataa, kaikelle kedon
kasvulle.

<span id="an_10:2">10:2</span> Sillä epäjumalat puhuvat turhuutta, ja
aavistajat näkevät valheen; ja puhuvat turhia unia, ja heidän
lohdutuksensa ei ole mitään: sentähden he käyvät eksyksissä niinkuin
lampaat, ja nääntyvät, ettei heillä ole yhtään paimenta.

<span id="an_10:3">10:3</span> Minun vihani on julmistunut paimenten
päälle, ja minä tahdon kauriit etsiä; sillä Herran Zebaot on etsivä
laumansa, Juudan huoneen, ja valmistaa heitä niinkuin hankituita
sotahevosia.

<span id="an_10:4">10:4</span> Häneltä ovat nurkat, häneltä naulat,
häneltä sotajoutsi, häneltä myös ynnä kaikki vaatiat tulleet.

<span id="an_10:5">10:5</span> Ja heidän pitää kuitenkin oleman niinkuin
sankarit, jotka loan tallaavat kaduilla sodassa, ja pitää sotiman, sillä
Herra on heidän kanssansa, että ratsasmiehet häpiään tulevat.

<span id="an_10:6">10:6</span> Ja minä tahdon vahvistaa Juudan huoneen,
ja varjella Josephin huonetta, ja tahdon heitä asettaa jälleen
sijoillensa; sillä minä armahdan heitä; ja he ovat niinkuin he ennenkin
olivat, kuin minä heidät sysäsin pois; sillä minä Herra heidän Jumalansa
tahdon heitä kuulla.

<span id="an_10:7">10:7</span> Ja Ephraim on oleva niinkuin sankari, ja
heidän sydämensä on iloitseva niinkuin viinasta; ja heidän lapsensa
saavat myös sen nähdä, ja riemuitsevat, että heidän sydämensä on iloinen
Herrassa.

<span id="an_10:8">10:8</span> Minä tahdon heille viheltää, ja koota
heitä, sillä minä tahdon heitä lunastaa; ja he lisääntyvät niinkuin he
ennenkin olleet olivat.

<span id="an_10:9">10:9</span> Ja tahdon kylvää heitä kansain sekaan,
että he muistaisivat minua kaukaisissa maakunnissa, ja eläisivät
lastensa kanssa ja palajaisivat.

<span id="an_10:10">10:10</span> Sillä minä tahdon heitä tuoda jälleen
Egyptin maalta, ja koota heitä Assyriasta, ja saattaa heitä Gileadin
maahan ja Libanoniin, ja ei siinäkään pidä heillä kyllä oleman.

<span id="an_10:11">10:11</span> Ja hänen pitää käymän sen ahtaan meren
lävitse, ja meren aaltoja lyömän, että kaikki ojain syvyydet
kuivuisivat; silloin Assyrian ylpeys alennetaan, ja Egyptin valtikka
lakkaa.

<span id="an_10:12">10:12</span> Minä tahdon heitä vahvistaa Herrassa,
ja heidän pitää vaeltaman hänen nimeensä, sanoo Herra.

<span id="an_11:1">11:1</span> Avaa, Libanon, porttis, että tuli sinun
sedripuus polttais.

<span id="an_11:2">11:2</span> Ulvokaat, te hongat, sillä sedripuut ovat
langenneet, ja ylimmäiset ovat hävitetyt.Ulvokaat, te Basanin tammet;
sillä vahva metsä on hakattu pois.

<span id="an_11:3">11:3</span> Paimenet kuullaan ulvovan, sillä heidän
väkevänsä ovat hävitetyt; jalopeurain penikkain kiljumus kuullaan, sillä
Jordanin ylpeys on hävitetty.

<span id="an_11:4">11:4</span> Näin sanoo Herra minun Jumalani: kaitse
teuraslampaita;

<span id="an_11:5">11:5</span> Sillä heidän omistajansa teurastavat
niitä, ja ei luule siitä syntiä olevan; myyvät niitä, ja sanovat:
kiitetty olkoon Herra, että minä olen rikastunut; ja ei heidän
paimenensa heitä säästä.

<span id="an_11:6">11:6</span> Sentähden en minä tahdo enää säästää maan
asuvaisia, sanoo Herra; ja katso, minä jätän ihmisen jokaisen
kumppaninsa käsiin, ja heitä kuninkainsa käsiin, että he maan
musertaisivat, enkä tahdo heitä auttaa heidän käsistänsä.

<span id="an_11:7">11:7</span> Ja minä kaitsen teuraslampaita,
raadollisten lammasten tähden. Ja minä otin minulleni kaksi sauvaa:
yhden minä kutsuin suloiseksi, mutta toisen sitovaiseksi, ja kaitsin
lampaita.

<span id="an_11:8">11:8</span> Ja minä hukutin kolme paimenta yhtenä
kuukautena; sillä en minä voinut heitä kärsiä, eikä he minuakaan
kärsineet.

<span id="an_11:9">11:9</span> Ja minä sanoin: en minä tahdo teitä
kaita; joka kuolee, se kuolkaan, joka nääntyy, se nääntyköön, ja jääneet
syököön toinen toisensa lihan.

<span id="an_11:10">11:10</span> Ja minä otin suloisen sauvani ja särjin
sen, rikkoakseni minun liittoni, jonka minä kaikille kansoille tehnyt
olin.

<span id="an_11:11">11:11</span> Ja se rikottiin sinä päivänä; ja
raadolliset lampaat, jotka minun kanssani pitivät, tunsivat siitä, että
se Herran sana oli.

<span id="an_11:12">11:12</span> Ja minä myös sanoin heille: jos teille
niin kelpaa, niin tuokaat tänne niin paljon kuin minä maksan; jollei,
niin sallikaat olla; ja he punnitsivat niin paljon kuin minä maksoin,
kolmekymmentä hopiapenninkiä.

<span id="an_11:13">11:13</span> Niin sanoi Herra minulle: heitä se
pois, annettavaksi savenvalajalle; sitä suurta hintaa, johon minä heiltä
arvattu olen! Ja minä oltin ne kolmekymmentä hopiapenninkiä ja heitin
Herran huoneeseen, annettavaksi savenvalajalle.

<span id="an_11:14">11:14</span> Ja minä särjin minun toisen sitovaisen
sauvani, rikkoakseni veljeyden Juudan ja Israelin vaiheella.

<span id="an_11:15">11:15</span> Ja Herra sanoi minulle: ota vielä
itselles hullun paimenen aseet.

<span id="an_11:16">11:16</span> Sillä katso, minä herätän paimenen
maassa, joka ei etsi nääntyvää, ei holho nuorta heikkoa, ei paranna
särjettyä, eikä tottele tervettä; vaan syö lihavain lihaa, ja repäisee
heidän sorkkansa rikki.

<span id="an_11:17">11:17</span> Voi sitä kelvotointa paimenta, joka
lauman hylkää! tulkaan miekka hänen käsivarteensa ja oikiaan silmään;
kuivukoon hänen käsivartensa peräti, ja hänen oikea silmänsä tulkoon
kokonansa pimiäksi!

<span id="an_12:1">12:1</span> Tämä on Herran sanan kuorma Israelista:
Herra, joka taivaat venyttää, ja maan perustaa, ja tekee ihmisen hengen
hänessä, sanoo:

<span id="an_12:2">12:2</span> Katso, minä tahdon Jerusalemin tehdä
unimaljaksi kaikille kansoille siinä ympärillä; sillä sen pitää myös
Juudaa kohtaaman, kuin Jerusalem piiritetään.

<span id="an_12:3">12:3</span> Ja sillä ajalla tahdon minä Jerusalemin
tehdä kaikille kansoile kuormakiveksi; niin monta kuin häntä siirtää
tahtovat, pitää itsensä siihen rikki repimän; sillä kaikki pakanat maan
päällä kokoontuvat häntä vastaan.

<span id="an_12:4">12:4</span> Silloin, sanoo Herra, tahdon minä kaikki
hevoset pelkuriksi saattaa, ja heidän ratsastajansa tyhmäksi; mutta
Juudan huoneelle tahdon minä avata minun silmäni, ja kaikki kansain
hevoset lyödä sokeudella.

<span id="an_12:5">12:5</span> Ja Juudan päämiesten pitää sanoman
sydämessänsä: olkoon Jerusalemin asuvaiset vain hyvässä turvassa,
Herrassa Zebaotissa, heidän Jumalassansa.

<span id="an_12:6">12:6</span> Sillä ajalla tahdon minä panna Juudan
päämiehet niinkuin tulipätsiksi puiden sekaan, ja niinkuin tulisoiton
jalallisen, syömään sekä oikialta että vasemmalta puolelta kaikki kansat
ympäriltä; ja Jerusalem asutaan taas siallansa Jerusalemissa.

<span id="an_12:7">12:7</span> Ja Herra on vapahtava Juudan majat
niinkuin alustakin, ettei Davidin huoneen kunnia ylen paljo kerskaisi,
eikä Jerusalemin asuvaisen kunnia, Juudaa vastaan.

<span id="an_12:8">12:8</span> Niinä päivinä on Herra Jerusalemin
asuvaiset varjelevat; ja on tapahtuva, että se, joka silloin heidän
seassansa heikko on, on oleva niinkuin David, ja Davidin huone on oleva
niinkuin Jumalan huone, niinkuin Herran enkeli heidän edessänsä.

<span id="an_12:9">12:9</span> Silloin ajattelin minä hukuttaa kaikkia
pakanoita, jotka ovat lähteneet Jerusalemia vastaan.

<span id="an_12:10">12:10</span> Mutta Davidin huoneelle ja Jerusalemin
asuvaisille tahdon minä vuodattaa armon ja rukouksen hengen; sillä
heidän pitää katsoman minun puoleeni, jonka he lävitse pistäneet ovat;
ja pitää valittaman, niinkuin joku valittaa ainokaista poikaansa, ja
heidän pitää häntä murehtiman, niinkuin joku itkis esikoistansa.

<span id="an_12:11">12:11</span> Silloin pitää suuren valitusitkun
oleman Jerusalemissa, niinkuin Hadadrimmonin itku Megiddon kedolla.

<span id="an_12:12">12:12</span> Ja maan pitää valittaman, jokainen
sukukunta erinänsä; Davidin huoneen sukukunta erinänsä, ja heidän
vaimonsa erinänsä; Natanin huoneen sukukunta erinänsä, ja heidän
vaimonsa erinänsä;

<span id="an_12:13">12:13</span> Levin huoneen sukukunta erinänsä, ja
heidän vaimonsa erinänsä; Simein huoneen sukukunta erinänsä, ja heidän
vaimonsa erinänsä;

<span id="an_12:14">12:14</span> Niin myös kaikki muut jääneet
sukukunnat, kukin erinänsä, ja heidän vaimonsa myös erinänsä.

<span id="an_13:1">13:1</span> Sillä ajalla on avoin lähde Davidin
huoneelle ja Jerusalemin asuvaisille oleva syntiä ja saastaisuutta
vastaan.

<span id="an_13:2">13:2</span> Sillä ajalla, sanoo Herra Zebaot, tahdon
minä epäjumalain nimet maasta kadottaa, ettei heitä enään pidä
muistettaman; tahdon myös väärät prophetat ja saastaisen hengen ajaa
pois maalta.

<span id="an_13:3">13:3</span> Ja pitää tapahtuman, että jos joku vielä
ennustais, niin hänen isänsä ja äitinsä, jotka hänen synnyttäneet ovat,
pitää hänelle sanoman: et sinä saa elää, sillä sinä olet valehdellut
Herran nimeen. Ja niin hänen isänsä ja äitinsä, jotka hänen synnyttäneet
ovat, pitää hänen pistämän lävitse, kuin hän ennustaa.

<span id="an_13:4">13:4</span> Sillä silloin pitää tapahtuman, että
prophetat näkyinsä kanssa tulevat häpiään, kuin he ennustavat; ja ei
heidän pidä enää yllensä pukevan karvavaatteita, joilla he viettelevät.

<span id="an_13:5">13:5</span> Mutta pitää sanoman: en minä ole
propheta, vaan minä olen peltomies; sillä minä olen nuoruudestani orjana
ollut.

<span id="an_13:6">13:6</span> Mutta jos hänelle sanottaisiin: mitkä
haavat ovat sinun käsissäs? niin hänen pitää vastaaman: niin minä olen
haavoitettu niiden huoneessa, jotka minua rakastivat.

<span id="an_13:7">13:7</span> Herää, miekka minun paimeneni päälle ja
sen miehen päälle, joka minulle lähinen on, sanoo Herra Zebaot: lyö
paimenta, niin lampaat hajoovat! ja niin minä käteni käännän piskuisia
päin.

<span id="an_13:8">13:8</span> Ja pitää tapahtuman, sanoo Herra, että
jokaisessa maakunnassa kaksi osaa häviää ja hukkuu, ja kolmas osa siihen
jääpi.

<span id="an_13:9">13:9</span> Ja kolmannen osan tahdon minä viedä tulen
lävitse, ja puhdistaa sen, niinkuin hopia puhdistetaan, ja tahdon sen
kirkastaa, niinkuin kulta kirkastetaan. Nämät minun nimeäni avuksi
huutavat, ja minä tahdon heitä kuulla, ja sanoa: se on minun kansani; ja
heidän pitää sanoman: Herra minun Jumalani.

<span id="an_14:1">14:1</span> Katso, päivä tulee Herralle, jona sinun
saaliis sinussa jaetaan.

<span id="an_14:2">14:2</span> Sillä minä olen kokoova kaikkinaiset
pakanat sotaan Jerusalemia vastaan, ja kaupunki voitetaan, huoneet
ryöstetään ja vaimot raiskataan. Puoli osaa kaupunkia viedään vangiksi,
ja jääneitä kansasta ei ajeta ulos kaupungista.

<span id="an_14:3">14:3</span> Mutta Herra on lähtevä sotimaan pakanoita
vastaan, niinkuin hän on tottunut sodan ajalla sotimaan.

<span id="an_14:4">14:4</span> Silloin hänen jalkansa pitää Öljymäellä
seisoman, joka on läsnä Jerusalemia itään päin; ja Öljymäen pitää
halkeeman kekeltä itään ja länteen, sangen leviältä toinen toisestansa;
toinen osa mäkeä pitää erkaneman pohjoiseen päin ja toinen etelään päin.

<span id="an_14:5">14:5</span> Ja teidän pitää pakeneman sitä laaksoa,
joka on näiden vuorten vaiheella, sillä se laakso mäkien vaiheella pitää
ulottuman Atsaliin asti; ja pitää paettaman niinuin muinen paettiin
maanjäristyksen tähden, Ussian Juudan kuninkaan aikana. Silloin Herra
minun Jumalani on tuleva, ja kaikki pyhät hänen kanssansa.

<span id="an_14:6">14:6</span> Ja siihen aikaan pitää tapahtuman, ettei
valkeus pidä oleman kallis eikä sumuinen.

<span id="an_14:7">14:7</span> Ja yksi päivä on oleva, joka Herralle
tuttu on, ei päivä eikä yö; vaan pitää tapahtuman, että ehtoona pitää
valkeus oleman.

<span id="an_14:8">14:8</span> Silloin pitää Jerusalemista elävät vedet
vuotaman, puoli osa itäistä merta päin, ja toinen puoli hamaan
äärimäiseen mereen; ja sen pitää sekä kesällä että talvella tapahtuman.

<span id="an_14:9">14:9</span> Ja Herra on kaiken maan Kuningas oleva;
siihen aikaan on ainoastaan yksi Herra oleva, ja hänen nimensä yksi.

<span id="an_14:10">14:10</span> Ja koko maakunnassa pitää käytämän
ympäri niinkuin tasaisella kedolla, Gibeasta niin Rimmoniin asti,
lounaan puolella Jerusalemia; sillä se korotetaan ja asutaan hänen
siassansa, Benjaminin portista hamaan ensimäisen portin paikkaan, hamaan
Kulmaporttiin, ja Hananeelin tornista niin kuninkaan viinakuurniin asti.

<span id="an_14:11">14:11</span> Ja hänessä pitää asuttaman, eikä enään
pidä yhtään kirousta oleman, sillä Jerusalemin pitää turvallisesti
asuman.

<span id="an_14:12">14:12</span> Ja tämä on rangaistus oleva, jolla
Herra kaikkia kansoja on rankaiseva, jotka ovat sotineet Jerusalemia
vastaan: heidän lihansa pitää raukeaman jaloillansa seisoissansa, ja
heidän silmänsä pitää lävissänsä vaipuman, ja heidän kielensä suussansa
raukeaman.

<span id="an_14:13">14:13</span> Siihen aikaan on Herra suuren metelin
heidän sekaansa nostava, että jokainen pitää kumppaninsa käteen
rupeeman, ja paneman kätensä kumppaninsa käden päälle.

<span id="an_14:14">14:14</span> Sillä Juuda on myös Jerusalemissa
sotiva; ja sen ympärille kootaan kaikkein pakanain tavarat, kultaa,
hopiaa ja sangen paljo vaatteita.

<span id="an_14:15">14:15</span> Ja niin on tämä rangaistus tapahtuva
hevosille, muuleille, kameleille, aaseille ja kaikkinaisille eläimille,
jotka heidän leirissänsä ovat, niinkuin tämä rangaistus on.

<span id="an_14:16">14:16</span> Ja kaikki jääneet kaikkein pakanain
seassa, jotka läksivät Jerusalemia vastaan, menevät joka vuosi
kumartamaan Kuningasta, Herraa Zebaotia, ja lehtimajan juhlaa pitämään.

<span id="an_14:17">14:17</span> Ja on tapahtuva, että joka maan
sukukunnista ei mene ylös Jerusalemiin tätä Kuningasta, Herraa Zebaotia,
kumartamaan, ei pidä heille sadetta tuleman.

<span id="an_14:18">14:18</span> Ja ellei Egyptiläisten sukukunta menisi
ylös ja tulisi, niin ei heidänkään päällensä pidä sataman; tämä on se
rangaistus, jolla Herra on pakanat rankaiseva, jotka ei tule lehtimajan
juhlaa pitämään.

<span id="an_14:19">14:19</span> Sillä se on Egyptiläisten synti ja
kaikkein pakanain synti, jotka ei tule lehtimajan juhlaa pitämään.

<span id="an_14:20">14:20</span> Siihen aikaan pitää hevosten kelloin
päälle (kirjoitettu) oleman: Herran pyhyys; ja kattilat Herran huoneessa
pitää oleman niinkuin maljat alttarin edessä.

<span id="an_14:21">14:21</span> Sillä kaikki kattilat Jerusalemissa ja
Juudassa pitää Herralle Zebaotille pyhitetyt oleman; että kaikkein,
jotka uhrata tahtovat, pitää tuleman ja ne ottaman ja niissä keittämän.
Ja ei yksikään Kanaanealainen pidä enää Herran Zebaotin huoneessa oleman
siihen aikaan.

------------------------------------------------------------------------

[Next: Malachi](mal.md)
