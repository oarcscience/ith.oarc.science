[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ch2)  [Next](neh.md) 

------------------------------------------------------------------------

### Finnish Bible: Ezra

<span id="an_1:1">1:1</span> Ensimäisenä Koreksen Persian kuninkaan
vuonna, että Herran sana täytettäisiin, joka oli puhuttu Jeremian suun
kautta, herätti Herra Koreksen Persian kuninkaan hengen kuuluttamaan
koko valtakunnassansa, ja myös kirjoituksella, sanoen:

<span id="an_1:2">1:2</span> Näin sanoo Kores Persian kuningas: Herra
taivaan Jumala on antanut minulle kaikki maan valtakunnat ja käskenyt
minun rakentaa hänellensä huoneen Jerusalemiin, joka on Juudassa.

<span id="an_1:3">1:3</span> Kuka on teidän seassanne kaikesta hänen
kansastansa? hänen Jumalansa olkoon hänen kanssansa! ja hän menköön
Jerusalemiin, joka on Juudassa, ja rakentakaan Herran Israelin Jumalan
huoneen, hän on Jumala, joka Jerusalemissa on.

<span id="an_1:4">1:4</span> Ja kaikkia jääneitä kaikissa paikoissa,
kussa he muukalaisina ovat, pitää mielellänsä autettaman sen paikan
kansalta hopialla ja kullalla, tavaralla ja juhdilla Jumalan huoneesen,
joka on Jerusalemissa.

<span id="an_1:5">1:5</span> Niin valmistivat itsensä isäin päämiehet
Juudasta ja Benjaminista, niin myös papit ja Leviläiset, kaikki, jotka
Jumalan henki kehoitti menemään ylös, rakentamaan Herran huonetta, joka
on Jerusalemissa.

<span id="an_1:6">1:6</span> Ja kaikki, jotka olivat heidän
ympärillänsä, vahvistivat heidän kätensä hopia- ja kulta- astioilla,
tavaralla ja juhdilla ja kalliilla kaluilla, paitsi mitä he mielellänsä
uhrasivat.

<span id="an_1:7">1:7</span> Kuningas Kores myös toi Herran huoneen
astiat, jotka Nebukadnetsar oli ottanut Jerusalemista ja pannut
jumalansa huoneesen.

<span id="an_1:8">1:8</span> Mutta Kores, Persian kuningas, otti ne ulos
rahanhaltian Mitridatin käden kautta, joka ne luki Juudan päämiehelle
Sesbatsarille.

<span id="an_1:9">1:9</span> Ja tämä on niiden luku: kolmekymmentä
kultamaljaa, tuhannen hopiamaljaa, ja yhdeksänkolmattakymmentä veistä,

<span id="an_1:10">1:10</span> Kolmekymmentä kultaista kuppia, ja toisia
hopeaisia maljoja neljäsataa ja kymmenen, ja muita astioita tuhannen.

<span id="an_1:11">1:11</span> Niin että kaikkia astioita, sekä kullasta
että hopiasta, oli viisituhatta ja neljäsataa: ne kaikki vei Sesbatsar
niiden kanssa, jotka Babelin vankeudesta menivät Jerusalemiin.

<span id="an_2:1">2:1</span> Nämä ovat maakunnan lapset jotka läksivät
vankeudesta jotka Nebukadnetsar Babelin kuningas oli vienyt Babeliin, ja
tulivat Jerusalemiin ja Juudaan jälleen, kukin kaupunkiinsa,

<span id="an_2:2">2:2</span> Jotka tulivat Serubbabelin, Jesuan,
Nehemian, Serajan, Reellajan, Mordekain, Bilsanin, Misparin, Bigvain,
Rehumin ja Baanan kanssa; tämä on Israelin kansan miesten luku:

<span id="an_2:3">2:3</span> Paroksen lapset, kaksituhatta, sata ja
kaksikahdettakymmentä;

<span id="an_2:4">2:4</span> Sephatian lapset, kolmesataa ja
kaksikahdeksattakymmentä;

<span id="an_2:5">2:5</span> Aran lapset, seitsemänsataa ja
viisikahdeksattakymmentä;

<span id="an_2:6">2:6</span> Pahatmoabin lapset, Jesuan ja Joabin lasten
seassa, kaksituhatta, kahdeksansataa ja kaksitoistakymmentä;

<span id="an_2:7">2:7</span> Elamin lapset, tuhannen kaksisataa ja
neljäkuudettakymmentä;

<span id="an_2:8">2:8</span> Sattun lapset, yhdeksänsataa ja
viisiviidettäkymmentä;

<span id="an_2:9">2:9</span> Sakkain lapset, seitsemänsataa ja
kuusikymmentä;

<span id="an_2:10">2:10</span> Banin lapset, kuusisataa ja
kaksiviidettäkymmentä;

<span id="an_2:11">2:11</span> Bebain lapset, kuusisataa ja
kolmekolmattakymmentä;

<span id="an_2:12">2:12</span> Asgadin lapset, tuhannen, kaksisataa ja
kaksikolmattakymmentä;

<span id="an_2:13">2:13</span> Adonikamin lapset, kuusisataa ja
kuusiseitsemättäkymmentä;

<span id="an_2:14">2:14</span> Bigvain lapset, kaksituhatta ja
kuusikuudettakymmentä;

<span id="an_2:15">2:15</span> Adinin lapset, neljäsataa ja
neljäkuudettakymmentä;

<span id="an_2:16">2:16</span> Aterin lapset Jehiskiasta,
yhdeksänkymmentä ja kahdeksan;

<span id="an_2:17">2:17</span> Betsain lapset, kolmesataa ja
kolmekolmattakymmentä;

<span id="an_2:18">2:18</span> Joran lapset, sata ja
kaksitoistakymmentä;

<span id="an_2:19">2:19</span> Hasumin lapset, kaksisataa ja
kolmekolmattakymmentä;

<span id="an_2:20">2:20</span> Gibbarin lapset, yhdeksänkymmentä ja
viisi;

<span id="an_2:21">2:21</span> Betlehemin lapset, sata ja
kolmekolmattakymmentä;

<span id="an_2:22">2:22</span> Netophan miehet, kuusikuudettakymmentä;

<span id="an_2:23">2:23</span> Anatotin miehet, sata ja
kahdeksankolmattakymmentä;

<span id="an_2:24">2:24</span> Asmavetin lapset, kaksiviidettäkymmentä;

<span id="an_2:25">2:25</span> Kirjatjearimin lapset Kephiran ja
Berotin, seitsemänsataa ja kolmeviidettäkymmentä;

<span id="an_2:26">2:26</span> Raman ja Gabaan lapset, kuusisataa ja
yksikolmattakymmentä;

<span id="an_2:27">2:27</span> Mikmaan miehet, sata ja
kaksikolmattakymmentä;

<span id="an_2:28">2:28</span> Betelin ja Ain miehet, kaksisataa ja
kolmekolmattakymmentä;

<span id="an_2:29">2:29</span> Nebon lapset, kaksikuudettakymmentä;

<span id="an_2:30">2:30</span> Magbiksen lapset, sata
kuusikuudettakymmentä;

<span id="an_2:31">2:31</span> Toisen Elamin lapset, tuhannen,
kaksisataa ja neljäkuudettakymmentä;

<span id="an_2:32">2:32</span> Harimin lapset, kolmesataa ja
kaksikymmentä;

<span id="an_2:33">2:33</span> Lodin, Hadidin ja Onon lapset,
seitsemänsataa ja viisikolmattakymmentä;

<span id="an_2:34">2:34</span> Jerihon lapset, kolmesataa ja
viisiviidettäkymmentä;

<span id="an_2:35">2:35</span> Senaan lapset, kolmetuhatta, kuusisataa
ja kolmekymmentä;

<span id="an_2:36">2:36</span> Papit: Jedajan lapset Jesuan huoneesta,
yhdeksänsataa ja kolmekahdeksattakymmentä;

<span id="an_2:37">2:37</span> Immerin lapset, tuhannen ja
kaksikuudettakymmentä;

<span id="an_2:38">2:38</span> Pashurin lapset, tuhannen, kaksisataa ja
seitsemänviidettäkymmentä;

<span id="an_2:39">2:39</span> Harimin lapset, tuhannen ja
seitsemäntoistakymmentä;

<span id="an_2:40">2:40</span> Leviläiset: Jesuan ja Kadmielin lapset,
Hodavian lapsista, neljäkahdeksattakymmentä;

<span id="an_2:41">2:41</span> Veisaajat: Asaphin lapset, sata ja
kahdeksankolmattakymmentä;

<span id="an_2:42">2:42</span> Ovenvartiain lapset: Salumin lapset,
Aterin lapset, Talmonin lapset, Akkubin lapset, Hatitan lapset ja Sobain
lapset, kaikkiansa sata ja yhdeksänneljättäkymmentä;

<span id="an_2:43">2:43</span> Netinimit: Zihan lapset, Hasuphan lapset,
Tabaotin lapset,

<span id="an_2:44">2:44</span> Keroksen lapset, Siahan lapset, Padonin
lapset,

<span id="an_2:45">2:45</span> Lebanan lapset, Hagaban lapset, Akkubin
lapset,

<span id="an_2:46">2:46</span> Hagabin lapset, Samlain lapset, Hananin
lapset,

<span id="an_2:47">2:47</span> Giddelin lapset, Gaharin lapset, Reajan
lapset,

<span id="an_2:48">2:48</span> Resinin lapset, Rekodan lapset, Gassamin
lapset,

<span id="an_2:49">2:49</span> Ussan lapset, Pasean lapset, Besain
lapset,

<span id="an_2:50">2:50</span> Asnan lapset, Meunimin lapset, Rephusimin
lapset,

<span id="an_2:51">2:51</span> Bakbukin lapset, Hakuphan lapset,
Harhurin lapset,

<span id="an_2:52">2:52</span> Batslutin lapset, Mehidan lapset, Harsan
lapset,

<span id="an_2:53">2:53</span> Barkoksen lapset, Siseran lapset, Taman
lapset,

<span id="an_2:54">2:54</span> Netsian lapset, Hatiphan lapset;

<span id="an_2:55">2:55</span> Salomon palveliain lapset: Sotain lapset,
Sopheretin lapset, Perudan lapset,

<span id="an_2:56">2:56</span> Jaelan lapset, Darkonin lapset, Giddelin
lapset,

<span id="an_2:57">2:57</span> Sephatian lapset, Hattilin lapset,
PokeretZebaimin lapset, Amin lapset:

<span id="an_2:58">2:58</span> Kaikki Netinimit ja Salomon palveliain
lapset kolmesataa, yhdeksänkymmentä ja kaksi.

<span id="an_2:59">2:59</span> Nämät myös menivät ylös Telmelasta,
Telharsasta: Kerub, Addani ja Immer, jotka ei tietäneet isäinsä huonetta
sanoa ja siementänsä, olivatko Israelista:

<span id="an_2:60">2:60</span> Delajan lapset, Tobijan lapset, Nekodan
lapset, kuusisataa ja kaksikuudettakymmentä;

<span id="an_2:61">2:61</span> Ja pappein lapsista: Habajan lapset,
Hakotsin lapset, Barsillain lapset, joka otti itsellensä emännän
Barsillain Gileadilaisen tyttäristä, ja kutsuttiin heidän nimellänsä.

<span id="an_2:62">2:62</span> Nämä etsivät sukukuntansa
polvilukukirjaa, ja ei sitä löydetty, sentähden he pantiin pois
pappeudesta.

<span id="an_2:63">2:63</span> Ja Tirsata sanoi heille, ettei heidän
pitänyt syömän kaikkein pyhimmästä, ennenkuin pappi seisois valkeudessa
ja täydellisyydessä.

<span id="an_2:64">2:64</span> Koko joukko yhteen oli
kaksiviidettäkymmentä tuhatta, kolmesataa ja kuusikymmentä,

<span id="an_2:65">2:65</span> Paitsi heidän palvelioitansa ja
piikojansa, joita oli seitsemäntuhatta, kolmesataa ja
seitsemänneljättäkymmentä; ja heillä oli veisaajia, miehiä ja vaimoja,
kaksisataa;

<span id="an_2:66">2:66</span> Seitsemänsataa ja kuusineljättäkymmentä
heidän hevostansa; kaksisataa ja viisiviidettäkymmentä heidän muuliansa;

<span id="an_2:67">2:67</span> Neljäsataa ja viisineljättäkymmentä
heidän kameliansa; kuusituhatta, seitsemänsataa ja kaksikymmentä aasia.

<span id="an_2:68">2:68</span> Ja monikahdat isäin päämiehistä, kuin he
menivät Herran huoneesen, joka on Jerusalemissa, uhrasivat hyvällä
mielellä Jumalan huoneen rakennukseksi paikallensa.

<span id="an_2:69">2:69</span> Ja he antoivat varansa jälkeen
rakennuksen tavaraksi yhdenseitsemättäkymmentä tuhatta kultapenninkiä ,
ja viisituhatta leiviskää hopiaa, ja sata papin hametta.

<span id="an_2:70">2:70</span> Niin papit, Leviläiset, ja muutamat
kansasta, veisaajat, ja ovenvartiat ja Netinimit asuivat
kaupungeissansa, ja koko Israel myös kaupungeissansa.

<span id="an_3:1">3:1</span> Kuin seitsemäs kuukausi oli tullut ja
Israelin lapset olivat kaupungeissansa, tuli kansa kokoon niinkuin yksi
mies Jerusalemiin.

<span id="an_3:2">3:2</span> Niin nousi Jesua Jotsadakin poika, ja papit
hänen veljensä, ja Serubbabel Sealtielin poika ja hänen veljensä ja
rakensivat Israelin Jumalan alttarin uhrataksensa sen päällä
polttouhria, niinkuin kirjoitettu on Moseksen, Jumalan miehen, laissa.

<span id="an_3:3">3:3</span> Ja he laskivat alttarin perustuksensa
päälle, vaikka he pelkäsivät sen maan kansoja; ja he uhrasivat sen
päällä Herralle polttouhria aamulla ja ehtoolla.

<span id="an_3:4">3:4</span> Ja he pitivät lehtimajan juhlaa niinkuin
kirjoitettu on, ja tekivät polttouhria joka päivä, sen luvun jälkeen
kuin tapa oli, kunkin päivänänsä,

<span id="an_3:5">3:5</span> Senjälkeen alinomaisia polttouhreja, ja
uuden kuun, ja kaikkein Jumalalle pyhitettyin juhlain, ja kaikkinaisia
mieliuhreja, joita he hyvällä mielellä tekivät Herralle.

<span id="an_3:6">3:6</span> Seitsemännen kuukauden ensimäisenä päivänä
rupesivat he uhraamaan Herralle polttouhria; mutta ei Herran templin
perustus ollut vielä laskettu.

<span id="an_3:7">3:7</span> Ja he antoivat kivenhakkaajille ja
taitavaille työväelle rahaa, ja ruokaa ja juomaa, ja öljyä
Sidonilaisille ja Tyrolaisille, että he toisivat heille sedripuita
Libanonista Japhoon merta myöten, Koreksen Persian kuninkaan suomasta,

<span id="an_3:8">3:8</span> Mutta toisena vuonna sittekuin he tulivat
Jerusalemiin Herran huoneen tykö, toisena kuukautena, rupesi Serubbabel
Sealtielin poika, ja Jesua Jotsadakin poika, ja muut heidän jääneet
veljensä, papit ja Leviläiset, ja kaikki, jotka vankeudesta tulivat
Jerusalemiin, ja panivat kahdenkymmenen ajastaikaiset ja sitä vanhemmat
Leviläiset Herran huoneen työn teettäjiksi.

<span id="an_3:9">3:9</span> Ja Jesua seisoi poikinensa ja veljinensä,
ja Kadmiel poikinensa, ja Juudan lapset, niinkuin yksi mies teettämässä
työväkeä Herran huoneessa, Henadadin lapset poikinensa, ja Leviläiset
veljinensä.

<span id="an_3:10">3:10</span> Ja kuin rakentajat laskivat Herran
templin perustuksen, asettivat he papit puetettuina, vaskitorvien
kanssa, ja Leviläiset Asaphin pojat kanteleilla, kiittämään Herraa
Davidin Israelin kuninkaan sanoilla.

<span id="an_3:11">3:11</span> Ja he veisasivat vuorottain ylistäissänsä
ja kiittäissänsä Herraa, että hän on hyvä ja hänen laupiutensa pysyy
ijankaikkisesti Israelin ylitse. Ja kaikki kansa huusi korkialla äänellä
ja kiitti Herraa, että Herran huoneen perustus oli laskettu.

<span id="an_3:12">3:12</span> Mutta moni vanhoista papeista, ja
Leviläisistä ja isäin päämiehistä, jotka olivat nähneet ensimäisen
huoneen perustuksellansa, niin myös tämän huoneen silmäinsä edessä,
itkivät suurella äänellä; ja moni huusi korkialla äänellä ilon tähden;

<span id="an_3:13">3:13</span> Että se huuto oli niin suuri, ettei kansa
eroittanut ilon ääntä itkun äänestä; sillä kansa huusi korkialla
äänellä, että se ääni kauvas kuului.

<span id="an_4:1">4:1</span> Mutta kuin Juudan ja Ben-Jaminin vihamiehet
kuulivat, että ne, jotka vankeudesta olivat lähteneet, rakensivat
Herralle Israelin Jumalalle templiä;

<span id="an_4:2">4:2</span> Tulivat he Serubbabelin ja isäin päämiesten
tykö ja sanoivat heille: me rakennamme teidän kanssanne; sillä me
etsimme teidän Jumalaanne niinkuin tekin, ja emme ole sitte uhranneet
kuin Asserhaddon Assurin kuningas meidät tänne vei.

<span id="an_4:3">4:3</span> Mutta Serubbabel ja Jesua ja muut Israelin
isäin päämiehet vastasivat: ei sovi teidän ja meidän rakentaa meidän
Jumalallemme huonetta; mutta me rakennamme yksin Herralle Israelin
Jumalalle huoneen, niinkuin Kores Persian kuningas meitä käski.

<span id="an_4:4">4:4</span> Niin sen maakunnan väki heikensi Juudan
kansan kädet ja peljätti rakentamasta,

<span id="an_4:5">4:5</span> Ja palkkasivat neuvonantajia heitä vastaan,
estämään heidän neuvoansa, niinkauvan kuin Kores Persian kuningas eli,
Dariuksen Persian kuninkaan valtakuntaan asti.

<span id="an_4:6">4:6</span> Mutta kuin Ahasverus tuli kuninkaaksi,
hänen valtakuntansa alussa, kirjoittivat he kanteen Juudan ja
Jerusalemin asujamia vastaan.

<span id="an_4:7">4:7</span> Ja Artahsastan aikana kirjoitti Bislam,
Mitridat, Tabeel ja muut heidän seurastansa Artahsastalle Persian
kuninkaalle. Ja kirja oli kirjoitettu Syrian kielellä ja tulkittu Syrian
kielellä.

<span id="an_4:8">4:8</span> Rehum kansleri ja Simsai kirjoittaja
kirjoittivat kirjan Jerusalemia vastaan kuningas Artahsastalle näin:

<span id="an_4:9">4:9</span> Rehum kansleri ja Simsai kirjoittaja, ja
muut heidän kanssaveljensä Dinasta, Apharsakista ja Tarpelasta,
Persiasta, Arakasta, Babelista, Susanista, Dehasta ja Elamista,

<span id="an_4:10">4:10</span> Ja muut kansat, jotka suuri ja kuuluisa
Asnappar toi tänne, ja pani heidät asumaan Samarian kaupunkeihin, ja ne
muut toisella puolen virtaa, sillä ajalla.

<span id="an_4:11">4:11</span> Ja kirja, jonka he lähettivät kuningas
Artahsastalle, oli näin kirjoitettu: palvelias, miehet, jotka asuvat
toisella puolella virtaa, jotka siihen aikaan olivat.

<span id="an_4:12">4:12</span> Se olkoon kuninkaalle tiettävä, että
Juudalaiset, jotka sinun tyköäs tulivat meidän tykömme Jerusalemiin,
rakentavat kapinallista ja pahaa kaupunkia, ja ovat perustaneet ja
korottaneet muurit.

<span id="an_4:13">4:13</span> Niin olkoon nyt kuninkaalle tiettävä,
että jos se kaupunki rakennetaan ja muurit perustetaan, niin ei he
sinulle anna tullia, veroa ja ajastaikaista ulostekoa; ja sinä
vahingoitset kuningasten veron.

<span id="an_4:14">4:14</span> Nyt siis, että meillä on ravinto
kuninkaan huoneesta, ei sovi meidän nähdä kuninkaan ylönkatsetta;
sentähden olemme me lähteneet matkaan, ilmoittamaan sitä kuninkaalle,

<span id="an_4:15">4:15</span> Ettäs etsisit isäis aikakirjoista, ja
sinä löydät niistä ja saat tietää tämän olevan kapinallisen ja
vahingollisen kaupungin kuninkaille ja maakunnille, joka saatti jo
vanhasta muutkin luopumaan; jonkatähden myös tämä kaupunki on autioksi
tehty.

<span id="an_4:16">4:16</span> Sentähden me annamme kuninkaan tietää,
että jos tämä kaupunki rakennetaan ja muurit tehdään, niin et sinä
toista puolta virtaa saa pitää.

<span id="an_4:17">4:17</span> Niin kuningas lähetti vastauksen
Rehumille kanslerille ja Simsaille kirjoittajalle, ja muille heidän
kanssaveljillensä, jotka Samariassa asuivat, ja muille, jotka toisella
puolella virtaa olivat: rauhaa tällä ajalla!

<span id="an_4:18">4:18</span> Lähetyskirja, jonka te meidän tykömme
lähetitte, on luettu julkisesti minun edessäni.

<span id="an_4:19">4:19</span> Ja on minulta käsketty etsittää, ja on
löydetty sen kaupungin jo vanhaan nousseen kuninkaita vastaan, ja
luopuneen, niin että kapina on siinä noussut.

<span id="an_4:20">4:20</span> Ja että Jerusalemissa ovat olleet väkevät
kuninkaat ja vallinneet kaikki toisella puolella virtaa, ja heille on
annettu tulli, vero ja ajastaikainen ulosteko.

<span id="an_4:21">4:21</span> Tehkäät siis tämän käskyn jälkeen:
estäkäät niitä miehiä rakentamasta kaupunkia, siihenasti kuin minä annan
käskyn.

<span id="an_4:22">4:22</span> Niin karttakaat teitänne erehdyksestä
tässä asiassa. Miksi semmoinen turmelus pitäis valtaa saaman kuninkaille
vahingoksi?

<span id="an_4:23">4:23</span> Kuin kuningas Artahsastan kirja luettiin
Rehumin, Simsain kirjoittajan ja heidän kanssaveljeinsä edessä, menivät
he kiiruusti Jerusalemiin Juudalaisten tykö ja estivät heidät
käsivarrella ja väkevyydellä.

<span id="an_4:24">4:24</span> Silloin lakattiin Jumalan huoneen työstä
Jerusalemissa, niin että se jäi Dariuksen Persian kuninkaan toiseen
vuoteen asti.

<span id="an_5:1">5:1</span> Ja prophetat Haggai ja Sakaria, Iddon
poika, ennustivat Juudalaisille, jotka olivat Juudassa ja Jerusalemissa,
Israelin Jumalan nimeen.

<span id="an_5:2">5:2</span> Silloin nousivat Serubbabel Sealtielin
poika, Jesua Jotsadakin poika ja rupesivat rakentamaan Jumalan huonetta
Jerusalemissa ja Jumalan prophetat heidän kanssansa, auttain heitä.

<span id="an_5:3">5:3</span> Siihen aikaan tuli Tatnai heidän tykönsä,
joka oli maaherra toisella puolella virtaa, ja Setarbosnai, ja heidän
kanssaveljensä, ja sanoivat näin heille: kuka on käskenyt rakentaa tätä
huonetta ja näitä muureja perustaa?

<span id="an_5:4">5:4</span> Niin me sanoimme heille, mitkä niiden
miesten nimet olivat, jotka tätä rakennusta rakensivat.

<span id="an_5:5">5:5</span> Ja heidän Jumalansa silmä tuli Juudan
vanhimpain päälle, ettei sitä heiltä niinkauvaksi estetty, kuin sanoma
vietiin Dariuksen tykö; ja lähetyskirja tuli siitä asiasta takaperin
jälleen.

<span id="an_5:6">5:6</span> Ja kirja, jonka Tatnai maaherra toisella
puolella virtaa, ja Setarbosnai, ja hänen kanssaveljensä Apharsakista,
jotka olivat toisella puolella virtaa, lähettivät kuningas Dariukselle,

<span id="an_5:7">5:7</span> Ja sanat, jotka he lähettivät hänelle
olivat näin kirjoitetut: kuninkaalle Dariukselle (toivotetaan) kaikkea
rauhaa!

<span id="an_5:8">5:8</span> Olkoon kuninkaalle tiettävä, että me
tulimme Juudan maakuntaan, kaikkein suurimman Jumalan huoneen tykö; ja
sitä rakennetaan jaloista suurista kivistä, hirret pannaan seiniin, ja
työ joutuu ja menestyy heidän käsissänsä.

<span id="an_5:9">5:9</span> Niin me kysyimme vanhimmilta ja sanoimme
heille: kuka teille antoi käskyn rakentaa tätä huonetta ja näitä muureja
perustaa?

<span id="an_5:10">5:10</span> Me kysyimme myös heiltä heidän nimensä,
antaaksemme sinulle ne tietää, ja me kirjoitimme niiden miesten nimet,
jotka heidän päämiehensä olivat.

<span id="an_5:11">5:11</span> Ja senkaltaisen sanan he meille
vastasivat, sanoen: me olemme taivaan ja maan Jumalan palveliat, ja
rakennamme tätä huonetta, joka ennen monta vuotta oli rakennettu, jonka
väkevä Israelin kuningas oli rakentanut ja pannut ylös.

<span id="an_5:12">5:12</span> Mutta sittekuin meidän isämme vihoittivat
taivaan Jumalan, antoi hän heidät Nebukadnetsarin käsiin, Kaldealaisten
kuninkaan Babelista; hän jaotti tämän huoneen ja vei kansan Babeliin.

<span id="an_5:13">5:13</span> Mutta ensimäisenä Koreksen, Babelin
kuninkaan vuonna, käski kuningas Kores tämän Jumalan huoneen rakentaa.

<span id="an_5:14">5:14</span> Ja ne kulta astiat ja hopia astiat, mitkä
olivat siinä Jumalan huoneessa, jotka Nebukadnetsar otti Jerusalemin
templistä ja vei Babelin templiin, ne otti kuningas Kores Babelin
templistä ja antoi yhdelle Sesbatsar nimeltä, jonka hän pani heidän
päämieheksensä,

<span id="an_5:15">5:15</span> Ja sanoi hänelle: ota nämät astiat, mene
ja vie ne Jerusalemin templiin, ja anna Jumalan huone rakennettaa
paikallensa.

<span id="an_5:16">5:16</span> Silloin tuli se Sesbatsar ja laski
Jumalan huoneen perustuksen Jerusalemissa; ja siitä ajasta niin tähän
asti on sitä rakennettu, ja ei ole vielä täytetty.

<span id="an_5:17">5:17</span> Nyt siis jos kuninkaalle kelpaa, niin
antakaan etsiä kuninkaan tavarahuoneessa, joka on Babelissa, jos se on
käsketty Kores kuninkaalta, heidän rakentaa tätä Jumalan huonetta, joka
on Jerusalemissa, ja antakoon tästä asiasta meidän tietää kuninkaan
tahdon.

<span id="an_6:1">6:1</span> Niin Darius kuningas käski etsiä
kantselissa, kuninkaan tavarahuoneessa Babelissa.

<span id="an_6:2">6:2</span> Silloin löydettiin Ahmetan linnasta, joka
on Median maakunnassa, kirja, jossa oli näin muistoksi kirjoitettu:

<span id="an_6:3">6:3</span> Ensimäisenä kuningas Koreksen vuonna käski
kuningas Kores rakentaa Jumalan huoneen Jerusalemissa paikaksi, jossa
uhrataan, ja laskea perustuksen, kuusikymmentä kyynärää korkiaksi ja
kuusikymmentä kyynärää leviäksi;

<span id="an_6:4">6:4</span> Kolme seinää vuolluista kivistä ja yksi
seinä uusista puista; ja että kuninkaan huoneesta piti annettaman
ylöspitämys;

<span id="an_6:5">6:5</span> Piti myös Jumalan huoneen hopiaiset ja
kultaiset astiat, jotka Nebukadnetsar oli ottanut Jerusalemin kirkosta
ja vienyt Babeliin, annettaman ja vietämän jälleen templiin,
Jerusalemiin, pantavaksi siallensa Jumalan huoneesen.

<span id="an_6:6">6:6</span> Niin olkaat nyt erinänne heistä, sinä
Tatnai maaherra sillä puolella virtaa, ja sinä Setarbosnai, ja teidän
kanssaveljenne Apharsakista, te jotka olette sillä puolella virtaa.

<span id="an_6:7">6:7</span> Antakaat heidän tehdä työtä Jumalan
huoneessa, että Juudalaisten päämies ja heidän vanhimpansa saisivat
Jumalan huoneen rakennetuksi entiselle paikallensa.

<span id="an_6:8">6:8</span> On myös käsketty minulta, mitä Juudan
vanhimmille pitää annettaman, että he rakentaisivat tämän Jumalan
huoneen, nimittäin: että sille väelle pitää juuri kiiruusti ylöspitämys
annettaman kuninkaan verokalusta siltä puolelta virtaa, ja ei heitä
estettämän.

<span id="an_6:9">6:9</span> Ja mitä tarvitaan mullia, ja oinaita, ja
karitsoita uhriksi taivaan Jumalalle, nisuja, suoloja, viinaa ja öljyä,
Jerusalemin pappein tavan jälkeen, niin pitää heille annettaman joka
päivä ilman yhdettäkään erehdyksetä.

<span id="an_6:10">6:10</span> Että he uhraisivat taivaan Jumalalle
makiaa hajua, ja rukoilisivat kuninkaan ja hänen lastensa elämän edestä.

<span id="an_6:11">6:11</span> Tämä käsky on minulta annettu, että kuka
ikänä nämät sanat muuttaa, hänen huoneestansa pitää yksi hirsi
reväistämän, joka pitää nostettaman ylös, ja hän siihen ripustettaman,
ja hänen huoneensa pitää lokaläjäksi tehtämän sen työn tähden.

<span id="an_6:12">6:12</span> Jumala, joka on nimensä pannut asumaan
siinä, tappakoon kaikki ne kuninkaat ja kansat, jotka ojentavat kätensä
muuttamaan taikka särkemään tätä Jumalan huonetta, joka on
Jerusalemissa. Minä Darius olen tämän käskyn antanut, ja se pitää juuri
nopiasti tehtämän.

<span id="an_6:13">6:13</span> Silloin Tatnai maaherra sillä puolella
virtaa, ja Setarbosnai ja heidän kanssaveljensä, joiden tykö kuningas
Darius oli lähettänyt, tekivät sen nopiasti.

<span id="an_6:14">6:14</span> Ja Juudalaisten vanhimmat rakensivat, ja
se menestyi, Haggain prophetan ja Sakarian Iddon pojan ennustuksen
jälkeen; ja he rakensivat ja päättivät sen Israelin Jumalan käskyn
jälkeen; ja Koreksen, Dariuksen ja Artahsastan Persian kuninkain käskyn
jälkeen.

<span id="an_6:15">6:15</span> Ja huone päätettiin täydellisesti
kolmanteen päivään asti Adarin kuuta, kuudentena kuningas Dariuksen
valtakunnan vuonna.

<span id="an_6:16">6:16</span> Ja Israelin lapset, papit, Leviläiset ja
muut, jotka vankeudesta tulleet olivat, pitivät ilolla Jumalan huoneen
vihkimistä,

<span id="an_6:17">6:17</span> Ja uhrasivat tässä Jumalan huoneen
vihkimyksessä sata mullia, kaksisataa oinasta, neljäsataa karitsaa ja
kaksitoistakymmentä kaurista, koko Israelin syntein edestä, Israelin
sukukuntain luvun jälkeen,

<span id="an_6:18">6:18</span> Ja asettivat papit vuoroonsa ja
Leviläiset järjestykseensä, palvelemaan Jumalaa, joka on Jerusalemissa,
niinkuin Moseksen kirjassa on kirjoitettu.

<span id="an_6:19">6:19</span> Ja ne, jotka vankeudesta olivat tulleet,
pitivät pääsiäistä neljäntenä päivänä toistakymmentä ensimäisestä
kuukaudesta.

<span id="an_6:20">6:20</span> Sillä papit ja Leviläiset olivat
puhdistaneet itsensä, niin että he kaikki olivat puhtaat niinkuin yksi
mies; ja he teurastivat pääsiäislampaan kaikkein vankeuden lasten
edestä, ja pappein heidän veljeinsä edestä ja itse edestänsä.

<span id="an_6:21">6:21</span> Ja Israelin lapset jotka vankeudesta
palanneet olivat, söivät, ja kaikki, jotka itsensä olivat eroittaneet
maan pakanain saastaisuudesta heidän tykönsä, etsimään Herraa Israelin
Jumalaa,

<span id="an_6:22">6:22</span> Ja pitivät happamattoman leivän juhlaa
ilolla seitsemän päivää; sillä Herra oli heidät iloittanut, ja kääntänyt
Assurin kuninkaan sydämen heidän puoleensa, että he tulivat
vahvistetuksi Jumalan huoneen työssä, joka on Israelin Jumala.

<span id="an_7:1">7:1</span> Mutta näiden jälkeen Artahsastan Persian
kuninkaan hallitessa oli Esra Serajan poika, Asarian pojan, Hilkian
pojan,

<span id="an_7:2">7:2</span> Sallumin pojan, Zadokin pojan, Ahitobin
pojan,

<span id="an_7:3">7:3</span> Amarian pojan, Asarian pojan, Merajotin
pojan,

<span id="an_7:4">7:4</span> Serahian pojan, Ussin pojan, Bukkin pojan,

<span id="an_7:5">7:5</span> Abisuan pojan, Pinehaan pojan, Eleatsarin
pojan, ylimmäisen papin Aaronin pojan.

<span id="an_7:6">7:6</span> Tämä Esra meni ylös Babelista, joka oli
toimellinen kirjanoppinut Moseksen laissa, jonka Herra Israelin Jumala
oli antanut. Ja kuningas antoi hänelle kaikki, mitä hän anoi, Herran
hänen Jumalansa käden jälkeen, joka hänen ylitsensä oli.

<span id="an_7:7">7:7</span> Ja siinä meni muutamia Israelin lapsista ja
papeista ja Leviläisistä, veisaajista, ovenvartioista ja Netinimeistä
ylös Jerusalemiin, seitsemäntenä Artahsastan kuninkaan vuonna.

<span id="an_7:8">7:8</span> Ja hän tuli Jerusalemiin viidentenä
kuukautena, se oli seitsemäs kuninkaan vuosi.

<span id="an_7:9">7:9</span> Sillä ensimäisenä päivänä ensimäistä kuuta
alkoi hän lähteä Babelista, ja ensimäisenä päivänä viidennettä kuuta
tuli hän Jerusalemiin, Jumalan hyvän käden kautta, joka hänen ylitsensä
oli.

<span id="an_7:10">7:10</span> Sillä Esra oli valmistanut sydämensä
etsimään Herran lakia, ja tekemään sitä ja opettamaan Israelille säätyjä
ja oikeutta.

<span id="an_7:11">7:11</span> Ja näin on se kirja, jonka Artahsasta
antoi papille Esralle, kirjanoppineelle, joka oli opettaja Herran
käskysanoissa ja säädyissä Israelille:

<span id="an_7:12">7:12</span> Artahsasta kuningasten kuningas Esralle
papille ja kirjanoppineelle taivaan Jumalan laissa: rauhaa tällä ajalla!

<span id="an_7:13">7:13</span> Minä olen käskenyt, että kenenkä ikänä
kelpaa minun valtakunnassani Israelin kansasta, papeista ja Leviläisistä
mennä kanssas Jerusalemiin, niin menkään.

<span id="an_7:14">7:14</span> Sinä olet lähetetty kuninkaalta ja
seitsemältä neuvonantajalta etsimään Juudaa ja Jerusalemia, sinun
Jumalas lain jälkeen, joka käsissäs on;

<span id="an_7:15">7:15</span> Ja ettäs otat myötäs sen hopian ja
kullan, minkä kuningas ja hänen neuvonantajansa hyvällä mielellä ovat
uhranneet Israelin Jumalalle, jonka maja on Jerusalemissa.

<span id="an_7:16">7:16</span> Ja kaikkinaisen hopian ja kullan, minkä
sinä saat koko Babelin maakunnasta, kuin kansa ja papit hyvällä mielellä
antavat Jumalan huoneesen, joka on Jerusalemissa.

<span id="an_7:17">7:17</span> Sentähden osta nopiasti sillä rahalla
mullia, oinaita ja karitsoita, ja ruokauhria ja juomauhria, ja uhraa ne
teidän Jumalanne huoneen alttarilla, joka on Jerusalemissa.

<span id="an_7:18">7:18</span> Mutta mitä sinun ja sinun veljes siitä
rahasta kelpaa tehdä, joka liiaksi on, se tehkäät teidän Jumalanne
tahdon jälkeen.

<span id="an_7:19">7:19</span> Ja astiat, jotka sinun haltuus ovat
annetut sinun Jumalas huoneen palvelukseksi, anna ne pois Jumalan eteen
Jerusalemiin.

<span id="an_7:20">7:20</span> Ja mitä enempää tarvitaan sinun Jumalas
huoneesen ja sinä kulutat, niin anna se kuninkaan tavarahuoneesta.

<span id="an_7:21">7:21</span> Minä kuningas Artahsasta olen käskenyt
veronhaltioille sillä puolella virtaa, että mitä ikänä Esra pappi ja
kirjanoppinut taivaan Jumalan laissa teiltä anoo, se tehkäät nopiasti,

<span id="an_7:22">7:22</span> Hamaan sataan leiviskään hopiaa, ja
sataan koriin nisuja, ja sataan tynnyriin viinaa, ja sataan tynnyriin
öljyä, ja suoloja ilman mittaa.

<span id="an_7:23">7:23</span> Kaikkia mitä taivaan Jumalan laki anoo,
se pitää taivaan Jumalan huoneelle juuri nopiasti tehtämän, ettei hänen
vihansa tulisi kuninkaan valtakunnan ja hänen lastensa päälle.

<span id="an_7:24">7:24</span> Ja se pitää oleman teille kaikille
tiettävä, ettei teillä ole valtaa panna jotakin veroa, tullia eli
ajastaikaista ulostekoa yhdenkään papin päälle, Leviläisen, veisaajan,
ovenvartijan, Netinimin, tämän Jumalan huoneen palveliain päälle,

<span id="an_7:25">7:25</span> Ja sinun, Esra, pitää Jumalas viisauden
jälkeen, joka sinulla on, paneman tuomarit ja oikeuden tekiät,
tuomitsemaan kaiken kansan, joka toisella puolella virtaa on, että
kaikki taitaisivat sinun Jumalas lain; ja sitä, joka ei taida, pitää
teidän opettaman.

<span id="an_7:26">7:26</span> Ja jokainen, joka ei tee visusti sinun
Jumalas lakia ja kuninkaan lakia, hänen pitää saaman tuomionsa työnsä
jälkeen, joko se on kuolemaan, eli maan kulkemukseen, eli rahasakkoon,
taikka vankeuteen.

<span id="an_7:27">7:27</span> Kiitetty olkoon Herra, meidän isäimme
Jumala, joka tainkaltaisen asian on antanut kuninkaan sydämeen, että hän
kaunistaa Herran huonetta Jerusalemissa!

<span id="an_7:28">7:28</span> Ja hän on kääntänyt laupiuden minun
päälleni kuninkaan ja hänen neuvonantajainsa ja kaikkein kuninkaan
voimallisten päämiesten edessä. Ja minä vahvistettiin Herran minun
Jumalani kädellä, joka oli minun ylitseni, ja kokosin päämiehet
Israelista menemään ylös minun kanssani.

<span id="an_8:1">8:1</span> Nämät ovat niiden isäin päämiehet, ja
heidän polvilukunsa, jotka läksivät minun kanssani Babelista kuningas
Artahsastan hallitessa:

<span id="an_8:2">8:2</span> Pinehaan pojista, Gersom; Itamarin pojista,
Daniel; Davidin pojista, Hattus;

<span id="an_8:3">8:3</span> Sekanian pojista, Paroksen lapsista,
Sakaria, ja hänen kanssansa luettu sata ja viisikymmentä miestä;

<span id="an_8:4">8:4</span> Pahatmoabin pojista, Eljoenai Serahian
poika, ja hänen kanssansa kaksisataa miestä;

<span id="an_8:5">8:5</span> Sekanian pojista, Jehasielin poika, ja
hänen kanssansa kolmesataa miestä;

<span id="an_8:6">8:6</span> Adinin pojista, Ebed Jonatanin poika, ja
hänen kanssansa viisikymmentä miestä;

<span id="an_8:7">8:7</span> Elamin pojista, Jesaia Atalian poika, ja
hänen kanssansa seitsemänkymmentä miestä;

<span id="an_8:8">8:8</span> Sephatian pojista, Sebadia Mikaelin poika,
ja hänen kanssansa kahdeksankymmentä miestä;

<span id="an_8:9">8:9</span> Joabin pojista, Obadia Jehielin poika ja
hänen kanssansa kaksisataa ja kahdeksantoistakymmentä miestä;

<span id="an_8:10">8:10</span> Selomitin pojista, Josiphian poika, ja
hänen kanssansa sata ja kuusikymmentä miestä;

<span id="an_8:11">8:11</span> Bebain pojista, Sakaria Bebain poika, ja
hänen kanssansa kahdeksankolmattakymmentä miestä;

<span id="an_8:12">8:12</span> Asgadin pojista, Johanan nuorin poika, ja
hänen kanssansa sata ja kymmenen miestä;

<span id="an_8:13">8:13</span> Adonikamin viimeisistä pojista, joiden
nimet ovat: Eliphelet, Jehiel ja Semaja, ja heidän kanssansa
kuusikymmentä miestä;

<span id="an_8:14">8:14</span> Bigvain pojista, Utai ja Sabbud ja heidän
kanssansa seitsemänkymmentä miestä.

<span id="an_8:15">8:15</span> Ja minä kokosin heidät sen virran tykö,
joka tulee Ahavaan, ja oleskelimme siinä kolme päivää. Ja kuin minä
visusti katselin kansan ja papit, en minä löytänyt yhtäkään Leviläistä.

<span id="an_8:16">8:16</span> Niin minä lähetin Elieserin, Arielin,
Semajan, Elnatanin, Jaribin, Elnatanin, Natanin, Sakarian ja Mesullamin,
päämiehet, ja Jojaribin ja Elnatanin, opettajat;

<span id="an_8:17">8:17</span> Ja lähetin ne Iddon tykö, joka oli
päämies Kasiphian paikkakunnassa, tuomaan meille palvelioita Jumalamme
huoneesen, ja minä panin heidän suuhunsa sanat, mitä heidän piti Iddolle
puhuman ja hänen veljillensä Netinimeille Kasiphian paikkakunnassa.

<span id="an_8:18">8:18</span> Ja he toivat meille, Jumalamme hyvän
käden jälkeen meidän ylitsemme, viisaan miehen, Mahelin pojista Levin
pojan, Israelin pojan, ja Serebian hänen poikainsa ja veljeinsä kanssa,
kahdeksantoistakymmentä;

<span id="an_8:19">8:19</span> Ja Hasabian ja Jesaian hänen kanssansa,
Merarin pojista, hänen veljensä ja heidän poikainsa kanssa
kaksikymmentä;

<span id="an_8:20">8:20</span> Ja Netinimeistä, jotka David ja päämiehet
olivat panneet Leviläisiä palvelemaan, kaksisataa ja kaksikymmentä
Netinimiä; kaikki nimeltänsä nimitetyt.

<span id="an_8:21">8:21</span> Ja minä kuulutin siellä paaston Ahavan
virran tykönä, nöyryyttääksemme mieltämme Jumalamme edessä, ja
kysyäksemme häneltä oikiaa tietä meille ja meidän lapsillemme ja
kaikille meidän kaluillemme.

<span id="an_8:22">8:22</span> Sillä en minä rohjennut anoa kuninkaalta
sutaväkeä ja huovia varjelemaan meitä tiellä vihollisilta; sillä me
olimme sanoneet kuninkaalle, että meidän Jumalamme käsi on hyväksi
kaikkein ylitse, jotka häntä etsivät; mutta hänen väkevyytensä ja
vihansa on kaikkein niiden päällä, jotka hänen hylkäävät.

<span id="an_8:23">8:23</span> Niin me paastosimme ja rukoilimme meidän
Jumalaamme sen edestä; ja hän kuuli meitä.

<span id="an_8:24">8:24</span> Ja minä valitsin ylimmäisistä papeista
kaksitoistakymmentä: Serebian ja Hasabian, ja kymmenen heidän
veljistänsä heidän kanssansa;

<span id="an_8:25">8:25</span> Ja minä punnitsin heille hopian ja
kullan, ja ylennysastiat meidän Jumalamme huoneesen, mitkä kuningas ja
hänen neuvonantajansa ja päämiehensä, ja koko Israel, joka saapuvilla
oli, olivat antaneet ylennykseksi.

<span id="an_8:26">8:26</span> Ja punnitsin heidän käteensä hopiaa
kuusisataa ja viisikymmentä leiviskää, ja hopia- astioita sata
leiviskää, ja sata leiviskää kultaa,

<span id="an_8:27">8:27</span> Ja kaksikymmentä kultaista maljaa, jotka
painoivat tuhannen kultapenninkiä, ja kaksi kallista vaskiastiaa, niin
kirkasta kuin kulta.

<span id="an_8:28">8:28</span> Ja minä sanoin heille: te olette pyhät
Herralle, niin myös ovat astiat pyhät, ja kulta ja hopia on hyvällä
mielellä annettu Herralle isäinne Jumalalle.

<span id="an_8:29">8:29</span> Valvokaat siis ja pitäkäät ne niinkauvan
tallella, että te ne jälleen punnitsette ulos pappein ja Leviläisten,
päämiesten ja Israelin ylimmäisten isäin edessä, Jerusalemissa, Herran
huoneen arkkuihin.

<span id="an_8:30">8:30</span> Niin papit ja Leviläiset ottivat vastaan
punnitun hopian ja kullan ja astiat, viedäksensä Jerusalemiin Jumalamme
huoneeseen.

<span id="an_8:31">8:31</span> Ja me läksimme Ahavan virran tyköä,
toisena päivänä toistakymmentä ensimäistä kuuta, menemään Jerusalemiin.
Ja meidän Jumalamme käsi oli meidän päällämme, joka meitä pelasti
vihollistemme käsistä ja väijymisestä tiellä.

<span id="an_8:32">8:32</span> Ja me tulimme Jerusalemiin ja oleskelimme
siellä kolme päivää.

<span id="an_8:33">8:33</span> Mutta neljäntenä päivänä punnittiin hopia
ja kulta, ja astiat meidän Jumalamme huoneesen, papin Urian pojan
Meremotin käden alla, ja hänen kanssansa oli Eleatsar Pinehaan poika ja
heidän kanssansa Josabad Jesuan poika ja Noadia Binnuin poika,
Leviläiset.

<span id="an_8:34">8:34</span> Jokaisen luvun ja painon jälkeen; ja
kaikki se paino kirjoitettiin siihen aikaan.

<span id="an_8:35">8:35</span> Ja vankeuden lapset, jotka olivat tulleet
vankeudesta, uhrasivat Israelin Jumalalle polttouhria,
kaksitoistakymmentä mullia, koko Israelin edestä, yhdeksänkymmentä ja
kuusi oinasta, seitsemänkahdeksattakymmentä karitsaa,
kaksitoistakymmentä kaurista syntiuhriksi, kaikki tyynni polttouhriksi
Herralle.

<span id="an_8:36">8:36</span> Ja he antoivat kuninkaan kirjat ja käskyn
kuninkaan maaherroille ja päämiehille tällä puolella virtaa, ja
korottivat kansan ja Jumalan huoneen.

<span id="an_9:1">9:1</span> Kuin nämät kaikki olivat päätetyt, niin
tulivat päämiehet minun tyköni ja sanoivat: Israelin kansa ja papit ja
Leviläiset ei ole erinneet maan kansain, Kanaanealaisten, Hetiläisten,
Pheresiläisten, Jebusilaisten, Ammonilaisten, Moabilaisten,
Egyptiläisten ja Amorilaisten kauhistuksesta.

<span id="an_9:2">9:2</span> Sillä he ovat ottaneet heidän tyttäriänsä
itsellensä ja pojillensa ja ovat sekoittaneet pyhän siemenen maan
kansain kanssa; ja heidän päämiehensä ja esivaltansa ovat kaikkein
ensimäiset siinä pahassa teossa.

<span id="an_9:3">9:3</span> Kuin minä sen kuulin, repäisin minä
vaatteeni ja hameeni, ja repelin hiuksiani päästäni ja partaani ja
istuin hämmästyksissä.

<span id="an_9:4">9:4</span> Ja kaikki, jotka pelkäsivät Herran Israelin
Jumalan sanaa, tulivat kokoon minun tyköni, jälleen tulleiden synnin
tähden; ja minä istuin hämmästyksissä hamaan ehtoouhriin asti.

<span id="an_9:5">9:5</span> Ja ehtoouhrin aikana nousin minä
surkeudestani; ja kuin minä repäisin vaatteeni ja hameeni, lankesin minä
polvilleni ja hajoitin käteni Herran minun Jumalani tykö,

<span id="an_9:6">9:6</span> Ja sanoin: minun Jumalani! minä häpeen ja
en kehtaa silmiäni nostaa sinun tykös, minun Jumalani; sillä meidän
syntimme ovat enentyneet päämme ylitse ja meidän pahat tekomme ovat
kasvaneet hamaan taivaaseen asti.

<span id="an_9:7">9:7</span> Hamasta isäimme ajasta niin tähän päivään
saakka olemme me olleet suurissa synneissä; ja meidän pahain töidemme
tähden olemme me ja meidän kuninkaamme ja pappimme annetut maan
kuningasten käsiin, ja miekkaan, ja vankeuteen ja ryöstöksi, ja meidän
kasvomme häpiään, niinkuin tänäkin päivänä.

<span id="an_9:8">9:8</span> Mutta nyt vähällä ajan rahdulla on meille
armo tapahtunut Herralta meidän Jumalaltamme, että vielä on muutamia
meistä jäljellä ja päässeitä, että hän antoi vielä vaarnan meille pyhään
siaansa, että meidän Jumalamme valistais silmämme ja antais meille vähän
virvoituksen orjuudessamme.

<span id="an_9:9">9:9</span> Sillä me olemme orjat; ja orjuudessamme ei
hyljännyt meitä meidän Jumalamme; ja hän on kääntänyt laupiuden meidän
tykömme Persian kuningasten edessä, että he antoivat meidän elää, ja
korottaa meidän Jumalamme huoneen, ja korjata jaonneet paikat, ja antoi
meille aidan Juudassa ja Jerusalemissa.

<span id="an_9:10">9:10</span> Mitä me siis sanomme, meidän Jumalamme,
tästälähin? että me olemme hyljänneet sinun käskys,

<span id="an_9:11">9:11</span> Joita sinä olet käskenyt palveliais
prohetain kautta, sanoen: maa, johon te menette omistamaan sitä, on
saastainen maa, maan kansain saastaisuuden tähden, niiden kauhistusten
tähden, joilla he ovat sen täyttäneet saastaisuudellansa, sekä siellä
että täällä.

<span id="an_9:12">9:12</span> Niin ei teidän pidä nyt antaman
tyttäriänne heidän pojillensa, ja ei teidän pidä ottaman heidän
tyttäriänsä pojillenne; älkäät myös etsikö heidän rauhaansa ja hyväänsä
ijankaikkisesti, että vahvistuisitte, ja söisitte maan hyvyyttä, ja
saisitte antaa sen teidän lapsillenne ijankaikkiseksi perimiseksi.

<span id="an_9:13">9:13</span> Ja niiden kaikkein jälkeen mitkä meidän
päällemme tulleet ovat, pahain tekoimme tähden ja suurten synteimme
tähden, niin olet sinä meidän Jumalamme säästänyt meidän pahoja töitämme
ja antanut meille vapahduksen, niinkuin nyt on.

<span id="an_9:14">9:14</span> Pitäiskö meidän taas sinun käskys käymän
ylitse ja tekemän lankoutta tämän ilkiän kansan kanssa? Etkös mahda
vihastua meidän päällemme, siihenasti että peräti hukutat, ettei ketään
jää, eikä ole pääsemystä?

<span id="an_9:15">9:15</span> Herra Israelin Jumala! sinä olet
vanhurskas. Sillä me olemme jääneet vapahdettaa, niinkuin se tänäpänä
on. Katso, me olemme sinun edessäs synneissämme; sentähden ei kenkään
voi edessäs pysyä.

<span id="an_10:1">10:1</span> Kuin Esra näin rukoili ja tunnusti, itki
ja makasi Jumalan huoneen edessä, kokoontui suuri joukko Israelista
hänen tykönsä, miehistä, vaimoista ja lapsista, ja kansa itki sangen
kovin.

<span id="an_10:2">10:2</span> Ja Sekania Jehielin poika, Elamin
lapsista, vastasi Esraa ja sanoi: me olemme rikkoneet Jumalaamme
vastaan, että me olemme ottaneet muukalaiset vaimot maan kansoista;
mutta vielä on toivo sen vuoksi Israelissa.

<span id="an_10:3">10:3</span> Niin tehkäämme nyt liitto meidän
Jumalamme kanssa ajaaksemme kaikki vaimot pois ja ne, jotka heistä
syntyneet ovat, Herran neuvon jälkeen ja niiden, jotka pelkäävät meidän
Jumalamme käskyä; ja tapahtukoon lain jälkeen.

<span id="an_10:4">10:4</span> Niin nouse, sillä sinun se tulee, me
olemme sinun kanssas; ole hyvässä turvassa ja tee niin.

<span id="an_10:5">10:5</span> Silloin nousi Esra ja vannotti ylimmäiset
papit ja Leviläiset, ja koko Israelin, tekemään tämän sanan jälkeen; ja
he vannoivat.

<span id="an_10:6">10:6</span> Ja Esra nousi Jumalan huoneen edestä ja
meni Johananin Eliasibin pojan kammioon; ja kuin hän sinne tuli, ei hän
syönyt leipää eikä juonut vettä; sillä hän murehti heidän rikostensa
tähden, jotka olivat olleet vankeudessa.

<span id="an_10:7">10:7</span> Ja he kuuluttivat Juudassa ja
Jerusalemissa kaikille lapsille, jotka vankina olivat olleet, tulemaan
kokoon Jerusalemiin.

<span id="an_10:8">10:8</span> Ja joka ei kolmena päivänä tullut
päämiesten ja vanhimpain neuvon jälkeen, niin kaikki hänen tavaransa
piti kirottu oleman, ja hän itse piti eroitettaman niiden joukosta,
jotka vankina olivat olleet.

<span id="an_10:9">10:9</span> Niin tulivat kaikki Juudan ja Benjaminin
miehet Jerusalemiin kolmessa päivässä kokoon, se on,
kahdentenakymmenentenä päivänä yhdeksännessä kuussa; ja kaikki kansa
istui kadulla Herran huoneen edessä, ja värisivät siitä asiasta ja
sateen tähden.

<span id="an_10:10">10:10</span> Ja pappi Esra nousi ja sanoi heille: te
olette rikkoneet, naidessanne muukalaisia vaimoja, ja lisänneet Israelin
synnit.

<span id="an_10:11">10:11</span> Niin tunnustakaat nyt se Herralle
isäinne Jumalalle, ja tehkäät sitä, kuin hänelle kelpaa, ja eroittakaat
teitänne maan kansoista ja muukalaisista vaimoista.

<span id="an_10:12">10:12</span> Niin vastasi koko seurakunta ja sanoi
korkialla äänellä: se pitää niin tapahtuman, kuin sinä meille olet
sanonut.

<span id="an_10:13">10:13</span> Mutta kansaa on paljo, ja on sadeilma,
ja ei voi ulkona seisoa, eikä tämä ole yhden eli kahden päivän työ;
sillä meitä on paljo, jotka olemme siinä asiassa sangen suuresti syntiä
tehneet.

<span id="an_10:14">10:14</span> Anna meidän päämiestemme koko
seurakunnassa toimittaa, että kaikki, jotka meidän kaupungeissamme ovat
naineet muukalaisia vaimoja, tulevat tänne määrättynä päivänä, jokaisen
kaupungin vanhimpain ja tuomarein kanssa, siihenasti kuin meidän
Jumalamme viha kääntyy meistä tämän syyn tähden.

<span id="an_10:15">10:15</span> Niin astuivat ainoastaan Jonatan
Asahelin poika ja Jahasia Tikvan poika tähän toimitukseen; ja Metullam
ja Sabtai, Leviläiset, auttivat heitä.

<span id="an_10:16">10:16</span> Ja vankeuden lapset tekivät niin; ja
eroitettiin Esra pappi ja päämiehet heidän isäinsä sukukuntain seassa,
ja kaikki, kuin nimitetyt ovat, ja he istuivat ensimäisenä päivänä
kymmenennessä kuukaudessa tutkistelemaan sitä.

<span id="an_10:17">10:17</span> Ja he toimittivat sen kaikkein miesten
kanssa, joilla olivat muukalaiset vaimot, ensimäiseen päivään asti
ensimäisessä kuussa.

<span id="an_10:18">10:18</span> Ja pappein poikain seasta löydettiin,
jotka olivat ottaneet muukalaisia vaimoja: Jesuan Jotsadakin pojan
lasten seassa, ja hänen veljeinsä Maeseja, Elieser, Jarib ja Gedalia.

<span id="an_10:19">10:19</span> Ja he antoivat kätensä, ajamaan
vaimonsa ulos ja antamaan jäärän rikosuhriksensa rikoksensa edestä;

<span id="an_10:20">10:20</span> Immerin lasten seassa: Hanani ja
Sebadia;

<span id="an_10:21">10:21</span> Harimin lasten seassa: Maeseja, Elia,
Semaja, Jehiel ja Ussia;

<span id="an_10:22">10:22</span> Pashurin lasten seassa: Eljoenai,
Maaseja, Ismael, Netaneel, Josabad ja Eleasa;

<span id="an_10:23">10:23</span> Leviläisistä: Josabad, Simei ja Kelaja,
se on Kelita, Petakia, Juuda ja Elieser;

<span id="an_10:24">10:24</span> Veisaajain seassa: Eljasib;
ovenvartijain seassa: Sallum, Telem ja Uri.

<span id="an_10:25">10:25</span> Israelista Paroksen lasten seassa:
Ramia, Jesia, Malkia, Mejamin, Eleasar, Malkia ja Benaja;

<span id="an_10:26">10:26</span> Elamin lasten seassa: Mattania,
Sakaria, Jehiel, Abdi, Jeremot ja Elia;

<span id="an_10:27">10:27</span> Sattun lasten seassa: Eljoenai,
Eljasib, Mattania, Jeremot, Sabad ja Asisa;

<span id="an_10:28">10:28</span> Bebain lasten seassa: Johanan, Hanania,
Sebai ja Atlai;

<span id="an_10:29">10:29</span> Banin lasten seassa: Mesullam, Malluk,
Adaja, Jasub, Seal ja Jeramoth;

<span id="an_10:30">10:30</span> Pahatmoabin lasten seassa: Adna ja
Kelal, Benaja, Maeseja, Mattania, Betsaleel, Binnui ja Manasse;

<span id="an_10:31">10:31</span> Harimin lasten seassa: Elieser, Jesia,
Malkia, Semaja, Simeon,

<span id="an_10:32">10:32</span> Benjamin, Malluk ja Semaria;

<span id="an_10:33">10:33</span> Hasumin lasten seassa: Mattenai,
Mattatta, Sabad, Eliphelet, Jeremai, Manasse ja Simei;

<span id="an_10:34">10:34</span> Banin lasten seassa: Maadai, Amram,
Uel,

<span id="an_10:35">10:35</span> Benaja, Bedeja, Keluhi,

<span id="an_10:36">10:36</span> Vania, Meremot, Eljasib

<span id="an_10:37">10:37</span> Mattania, Mattenai, Jaasav,

<span id="an_10:38">10:38</span> Bani, Binnui, Simei,

<span id="an_10:39">10:39</span> Selemia, Natan, Adaja,

<span id="an_10:40">10:40</span> Maknadbai, Sasai, Sarai,

<span id="an_10:41">10:41</span> Asareel, Selemia, Semaria,

<span id="an_10:42">10:42</span> Sallum, Amaria ja Joseph;

<span id="an_10:43">10:43</span> Nebon lasten seassa: Jejel, Mattitia,
Sabad, Sebina, Jaddai, Joel ja Benaja.

<span id="an_10:44">10:44</span> Nämät kaikki olivat ottaneet
muukalaisia vaimoja, ja olivat monikahdat niistä vaimoista, joiden
kanssa he olivat siittäneet lapsia.

------------------------------------------------------------------------

[Next: Nehemiah](neh.md)
