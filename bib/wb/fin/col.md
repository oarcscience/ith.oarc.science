[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Finnish Bible: Colossians

<span id="an_1:1">1:1</span> Paavali, Jesuksen Kristuksen apostoli
Jumalan tahdon kautta, ja veli Timoteus,

<span id="an_1:2">1:2</span> Niille, jotka ovat Kolossissa, pyhille ja
uskollisille veljille Kristuksessa: armo olkoon teille ja rauha
Jumalalta meidän isältämme ja Herralta Jesukselta Kristukselta!

<span id="an_1:3">1:3</span> Me kiitämme Jumalaa ja meidän Herran
Jesuksen Kristuksen Isää, ja rukoilemme aina teidän edestänne,

<span id="an_1:4">1:4</span> Sittekuin me kuulimme teidän uskonne
Kristuksessa Jesuksessa ja teidän rakkautenne kaikkia pyhiä kohtaan,

<span id="an_1:5">1:5</span> Sen toivon tähden, joka teille taivaissa
tallelle pantu on, josta te ennen sen totisen evankeliumin saarnan
kautta kuulleet olette,

<span id="an_1:6">1:6</span> Joka teidän tykönne tullut on, niinkuin
myös kaikkeen maailmaan, ja hedelmän kantaa, niinkuin teissäkin hamasta
siitä päivästä, jona te sen kuulleet olette ja Jumalan armon totuudessa
tunsitte;

<span id="an_1:7">1:7</span> Niinkuin te myös meidän rakkaalta kanssa
palvelialtamme Epaphraalta opitte, joka teidän edestänne Kristuksen
uskollinen palvelia on,

<span id="an_1:8">1:8</span> Joka myös on meille ilmoittanut teidän
rakkautenne hengessä.

<span id="an_1:9">1:9</span> Sentähden myös me siitä päivästä, jona me
sen kuulimme, emme lakanneet teidän edestänne rukoilemasta ja anomasta,
että te hänen tahtonsa tuntemisella täytettäisiin kaikkinaisessa
hengellisessä viisaudessa ja toimessa,

<span id="an_1:10">1:10</span> Että te soveliaasti vaeltaisitte,
kelvaten kaikissa Herralle, ja hedelmän tekisitte kaikissa hyvissä
töissä ja kasvaisitte Jumalan tuntemisessa,

<span id="an_1:11">1:11</span> Ja vahvistetuksi tulisitte kaikella
voimalla, hänen kunniansa väkevyyden jälkeen, kaikkeen kärsivällisyyteen
ja pitkämielisyyteen ilon kanssa.

<span id="an_1:12">1:12</span> Ja kiittäkäät Isää, joka meitä
soveliaaksi tehnyt on pyhäin perimisen osallisuuteen valkeudessa,

<span id="an_1:13">1:13</span> Joka meitä pimeyden vallasta pelasti ja
on meidät siirtänyt rakkaan Poikansa valtakuntaan,

<span id="an_1:14">1:14</span> Jonka kautta meillä on lunastus hänen
verensä kautta, nimittäin syntein anteeksi antamus,

<span id="an_1:15">1:15</span> Joka näkymättömän Jumalan kuva on,
esikoinen ennen kaikkia luontokappaleita.

<span id="an_1:16">1:16</span> Sillä hänen kauttansa ovat kaikki luodut,
jotka taivaassa ja maan päällä ovat, näkyväiset ja näkymättömät, thronit
ja herraudet, vallat ja hallitukset: ne ovat kaikki hänen kauttansa ja
häneen luodut.

<span id="an_1:17">1:17</span> Ja hän on ennen kaikkia ja kaikki ovat
hänessä.

<span id="an_1:18">1:18</span> Ja hän on ruumiin, nimittäin seurakunnan
pää, joka on alku ja esikoinen kuolleista, että hän kaikkein ylitse
kävis;

<span id="an_1:19">1:19</span> Sillä niin kelpasi Isälle, että hänessä
kokonainen täydellisyys asuis,

<span id="an_1:20">1:20</span> Ja kaikki olisivat hänen kauttansa hänen
itse kanssansa sovitetut, sekä ne jotka maassa että ne jotka taivaissa
ovat; sillä hän teki verensä kautta ristin päällä rauhan, itse
kauttansa.

<span id="an_1:21">1:21</span> Ja te olitte muinen oudot ja viholliset
ymmärryksen puolesta, pahoissa töissä; mutta nyt hän on teidät
sovittanut,

<span id="an_1:22">1:22</span> Lihansa ruumiissa kuoleman kautta, että
hän teidät saattais pyhäksi, laittamattomaksi ja nuhteettomaksi
kasvoinsa edessä.

<span id="an_1:23">1:23</span> Jos te muutoin uskossa pysytte
perustettuna ja vahvana ja horjumattomana evakeliumin toivosta, jonka te
kuulitte, joka on saarnattu kaikkein luontokappalten edessä, jotka
taivaan alla ovat; jonka palveliaksi minä Paavali tullut olen,

<span id="an_1:24">1:24</span> Joka nyt minun vaivoistani iloitsen,
jotka minä kärsin teidän edestänne, ja täytän Kristuksen kärsimiset
minun lihassani hänen ruumiinsa edestä, joka on seurakunta,

<span id="an_1:25">1:25</span> Jonka palveliaksi minä tullut olen
Jumalan toimituksen jälkeen, joka minulle teidän kohtaanne annettu on,
täyttämään Jumalan sanaa;

<span id="an_1:26">1:26</span> Sitä salaisuutta, joka ijankaikkisesta ja
sukukunnista on salattu ollut, mutta nyt hänen pyhillensä ilmoitettu,

<span id="an_1:27">1:27</span> Joille Jumala tahtoi sen julistaa, mikä
tämän salaisuuden kunniallinen rikkaus pakanain seassa on, joka on
Kristus teissä, kunnian toivo,

<span id="an_1:28">1:28</span> Jonka me ilmoitamme, ja kaikkia ihmisiä
neuvomme, ja kaikkia ihmisiä kaikkinaisessa viisaudessa opetamme, että
me jokaisen ihmisen Kristuksessa Jesuksessa täydelliseksi saattaisimme:

<span id="an_1:29">1:29</span> Jota minä myös ahkeroitsen ja hänen
vaikutuksensa jälkeen kilvoittelen, joka minussa väkevästi vaikuttaa.

<span id="an_2:1">2:1</span> Sillä minä soisin teidän tietävän, kuinka
suuri kilvoitus minulla on teistä ja niistä, jotka Laodikeassa ovat, ja
kaikista niistä, jotka ei minun kasvojani lihassa nähneet:

<span id="an_2:2">2:2</span> Että heidän sydämensä saisivat lohdutuksen
ja liitetyksi tulisivat rakkaudessa kaikkeen rikkauteen, täydellisessä
ymmärryksessä Jumalan ja Isän ja Kristuksen salaisuuden tuntemiseen,

<span id="an_2:3">2:3</span> Jossa kaikki viisauden ja taidon tavarat
kätketyt ovat.

<span id="an_2:4">2:4</span> Mutta sen minä sanon, ettei joku teitä
viettelisi kavalalla puheella.

<span id="an_2:5">2:5</span> Sillä vaikka en minä lihassa läsnä ole,
niin minä kuitenkin hengessä teidän tykönänne olen, iloitsen ja näen
teidän toimellisuutenne ja teidän vahvan uskonne Kristuksen päälle.

<span id="an_2:6">2:6</span> Niinkuin te nyt Herran Jesuksen Kristuksen
olette ottaneet vastaan, niin vaeltakaat hänessä,

<span id="an_2:7">2:7</span> Ja olkaat hänessä juuritetut ja rakennetut
ja uskossa vahvistetut, niinkuin te oppineet olette, ja olkaat siinä
runsaasti kiitolliset.

<span id="an_2:8">2:8</span> Katsokaat, ettei joku teitä viettele
philosophian ja turhain jaaritusten kautta, ihmisten opin ja
maailmallisten säätyin jälkeen, ja ei Kristuksen jälkeen.

<span id="an_2:9">2:9</span> Sillä hänessä asuu koko jumaluuden
täydellisyys ruumiillisesti,

<span id="an_2:10">2:10</span> Ja te olette hänessä täydelliset, joka
kaiken herrauden ja esivallan pää on,

<span id="an_2:11">2:11</span> Jonka kautta te myös ympärileikatut
olette sillä ympärileikkauksella, joka käsittä tapahtuu, syntisen
ruumiin pois panemisen kautta, lihassa, Kristuksen ympärileikkauksella,

<span id="an_2:12">2:12</span> Ynnä hänen kanssansa kasteen kautta
haudatut, jossa te myös hänen kanssansa olette nousseet ylös uskon
kautta, jonka Jumala vaikuttaa, joka hänen kuolleista herättänyt on,

<span id="an_2:13">2:13</span> Ja on teidät hänen kanssansa eläväksi
tehnyt, kuin te synnissä kuolleet olitte, ja teidän lihanne esinahassa,
ja on meille kaikki synnit anteeksi antanut.

<span id="an_2:14">2:14</span> Ja on pyyhkinyt pois sen
käsikirjoituksen, joka säätyin kautta meitä vastaan oli ja oli meille
vastahakoinen: sen hän otti pois ja naulitsi ristiin,

<span id="an_2:15">2:15</span> Ja on ryöstänyt vallitukset ja
väkevyydet, ja toi heidät näkyviin, ja sai heistä voittokunnian itse
kauttansa.

<span id="an_2:16">2:16</span> Älkään siis kenkään teitä tuomitko ruasta
eli juomasta, taikka määrätyistä pyhäpäivistä, ei uudesta kuusta, eikä
sabbateista,

<span id="an_2:17">2:17</span> Jotka ovat tulevaisten varjo, mutta itse
ruumis on Kristuksessa.

<span id="an_2:18">2:18</span> Älkäät antako kenenkään voittaa teidän
kilvoituksenne palkkaa, joka tahtoo teitä nöyryyteen ja enkelien
palvelukseen, vaeltain niissä, joita ei hän nähnyt ole, ja on tyhmästi
lihallisessa mielessänsä paisunut,

<span id="an_2:19">2:19</span> Ja ei riipu kiinni Päässä, josta koko
ruumis jäsenistä ja ravioista saa väkevyyden ja kokoon liitetty on, ja
niin siinä lisäämisessä kasvaa, jonka Jumala antaa.

<span id="an_2:20">2:20</span> Jos te siis olette Kristuksen kanssa
maailman säädyistä kuolleet, miksi te teitänne annatte säädyillä
solmita, niinkuin te maailmassa eläisitte?

<span id="an_2:21">2:21</span> Älä siihen rupee, (sanovat ne,) älä
maista, älä pitele,

<span id="an_2:22">2:22</span> Jotka kaikki kulumisessa hukkuvat, ja
ihmisten käskyt ja opit ovat,

<span id="an_2:23">2:23</span> Joilla kyllä viisauden muoto on
itsevalitussa palveluksessa ja nöyryydessä, ja siinä, ettei he
ruumistansa armahda eikä tee lihalle kunniaa hänen tarpeissansa.

<span id="an_3:1">3:1</span> Jos te siis Kristuksen kanssa olette
nousseet ylös, niin etsikäät niitä, jotka ylhäällä ovat, kussa Kristus
istuu Jumalan oikialla kädellä.

<span id="an_3:2">3:2</span> Pyrkikäät niiden perään, jotka ylhäällä
ovat, ja ei niiden, jotka maan päällä ovat.

<span id="an_3:3">3:3</span> Sillä te olette kuolleet ja teidän elämänne
on kätketty Kristuksen kanssa Jumalassa.

<span id="an_3:4">3:4</span> Kuin Kristus, meidän elämämme, ilmoitetuksi
tulee, silloin tekin hänen kanssansa kunniassa ilmoitetaan.

<span id="an_3:5">3:5</span> Niin kuolettakaat sentähden teidän
jäsenenne, jotka maan päällä ovat, huoruus, saastaisuus, häpiällinen
himo, rietas halaus ja ahneus, joka on epäjumalan palvelus,

<span id="an_3:6">3:6</span> Joidenka tähden Jumalan viha epäuskoisten
lasten päälle tulee;

<span id="an_3:7">3:7</span> Joissa tekin muinen vaelsitte, kuin te
niissä elitte.

<span id="an_3:8">3:8</span> Mutta nyt pankaat myös te pois nämät
kaikki, viha, närkästys, pahuus, pilkka, ilkiät sanat, teidän suustanne.

<span id="an_3:9">3:9</span> Älkäät valehdelko keskenänne, ja riisukaat
pois teistänne vanha ihminen tekoinensa,

<span id="an_3:10">3:10</span> Ja pukekaat päällenne uusi, joka hänen
tuntemiseensa uudistetaan, hänen kuvansa jälkeen, joka sen luonut on.

<span id="an_3:11">3:11</span> Kussa ei ole Grekiläinen ja Juudalainen,
ympärileikkaus ja esinahka, Barbarus ja Skyta, orja ja vapaa, vaan
kaikki ja kaikissa Kristus.

<span id="an_3:12">3:12</span> Niin pukekaat siis teitänne niinkuin
Jumalan valitut, pyhät ja rakkaat, sydämellisellä laupiudella,
ystävyydellä, nöyryydellä, hiljaisuudella ja pitkämielisyydellä,

<span id="an_3:13">3:13</span> Ja kärsikäät toinen toistanne ja anteeksi
antakaat toinen toisellenne, jos jollakin on kannetta toista vastaan;
niinkuin myös Kristus teille on anteeksi antanut, niin myös tekin
tehkäät.

<span id="an_3:14">3:14</span> Mutta ylitse näiden kaikkein pukekaat
päällenne rakkaus, joka on täydellisyyden side.

<span id="an_3:15">3:15</span> Ja Jumalan rauha hallitkoon teidän
sydämissänne, johonka te myös kutsutut olette yhteen ruumiiseen, ja
olkaat kiitolliset.

<span id="an_3:16">3:16</span> Asukaan Jumalan sana runsaasti teissä,
kaikella viisaudella. Opettakaat ja neuvokaat teitänne keskenänne
psalmeilla ja kiitosvirsillä ja hengellisillä lauluilla, veisaten armon
kautta Herralle teidän sydämissänne.

<span id="an_3:17">3:17</span> Ja kaikki, mitä te teette puheella eli
työllä, niin tehkäät kaikki Herran Jesuksen nimeen, ja kiittäkäät
Jumalaa ja Isää hänen kauttansa.

<span id="an_3:18">3:18</span> Vaimot, olkaat teidän miehillenne
alamaiset Herrassa, niinkuin kohtuullinen on.

<span id="an_3:19">3:19</span> Miehet, rakastakaat vaimojanne, ja älkäät
olko tylyt heitä vastaan.

<span id="an_3:20">3:20</span> Lapset, olkaat kuuliaiset vanhemmillenne
kaikissa; sillä se on Herralle hyvin otollinen.

<span id="an_3:21">3:21</span> Isät, älkäät kehoittako teidän lapsianne
vihaan, ettei he araksi tulisi.

<span id="an_3:22">3:22</span> Palveliat, olkaat kuuliaiset kaikissa
teidän ruumiillisille isännillenne, ei silmäin edessä palvellen,
niinkuin ne, jotka ihmisten mieltä noutavat, vaan sydämen
yksinkertaisuudessa ja Jumalan pelvossa,

<span id="an_3:23">3:23</span> Ja kaikki, mitä te teette, se tehkäät
sydämestänne, niinkuin Herralle ja ei ihmisille,

<span id="an_3:24">3:24</span> Ja tietäkäät, että te saatte Herralta
perimisen palkan; sillä te palvelette Herraa Kristusta.

<span id="an_3:25">3:25</span> Mutta joka väärin tekee, sen pitää saaman
sen jälkeen kuin hän väärin tehnyt on, ja ei pidä muotoa katsottaman.

<span id="an_4:1">4:1</span> Isännät, se mikä oikeus ja kohtuus on,
osoittakaat palvelioille, tietäen, että teilläkin on Herra taivaissa.

<span id="an_4:2">4:2</span> Olkaat alinomaisesti rukouksissa, valvoin
niissä kiitoksen kanssa,

<span id="an_4:3">4:3</span> Rukoillen ynnä meidänkin edestämme, että
Jumala meille sanansa oven avais, Kristuksen salaisuutta puhumaan, jonka
tähden minä myös sidottu olen:

<span id="an_4:4">4:4</span> Että minä sen julistaisin, niinkuin minun
puhua tulee.

<span id="an_4:5">4:5</span> Vaeltakaat viisaasti niiden kanssa, jotka
ulkona ovat, ja ottakaat ajasta vaari.

<span id="an_4:6">4:6</span> Teidän puheenne olkoon aina otollinen ja
suolalla sekoitettu, että te tietäisitte, kuinka teidän pitää jokaista
vastaaman.

<span id="an_4:7">4:7</span> Kaikista minun menoistani pitää Tykikuksen,
rakkaan veljen ja uskollisen palvelian ja kanssapalvelian Herrassa,
teille tiettäväksi tekemän,

<span id="an_4:8">4:8</span> Jonka minä sitä varten lähetin teidän
tykönne, että minä saisin tietää teidän tilanne, ja että hän teidän
sydämenne lohduttais,

<span id="an_4:9">4:9</span> Ynnä Onesimuksen, uskollisen ja rakkaan
veljen kanssa, joka yksi teistä on: kuinka kaikki täällä ovat, he teillä
tiettäväksi tekevät.

<span id="an_4:10">4:10</span> Aristarkus, minun kanssavankini,
tervehtii teitä, ja Markus, Barnabaan nepas, josta te käskyt saaneet
olette: jos hän tulee teidän tykönne, niin ottakaat häntä vastaan,

<span id="an_4:11">4:11</span> Ja Jesus, joka Justukseksi kutsutaan,
jotka ympärileikkauksesta ovat: nämät ainoat ovat minun auttajani
Jumalan valtakuntaan, jotka minulle lohdutukseksi olleet ovat.

<span id="an_4:12">4:12</span> Teitä tervehtii Epaphras, joka on teistä
Kristuksen palvelia, ja rukoilee ahkerasti teidän edestänne, että te
täydelliset olisitte, kaikella Jumalan tahdolla täytetyt.

<span id="an_4:13">4:13</span> Sillä minä todistan hänestä, että hän
suuren kiivauden teistä pitää ja niistä, jotka Laodikeassa ja
Hierapolissa ovat.

<span id="an_4:14">4:14</span> Teitä tervehtii Luukas lääkäri, se rakas,
ja Demas.

<span id="an_4:15">4:15</span> Tervehtikäät veljiä, jotka ovat
Laodikeassa, ja Nymphaa, ja sitä seurakuntaa, joka hänen huoneessansa
on.

<span id="an_4:16">4:16</span> Ja kuin tämä lähetyskirja on teidän
edessänne luettu, niin laittakaat, että se Laodikeankin seurakunnassa
luettaisiin, ja että tekin sen lukisitte, joka Laodikeasta kirjoitettu
on,

<span id="an_4:17">4:17</span> Ja sanokaat Arkippukselle: pidä virastas
vaaria, jonkas Herrassa saanut olet, ettäs sen toimittaisit.

<span id="an_4:18">4:18</span> Tervehdys minun, Paavalin, kädelläni.
Muistakaat minun siteitäni. Armo olkoon teidän kanssanne! Amen.

------------------------------------------------------------------------

[Next: 1 Thessalonians](th1)
