[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joe)  [Next](oba) 

------------------------------------------------------------------------

### Finnish Bible: Amos

<span id="an_1:1">1:1</span> Tämä on se, minkä Amos, joka paimenien
seassa Tekoassa oli, näki Israelissa, Ussian Juudan kuninkaan ajalla, ja
Jerobeamin Joaksen pojan, Israelin kuninkaan ajalla, kahta vuotta ennen
maan järistystä.

<span id="an_1:2">1:2</span> Ja sanoi: Herra on Zionista kiljuva, ja
Jerusalemista antaa hän äänensä kuulla, että paimenien laidun surkiana
oleman pitää, ja Karmeli ylhäältä kuivuman.

<span id="an_1:3">1:3</span> Näin sanoo Herra: kolmen ja neljän Damaskun
vian tähden en tahdo minä häntä säästää, että he Gileadin rautaisilla
vaunuilla runtelivat.

<span id="an_1:4">1:4</span> Vaan minä lähetän tulen Hasaelin huoneesen;
sen pitää Benhadadin huoneet kuluttaman.

<span id="an_1:5">1:5</span> Ja rikon Damaskun salvat, ja hävitän Avenin
laakson asuvaiset, ja sen, joka valtikkaa pitää, siitä kauniista
huoneesta; niin että Syrian kansa pitää Kiriin vietämän, sanoo Herra.

<span id="an_1:6">1:6</span> Näin sanoo Herra: kolmen ja neljän Gatsan
vian tähden en minä tahdo häntä säästää, että he ovat vangitut vielä
vanginneet, ja heidät Edomiin ajaneet.

<span id="an_1:7">1:7</span> Vaan minä lähetän tulen Gatsan muuriin,
joka heidän huoneensa pitää kuluttaman.

<span id="an_1:8">1:8</span> Ja tahdon Asdodin asuvaiset, ja sen, joka
valtikkaa pitää, Askalonista hävittää; ja minun käteni on oleva Akronia
vastaan, niin että hukkuman pitää, mitä Philistealaisista jäänyt on,
sanoo Herra, Herra.

<span id="an_1:9">1:9</span> Näin sanoo Herra: kolmen ja neljän Tyron
vian tähden en tahdo minä häntä säästää, että he ovat vangit edemmä
Edomin maata ajaneet, ja ei ole muistaneet veljesten liittoa.

<span id="an_1:10">1:10</span> Vaan minä tahdon tulen Tyron muuriin
lähettää, jonka pitää kuluttaman hänen huoneensa.

<span id="an_1:11">1:11</span> Näin sanoo Herra: kolmen ja neljän Edomin
vian tähden en tahdo minä häntä säästää, että hän on veljeänsä miekalla
vainonnut, ja turmellut halunsa, ja on ollut aina hänelle paha
vihoillansa ja alati hirmuisuutensa näyttänyt.

<span id="an_1:12">1:12</span> Vaan minä lähetän tulen Temaniin, jonka
pitää kuluttaman Botsran huoneet.

<span id="an_1:13">1:13</span> Näin sanoo Herra: kolmen ja neljän
Ammonin lasten vian tähden en tahdo minä heitä säästää, että he ovat
raskaat vaimot halki leikanneet Gileadissa, levittääksensä rajojansa.

<span id="an_1:14">1:14</span> Vaan minä sytytän tulen Rabban muuriin;
sen pitää kuluttaman hänen huoneensa. Niinkuin sodan aikana parutaan, ja
niinkuin tuuli tulee tuulispään aikana:

<span id="an_1:15">1:15</span> Niin pitää myös heidän kuninkaansa ja
päämiehensä ynnä vietämän pois vangittuina, sanoo Herra.

<span id="an_2:1">2:1</span> Näin sanoo Herra: kolmen ja neljän Moabin
vian tähden en tahdo minä heitä säästää, että he ovat Edomin kuninkaan
luut tuhaksi polttaneet.

<span id="an_2:2">2:2</span> Vaan minä tahdon tulen Moabiin lähettää;
sen pitää Kerijotissa huoneet kuluttaman; ja Moab on metelissä kuoleva,
huudossa ja vaskitorven helinässä.

<span id="an_2:3">2:3</span> Ja minä tahdon tuomarin temmata pois
häneltä, ja tappaa kaikki hänen päämiehensä ynnä hänen kanssansa, sanoo
Herra.

<span id="an_2:4">2:4</span> Näin sanoo Herra: kolmen ja neljän Juudan
vian tähden en tahdo minä säästää, että he katsovat Herran lain ylön, ja
ei pitäneet hänen säätyjänsä, ja antavat itseänsä valheella vietellä,
jota heidän isänsä ovat seuranneet.

<span id="an_2:5">2:5</span> Vaan minä tahdon tulen Juudaan lähettää;
sen pitää Jerusalemin huoneet kuluttaman.

<span id="an_2:6">2:6</span> Näin sanoo Herra: kolmen ja neljän Israelin
vian tähden en minä tahdo säästää, että he vanhurskaat rahaan ja köyhät
kenkäpariin myyneet ovat.

<span id="an_2:7">2:7</span> He tallaavat vaivaisen maan tomuun, ja
estävät raadollisia joka paikassa; poika ja isä makaa yhden vaimon
kanssa, jolla he minun pyhän nimeni häpäisevät.

<span id="an_2:8">2:8</span> Ja jokaisen alttarin tykönä he pitoa
pitävät panttivaatteista, ja juovat viinaa sakkorahoista epäjumalainsa
huoneessa.

<span id="an_2:9">2:9</span> Ja minä olen kuitenkin Amorilaisen heidän
edestänsä kadottanut, jonka korkeus oli niinkuin sedripuiden korkeus, ja
joka oli niin vahva kuin tammet; ja minä turmelin ylhäältä hänen
hedelmänsä, ja hänen juurensa alhaalta.

<span id="an_2:10">2:10</span> Minä olen se, joka teitä Egyptin maalta
toin, ja johdattain teitä korvessa neljäkymmentä ajastaikaa, että te
Amorilaisten maan omistitte.

<span id="an_2:11">2:11</span> Ja olen teidän lapsistanne prophetat
herättänyt, ja teidän nuorukaisistanne nasiirit; eikö se niin ole, te
Israelin lapset? sanoo Herra.

<span id="an_2:12">2:12</span> Mutta te annoitte nasiirein viinaa juoda,
ja prophetaita te haastoitte, sanoen: ei teidän pidä ennustaman.

<span id="an_2:13">2:13</span> Katso, minä tahdon teitä niin ahdistaa
kuin kuorma on kiinnitetty, eloja täynnä;

<span id="an_2:14">2:14</span> Että se, joka nopia on, ei pidä pääsemän
pakenemaan, eikä väkevä mitään voiman; ja ei urhoollisen pidä voiman
henkeänsä vapahtaa.

<span id="an_2:15">2:15</span> Ja ei joutsimiesten pidä seisoman, ja
joka nopia on juoksemaan, ei pidä pääsemän; ja joka hevosella ajaa, ei
pidä henkeänsä vapahtaman.

<span id="an_2:16">2:16</span> Ja joka väkeväin seassa kaikkein
miehuullisin on, sen pitää alasti pakeneman sillä ajalla, sanoo Herra.

<span id="an_3:1">3:1</span> Kuulkaat tätä sanaa, jonka Herra puhuu
teistä, te Israelin lapset, kaikista sukukunnista, jotka minä olen
vienyt ulos Egyptin maalta, ja sanoin:

<span id="an_3:2">3:2</span> Kaikista sukukunnista maan päällä olen minä
teidät ainoastaan korjannut; sen tähden tahdon minä myös teitä etsiä
kaikissa teidän pahoissa töissänne.

<span id="an_3:3">3:3</span> Taitaako kaksi yhdessä vaeltaa, ellei he
yhteen sovi?

<span id="an_3:4">3:4</span> Kiljuuko jalopeura metsässä, jos ei hänellä
ruokaa ole? Parkuuko jalopeuran penikka luolastansa, ellei hän jotakin
saanut ole?

<span id="an_3:5">3:5</span> Menneekö lintu paulaan maan päällä, kussa
ei pyytäjää ole? Ottaneeko hän paulansa maasta, joka ei mitään vielä
saanut ole?

<span id="an_3:6">3:6</span> Soitetaanko vaskitorvea kaupungissa, ja ei
kansa hämmästy? Onko myös jotain pahaa kaupungissa, jota ei Herra tee?

<span id="an_3:7">3:7</span> Sillä ei Herra, Herra tee mitään, ellei hän
ilmoita salauttansa palvelioillensa prophetaille.

<span id="an_3:8">3:8</span> Jalopeura kiljuu, kuka ei pelkää? Herra,
Herra puhuu, kuka ei ennusta?

<span id="an_3:9">3:9</span> Julistakaat Asdodin huoneissa ja Egyptin
maan huoneissa, ja sanokaat: kootkaat teitänne Samarian vuorille, ja
katsokaat, kuinka suuri vääryys ja väkivalta siellä on.

<span id="an_3:10">3:10</span> Ei he taida oikeutta tehdä, sanoo Herra;
vaan kokoovat tavaroita huoneissansa väkivallalla ja ryöstämisellä.

<span id="an_3:11">3:11</span> Sentähden näin sanoo Herra, Herra: tämä
maa piiritetään; ja sinä paiskataan alas sinun vallastas, ja sinun
huonees raadellaan.

<span id="an_3:12">3:12</span> Näin sanoo Herra: Niinkuin paimen tempaa
ulos jalopeuran suusta kaksi reittä eli korvan kappaleen; niin myös
Israelin lapset pitää temmatuksi tuleman, jotka Samariassa asuvat,
vuoteen loukkaassa ja kehdon kulmassa.

<span id="an_3:13">3:13</span> Kuulkaat ja todistakaat Jakobin
huoneessa, sanoo Herra, Herra Jumala Zebaot.

<span id="an_3:14">3:14</span> Sillä silloin, kuin minä Israelin synnit
etsin, tahdon minä myös Betelin alttarin etsiä; ja alttarin sarvet pitää
hakattaman pois, ja ne lankeeman maahan.

<span id="an_3:15">3:15</span> Ja tahdon talvihuoneen ja suvihuoneen
maahan lyödä; ja elephantin luiset huoneet pitää hukkuman, ja paljo
huoneita pitää häviämän, sanoo Herra.

<span id="an_4:1">4:1</span> Kuulkaat tätä sanaa, te lihavat lehmät,
jotka Samarian vuorella olette, ja teette köyhille vääryyttä, ja
murennatte vaivaisen, ja sanotte teidän herroillenne: tuos tänne, anna
meidän juoda.

<span id="an_4:2">4:2</span> Herra, Herra on pyhyytensä kautta vannonut:
katso, se aika pitää tuleman teidän päällenne, että te temmataan pois
orjantappuroilla, ja teidän jälkeentulevaisenne kalain ongella.

<span id="an_4:3">4:3</span> Ja itsekunkin teistä pitää menemän ulos
särjetyn muurin lävitse, ja ylönantamaan huoneensa, sanoo Herra.

<span id="an_4:4">4:4</span> Tulkaat Beteliin, ja tehkäät syntiä, ja
Gilgaliin, että te syntiä lisäisitte; ja tuokaat aamulla teidän uhrinne,
ja teidän kymmenyksenne kolmena päivänä.

<span id="an_4:5">4:5</span> Ja suitsuttakaat hapatuksesta
kiitosuhriksi, ja kuuluttakaat ja kootkaat vapaaehdon uhreja; sillä niin
te sen mielellänne pidätte, te Israelin lapset, sanoo Herra, Herra.

<span id="an_4:6">4:6</span> Sentähden minä myös olen kaikissa
kaupungeissa teille joutilaat hampaat antanut, ja leivän puuttumisen
jokaisissa teidän paikoissanne; ja ette sittekään kääntyneet minun
tyköni, sanoo Herra.

<span id="an_4:7">4:7</span> Olen myös minä pidättänyt teiltä sateen,
kuin vielä kolme kuukautta oli elonaikaan, ja minä annoin sataa yhden
kaupungin päälle, ja toisen kaupungin päälle en antanutkaan sataa; yhden
saran päälle satoi, ja toinen sarka, jonka päälle ei satanut, kuivettui.

<span id="an_4:8">4:8</span> Ja kaksi eli kolme kaupunkia meni yhteen
kaupunkiin vettä juomaan, ja ei saaneet tarvettansa; ja ette sittekään
kääntyneet minun tyköni, sanoo Herra.

<span id="an_4:9">4:9</span> Minä rankaisin teitä poudalla ja
nokipäillä, ja ruohomadot söivät kaikki, mitä teidän yrttitarhoissanne,
viinamäissänne, fikunapuissanne ja öljypuissanne kasvoi; ette sittekään
kääntyneet minun tyköni, sanoo Herra.

<span id="an_4:10">4:10</span> Minä lähetin ruton teidän sekaanne
niinkuin Egyptiin, ja tapoin miekalla teidän nuoret miehenne, ja annoin
viedä pois teidän hevosenne vankina; ja annoin haisun teidän leirissänne
teidän sieramiinne mennä; ette sittekään kääntyneet minun tyköni, sanoo
Herra.

<span id="an_4:11">4:11</span> Minä kukistin ylösalaisin muutamat
teistä, niinkuin Jumala Sodoman ja Gomorran kukisti, ja te olitte
niinkuin tulesta otettu kekäle; ette sittekään kääntyneet minun tyköni,
sanoo Herra.

<span id="an_4:12">4:12</span> Sentähden tahdon minä sinulle näin tehdä,
Israel; että minä nyt näin sinulle tehdä tahdon, niin valmista sinuas,
Israel, ja mene Jumalaas vastaan.

<span id="an_4:13">4:13</span> Sillä katso, hän on se, joka on tehnyt
vuoret, ja luonut tuulen, ja ilmoittaa ihmiselle, mitä hänen puhuman
pitää; hän tekee aamuruskon ja pimeyden; hän käy maan korkeutten päällä;
hänen nimensä on Herra Jumala Zebaot.

<span id="an_5:1">5:1</span> Kuulkaat te, Israelin huone, näitä sanoja;
sillä minun täytyy tämän valitusveisun teistä nostaa.

<span id="an_5:2">5:2</span> Neitsy Israel on langennut, niin ettei hän
voi jälleen nousta ylös; hän on kukistettu maahan, ja ei kenkään häntä
auta ylös.

<span id="an_5:3">5:3</span> Sillä näin sanoo Herra, Herra: siihen
kaupunkiin, josta tuhannen käy ulos, pitää ainoasti sata jäämän, ja
josta sata käy ulos, pitää kymmenen jäämän, Israelin huoneesta.

<span id="an_5:4">5:4</span> Sentähden näin sanoo Herra Israelin
huoneelle: etsikäät minua, niin te saatte elää.

<span id="an_5:5">5:5</span> Ja älkäät Beteliä etsikö, ja älkäät tulko
Gilgaliin, älkäät myös Bersebaan menkö; sillä Gilgal pitää vietämän
vangittuna pois, ja Betel tyhjäksi tuleman.

<span id="an_5:6">5:6</span> Etsikäät Herraa, niin te saatte elää, ettei
tuli Josephin huoneeseen sytytettäisi, ja kuluttais, ja ei olisi
sammuttajaa Betelissä.

<span id="an_5:7">5:7</span> Te käännätte oikeuden koiruohoksi, ja
kukistatte maahan vanhurskauden.

<span id="an_5:8">5:8</span> Hän tekee Otavan ja Kointähden, ja muuttaa
kuoleman varjon aamuksi, ja päivästä pimiän yön tekee; joka vedet
meressä kutsuu, ja kaataa ne maan piirin päälle, hänen nimensä on Herra;

<span id="an_5:9">5:9</span> Joka raateluksen asettaa väkevän ylitse, ja
että raatelia uskaltaa vahvan kaupungin päälle karata.

<span id="an_5:10">5:10</span> Mutta he vihaavat sitä, joka heitä
julkisesti nuhtelee, ja sitä he kauhistuvat, joka oikein opettaa.

<span id="an_5:11">5:11</span> Sentähden, että te köyhää sorratte, ja
otatte häneltä suuret kuormat jyviä, ei pidä teidän niissä huoneissa
asuman, jotka te vuojonkivistä rakentaneet olette; te olette istuttaneet
kauniit viinamäet, vaan ei teidän pidä niistä viinaa juoman.

<span id="an_5:12">5:12</span> Sillä minä tiedän teidän pahat tekonne,
joita paljo on, ja teidän syntinne, jotka raskaat ovat: te ahdistatte
vanhurskaita ja otatte sovinnon, vaivaisia myös tuomion edessä sorratte.

<span id="an_5:13">5:13</span> Sentähden täytyy ymmärtäväisen sillä
ajalla vaijeta; sillä se on paha aika.

<span id="an_5:14">5:14</span> Etsikäät hyvää, ja älkäät pahaa, että te
eläisitte; niin Herra Jumala Zebaot on teidän kanssanne, niinkuin te
kerskaattekin.

<span id="an_5:15">5:15</span> Vihatkaat pahaa, ja rakastakaat hyvää,
toimittakaat oikeus porteissa: niin Herra Jumala Zebaot on armollinen
Josephin jääneille.

<span id="an_5:16">5:16</span> Sentähden näin sanoo Herra Jumala, Herra
Zebaot: jokaisella kadulla on parku oleva, ja jokaisessa kujassa
sanottava: voi! voi! ja peltomiehes kutsutaan murheeseen parkumaan
niiden kanssa, jotka valitusveisun taitavat.

<span id="an_5:17">5:17</span> Niin myös jokaisessa viinamäessä on parku
oleva; sillä minä tahdon sinun kauttas vaeltaa, sanoo Herra.

<span id="an_5:18">5:18</span> Voi niitä, jotka Herran päivää pyytävät!
Sillä mitä siitä on teille? Se Herran päivä on pimeys ja ei valkeus.

<span id="an_5:19">5:19</span> Niinkuin joku pakenis jalopeuran edestä,
ja karhu kohtais häntä; ja niinkuin joku tulis huoneesen, ja nojais
kätensä seinälle, ja kärmeeltä pistettäisiin.

<span id="an_5:20">5:20</span> Eikö Herran päivä ole pimiä, ja ei
valkia, synkiä ja ei selkiä?

<span id="an_5:21">5:21</span> Minä vihaan ja hylkään teidän
juhlapäivänne, en myös tahdo haistaa teidän uhrianne.

<span id="an_5:22">5:22</span> Ja vaikka te minulle uhraisitte
polttouhria ja ruokauhria, en minä kuitenkaan ota niitä otolliseksi,
enkä katso teidän lihavaa kiitosuhrianne.

<span id="an_5:23">5:23</span> Vie pois minun edestäni sinun virtes
jyrinä; sillä en minä voi sinun kanteleittes laulua kuunnella.

<span id="an_5:24">5:24</span> Mutta oikeus pitää julistettaman niinkuin
vesi, ja vanhurskaus niinkuin väkevä virta.

<span id="an_5:25">5:25</span> Oletteko te, Israelin huone, minulle
teurasuhria ja ruokauhria tehneet neljänäkymmenenä vuotena korvessa?

<span id="an_5:26">5:26</span> Te kannoitte teidän Melekinne majoja, ja
teidän epäjumalainne kuvia, teidän jumalainne tähteä, jotka te itse
teillenne tehneet olitte.

<span id="an_5:27">5:27</span> Niin minä siis annan teidän tästä edemmä
Damaskua viedä, sanoo Herra, jonka nimi on Jumala Zebaot.

<span id="an_6:1">6:1</span> Voi suruttomia Zionissa, ja niitä, jotka
Samarian vuoreen luottavat, jotka kutsutaan ylimmäisiksi pakanain
seassa, ja Israelin huoneessa hallitsevat!

<span id="an_6:2">6:2</span> Menkäät Kalneen ja katsokaat, ja menkäät
sieltä suureen Hamatin kaupunkiin, ja sieltä käykäät alas
Philistealaisten Gatiin: ovatko ne paremmat kuin nämät valtakunnat,
ovatko heidän rajansa laviammat, kuin teidän rajanne:

<span id="an_6:3">6:3</span> Te jotka luulette itsenne kaukana olevan
pahoista päivistä, ja vedätte puoleenne väkivaltaisen istuimen,

<span id="an_6:4">6:4</span> Ja makaatte elephantin luisessa vuoteessa,
ja koreilette ylönpalttisuudessa teidän makaussiallanne, ja syötte
parhaimmat laumasta ja syötetyt vasikat karjan seasta,

<span id="an_6:5">6:5</span> Ja soitatte psaltarilla, ja ajattelette
teillenne lauluja niinkuin David,

<span id="an_6:6">6:6</span> Ja juotte viinaa maljoista, ja voitelette
teitänne parhaalla voiteella; ja ei kenkään sure Josephin vahinkoa.

<span id="an_6:7">6:7</span> Sentähden pitää heidän nyt käymän niiden
edellä, jotka viedään pois vangittuna, ja öykkärien vieraspito on
lakkaava.

<span id="an_6:8">6:8</span> Sillä Herra, Herra on vannonut itse
kauttansa, sanoo Herra Jumala Zebaot: minua kauhistaa Jakobin ylpeys, ja
minä vihaan hänen koreita huoneitansa, ja tahdon sen kaupungin hyljätä
ja kaikki mitä hänessä on.

<span id="an_6:9">6:9</span> Ja pitää tapahtuman, että vaikka kymmenen
miestä yhteen huoneeseen jäisi, niin pitää heidän kuitenkin kuoleman,

<span id="an_6:10">6:10</span> Että hänen setänsä ja enonsa veis hänen
luunsa ulos huoneesta, ja sanois sille, joka sen huoneen vieressä on:
vieläkö sinun tykönäs ketään on? ja se vastaa: jo ovat kaikki pois. Ja
niiden pitää sanoman: ole vaiti, sillä ei he tahtoneet, että Herran
nimeä olis muistutettu.

<span id="an_6:11">6:11</span> Sillä katso, Herra on käskenyt lyödä
suuria huoneita rikki, ja vähiä huoneita hajoomaan.

<span id="an_6:12">6:12</span> Taitavatko hevoset kalliolla samota?
taidetaanko sitä härjillä kyntää? sillä te muuttelette oikeuden sapeksi
ja vanhurskauden hedelmän koiruohoksi,

<span id="an_6:13">6:13</span> Ja iloitsette tyhjästä asiasta, ja
sanotte: emmekö me kyllä väkevät ole meidän sarvillamme?

<span id="an_6:14">6:14</span> Sentähden katso, minä tahdon teidän
päällenne, te Israelin huone, kansan herättää, sanoo Herra Jumala
Zebaot; joka teitä pitää siitä paikasta ahdistaman, kuin Hamatiin
mennään, hamaan korven ojaan asti.

<span id="an_7:1">7:1</span> Niin Herra, Herra osoitti minulle näyssä;
ja katso, yksi seisoi, joka heinäsirkkoja teki, juuri silloin, kuin oras
rupesi käymään ylös, toisen kerran sittekuin kuningas oli antanut
niittää.

<span id="an_7:2">7:2</span> Kuin ne niin tahtoivat kaiken tulon syödä
maalta, sanoin minä: voi Herra, Herra, ole armollinen! kuka tahtoo
Jakobin taas auttaa? sillä hän on aivan vähä.

<span id="an_7:3">7:3</span> Niin Herra katui sitä: ei sen pidä
tapahtuman, sanoi Herra.

<span id="an_7:4">7:4</span> Niin Herra, Herra osoitti minulla näyssä,
ja katso, Herra, Herra kutsui tulen rankaisemaan, jonka piti suuren
syvyyden syömän, ja se söi jo parhaan osan.

<span id="an_7:5">7:5</span> Niin minä sanoin: voi Herra, Herra, lakkaa
nyt, kuka tahtoo Jakobia taas auttaa? sillä hän on aivan vähä.

<span id="an_7:6">7:6</span> Niin Herra katui myös sitä: ei senkään pidä
tapahtuman, sanoi Herra, Herra.

<span id="an_7:7">7:7</span> Mutta hän osoitti minulle tämän näyssä, ja
katso, Herra seisoi muurin päällä, joka mittanuoralla mitattu oli, ja
hän piti mittanuoran kädessänsä.

<span id="an_7:8">7:8</span> Ja Herra sanoi minulle: mitäs näet, Amos?
minä sanoin: mittanuoran. Herra sanoi: katso, minä tahdon vetää
mittanuoran keskelle minun kansaani Israelia, ja en käy enään häntä
ohitse.

<span id="an_7:9">7:9</span> Vaan Isaakin korkeudet pitää autioksi
tuleman, ja Israelin pyhyydet pitää hävitettämän; ja minä tahdon nostaa
miekan Jerobeamin huonetta vastaan.

<span id="an_7:10">7:10</span> Niin Betelin pappi Amatsia lähetti
Israelin kuninkaan tykö, sanoen: Amos tekee kapinan sinua vastaan
Israelin huoneessa, eipä maakaan voi kaikkia hänen sanojansa kärsiä.

<span id="an_7:11">7:11</span> Sillä näin sanoo Amos: Jerobeamin täytyy
miekalla kuolla, ja Israel pitää vietämän vangittuna pois maastansa.

<span id="an_7:12">7:12</span> Ja Amatsia sanoi Amokselle: sinä näkiä,
mene pois, ja ennusta siellä.

<span id="an_7:13">7:13</span> Ja älä Betelissä enään ennusta; se on
kuninkaan pyhä sia ja valtakunnan huone.

<span id="an_7:14">7:14</span> Amos vastasi ja sanoi Amatsialle: en minä
ole propheta enkä prophetan poika, vaan minä olen karjan paimen ja
marjain hakia.

<span id="an_7:15">7:15</span> Mutta Herra otti minun karjasta, ja sanoi
minulle: mene ja ennusta minun kansaani Israelia vastaan.

<span id="an_7:16">7:16</span> Niin kuule siis Herran sanaa: sinä sanot:
älä ennusta Israelia vastaan, älä myös puhu Isaakin huonetta vastaan;

<span id="an_7:17">7:17</span> Sentähden sanoo Herra näin: sinun emäntäs
pitää kaupungissa raiskattaman, ja sinun poikas ja tyttäres pitää
miekalla lankeeman, ja sinun peltos pitää nuoralla jaettaman; mutta itse
sinun pitää saastaisessa maassa kuoleman, ja Israel pitää ajettaman
peräti pois maastansa.

<span id="an_8:1">8:1</span> Herra, Herra osoitti minulle näyssä, ja
katso, siellä oli kori suvituloa.

<span id="an_8:2">8:2</span> Ja hän sanoi: mitäs näet, Amos? minä
vastasin: korin suvituloa. Niin Herra sanoi minulle: minun kansani
Israelin loppu on tullut, en minä tahdo enään mennä häntä ohitse.

<span id="an_8:3">8:3</span> Ja sinä päivänä pitää veisut templissä
itkuksi kääntymän, sanoo Herra, Herra; monta kuollutta ruumista pitää
joka paikassa makaaman, jotka viedään salassa pois.

<span id="an_8:4">8:4</span> Kuulkaat tätä te, jotka köyhää sorratte, ja
vaivaisia maakunnassa hävitätte,

<span id="an_8:5">8:5</span> Ja sanotte: koska uusi kuu loppuu, että me
saisimme jyviä myydä; ja sabbati, että me ohria kauppaisimme, ja mitan
vähentäisimme, ja hinnan korottaisimme, ja vaa'at vääriksi tekisimme;

<span id="an_8:6">8:6</span> Että me saisimme köyhät rahallamme
haltuumme ja hätäytyneet kenkäparilla, ja myisimme akanat jyväin edestä?

<span id="an_8:7">8:7</span> Herra on vannonut Jakobin korkeutta
vastaan: mitämaks, jos minä ikänä kaikki ne heidän työnsä unohdan.

<span id="an_8:8">8:8</span> Eikö maan sentähden pitäisi vapiseman, ja
kaikki sen asuvaiset murehtiman? Ja pitää nouseman kaiken sen päälle
niinkuin virta, vietämän pois ja upotettaman niinkuin Egyptin virralla.

<span id="an_8:9">8:9</span> Sillä ajalla, sanoo Herra, Herra, tahdon
minä laskea auringon alas puolipäivästä, ja pimittää maan valkialla
päivällä.

<span id="an_8:10">8:10</span> Minä tahdon teidän juhlapäivänne kääntää
murheeksi, ja kaikki teidän veisunne valitukseksi, ja tahdon antaa säkin
jokaisen kupeisiin tulla, ja kaikki päät paljaaksi tehdä; ja tahdon
heille murheen saattaa, niinkuin joku ainoaa poikaa murehtii; ja heidän
pitää surkian lopun saaman.

<span id="an_8:11">8:11</span> Katso, ne päivät tulevat, sanoo Herra,
Herra, että minä lähetän nälän maan päälle; ei nälkää leivän perään, eli
janoa veden perään, vaan Herran sanan kuulemisen jälkeen,

<span id="an_8:12">8:12</span> Niin että heidän pitää juokseman yhdestä
merestä niin toiseen, pohjasta niin itään; heidän pitää juoksenteleman
etsimään Herran sanaa, ja ei kuitenkaan pidä löytämän.

<span id="an_8:13">8:13</span> Sinä päivänä pitää kauniit neitseet ja
nuorukaiset nääntymän janosta.

<span id="an_8:14">8:14</span> Ja jotka nyt Samarian rikoksen kautta
vannovat ja sanovat: niin totta kuin sinun jumalas Danissa elää, niin
totta kuin sinun jumalas Bersebassa elää: niiden pitää niin lankeeman,
ettei he voi jälleen nousta ylös.

<span id="an_9:1">9:1</span> Minä näin Herran seisovan alttarilla; ja
hän sanoi: lyö oven päälliseen, niin että pihtipielet värisevät; sillä
minä tahdon haavoittaa niitä kaikkia, jotka heille päänä ovat, ja heidän
alamaisensa miekalla tappaa. Ei sen pidä pääsemän, joka paennut on, eikä
itsiänsä pelastaman, jotka välttänyt on.

<span id="an_9:2">9:2</span> Ja vaikka he itsiänsä hamaan helvettiin
kaivaisivat, niin minun käteni on kuitenkin heitä sieltäkin hakeva; ja
jos he astuisivat ylös taivaaseen, niin minä kuitenkin tahdon syöstä
heidät sieltä alas.

<span id="an_9:3">9:3</span> Ja jos he lymyttäisivät itsensä Karmelin
kukkulalle, niin minä tahdon heidät sieltäkin etsiä ja temmata pois; ja
jos he itseänsä minun silmäini edestä kätkisivät meren syvyyteen, niin
minä käsken kärmettä, että se heitä siellä pistäis.

<span id="an_9:4">9:4</span> Ja jos he vihollisillensa vangiksi tulevat,
niin minä sieltä käsken miekkaa, että se heitä tappais: sillä minä pidän
silmäni heidän ylitsensä pahaksi ja en hyväksi;

<span id="an_9:5">9:5</span> Sillä kuin Herra, Herra Zebaot maahan
rupee, niin se sulaa, että kaikki asuvaiset murehtiman pitää; ja että se
pitää nouseman sen päälle niinkuin virta, ja se upotettaman niinkuin
Egyptin virralla.

<span id="an_9:6">9:6</span> Hän on se, joka salinsa taivaasen rakentaa,
ja perustaa majansa maan päälle; hän kutsuu meren vedet, ja vuodattaa
maan päälle: hänen nimensä on Herra.

<span id="an_9:7">9:7</span> Ettekö te, Israelin lapset, minulle ole
niinkuin Etiopialaiset? sanoo Herra. Enkö minä vienyt Israelia ulos
Egyptin maalta, ja Philistealaiset Kaphtorista, ja Syrialaiset Kiiristä?

<span id="an_9:8">9:8</span> Katso, Herran, Herran silmät näkevät
syntisen valtakunnan, niin että minä sen juuri maan päältä peräti
kadotan; vaikka en minä kuitenkaan Jakobin huonetta ratki kadota, sanoo
Herra.

<span id="an_9:9">9:9</span> Sillä katso, minä tahdon käskeä, ja antaa
Israelin huoneen kaikkein pakanain seassa seulottaa, niinkuin seulalla
seulotaan, ja ei jyvänkään pidä lankeeman maan päälle.

<span id="an_9:10">9:10</span> Kaikki syntiset minun kanssani pitää
miekalla kuoletettaman, jotka sanovat: ei onnettomuus ole niin läsnä,
eikä kohtaa meitä.

<span id="an_9:11">9:11</span> Sillä ajalla tahdon minä taas kaatuneen
Davidin majan rakentaa, ja hänen reikänsä paikata, ja parantaa jälleen
mitä särjetty on, ja tahdon sen rakentaa, niinkuin se entisellä ajalla
tullut on,

<span id="an_9:12">9:12</span> Että he saavat nautita Edomin jääneet ja
kaikki pakanat, joiden seassa minun nimeni pitää saarnattaman; sanoo
Herra, joka näitä tekee.

<span id="an_9:13">9:13</span> Katso, se aika tulee, sanoo Herra, että
yhtä haavaa kynnetään ja niitetään, ja yhtä haavaa viinamarjat sotkutaan
ja kylvetään, ja vuoret makiaa viinaa tiukkuvat, ja kaikki mäet ovat
hedelmälliset.

<span id="an_9:14">9:14</span> Sillä minä käännän minun kansani Israelin
vankiuden, että he rakentavat autiot kaupungit, ja niissä asuvat;
istuttavat viinapuita, ja niistä viinaa juovat, tekevät puutarhoja, ja
niistä hedelmiä syövät.

<span id="an_9:15">9:15</span> Ja minä tahdon heitä heidän maassansa
istuttaa; niin ettei heitä enään temmata pois maastansa, jonka minä
heille antanut olen, sanoo Herra sinun Jumalas.

------------------------------------------------------------------------

[Next: Obadiah](oba)
