[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](nah)  [Next](zep) 

------------------------------------------------------------------------

### Finnish Bible: Habakkuk

<span id="an_1:1">1:1</span> Tämä on se raskaus, jonka propheta Habakuk
on nähnyt.

<span id="an_1:2">1:2</span> Herra, kuinka kauvan minun pitää huutaman,
ja et sinä tahdo kuulla? kuinka kauvan minun pitää parkuman väkivallan
tähden, ja et sinä tahdo auttaa?

<span id="an_1:3">1:3</span> Miksis minulle vaivaa ja työtä osoitat?
miksis minun annat nähdä ryövyyttä ja väkivaltaa minun ympärilläni?
riita ja tora saa vallan.

<span id="an_1:4">1:4</span> Sentähden hyljätään laki, ja oikeus ei
koskaan saa edes käydä; sillä jumalatoin sortaa vanhurskasta, sentähden
tehdään väärät tuomiot.

<span id="an_1:5">1:5</span> Katsokaat pakanain seassa, katsokaat ja
ihmetelkäät, ja hämmästykäät; sillä minä teen työn teidän aikananne,
jota ei teidän pidä uskoman, kuin siitä puhutaan.

<span id="an_1:6">1:6</span> Sillä katso, minä herätän Kaldealaiset,
haikian ja nopian kansan, jonka pitä vaeltaman niin leviältä kuin maa
on, ja omistaman ne asumiset, jotka ei heidän omansa ole;

<span id="an_1:7">1:7</span> Joka pitää hirmuinen ja julma oleman,
käskemän ja vaatiman, niinkuin hän tahtoo.

<span id="an_1:8">1:8</span> Hänen hevosensa ovat nopiammat kuin pardit,
ja purevaisemmat kuin sudet ehtoolla; hänen ratsasmiehensä vaeltavat
lavialta; ja hänen ratsasmiehensä tulevat kaukaa, ja lentävät, niinkuin
kotka rientää raadolle.

<span id="an_1:9">1:9</span> He tulevat kaikki vahingoittamaan; he
kääntävät kasvonsa itään päin, ja kokoovat vankeja niinkuin santaa.

<span id="an_1:10">1:10</span> Heidän pitää kuninkaita pilkkaaman ja
päämiehiä nauraman; kaikki linnat pitää heidän leikkinänsä oleman; sillä
he tekevät vähät vallit, ja voittavat ne.

<span id="an_1:11">1:11</span> Silloin he muuttavat mielensä,
ylitsekäyvät ja rikkovat, että he kerskaavat voimansa olevan jumalansa.

<span id="an_1:12">1:12</span> Etkös sinä, Herra, ole alusta, minun
Jumalani, minun pyhäni. Älä anna meidän kuolla, vaan anna heidän olla, o
Herra, meille ainoasti rangaistukseksi, ja anna heidän, o meidän
turvamme, meitä ainoasti kurittaa.

<span id="an_1:13">1:13</span> Sinun silmäs ovat puhtaat, niin ettes voi
pahaa nähdä, ja et tahdo katsoa surkeutta; miksis katsot siis
ylönkatsojia, ja vaikenet, kuin jumalatoin nielee sen, joka häntä
hurskaampi on?

<span id="an_1:14">1:14</span> Ja miksis teet ihmisen niinkuin kalat
meressä, niinkuin madot, joilla ei haltiaa ole?

<span id="an_1:15">1:15</span> He onkivat kaikki ongella, ja vetävät
nuotallansa ja saavat verkoillansa; josta he iloitsevat ja riemuitsevat.

<span id="an_1:16">1:16</span> Sentähden he uhraavat nuotillensa ja
suitsuttavat verkoillensa; että heidän osansa niiden kautta lihavaksi
tullut on, ja ruokansa herkulliseksi.

<span id="an_1:17">1:17</span> Sentähden he vielä alati heittävät
nuottansa ulos, eikä lakkaa kansaa tappamasta.

<span id="an_2:1">2:1</span> Tässä minä seison minun vartiossani, ja
astun minun linnaani; ja katselen nähdäkseni, mitä minulle sanotaan, ja
mitä minulle sanotaan, ja mitä minä sitä vastaan, joka minua nuhtelee.

<span id="an_2:2">2:2</span> Mutta Herra vastasi minua ja sanoi:
kirjoita se näky, ja piirrä tauluun, että ohitsekäypä sen lukis.

<span id="an_2:3">2:3</span> Sillä se ennustus pitää ajallansa
täytettämän, ja pitää sittekin ilmaantuman ja ei vilpistelemän. Jos se
viipyy, niin odota häntä; hän tulee totisesti, ja ei viivyttele.

<span id="an_2:4">2:4</span> Mutta joka sitä vastaan on, ei hänen
sielunsa pidä menestymän; sillä vanhurskas on elävä uskostansa.

<span id="an_2:5">2:5</span> Mutta viina tekee ylpiän miehen
petolliseksi, ettei hän taida pysyä siassansa; joka sielunsa levittää
niinkuin helvetti, ja on niinkuin kuolema, joka tyytymätöin on; hän
tempaa puoleensa kaikki pakanat, ja kokoo tykönsä kaikki kansat.

<span id="an_2:6">2:6</span> Mitämaks, nämät kaikki pitää hänestä
sananlaskun tekemän, ja puheen ja tapauksen, ja sanoman: voi sitä, joka
kokoo tavaransa muiden hyvyydestä! kuinka kauvan se kestää? ja sälyttää
paljon lokaa päällensä.

<span id="an_2:7">2:7</span> Oo kuinka äkisti ne pitää tuleman, jotka
sinua purevat, ja ne heräävät, jotka sinun syöksevät pois? ja sinun
täytyy tulla heille saaliiksi.

<span id="an_2:8">2:8</span> Että sinä olet monet pakanat ryövännyt,
niin pitää kaikki jääneet kansoista taas sinua ryöväämän, ihmisten veren
tähden, ja maan ja kaupungin ja kaikkein sen asuvaisten tähden, jotka
ryöstetyt ovat.

<span id="an_2:9">2:9</span> Voi sitä, joka ahne on oman huoneensa
pahuudeksi, että hän panis pesänsä korkeuteen, ja pelastais itsensä
onnettomuudesta.

<span id="an_2:10">2:10</span> Mutta sinun neuvos pitää sinun huonees
häpiäksi joutuman; sillä sinä olet ylen paljon kansoja lyönyt, ja
ylpiästi syntiä tehnyt.

<span id="an_2:11">2:11</span> Sillä kivetkin seinässä pitää huutaman,
ja malat harjalta pitää heitä vastaaman.

<span id="an_2:12">2:12</span> Voi sitä, joka kaupungin verellä
rakentaa, ja valmistaa kaupunkia vääryydellä.

<span id="an_2:13">2:13</span> Katso, eikö nämät Herralta Zebaotilta
tapahdu? Mitä kansat ovat sinulle tehneet, se poltetaan tulessa, ja
jonka tähden ihmiset ovat väsytetyt, se täytyy hukutettaa.

<span id="an_2:14">2:14</span> Sillä maan pitää oleman täynnä Herran
kunnian tuntoa, niinkuin vedet, jotka meren peittävät.

<span id="an_2:15">2:15</span> Voi sinua, joka lähimmäiselles panet
sisälle, sekoitat siihen julmuutes ja juovutat häntä, ettäs hänen
häpiänsä näkisit.

<span id="an_2:16">2:16</span> Sinun pitää häpiällä ravittaman kunnian
edestä: niin juo sinä myös nyt, ettäs häpys paljastaisit; sillä Herran
oikian käden malja pitää sinun tykös poikkeeman, ja sinun täytyy
häpiällisesti oksentaa sinun kunniaas vastaan.

<span id="an_2:17">2:17</span> Sillä se väkivalta, joka Libanonissa
tehty on, pitää lankeeman sinun päälles, ja haaskatut eläimet pitää
sinua peljättämän, ihmisten veren tähden, ja maan ja kaupungin ja
kaikkein sen asuvaisten tähden, jotka ryöstetyt ovat.

<span id="an_2:18">2:18</span> Mitä siis kuva auttaa taitaa, jonka
puuseppä tehnyt on? eli valettu kuva ja valheen saarnaaja? Miksi se,
joka niitä tekee, luottaa siihen, että hän mykkiä epäjumalia tehdä
taitaa?

<span id="an_2:19">2:19</span> Voi sitä, joka sanoo kannolle: heräjä! ja
mykälle kivelle: nouse! Senkö pitäis opettaman? Katso, se on kullalla ja
hopialla silattu, ja ei ole siinä ensinkään henkeä.

<span id="an_2:20">2:20</span> Mutta Herra on pyhässä templissänsä;
vaijetkoon kaikki maailma hänen kasvoinsa edessä.

<span id="an_3:1">3:1</span> Tämä on propheta Habakukin rukous
viattomain edestä.

<span id="an_3:2">3:2</span> Herra, minä kuulin sinun sanomas, ja
hämmästyin. Herra, virvoita sinun käsialas vuosikautten keskellä, ja tee
se tiettäväksi vuosikautten keskellä; vihassa muista laupiutta.

<span id="an_3:3">3:3</span> Jumala tuli etelästä ja pyhä Paranin
vuorelta, Sela! hänen kunniansa peitti taivaat, ja hänen kiitoksensa
täytti maan.

<span id="an_3:4">3:4</span> Hänen paisteensa oli niinkuin valkeus,
säteet kävivät hänen käsistänsä; siellä oli hänen väkevyytensä salattu.

<span id="an_3:5">3:5</span> Hänen edellänsä kävi rutto, ja vitsaus
hänen jalkainsa edessä.

<span id="an_3:6">3:6</span> Hän seisoi ja mittasi maan, hän katseli ja
hajoitti pakanat, niin että ijankaikkiset vuoret musertuivat, ja ijäiset
kukkulat notkistuivat; kuin hän maailmassa vaelsi.

<span id="an_3:7">3:7</span> Minä näin Etiopian majat surkiana, ja
Midianilaisten teltat vapisevan.

<span id="an_3:8">3:8</span> Etkös, Herra, ollut vihainen virrassa, ja
sinun hirmuisuutes vesissä ja närkästykses meressä? kuin ajoit
hevosillas, ja sinun rattaas saivat voiton.

<span id="an_3:9">3:9</span> Sinä veit sinun joutses edes, niinkuin sinä
olet sukukunnille vannonut ja sanonut, Sela! ja jaoit virrat maassa.

<span id="an_3:10">3:10</span> Vuoret näkivät sinun, ja vapisivat, virta
meni pois, syvyys antoi itsestänsä äänen, ja nosti sivunsa korkeuteen.

<span id="an_3:11">3:11</span> Aurinko ja kuu seisoivat siallansa; sinun
nuoles menivät kirkkaudella, ja sinun sauvas pitkäisen leimauksella.

<span id="an_3:12">3:12</span> Sinä tallasit maan vihassas, ja survoit
rikki pakanat hirmuisuudessas.

<span id="an_3:13">3:13</span> Sinä läksit kansaas auttamaan, auttamaan
voideltus kanssa; sinä särjit jumalattomain huoneessa, ja paljastit
perustukset, kaulaan asti, Sela!

<span id="an_3:14">3:14</span> Jospa sinä vielä kiroisit pään valtikkaa
kylinensä! jotka tulevat niinkuin tuulispää minua hajoittamaan, ja
iloitsevat niinkuin he olisivat köyhän syöneet salaisesti.

<span id="an_3:15">3:15</span> Sinä ajoit hevosillas meressä suurten
vetten loassa.

<span id="an_3:16">3:16</span> Että minä sen kuulen, niin minun sydämeni
murehtii, minun huuleni värisevät huudosta; märkä on mennyt minun
luihini, minä olen murheellinen minussani; jospa minä saisin levätä
vaivani ajallla, kuin me menemme sen kansan tykö, joka sotii meitä
vastaan.

<span id="an_3:17">3:17</span> Sillä ei fikunapuun pidä vihoittaman eikä
viinapuussa pidä hedelmää oleman: öljypuiden työ vilpistelee, ja ei
pellot anna elatusta; ja lampaat pitää pihatosta karkoitettaman, eikä
karjaa pidä navetassa oleman.

<span id="an_3:18">3:18</span> Mutta minä iloitsen Herrassa, ja
riemuitsen Jumalassa minun lunastajassani.

<span id="an_3:19">3:19</span> Herra, Herra on minun voimani, joka
asettaa minun jalkani niinkuin peuran jalat, ja vie minun korkialle,
niin että minä soitan kanteleitani.

------------------------------------------------------------------------

[Next: Zephaniah](zep)
