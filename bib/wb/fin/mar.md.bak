[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](mat)  [Next](luk.md) 

------------------------------------------------------------------------

### Finnish Bible: Mark

<span id="an_1:1">1:1</span> Jesuksen Kristuksen, Jumalan Pojan,
evankeliumin alku.

<span id="an_1:2">1:2</span> Niinkuin prophetaissa kirjoitettu on:
katso, minä lähetän minun enkelini sinun kasvois eteen, joka on
valmistava sinun ties sinun etees.

<span id="an_1:3">1:3</span> Huutavan ääni on korvessa: valmistakaat
Herran tietä, tehkäät hänen polkunsa oikiaksi.

<span id="an_1:4">1:4</span> Johannes kasti korvessa ja saarnasi
parannuksen kastetta syntein anteeksi antamiseksi.

<span id="an_1:5">1:5</span> Ja hänen tykönsä meni ulos koko Juudean
maakunta ja Jerusalemin asuvaiset, ja kastettiin kaikki häneltä Jordanin
virrassa, tunnustain syntinsä.

<span id="an_1:6">1:6</span> Ja Johannes oli puetettu kamelin karvoilla,
ja ympäri hänen suoliansa oli hihnainen vyö, ja söi heinäsirkkoja ja
metsähunajaa,

<span id="an_1:7">1:7</span> Ja saarnasi, sanoen: se tulee minun
jälkeeni, joka on minua väkevämpi, jonka en minä ole kelvollinen
kumarruksissa kenkäin rihmaa päästämään.

<span id="an_1:8">1:8</span> Minä tosin kastan teitä vedellä; mutta hän
kastaa teitä Pyhällä Hengellä.

<span id="an_1:9">1:9</span> Ja tapahtui niinä päivinä, että Jesus tuli
Galilean Natsaretista ja kastettiin Johannekselta Jordanissa.

<span id="an_1:10">1:10</span> Ja kohta kuin hän astui vedestä ylös,
näki hän taivaat aukenevan ja Hengen tulevan alas hänen päällensä
niinkuin kyyhkyisen,

<span id="an_1:11">1:11</span> Ja ääni tuli taivaasta: sinä olet minun
rakas Poikani, johonka minä mielistyin.

<span id="an_1:12">1:12</span> Ja Henki ajoi hänen kohta korpeen.

<span id="an_1:13">1:13</span> Ja hän oli siellä korvessa neljäkymmentä
päivää, ja kiusattiin perkeleeltä, ja oli petoin seassa; ja enkelit
palvelivat häntä.

<span id="an_1:14">1:14</span> Mutta sitte kuin Johannes oli vankiuteen
annettu ylön, tuli Jesus Galileaan, saarnaten Jumalan valtakunnan
evankeliumia,

<span id="an_1:15">1:15</span> Ja sanoi: aika on täytetty, ja Jumalan
valtakunta on lähestynyt: tehkäät parannus ja uskokaat evankeliumi.

<span id="an_1:16">1:16</span> Ja kuin hän käveli Galilean meren tykönä,
näki hän Simonin ja Andreaksen hänen veljensä laskevan verkkoa mereen:
(sillä he olivat kalamiehet:)

<span id="an_1:17">1:17</span> Ja Jesus sanoi heille: seuratkaat minua,
ja minä teen teidät, että te tulette ihmisten kalamiehiksi.

<span id="an_1:18">1:18</span> Ja he jättivät kohta verkkonsa ja
seurasivat häntä.

<span id="an_1:19">1:19</span> Ja kuin hän sieltä vähää edemmä kävi,
näki hän Jakobin Zebedeuksen pojan ja Johanneksen, hänen veljensä,
parantavan venheessä verkkojansa.

<span id="an_1:20">1:20</span> Ja hän kutsui kohta heitä. Ja he jättivät
isänsä Zebedeuksen venheeseen palkollisten kanssa, ja seurasivat häntä.

<span id="an_1:21">1:21</span> Ja he menivät sisälle Kapernaumiin; ja
hän meni kohta lepopäivinä synagogaan, ja opetti.

<span id="an_1:22">1:22</span> Ja he hämmästyivät hänen opetustansa;
sillä hän opetti heitä voimallisesti, ja ei niinkuin kirjanoppineet.

<span id="an_1:23">1:23</span> Ja heidän synagogassansa oli ihminen
riivattu saastaiselta hengeltä, ja hän huusi,

<span id="an_1:24">1:24</span> Sanoen: voi, mitä meidän on sinun
kanssas, Jesus Natsarealainen! tulitkos meitä hukuttamaan? Minä tunnen
sinun, kukas olet, Jumalan pyhä.

<span id="an_1:25">1:25</span> Ja Jesus nuhteli häntä, sanoen: vaikene
ja mene ulos hänestä.

<span id="an_1:26">1:26</span> Ja kuin se saastainen henki repäisi häntä
ja huusi suurella äänellä, niin hän läksi ulos hänestä.

<span id="an_1:27">1:27</span> Ja he hämmästyivät kaikki, niin että he
kyselivät keskenänsä, sanoen: mitä tämä on? mikä uusi oppi tämä on?
Sillä hän käskee myös voimalla saastaisia henkiä, ja he kuulevat häntä.

<span id="an_1:28">1:28</span> Ja hänen sanomansa kuului kohta ympäri
kaiken Galilean lähimaakunnan.

<span id="an_1:29">1:29</span> Ja he menivät kohta ulos synagogasta ja
tulivat Simonin ja Andreaksen huoneeseen, Jakobin ja Johanneksen kanssa.

<span id="an_1:30">1:30</span> Mutta Simonin anoppi makasi vilutaudissa,
ja he sanoivat hänestä kohta hänelle.

<span id="an_1:31">1:31</span> Ja hän meni ja nosti häntä, ja rupesi
hänen käteensä, ja vilutauti jätti hänen kohta; ja hän palveli heitä.

<span id="an_1:32">1:32</span> Mutta ehtoona, kuin aurinko laski, toivat
he hänen tykönsä kaikkinaisia sairaita ja perkeleiltä riivatuita,

<span id="an_1:33">1:33</span> Ja koko kaupunki tuli kokoon oven eteen.

<span id="an_1:34">1:34</span> Ja hän paransi monta, jotka sairastivat
moninaisia tauteja, ja hän ajoi ulos paljon perkeleitä, eikä sallinut
perkeleiden puhua; sillä he tunsivat hänen.

<span id="an_1:35">1:35</span> Ja huomeneltain sangen varhain ennen
päivää, kuin hän nousi, meni hän ulos. Ja Jesus meni erinäiseen asiaan
ja rukoili siellä.

<span id="an_1:36">1:36</span> Ja Simon riensi hänen perässänsä ja ne
jotka hänen kanssansa olivat.

<span id="an_1:37">1:37</span> Ja kuin he löysivät hänen, sanoivat he
hänelle: jokainen etsii sinua.

<span id="an_1:38">1:38</span> Ja hän sanoi heille: menkäämme
lähimmäisiin kyliin, että minä sielläkin saarnaisin; sillä sitä varten
olen minä tullut.

<span id="an_1:39">1:39</span> Ja hän saarnasi heidän synagogissansa,
koko Galileassa, ja ajoi ulos perkeleitä.

<span id="an_1:40">1:40</span> Ja hänen tykönsä tuli spitalinen, rukoili
häntä, lankesi polvillensa hänen eteensä ja sanoi hänelle: jos sinä
tahdot, niin sinä voit minun puhdistaa.

<span id="an_1:41">1:41</span> Ja Jesus armahti häntä ja ojensi kätensä,
rupesi häneen ja sanoi hänelle: minä tahdon, ole puhdas.

<span id="an_1:42">1:42</span> Ja kuin hän sen oli sanonut, niin spitali
läksi hänestä kohta pois, ja hän tuli puhtaaksi.

<span id="an_1:43">1:43</span> Ja Jesus haasti häntä, ja lähetti hänen
kohta pois tyköänsä,

<span id="an_1:44">1:44</span> Ja sanoi hänelle: katso, ettes kellenkään
mitään sano, mutta mene, osoita itses papille ja uhraa puhdistukses
edestä ne, mitkä Moses käski, heille todistukseksi.

<span id="an_1:45">1:45</span> Mutta kuin hän meni ulos, rupesi hän
paljon saarnaamaan ja ilmoittamaan sitä asiaa, niin ettei hän sitte
taitanut julkisesti kaupunkiin mennä; mutta oli ulkona erinäisissä
paikoissa, ja joka taholta tultiin hänen tykönsä.

<span id="an_2:1">2:1</span> Ja taas muutamain päiväin jälkeen meni hän
Kapernaumiin, ja se kuultiin, että hän huoneessa oli,

<span id="an_2:2">2:2</span> Ja kohta kokoontuivat monta, niin ettei
enää siaa ollut, ei ovenkaan tykönä; ja hän puhui heille sanan.

<span id="an_2:3">2:3</span> Ja hänen tykönsä tulivat, jotka toivat yhtä
halvattua, joka neljältä kannettiin.

<span id="an_2:4">2:4</span> Ja kuin ei he saaneet häntä lähestyä kansan
tähden, niin he kiskoivat huoneen katon, jossa hän oli, ja kaivoivat
lävitse, ja laskivat vuoteen alas, jossa halvattu makasi.

<span id="an_2:5">2:5</span> Mutta kuin Jesus näki heidän uskonsa, sanoi
hän halvatulle: poikani, sinun syntis annetaan sinulle anteeksi.

<span id="an_2:6">2:6</span> Niin siellä olivat muutamat
kirjanoppineista, jotka istuivat ja ajattelivat sydämessänsä:

<span id="an_2:7">2:7</span> Mitä tämä niin pilkkaa puhuu? Kuka voi
synnit antaa anteeksi paitsi ainoaa Jumalaa?

<span id="an_2:8">2:8</span> Ja kohta kuin Jesus tunsi hengessänsä, että
he niin itsellänsä ajattelivat, sanoi hän heille: mitä te näitä
ajattelette teidän sydämessänne?

<span id="an_2:9">2:9</span> Kumpi on keviämpi, sanoa halvatulle: synnit
annetaan sinulle anteeksi, taikka sanoa: nouse, ja ota sinun vuotees ja
käy?

<span id="an_2:10">2:10</span> Mutta että teidän pitää tietämän Ihmisen
Pojalla olevan vallan maan päällä synnit anteeksi antaa, (sanoi hän
halvatulle:)

<span id="an_2:11">2:11</span> Minä sanon sinulle: nouse ja ota vuotees,
ja mene kotias.

<span id="an_2:12">2:12</span> Ja hän nousi kohta ja otti vuoteen ja
meni ulos kaikkein nähden, että he kaikki hämmästyivät ja kunnioittivat
Jumalaa, sanoen: emme ole ikänä sen muotoista nähneet.

<span id="an_2:13">2:13</span> Ja hän läksi taas ulos meren puoleen, ja
kaikki kansa tuli hänen tykönsä, ja hän opetti heitä.

<span id="an_2:14">2:14</span> Ja kuin hän meni ohitse, näki hän Levin
Alphein pojan istuvan tullihuoneessa, ja sanoi hänelle: seuraa minua. Ja
hän nousi ja seurasi häntä.

<span id="an_2:15">2:15</span> Ja tapahtui, kuin hän atrioitsi hänen
huoneessansa, atrioitsi myös monta Publikania ja syntistä Jesuksen ja
hänen opetuslastensa kanssa; sillä niitä oli paljo, jotka häntä olivat
seuranneet.

<span id="an_2:16">2:16</span> Ja kuin kirjanoppineet ja Pharisealaiset
näkivät hänen syövän Publikanien ja syntisten kanssa, sanoivat he hänen
opetuslapsillensa: miksi hän syö ja juo Publikanien ja syntisten kanssa?

<span id="an_2:17">2:17</span> Ja kuin Jesus sen kuuli, sanoi hän
heille: ei terveet tarvitse parantajaa, vaan sairaat: en minä ole tullut
kutsumaan vanhurskaita, vaan syntisiä parannukseen.

<span id="an_2:18">2:18</span> Ja Johanneksen ja Pharisealaisten
opetuslapset paastosivat; niin he tulivat ja sanoivat hänelle: miksi
Johanneksen ja Pharisealaisten opetuslapset paastoovat, mutta ei sinun
opetuslapses paastoo?

<span id="an_2:19">2:19</span> Ja Jesus sanoi heille: kuinka hääjoukko
taitaa paastota, niinkauvan kuin ylkä on heidän kanssansa? Niinkauvan
kuin ylkä on heidän kanssansa, ei he voi paastota.

<span id="an_2:20">2:20</span> Mutta ne päivät tulevat, että ylkä heiltä
otetaan pois, ja niinä päivinä pitää heidän paastooman.

<span id="an_2:21">2:21</span> Ja ei ompele kenkään uutta paikkaa
vanhaan vaatteeseen; sillä uusi paikka repäisee itsensä kuitenkin
vanhasta, ja läpi tulee pahemmaksi.

<span id="an_2:22">2:22</span> Ja ei pane kenkään nuorta viinaa
vanhoihin leileihin; muutoin nuori viina särkee leilit, ja niin viina
vuotaa pois, ja leilit turmellaan; mutta nuori viina pitää uusiin
leileihin pantaman.

<span id="an_2:23">2:23</span> Ja tapahtui, että hän kävi sabbatina
laihoin lävitse, niin hänen opetuslapsensa rupesivat käydessänsä
tähkäpäitä katkomaan.

<span id="an_2:24">2:24</span> Ja Pharisealaiset sanoivat hänelle: katso
miksi he tekevät sabbatina, jota ei sovi?

<span id="an_2:25">2:25</span> Ja hän sanoi heille: ettekö te ole ikänä
lukeneet, mitä David teki hädillänsä, kuin hän isosi ja ne, jotka hänen
kanssansa olivat?

<span id="an_2:26">2:26</span> Kuinka hän meni Jumalan huoneeseen,
ylimmäisen papin Abjatarin aikana, ja söi näkyleivät, joita ei sopinut
syödä, vaan ainoasti pappein, ja hän antoi myös niille, jotka hänen
kanssansa olivat.

<span id="an_2:27">2:27</span> Ja hän sanoi heille: sabbati on ihmistä
varten tehty ja ei ihminen sabbatia varten.

<span id="an_2:28">2:28</span> Niin on myös Ihmisen poika sabbatin
Herra.

<span id="an_3:1">3:1</span> Ja hän meni sisälle jälleen synagogaan, ja
siellä oli ihminen, jolla oli kuivettunut käsi.

<span id="an_3:2">3:2</span> Ja he ottivat hänestä vaarin, jos hän hänen
sabbatina parantais, kantaaksensa hänen päällensä.

<span id="an_3:3">3:3</span> Ja hän sanoi sille ihmiselle, jolla
kuivettunut käsi oli: astu edes!

<span id="an_3:4">3:4</span> Ja hän sanoi heille: sopiiko sabbatina
hyvää tehdä eli pahaa tehdä? henkeä vapahtaa taikka tappaa? Mutta he
vaikenivat.

<span id="an_3:5">3:5</span> Niin hän katsoi heidän päällensä vihaisesti
ja oli murheissansa heidän sydämensä kovuuden tähden, ja sanoi
ihmiselle: ojenna kätes! ja hän ojensi, ja käsi tuli terveeksi niinkuin
toinenkin.

<span id="an_3:6">3:6</span> Ja Pharisealaiset menivät ulos ja pitivät
kohta Herodilaisten kanssa neuvoa häntä vastaan, kuinka he hänen
hukuttaisivat.

<span id="an_3:7">3:7</span> Mutta Jesus poikkesi opetuslastensa kanssa
meren tykö, ja paljo kansaa seurasi häntä Galileasta ja Juudeasta,

<span id="an_3:8">3:8</span> Ja Jerusalemista, ja Idumeasta, ja tuolta
puolen Jordania, ja jotka Tyron ja Sidonin ympärillä asuivat, suuri
joukko: jotka hänen tekonsa kuulivat, ne tulivat hänen tykönsä.

<span id="an_3:9">3:9</span> Ja hän sanoi opetuslapsillensa, että venhe
olis aina häntä läsnä kansan tähden, ettei he häntä ahdistaisi.

<span id="an_3:10">3:10</span> Sillä hän oli monta parantanut, niin että
kaikki, joita vaivattiin, tunkivan hänen päällensä rupeemaan häneen.

<span id="an_3:11">3:11</span> Ja kuin saastaiset henget näkivät hänen,
lankesivat he hänen eteensä maahan, huusivat, sanoen: sinä olet Jumalan
Poika.

<span id="an_3:12">3:12</span> Ja hän haasti heitä kovin häntä
ilmoittamasta.

<span id="an_3:13">3:13</span> Ja hän astui ylös vuorelle ja kutsui
tykönsä, jotka hän itse tahtoi, ja he tulivat hänen tykönsä.

<span id="an_3:14">3:14</span> Ja hän sääsi ne kaksitoistakymmentä
olemaan tykönänsä, että hän heitä lähettäis saarnaamaan;

<span id="an_3:15">3:15</span> Ja että heillä piti voima oleman taudit
parantaa ja perkeleitä ajaa ulos.

<span id="an_3:16">3:16</span> Ja pani Simonille nimen Pietari,

<span id="an_3:17">3:17</span> Ja Jakobille Zebedeuksen pojalle ja
Johannekselle Jakobin veljelle: (ja antoi heille nimet Boanerges, se on,
pitkäisen pojat),

<span id="an_3:18">3:18</span> Ja Andreaksen, ja Philippuksen, ja
Bartolomeuksen, ja Matteuksen, ja Toomaan, ja Jakobin Alphein pojan, ja
Taddeuksen, ja Simonin Kananealaisen,

<span id="an_3:19">3:19</span> Ja Juudaan Iskariotilaisen, joka myös
hänen petti.

<span id="an_3:20">3:20</span> Ja he tulivat huoneeseen; ja kansa taas
kokoontui, niin ettei heillä ollut tilaa syödäkään.

<span id="an_3:21">3:21</span> Ja kuin hänen omaisensa sen kuulivat,
menivät he ulos ottamaan häntä kiinni; sillä he sanoivat: hän on
mielettömäksi tullut.

<span id="an_3:22">3:22</span> Mutta kirjanoppineet, jotka Jerusalemista
olivat tulleet alas, sanoivat: hänellä on beelsebub, ja perkeleiden
pääruhtinaan kautta hän ajaa ulos perkeleitä.

<span id="an_3:23">3:23</span> Ja hän kutsui heidät tykönsä, ja sanoi
heille vertauksilla: kuinka taitaa saatana saatanan ajaa ulos?

<span id="an_3:24">3:24</span> Ja jos valtakunta erkanee itsiänsä
vastaan, niin ei se valtakunta taida seisoa.

<span id="an_3:25">3:25</span> Ja jos huone erkanee itsiänsä vastaan,
niin ei se huone taida seisoa.

<span id="an_3:26">3:26</span> Ja jos saatana karkaa ja eroittaa itsensä
itsiänsä vastaan, niin ei hän taida seisoa, mutta saa lopun.

<span id="an_3:27">3:27</span> Ei taida kenkään väkevän huoneeseen mennä
ja hänen kaluansa ryöstää, ellei hän ensin sido väkevää kiinni, ja sitte
ryöstä hänen huonettansa.

<span id="an_3:28">3:28</span> Totisesti sanon minä teille: kaikki
synnit annetaan anteeksi ihmisten lapsille, pilkatkin, joilla he Jumalaa
pilkkaavat,

<span id="an_3:29">3:29</span> Mutta joka puhuu pilkkaa Pyhää Henkeä
vastaan, ei hän saa ijankaikkisesti anteeksi, vaan hän on vikapää
ijankaikkiseen tuomioon.

<span id="an_3:30">3:30</span> Sillä he sanoivat: hänellä on saastainen
henki.

<span id="an_3:31">3:31</span> Niin tuli hänen veljensä ja äitinsä ja
seisoivat ulkona, ja lähettivät hänen tykönsä kutsumaan häntä.

<span id="an_3:32">3:32</span> Ja kansa istui hänen ympärillänsä ja
sanoivat hänelle: katso, äitis ja veljes kysyvät sinua ulkona.

<span id="an_3:33">3:33</span> Ja hän vastasi heitä, sanoen: kuka on
minun äitini taikka minun veljeni?

<span id="an_3:34">3:34</span> Ja kuin hän oli ympäri katsonut niiden
päälle, jotka hänen ympärillänsä istuivat, sanoi hän: katso, minun
äitini ja minun veljeni.

<span id="an_3:35">3:35</span> Sillä joka tekee Jumalan tahdon, hän on
veljeni sisareni ja äitini.

<span id="an_4:1">4:1</span> Ja hän rupesi taas opettamaan meren tykönä,
ja paljo kansaa kokoontui hänen tykönsä, niin että hänen piti astuman
haahteen ja istuman merellä, ja kaikki kansa oli maalla meren tykönä.

<span id="an_4:2">4:2</span> Ja hän opetti heitä paljon vertauksilla, ja
sanoi opettaissansa:

<span id="an_4:3">4:3</span> Kuulkaat: katso, kylväjä meni ulos
kylvämään.

<span id="an_4:4">4:4</span> Ja kylväissä tapahtui, että muutama lankesi
tien oheen, niin tulivat taivaan linnut ja söivät sen.

<span id="an_4:5">4:5</span> Muutama lankesi kivistöön, jossa ei paljo
maata ollut; joka kohta nousi päälle, ettei sillä ollut syvää maata.

<span id="an_4:6">4:6</span> Kuin aurinko nousi, niin se poudittiin; ja
ettei sillä ollut juurta, niin se kuivettui.

<span id="an_4:7">4:7</span> Ja muutama lankesi orjantappuroihin, ja
orjantappurat kävivät ylös ja tukahuttivat sen, eikä kantanut hedelmää.

<span id="an_4:8">4:8</span> Ja muutama lankesi hyvään maahan, ja kantoi
hedelmän, joka kävi ylös ja kasvoi. Ja muutama kantoi kolmenkymmenen
kertaiset, ja muutama kuudenkymmenen kertaiset, ja muutama sadan
kertaiset.

<span id="an_4:9">4:9</span> Ja hän sanoi heille: jolla on korvat
kuulla, se kuulkaan.

<span id="an_4:10">4:10</span> Mutta kuin hän yksinänsä oli, kysyivät
ne, jotka hänen ympärillänsä kahdentoistakymmenen kanssa olivat, häneltä
sitä vertausta.

<span id="an_4:11">4:11</span> Ja hän sanoi heille: teille on annettu
tuta Jumalan valtakunnan salaisuus; mutta niille, jotka ulkona ovat,
tapahtuvat kaikki vertausten kautta:

<span id="an_4:12">4:12</span> Että he nähden näkisivät ja ei
huomaitsisi, ja kuullen kuulisivat ja ei ymmärtäisi: ettei he joskus
palajaisi, ja heille annettaisiin synnit anteeksi.

<span id="an_4:13">4:13</span> Ja sanoi heille: ettekö te tiedä tätä
vertausta? ja kuinka te kaikki vertaukset ymmärtäisitte?

<span id="an_4:14">4:14</span> Kylväjä kylvää sanan.

<span id="an_4:15">4:15</span> Mutta nämä ovat, ne jotka tien vieressä
ovat: kussa sana kylvetään, ja kuin he sen ovat kuulleet, tulee kohta
saatana ja ottaa pois sanan, joka heidän sydämiinsä kylvetty oli.

<span id="an_4:16">4:16</span> Ja ne ovat senkaltaiset, jotka kivistöön
kylvetyt ovat: kuin he sanan kuulleet ovat, ottavat he sen kohta ilolla
vastaan:

<span id="an_4:17">4:17</span> Ja ei ole heissä juurta, mutta ovat
ajalliset; sitte kuin murhe taikka vaino tulee sanan tähden, niin he
kohta pahenevat.

<span id="an_4:18">4:18</span> Ja muutamat ovat, jotka orjantappuroihin
kylvetyt ovat: ne kuulevat sanan,

<span id="an_4:19">4:19</span> Ja tämän maailman suru, ja rikkauden
viettelys ja muut himot tulevat ja tukahuttavat sanan, ja saatetaan
hedelmättömäksi.

<span id="an_4:20">4:20</span> Ja ne ovat, jotka hyvään maahan kylvetyt
ovat: jotka kuulevat sanan ja ottavat sen vastaan, ja hedelmän kantavat,
muutama kolminkymmenin, ja muutama kuusinkymmenin, ja muutama sadoin
kerroin.

<span id="an_4:21">4:21</span> Ja hän sanoi heille: sytytetäänkö
kynttilä pantaa vakan alle eli pöydän alle? eikö, että se pantaisiin
kynttilänjalkaan.

<span id="an_4:22">4:22</span> Sillä ei ole mitään peitetty, jota ei
ilmoiteta, eikä ole salaista, vaan että se julki tulis.

<span id="an_4:23">4:23</span> Jos jollakin on korvat kuulla, se
kuulkaan.

<span id="an_4:24">4:24</span> Ja hän sanoi heille: katsokaat, mitä te
kuulette. Jolla mitalla te mittaatte, pitää teille mitattaman, ja vielä
lisätään teille, jotka kuulette.

<span id="an_4:25">4:25</span> Sillä jolla on, hänelle annetaan; ja
jolla ei ole, sekin, mitä hänellä on, otetaan häneltä pois.

<span id="an_4:26">4:26</span> Ja hän sanoi: niin on Jumalan valtakunta
kuin jos ihminen heittäis siemenen maahan,

<span id="an_4:27">4:27</span> Ja makais, ja nousis yöllä ja päivällä:
ja siemen puhkeais ulos ja kasvais ylös, koska ei hän tiedäkään.

<span id="an_4:28">4:28</span> Sillä maa kantaa hedelmän itsestänsä,
ensin oraan, sitte tähkäpään, ja niin täyden jyvän tähkäpäässä.

<span id="an_4:29">4:29</span> Mutta kuin hedelmä tulee edes, lähettää
hän kohta sinne sirpin; sillä elonaika on läsnä.

<span id="an_4:30">4:30</span> Ja hän sanoi: mihinkä me Jumalan
valtakunnan vertaamme? eli millä vertauksella me sen vertaamme?

<span id="an_4:31">4:31</span> Niinkuin sinapin siemeneen: kuin se
maahan kylvetään, on se vähin kaikkia siemeniä, mitä maassa on;

<span id="an_4:32">4:32</span> Ja kuin hän kylvetty on, niin hän nousee,
ja tulee suuremmaksi kaikkia kaaleja, ja tekee suuret oksat, niin että
taivaan linnut hänen varjonsa alle taitavat pesät tehdä.

<span id="an_4:33">4:33</span> Ja sen muotoisilla monilla vertauksilla
puhui hän heille sanan, sen perästä kuin he voivat kuulla.

<span id="an_4:34">4:34</span> Mutta ei hän ilman vertausta mitään
heille puhunut, vaan selitti kaikki opetuslapsillensa erinänsä.

<span id="an_4:35">4:35</span> Ja hän sanoi heille sinä päivänä, kuin
ehtoo tuli: menkäämme ylitse.

<span id="an_4:36">4:36</span> Ja he laskivat kansan, ja ottivat hänen,
kuin hän oli haahdessa; oli myös muita venheitä hänen kanssansa.

<span id="an_4:37">4:37</span> Ja suuri tuulispää nousi ja aallot löivät
sisälle haahteen, niin että se jo täytettiin.

<span id="an_4:38">4:38</span> Ja hän oli perällä ja makasi päänalaisen
päällä. Ja he herättivät hänen ja sanoivat hänelle: Mestari, etkös sitä
tottele, että me hukumme?

<span id="an_4:39">4:39</span> Ja kuin hän herätettiin, nuhteli hän
tuulta ja sanoi merelle: vaikene, ole ääneti. Niin tuuli asettui ja tuli
juuri tyveneksi.

<span id="an_4:40">4:40</span> Ja hän sanoi heille: mitä te niin
pelkurit olette? Kuinka ei teillä ole uskoa?

<span id="an_4:41">4:41</span> Ja he peljästyivät sangen suuresti ja
sanoivat keskenänsä: kuka tämä on? sillä tuuli ja meri ovat hänelle
kuuliaiset.

<span id="an_5:1">5:1</span> Ja he tulivat ylitse meren Gadaralaisten
maakuntaan.

<span id="an_5:2">5:2</span> Ja kuin hän läksi haahdesta, kohtasi häntä
kohta haudoista ihminen, jossa oli saastainen henki.

<span id="an_5:3">5:3</span> Jolla oli maja haudoissa, ja ei voinut
kenkään häntä kahleilla sitoa;

<span id="an_5:4">5:4</span> Sillä hän oli usein jalkapuissa ja
kahleissa sidottuna, ja hän oli särkenyt kahleet ja jalkapuut rikkonut,
ja ei kenkään voinut häntä asettaa.

<span id="an_5:5">5:5</span> Ja hän oli aina yötä ja päivää vuorissa ja
haudoissa, ja parkui, ja hosui itsiänsä kivillä.

<span id="an_5:6">5:6</span> Mutta kuin hän näki taampana Jesuksen,
juoksi hän ja lankesi maahan hänen eteensä,

<span id="an_5:7">5:7</span> Ja huutain suurella äänellä sanoi: mitä
minun on sinun kanssas, Jesus, korkeimman Jumalan Poika? Minä vannotan
sinua Jumalan kautta, ettet minua vaivaisi.

<span id="an_5:8">5:8</span> (Sillä hän sanoi hänelle: lähde ulos
saastainen henki ihmisestä.)

<span id="an_5:9">5:9</span> Ja hän kysyi häneltä: mikä nimes on? Ja hän
vastasi, sanoen: legio on minun nimeni; sillä meitä on monta.

<span id="an_5:10">5:10</span> Ja hän rukoili häntä suuresti, ettei hän
lähettäisi heitä ulos siitä maakunnasta.

<span id="an_5:11">5:11</span> Niin oli siinä vuorten tykönä suuri
sikalauma laitumella.

<span id="an_5:12">5:12</span> Ja kaikki ne perkeleet rukoilivat häntä,
sanoen: laske meitä sikoihin, että me heihin menisimme sisälle.

<span id="an_5:13">5:13</span> Ja Jesus salli kohta heidän. Ja
saastaiset henget läksivät ulos ja menivät sikain sisälle. Ja lauma
syöksi itsensä kohdastansa mereen (mutta heitä oli lähes kaksituhatta),
ja he upposivat mereen.

<span id="an_5:14">5:14</span> Mutta sikain kaitsiat pakenivat ja
saattivat sanoman kaupunkiin ja kyliin. Ja he menivät ulos katsomaan,
mikä se oli joka tapahtui,

<span id="an_5:15">5:15</span> Ja tulivat Jesuksen tykö ja näkivät sen,
joka perkeleeltä riivattu oli, istuvan ja vaatetettuna ja toimellisena,
jossa legio oli ollut; ja he pelkäsivät,

<span id="an_5:16">5:16</span> Ja ne, jotka sen nähneet olivat,
juttelivat heille, kuinka perkeleeltä riivatulle tapahtunut oli, ja
sioista.

<span id="an_5:17">5:17</span> Ja he rupesivat häntä rukoilemaan
menemään pois heidän maaltansa.

<span id="an_5:18">5:18</span> Ja kuin hän astui haahteen, niin se, joka
perkeleeltä riivattu oli, rukoili, että hän sais hänen kanssansa olla.

<span id="an_5:19">5:19</span> Mutta ei Jesus häntä sallinut, vaan sanoi
hänelle: mene kotias omaistes tykö, ja ilmoita heille, kuinka suuret
työt Herra on sinulle tehnyt, ja on sinua armahtanut.

<span id="an_5:20">5:20</span> Ja hän meni ja rupesi saarnaamaan niissä
kymmenessä kaupungissa, kuinka suuret työt Jesus oli hänelle tehnyt; ja
he kaikki ihmettelivät.

<span id="an_5:21">5:21</span> Ja kuin Jesus taas meni haahdella ylitse,
kokoontui paljo kansaa hänen tykönsä, ja hän oli läsnä merta.

<span id="an_5:22">5:22</span> Ja katso, synagogan päämies , Jairus
nimeltä, tuli, ja kuin hän näki hänen, lankesi hän hänen jalkainsa tykö,

<span id="an_5:23">5:23</span> Ja rukoili häntä suuresti, sanoen: minun
vähä tyttäreni on viimeisillänsä; tule ja pane kätes hänen päällensä,
että hän paranis ja eläis.

<span id="an_5:24">5:24</span> Niin hän meni hänen kanssansa; ja paljo
kansaa seurasi häntä, ja ahdistivat häntä.

<span id="an_5:25">5:25</span> Ja vaimo, joka oli sairastanut punaista
tautia kaksitoistakymmentä ajastaikaa,

<span id="an_5:26">5:26</span> Ja oli paljon kärsinyt monelta
parantajalta, ja oli kuluttanut kaiken hyvyytensä, eikä mitään apua
tuntenut, vaan tullut paljon pahemmaksi;

<span id="an_5:27">5:27</span> Kuin hän kuuli Jesuksesta, tuli hän
kansan seassa takaa ja rupesi hänen vaatteisiinsa;

<span id="an_5:28">5:28</span> Sillä hän sanoi: jos minä ainoasti saan
ruveta hänen vaatteisiinsa, niin minä paranen.

<span id="an_5:29">5:29</span> Ja hänen verilähteensä kohta kuivettui,
ja hän tunsi ruumiissansa, että hän oli vitsauksestansa parantunut.

<span id="an_5:30">5:30</span> Ja Jesus tunsi kohta itsessänsä voiman,
joka hänestä lähtenyt oli, ja käänsi itsensä kansan seassa ja sanoi:
kuka rupesi minun vaatteisiini?

<span id="an_5:31">5:31</span> Ja hänen opetuslapsensa sanoivat hänelle:
sinä näet, että kansa sinua ahdistaa ympäri, ja sinä sanoit: kuka minuun
rupesi?

<span id="an_5:32">5:32</span> Ja hän katsoi ympärinsä, että hän sen
näkis, joka sen teki.

<span id="an_5:33">5:33</span> Mutta vaimo pelkäsi ja vapisi, että hän
tiesi, mitä hänen kohtaansa tapahtunut oli, tuli ja lankesi hänen
eteensä, ja sanoi hänelle kaiken totuuden.

<span id="an_5:34">5:34</span> Mutta hän sanoi hänelle: tyttäreni, sinun
uskosi paransi sinun; mene rauhaan ja ole terve vitsauksestas.

<span id="an_5:35">5:35</span> Kuin hän vielä puhui, tulivat muutamat
synagogan päämieheltä, jotka sanoivat: sinun tyttäres on kuollut: mitäs
silleen Mestaria vaivaat?

<span id="an_5:36">5:36</span> Mutta Jesus kohta kuultuansa sen sanan
sanottavan, sanoi synagogan päämiehelle: älä pelkää, ainoastaan usko.

<span id="an_5:37">5:37</span> Ja ei hän sallinut kenenkään itsiänsä
seurata, vaan Pietarin ja Jakobin ja Johanneksen, Jakobin veljen.

<span id="an_5:38">5:38</span> Ja hän tuli synagogan päämiehen
huoneeseen, ja näki pauhinan ja ne, jotka itkivät ja porasivat paljon.

<span id="an_5:39">5:39</span> Ja hän meni sisälle, ja sanoi heille:
mitä te pauhaatte ja itkette? Lapsi ei ole kuollut, vaan makaa.

<span id="an_5:40">5:40</span> Ja he nauroivat häntä. Mutta kuin hän oli
kaikki ajanut ulos, otti hän lapsen isän ja äidin kanssansa ja ne, jotka
hänen kanssansa olivat, ja meni sisälle, kussa lapsi makasi,

<span id="an_5:41">5:41</span> Ja tarttui lapsen käteen ja sanoi
hänelle: talita kumi, se on sanottu: piikainen, (sinulle minä sanon),
nouse ylös.

<span id="an_5:42">5:42</span> Ja kohta piika nousi ja kävi; sillä hän
oli kahdentoistakymmenen ajastaikainen. Ja he hämmästyivät suurella
hämmästyksellä.

<span id="an_5:43">5:43</span> Ja hän haasti heitä kovin, ettei kenkään
sitä saisi tietää, ja hän käski antaa hänelle syötävää.

<span id="an_6:1">6:1</span> Ja hän läksi sieltä ja meni isänsä maalle,
ja hänen opetuslapsensa seurasivat häntä.

<span id="an_6:2">6:2</span> Ja kuin sabbati tuli, rupesi hän
synagogassa opettamaan; ja monta, jotka kuulivat, hämmästyivät, sanoen:
kusta tällä nämät ovat? ja mikä viisaus hänelle annettu on, että myös
senkaltaiset väkevät työt hänen kättensä kautta tapahtuvat?

<span id="an_6:3">6:3</span> Eikö tämä ole se seppä, Marian poika,
Jakobin ja Joseen ja Juudaan ja Simonin veli? eikö myös hänen sisarensa
ole tässä meidän kanssamme? ja he pahenivat hänessä.

<span id="an_6:4">6:4</span> Mutta Jesus sanoi heille: ei propheta
muualla ole katsottu ylön kuin isänsä maalla ja lankoinsa seassa ja
kotonansa.

<span id="an_6:5">6:5</span> Ja ei hän voinut siellä yhtään väkevää
työtä tehdä, vaan ainoastaan pani kätensä harvain sairasten päälle ja
paransi heitä;

<span id="an_6:6">6:6</span> Ja ihmetteli heidän epäuskoansa. Ja hän
vaelsi ympäri kyliä, opettain ympäristöllä,

<span id="an_6:7">6:7</span> Ja kutsui ne kaksitoistakymmentä, ja rupesi
niitä kaksin ja kaksin lähettämään, ja antoi heille voiman saastaisia
henkiä vastaan.

<span id="an_6:8">6:8</span> Ja kielsi heitä mitään ottamasta tielle,
mutta ainoasti sauvan, ei evässäkkiä, ei leipää, ei rahaa kukkaroon;

<span id="an_6:9">6:9</span> Mutta olemaan kengässä, ja ettei he pukisi
kahta hametta yllensä.

<span id="an_6:10">6:10</span> Ja hän sanoi heille: kussa ikänä te
huoneeseen menette sisälle, niin olkaat siinä, niinkauvan kuin te sieltä
menette pois.

<span id="an_6:11">6:11</span> Ja jotka ei teitä vastaan ota, eikä kuule
teitä, niin menkäät pois sieltä ja pyyhkikäät tomu, joka teidän
jalkainne alla on, heille todistukseksi. Totisesti sanon minä teille:
Sodomalle ja Gomorralle on tuomiopäivänä huokiampi kuin sille
kaupungille.

<span id="an_6:12">6:12</span> Ja he läksivät ulos ja saarnasivat, että
he parannuksen tekisivät,

<span id="an_6:13">6:13</span> Ja ajoivat ulos monta perkelettä, ja
voitelivat öljyllä monta sairasta, ja paransivat.

<span id="an_6:14">6:14</span> Ja kuningas Herodes sai sen kuulla (sillä
hänen nimensä oli jo julistettu), ja sanoi: Johannes, joka kastoi, on
noussut kuolleista, ja sentähden voimat vaikuttavat hänessä.

<span id="an_6:15">6:15</span> Muut sanoivat: se on Elias: mutta toiset
sanoivat: se on propheta, taikka niinkuin joku prophetaista.

<span id="an_6:16">6:16</span> Mutta kuin Herodes se kuuli, sanoi hän:
se on Johannes, jonka kaulan minä annoin leikata, hän on kuolleista
noussut.

<span id="an_6:17">6:17</span> Sillä Herodes oli lähettänyt Johannesta
ottamaan kiinni, ja pani hänen torniin, Herodiaksen, veljensä
Philippuksen emännän tähden, jonka hän oli nainut.

<span id="an_6:18">6:18</span> Sillä Johannes oli Herodekselle sanonut:
ei sinulle ole luvallista pitää veljes emäntää.

<span id="an_6:19">6:19</span> Ja Herodias väijyi häntä, ja tahtoi häntä
tappaa; mutta ei hän saanut.

<span id="an_6:20">6:20</span> Sillä Herodes pelkäsi Johannesta, että
hän tiesi hänen hurskaaksi ja pyhäksi mieheksi, ja otti vaarin hänestä,
ja kuuli häntä monessa asiassa, ja kuulteli häntä mielellänsä.

<span id="an_6:21">6:21</span> Ja kuin sovelias päivä tuli, että Herodes
syntymäpäivänänsä teki ehtoollisen ylimmäisillensä ja päämiehille ja
esimiehille Galileassa,

<span id="an_6:22">6:22</span> Ja Herodiaksen tytär tuli sisälle ja
hyppäsi, ja se kelpasi Herodekselle ja ynnä atrioitseville, sanoi
kuningas piialle: ano minulta mitäs tahdot, ja minä annan sinulle.

<span id="an_6:23">6:23</span> Ja hän vannoi hänelle: mitä ikänä sinä
minulta anot, niin minä annan sinulle, puoleen minun valtakuntaani asti.

<span id="an_6:24">6:24</span> Mutta se meni ulos ja sanoi äidillensä:
mitä minun pitää anoman? vaan se sanoi: Johannes Kastajan päätä.

<span id="an_6:25">6:25</span> Ja hän kohta meni sisälle kiiruusti
kuninkaan tykö, anoi sanoen: minä tahdon, ettäs minulle annat juuri nyt
Johannes Kastajan pään vadissa.

<span id="an_6:26">6:26</span> Niin kuningas tuli sangen murheelliseksi;
kuitenkin valan tähden ja niiden, jotka ynnä atrioitsivat, ei tahtonut
häneltä kieltää.

<span id="an_6:27">6:27</span> Ja kuningas lähetti kohta murhaajan, ja
käski hänen päänsä tuoda.

<span id="an_6:28">6:28</span> Niin se meni ja leikkasi hänen kaulansa
tornissa, ja toi hänen päänsä vadissa, ja antoi sen piialle; ja piika
antoi sen äidillensä.

<span id="an_6:29">6:29</span> Ja kuin hänen opetuslapsensa sen
kuulivat, tulivat he ja ottivat hänen ruumiinsa, ja panivat sen hautaan.

<span id="an_6:30">6:30</span> Ja apostolit kokoontuivat Jesuksen tykö,
ja ilmoittivat hänelle kaikki sekä ne, mitkä he tekivät, ja mitä he
opettivat.

<span id="an_6:31">6:31</span> Ja hän sanoi heille: tulkaat te yksinänne
erinäiseen paikkaan ja levätkäät vähä; sillä monta oli, jotka tulivat ja
menivät, niin ettei he syödäkään joutaneet.

<span id="an_6:32">6:32</span> Ja he menivät korpeen haahdella erinänsä.

<span id="an_6:33">6:33</span> Ja kansa näki heidän menevän, ja moni
tunsi hänen, ja juoksivat sinne jalkaisin kaikista kaupungeista, ja he
ennättivät heitä, ja he kokoontuivat hänen tykönsä.

<span id="an_6:34">6:34</span> Ja Jesus läksi ulos ja näki paljon
kansaa, ja hän armahti heitä; sillä he olivat niinkuin lampaat, joilla
ei ole paimenta, ja rupesi heitä opettamaan paljon.

<span id="an_6:35">6:35</span> Ja kuin päivä paljon kulunut oli, tulivat
hänen opetuslapsensa hänen tykönsä, sanoen: tämä on erämaa, ja aika on
jo kulunut.

<span id="an_6:36">6:36</span> Laske heitä, että he menisivät ympäri
kyliin ja majoihin, ostamaan itsellensä leipiä; sillä ei heillä ole
syötävää.

<span id="an_6:37">6:37</span> Mutta hän vastaten sanoi heille: antakaa
te heille syötävää. Ja he sanoivat hänelle: pitääkö meidän menemän
kahdellasadalla penningillä leipiä ostamaan, ja antamaan heidän syödä?

<span id="an_6:38">6:38</span> Mutta hän sanoi heille: kuinka monta
leipää teillä on? menkäät ja katsokaat. Ja kuin he katsoivat, sanoivat
he: viisi, ja kaksi kalaa.

<span id="an_6:39">6:39</span> Ja hän käski heidän istuttaa kaikki
atrioitsemaan eri joukkoihin viheriäisen ruohon päälle.

<span id="an_6:40">6:40</span> Ja he istuivat joukoissa sadoin ja
viisinkymmenin.

<span id="an_6:41">6:41</span> Ja kuin hän otti ne viisi leipää ja kaksi
kalaa, katsoi hän taivaaseen, kiitti ja mursi leivät, ja antoi
opetuslapsillensa pantaa niiden eteen: ja ne kaksi kalaa jakoi hän
kaikille.

<span id="an_6:42">6:42</span> Ja he söivät kaikki ja ravittiin.

<span id="an_6:43">6:43</span> Ja he korjasivat kaksitoistakymmentä
täysinäistä koria muruja, ja myös kaloista.

<span id="an_6:44">6:44</span> Ja niitä, kuin söivät, oli lähes
viisituhatta miestä.

<span id="an_6:45">6:45</span> Ja hän ajoi kohta opetuslapsensa astumaan
haahteen ja edellä menemään meren ylitse Betsaidaan, siihenasti kuin hän
päästäis kansan.

<span id="an_6:46">6:46</span> Ja kuin hän oli päästänyt heidät, meni
hän vuorelle rukoilemaan.

<span id="an_6:47">6:47</span> Ja kuin ehtoo tuli, oli haaksi keskellä
merta, ja hän yksinänsä maalla.

<span id="an_6:48">6:48</span> Ja hän näki heidän olevan hädässä
soutamisessa; (sillä heillä oli vastainen). Ja liki neljäntenä yön
vartiona tuli hän heidän tykönsä, käyden meren päällä, ja tahtoi mennä
heidän ohitsensa.

<span id="an_6:49">6:49</span> Mutta kuin he näkivät hänen käyvän meren
päällä, luulivat he olevan kyöpelin ja huusivat.

<span id="an_6:50">6:50</span> (Sillä kaikki näkivät hänen ja
hämmästyivät.) Ja hän puhui kohta heidän kanssansa ja sanoi heille:
olkaat hyvässä turvassa, minä olen, älkäät peljätkö.

<span id="an_6:51">6:51</span> Ja hän astui heidän tykönsä haahteen, ja
tuuli heikkeni. Ja he paljoa enemmän keskenänsä hämmästyivät ja
ihmettelivät;

<span id="an_6:52">6:52</span> Sillä ei he ymmärtäneet leivistäkään,
vaan heidän sydämensä oli paatunut.

<span id="an_6:53">6:53</span> Ja kuin he olivat meneet ylitse, tulivat
he Genesaretin maalle ja laskivat satamaan.

<span id="an_6:54">6:54</span> Ja kuin he menivät ulos haahdesta, niin
he kohta tunsivat hänen,

<span id="an_6:55">6:55</span> Ja juoksivat ympäri kaiken sen
ympäristön, ja rupesivat sairaita viemään vuoteissansa, kussa he
kuulivat hänen olevan.

<span id="an_6:56">6:56</span> Ja kuhunka hän meni sisälle kyliin eli
kaupunkeihin taikka majoihin, niin he panivat kujille sairaita, ja
rukoilivat häntä, että he ainoastaan hänen vaatteensa palteeseen
saisivat ruveta, ja niin monta kuin häneen rupesi, ne paranivat.

<span id="an_7:1">7:1</span> Ja hänen tykönsä kokoontuivat
Pharisealaiset ja muutamat kirjanoppineista, jotka Jerusalemista tulleet
olivat.

<span id="an_7:2">7:2</span> Ja kuin he näkivät muutamat hänen
opetuslapsistansa yhteisillä (se on: pesemättömillä) käsillä syövän
leipää, laittivat he sitä.

<span id="an_7:3">7:3</span> Sillä pharisealaiset ja kaikki Juudalaiset
ei syö, ellei he usein pese käsiänsä, pitäin vanhimpain säätyä.

<span id="an_7:4">7:4</span> Ja kuin he turulta tulevat, ei he syö
pesemättä. Ja monta muuta on, jotka he ovat ottaneet pitääksensä, jota
on: juoma-astiain, kivi-astiain, ja vaski-astiain ja pöytäin pesemiset.

<span id="an_7:5">7:5</span> Sitte kysyivät Pharisealaiset ja
kirjanoppineet häneltä: miksi ei sinun opetuslapses vaella vanhinpain
säädyn jälkeen, vaan syövät pesemättömillä käsillä leipää?

<span id="an_7:6">7:6</span> Mutta hän vastaten sanoi heille: Jesaias on
hyvästi teistä ulkokullaisista ennustanut, niinkuin kirjoitettu on: tämä
kansa kunnioittaa minua huulilla, vaan heidän sydämensä on kaukana
minusta.

<span id="an_7:7">7:7</span> Mutta turhaan he minua palvelevat, opettain
sitä oppia, joka on ihmisten käskyjä.

<span id="an_7:8">7:8</span> Sillä te hylkäätte Jumalan käskyn, ja
pidätte ihmisten säädyn, kivi-astiain ja juoma-astiain pesemiset, ja
muita senkaltaisia te paljon teette.

<span id="an_7:9">7:9</span> Ja hän sanoi heille: hyvin te hylkäätte
Jumalan käskyn, että te teidän säätynne pitäisitte.

<span id="an_7:10">7:10</span> Sillä Moses sanoi: kunnioita isääs ja
äitiäs! ja joka kiroilee isää eli äitiä, hänen pitää kuolemalla
kuoleman.

<span id="an_7:11">7:11</span> Mutta te sanotte: jos ihminen sanoo
isälle taikka äidille: korban, (se on uhrattu) jolla sinua piti minulta
autettaman.

<span id="an_7:12">7:12</span> Ja ette salli hänen mitään tehdä
isällensä taikka äidillensä.

<span id="an_7:13">7:13</span> Ja hylkäätte Jumalan sanan teidän
säädyllänne, jonka te säätäneet olette, ja senkaltaisia paljon te
teette.

<span id="an_7:14">7:14</span> Ja hän kutsui tykönsä kaiken kansan ja
sanoi heille: kuulkaat kaikki minua, ja ymmärtäkäät.

<span id="an_7:15">7:15</span> Ei ole ulkona ihmisestä mitään, joka
häneen menee sisälle, ja taitaa hänen saastuttaa; mutta ne, mitkä
hänestä tulevat ulos, ne ovat ne, jotka saastuttavat ihmisen.

<span id="an_7:16">7:16</span> Jos jollakin on korvat kuulla, se
kuulkaan.

<span id="an_7:17">7:17</span> Ja kuin hän kansan tyköä meni huoneeseen,
kysyivät hänen opetuslapsensa häneltä tästä vertauksesta.

<span id="an_7:18">7:18</span> Ja hän sanoi heille: oletteko tekin niin
ymmärtämättömät? ettekö ymmärrä, että kaikki mikä ulkoa menee ihmiseen,
ei se häntä taida saastuttaa?

<span id="an_7:19">7:19</span> Sillä ei se mene hänen sydämeensä, vaan
vatsaan, ja menee luonnollisesti ulos, kaikki ruat puhdistain.

<span id="an_7:20">7:20</span> Ja hän sanoi: mitä ihmisestä tulee ulos,
se saastuttaa ihmisen.

<span id="an_7:21">7:21</span> Sillä sisältä ihmisten sydämestä tulevat
ulos pahat ajatukset, huoruudet, salavuoteudet, miestapot,

<span id="an_7:22">7:22</span> Varkaudet, ahneudet, pahat juonet, petos,
irstaisuus, pahansuomuus, Jumalan pilkka, ylpeys, hulluus.

<span id="an_7:23">7:23</span> Kaikki nämät pahuudet sisältä tulevat
ulos ja saastuttavat ihmisen.

<span id="an_7:24">7:24</span> Niin hän nousi ja meni sieltä Tyron ja
Sidonin maan ääriin, ja meni sisälle huoneeseen, eikä tahtonut sitä
kenellekään antaa tietää: ja ei hän taitanut salaa olla.

<span id="an_7:25">7:25</span> Sillä kuin yksi vaimo kuuli hänestä,
jonka vähällä tyttärellä oli saastainen henki, niin se tuli ja lankesi
hänen jalkainsa juureen,

<span id="an_7:26">7:26</span> (Mutta vaimo oli Gregiläinen,
Syrophenisiassa syntynyt) ja hän rukoili häntä ajamaan pois perkelettä
hänen tyttärestänsä.

<span id="an_7:27">7:27</span> Niin Jesus sanoi hänelle: salli ensin
lapset ravittaa; sillä ei se ole kohtuullinen, ottaa lasten leipää ja
heittää penikoille.

<span id="an_7:28">7:28</span> Mutta hän vastasi ja sanoi hänelle: tosin
Herra: syövät penikatkin pöydän alla lasten muruista.

<span id="an_7:29">7:29</span> Ja hän sanoi hänelle: tämän puheen tähden
mene: perkele läksi ulos sinun tyttärestäs.

<span id="an_7:30">7:30</span> Ja kuin hän meni kotiansa, löysi hän
perkeleen lähteneeksi ulos ja tyttärensä makaavan vuoteessa.

<span id="an_7:31">7:31</span> Ja taas kuin hän läksi Tyron ja Sidonin
maan ääristä, tuli hän Galilean meren tykö, kymmenen kaupungin maan
äärten keskitse.

<span id="an_7:32">7:32</span> Ja he toivat hänen tykönsä kuuron, joka
myös mykkä oli, ja he rukoilivat häntä panemaan kätensä hänen päällensä,

<span id="an_7:33">7:33</span> Ja hän otti hänen erinänsä kansasta ja
pisti sormensa hänen korviinsa, sylki ja rupesi hänen kieleensä,

<span id="an_7:34">7:34</span> Ja katsahtain taivaaseen huokasi, ja
sanoi hänelle; ephphata, se on: aukene.

<span id="an_7:35">7:35</span> Ja kohta aukenivat hänen korvansa, ja
hänen kielensä side pääsi vallallensa ja puhui selkiästi.

<span id="an_7:36">7:36</span> Ja hän haasti heidät kellenkään
sanomasta. Mutta jota enemmän hän haasti, sitä enemmin he ilmoittivat.

<span id="an_7:37">7:37</span> Ja he suuresti hämmästyivät, sanoen:
hyvästi hän kaikki teki: kuurot hän tekee kuulemaan ja mykät puhumaan.

<span id="an_8:1">8:1</span> Niinä päivinä, koska sangen paljo kansaa
oli, eikä ollut heillä mitään syömistä, kutsui Jesus opetuslapsensa
tykönsä ja sanoi heille:

<span id="an_8:2">8:2</span> Minä surkuttelen kansaa; sillä he ovat jo
kolme päivää viipyneet minun tykönäni, ja ei ole heillä, mitä he
söisivät.

<span id="an_8:3">8:3</span> Ja jos minä päästän heidät kotiansa
syömättä, niin he vaipuvat tiellä; sillä muutamat heistä olivat kaukaa
tulleet.

<span id="an_8:4">8:4</span> Niin vastasivat häntä hänen opetuslapsensa:
kusta joku voi näitä ravita leivillä tässä erämaassa?

<span id="an_8:5">8:5</span> Ja hän kysyi heiltä: kuinka monta leipää
teillä on? He sanoivat: seitsemän.

<span id="an_8:6">8:6</span> Ja hän käski kansan istua atrioitsemaan
maan päälle. Ja hän otti ne seitsemän leipää, kuin hän kiittänyt oli,
mursi ja antoi opetuslapsillensa, että he olisivat panneet eteen; ja he
panivat kansan eteen.

<span id="an_8:7">8:7</span> Ja heillä oli myös vähä kalasia; ja hän
kiitti, ja käski ne myös pantaa eteen.

<span id="an_8:8">8:8</span> Niin he söivät ja ravittiin; ja he
korjasivat tähteet, jotka jääneet olivat, seitsemän koria muruja.

<span id="an_8:9">8:9</span> Ja niitä jotka söivät, oli liki
neljätuhatta; ja hän päästi heidät.

<span id="an_8:10">8:10</span> Ja hän astui kohta opetuslastensa kanssa
haahteen, ja tuli Dalmanutan maan ääriin.

<span id="an_8:11">8:11</span> Ja Pharisealaiset tulivat ja rupesivat
kamppailemaan hänen kanssansa, pyytäen häneltä merkkiä taivaasta,
kiusaten häntä.

<span id="an_8:12">8:12</span> Ja hän huokasi hengessänsä ja sanoi:
miksi tämä suku merkkiä pyytää? Totisesti sanon minä teille: ei tälle
sukukunnalle anneta merkkiä.

<span id="an_8:13">8:13</span> Ja hän jätti heidät, ja astui taas
haahteen, ja meni ylitse.

<span id="an_8:14">8:14</span> Ja he olivat unohtaneet ottaa leipiä,
eikä ollut heillä enempi kuin yksi leipä haahdessa myötänsä.

<span id="an_8:15">8:15</span> Ja hän käski heitä, sanoen: katsokaat ja
karttakaat teitänne Pharisealaisten hapatuksesta ja Herodeksen
hapatuksesta.

<span id="an_8:16">8:16</span> Ja he ajattelivat keskenänsä, sanoen: ei
meillä ole leipiä.

<span id="an_8:17">8:17</span> Ja kun Jesus sen ymmärsi, sanoi hän
heille: mitä te ajattelette, ettei teillä ole leipää? ettekö te vielä
huomaitse, ettekä ymmärrä? vieläkö teillä nyt on paatunut sydän?

<span id="an_8:18">8:18</span> Silmät teillä on ja ette näe? ja korvat
teillä on, ja ette kuule? ettekö myös muista?

<span id="an_8:19">8:19</span> Kuin minä viisi leipää mursin
viidelletuhannelle, kuinka monta täysinäistä koria te tähteitä
korjasitte? He sanoivat: kaksitoistakymmentä.

<span id="an_8:20">8:20</span> Niin myös kuin minä ne seitsemän mursin
neljälletuhannelle, kuinka monta täysinäistä koria tähteitä te
korjasitte? he sanoivat: seitsemän.

<span id="an_8:21">8:21</span> Ja hän sanoi heille: miksi ette siis
ymmärrä?

<span id="an_8:22">8:22</span> Ja hän tuli Betsaidaan, ja he toivat
sokian ja rukoilivat häntä, että hän rupeais häneen.

<span id="an_8:23">8:23</span> Ja hän tarttui sokian käteen, ja vei ulos
hänen kylästä, ja sylki hänen silmiinsä, ja pani kätensä hänen
päällensä, ja kysyi häneltä, josko hän jotakin näkis.

<span id="an_8:24">8:24</span> Niin hän katsoi ylös ja sanoi: minä näen
ihmiset niinkuin puut käyskentelevän.

<span id="an_8:25">8:25</span> Sitte hän taas pani kätensä hänen
silmäinsä päälle, ja antoi hänen taas katsoa. Ja se tuli parannetuksi,
niin että hän näki kaikki kaukaa ja selkiästi.

<span id="an_8:26">8:26</span> Ja hän lähetti hänen kotiansa, sanoen:
älä mene kylään sisälle, älä myös kellenkään tätä kylässä sano.

<span id="an_8:27">8:27</span> Ja Jesus meni ulos ja hänen
opetuslapsensa Kesarean kyliin, joka kutsutaan Philippi; ja hän kysyi
tiellä opetuslapsiltansa, sanoen heille: kenenkä sanovat ihmiset minun
olevan?

<span id="an_8:28">8:28</span> Niin he vastasivat: Johannes Kastajan, ja
muutamat Eliaan, vaan muutamat jonkun prophetaista.

<span id="an_8:29">8:29</span> Ja hän sanoi heille: kenenkäs te sanotte
minun olevan? Pietari vastasi ja sanoi hänelle: sinä olet Kristus.

<span id="an_8:30">8:30</span> Ja hän haasti heitä kellenkään hänestä
sanomasta.

<span id="an_8:31">8:31</span> Ja hän rupesi heitä opettamaan, että
Ihmisen Pojan pitää paljo kärsimän, ja hyljättämän vanhimmilta ja
ylimmäisiltä papeilta ja kirjanoppineilta, ja tapettaman, ja kolmantena
päivänä ylösnouseman.

<span id="an_8:32">8:32</span> Ja hän puhui sen puheen julki rohkiasti.
Ja Pietari otti hänen tykönsä, rupesi häntä nuhtelemaan.

<span id="an_8:33">8:33</span> Mutta hän käänsi itsensä ja katsoi
opetuslastensa puoleen, nuhteli Pietaria, sanoen: mene pois minun
tyköäni, saatana; sillä et sinä ymmärrä niitä, mitkä Jumalan ovat, vaan
niitä, mitkä ihmisten ovat.

<span id="an_8:34">8:34</span> Ja hän kutsui tykönsä kansan ja
opetuslapsensa, ja sanoi heille: kuka ikänä tahtoo tulla minun
perässäni, hän kieltäköön itsensä, ja ottakoon ristinsä, ja seuratkoon
minua.

<span id="an_8:35">8:35</span> Sillä kuka ikänä tahtoo henkensä
vapahtaa, hän hukuttaa sen; mutta joka ikänä henkensä hukuttaa minun ja
evankeliumin tähden, hän vapahtaa sen.

<span id="an_8:36">8:36</span> Sillä mitä se auttaa ihmistä, jos hän
voittais kaiken maailman, ja sais sielullensa vahingon?

<span id="an_8:37">8:37</span> Eli mitä ihminen antaa sielunsa
lunastukseksi?

<span id="an_8:38">8:38</span> Sillä joka häpee minua ja minun sanojani
tässä huorintekiässä ja syntisessä suvussa, sitä myös pitää Ihmisen
Pojan häpeemän, koska hän tulee Isänsä kunniassa pyhäin enkelien kanssa.

<span id="an_9:1">9:1</span> Ja hän sanoi heille: totisesti sanon minä
teille: muutamat näistä, jotka tässä seisovat, ei pidä kuolemaa
maistavan siihen asti kuin he näkevät Jumalan valtakunnan voimalla
tulevan.

<span id="an_9:2">9:2</span> Ja kuuden päivän perästä, otti Jesus
tykönsä Pietarin ja Jakobin ja Johanneksen, ja vei heidät erinänsä
korkialle vuorelle yksinänsä: ja hän kirkastettiin heidän edessänsä,

<span id="an_9:3">9:3</span> Ja hänen vaatteensa tulivat kiiltäväksi ja
sangen valkiaksi niinkuin lumi, ettei yksikään vaatteen painaja taida
niin valkiaksi painaa maan päällä.

<span id="an_9:4">9:4</span> Ja heille ilmestyi Elias Moseksen kanssa,
jotka puhuivat Jesuksen kanssa.

<span id="an_9:5">9:5</span> Ja Pietari vastaten sanoi Jesukselle:
Rabbi, hyvä on meidän tässä olla: tehkäämme siis tähän kolme majaa,
sinulle yhden, Mosekselle yhden ja Eliaalle yhden.

<span id="an_9:6">9:6</span> Vaan ei hän tietänyt, mitä hän puhui; sillä
he olivat hämmästyneet.

<span id="an_9:7">9:7</span> Ja pilvi tuli, joka ympäri varjosi heidät,
ja ääni tuli pilvestä, sanoen: tämä on minun rakas Poikani, kuulkaat
häntä.

<span id="an_9:8">9:8</span> Ja kohta kuin he ympäri katsahtivat, ei he
enään ketään nähneet, vaan Jesuksen yksin heidän kanssansa.

<span id="an_9:9">9:9</span> Mutta kuin he menivät alas vuorelta, kielsi
hän heidät kellenkään niitä sanomasta, mitä he näkivät, vaan sitte kuin
Ihmisen Poika on kuolleista noussut.

<span id="an_9:10">9:10</span> Ja he pitivät sanan mielessänsä, ja
tutkivat keskenänsä, mitä se olis, nousta ylös kuolleista.

<span id="an_9:11">9:11</span> Ja he kysyivät häneltä sanoen: mitä
kirjanoppineet sanovat, että Eliaan pitää ensin tuleman?

<span id="an_9:12">9:12</span> Mutta hän vastaten sanoi heille: Elias
tosin tulee ensin ja ojentaa kaikki: ja niinkuin on Ihmisen Pojasta
kirjoitettu, että hänen pitää paljon kärsimän ja katsottaman ylön.

<span id="an_9:13">9:13</span> Mutta minä sanon teille, että Elias on
myös tullut, ja he tekivät hänelle, mitä he tahtoivat, niinkuin hänestä
kirjoitettu oli.

<span id="an_9:14">9:14</span> Ja kuin hän tuli opetuslasten tykö, näki
hän paljon kansaa heidän ympärillänsä, ja kirjanoppineet kamppailevan
heidän kanssansa.

<span id="an_9:15">9:15</span> Ja kohta kuin kaikki kansa näki hänen,
hämmästyivät he ja juosten tykö tervehtivät häntä.

<span id="an_9:16">9:16</span> Ja hän kysyi kirjanoppineilta: mitä te
kamppailette keskenänne?

<span id="an_9:17">9:17</span> Niin yksi kansan seasta vastasi ja sanoi:
Mestari, minä toin sinun tykös poikani, jolla on mykkä henki.

<span id="an_9:18">9:18</span> Ja kuin hän rupee hänen kimppuunsa, niin
hän repelee häntä, ja hän vaahtuu, ja kiristelee hampaitansa, ja
kuivettuu. Ja minä sanoin sinun opetuslapsilles, että he ajaisivat hänen
ulos, ja ei he voineet.

<span id="an_9:19">9:19</span> Niin hän vastasi ja sanoi: oi sinä
uskotoin sukukunta! kuinka kauvan minun pitää oleman teidän kanssanne?
kuinka kauvan minä teitä kärsin? Tuokaat häntä minun tyköni.

<span id="an_9:20">9:20</span> Ja he toivat sen hänen tykönsä. Ja kuin
hän näki hänen, repäisi kohta henki häntä, ja hän lankesi maahan, ja
kieritteli itsiänsä ja vaahtui.

<span id="an_9:21">9:21</span> Ja hän kysyi hänen isältänsä: kuinka
paljon aikaa sitte on kuin tämä on hänelle tullut? Hän sanoi:
lapsuudesta;

<span id="an_9:22">9:22</span> Ja hän heitti hänen usein tuleen ja
vesiin, että hän hukuttais hänen. Mutta jos sinä jotakin voit, niin auta
meitä ja armahda meidän päällemme.

<span id="an_9:23">9:23</span> Niin sanoi Jesus hänelle: jos sinä sen
voit uskoa, kaikki ovat uskovaiselle mahdolliset.

<span id="an_9:24">9:24</span> Ja kohta pojan isä huusi itkien ja sanoi:
Herra, minä uskon, auta minun epäuskoani.

<span id="an_9:25">9:25</span> Mutta kuin Jesus sen näki, että kansa
ynnä juoksi tykö, nuhteli hän sitä saastaista henkeä, sanoen hänelle:
sinä mykkä ja kuuro henki! minä käsken sinua, mene ulos hänestä, ja älä
tästedes hänen sisällensä mene.

<span id="an_9:26">9:26</span> Niin se huusi ja repeli kovin häntä, ja
läksi ulos. Ja se tuli niinkuin kuollut, niin että moni sanoi: hän on
kuollut.

<span id="an_9:27">9:27</span> Mutta Jesus tarttui hänen käteensä ja
nosti hänen, ja hän nousi.

<span id="an_9:28">9:28</span> Ja kuin hän oli huoneeseen mennyt
sisälle, kysyivät hänen opetuslapsensa häneltä erinänsä: miksi emme
voineet häntä ajaa ulos?

<span id="an_9:29">9:29</span> Ja hän sanoi heille: tämä suku ei taida
millään muulla kuin rukouksella ja paastolla mennä ulos.

<span id="an_9:30">9:30</span> Ja he läksivät ulos sieltä ja vaelsivat
Galilean lävitse, ja ei hän tahtonut sitä kenenkään tietää.

<span id="an_9:31">9:31</span> Sillä hän opetti opetuslapsiansa ja sanoi
heille: Ihmisen Poika annetaan ylön ihmisten käsiin, ja he tappavat
hänen; ja kuin hän on tapettu, niin hän kolmantena päivänä nousee ylös.

<span id="an_9:32">9:32</span> Mutta ei he ymmärtäneet sitä mitä hän
sanoi, ja pelkäsivät häneltä kysyä.

<span id="an_9:33">9:33</span> Ja hän tuli Kapernaumiin, ja kotona
ollessa kysyi hän heiltä: mitä te tiellä keskenänne kamppailitte?

<span id="an_9:34">9:34</span> Mutta he vaikenivat; sillä he olivat
kamppailleet tiellä keskenänsä, kuka heistä suurin olis.

<span id="an_9:35">9:35</span> Ja kuin hän istui, kutsui hän ne
kaksitoistakymmentä ja sanoi heille: jos joku tahtoo ensimmäinen olla,
sen pitää oleman kaikkein viimeinen ja kaikkein palvelian.

<span id="an_9:36">9:36</span> Ja hän otti lapsen ja asetti sen heidän
keskellensä. Ja kuin hän otti sen syliinsä, sanoi hän heille:

<span id="an_9:37">9:37</span> Kuka ikänä yhden tainkaltaisen lapsen
korjaa minun nimeeni, se korjaa minun: ja joka minun korjaa, ei hän
minua korjaa, vaan sen, joka minun lähetti.

<span id="an_9:38">9:38</span> Mutta Johannes vastasi häntä sanoen:
Mestari, me näimme yhden sinun nimelläs perkeleitä ajavan ulos, joka ei
seuraa meitä, ja me kielsimme häntä, ettei hän seuraa meitä.

<span id="an_9:39">9:39</span> Niin Jesus sanoi: älkäät häntä kieltäkö;
sillä ei ole ketään, joka tekee voimallisen työn minun nimeni kautta, ja
taitaa kohta pahasti puhua minusta.

<span id="an_9:40">9:40</span> Sillä joka ei ole meitä vastaan, se on
meidän edestämme.

<span id="an_9:41">9:41</span> Sillä kuka ikänä juottaa teitä
vesipikarilla minun nimeeni, että te olette Kristuksen, totisesti sanon
minä teille: ei hän suinkaan kadota palkkaansa.

<span id="an_9:42">9:42</span> Ja kuka ikänä pahentaa yhden vähimmistä,
jotka uskovat minun päälleni, parempi olis hänelle, jos myllyn kivi
pantaisiin hänen kaulaansa ja heitettäisiin mereen.

<span id="an_9:43">9:43</span> Jos kätes on sinulle pahennukseksi, niin
hakkaa se pois: parempi on sinun käsipuolena elämään mennä, kuin jos
sinulla olis kaksi kättä ja menisit helvettiin, sammumattomaan tuleen,

<span id="an_9:44">9:44</span> Kussa ei heidän matonsa kuole, eikä tuli
sammuteta.

<span id="an_9:45">9:45</span> Ja jos jalkas on sinulle pahennukseksi,
hakkaa se pois: parempi on sinulle, että ontuvana elämään menet, kuin
jos sinulla olis kaksi jalkaa ja heitettäisiin helvettiin,
sammumattomaan tuleen,

<span id="an_9:46">9:46</span> Kussa ei heidän matonsa kuole, eikä tuli
sammuteta.

<span id="an_9:47">9:47</span> Ja jos silmäs on sinulle pahennukseksi,
niin heitä se pois: parempi on sinun silmäpuolena Jumalan valtakuntaan
sisälle mennä, kuin jos sinulla olis kaksi silmää ja heitettäisiin
helvetin tuleen,

<span id="an_9:48">9:48</span> Kussa ei heidän matonsa kuole, eikä tuli
sammuteta.

<span id="an_9:49">9:49</span> Sillä kaikki pitää tulella suolattaman,
ja jokainen uhri pitää suolalla suolattaman.

<span id="an_9:50">9:50</span> Suola on hyvä; mutta jos suola tulee
mauttomaksi, millä te sen höystätte? Pitäkäät itse teissänne suola, ja
rauha teidän keskenänne.

<span id="an_10:1">10:1</span> Ja kuin hän sieltä läksi, tuli hän Juudan
maan äärille sen maakunnan kautta, joka on sillä puolella Jordania. Ja
kansa kokoontui taas hänen tykönsä, ja niinkuin hän oli tottunut, niin
hän taas opetti heitä.

<span id="an_10:2">10:2</span> Ja Pharisealaiset tulivat ja kysyivät
häneltä: saako mies vaimonsa hyljätä? kiusaten häntä.

<span id="an_10:3">10:3</span> Mutta hän vastaten sanoi heille: mitä
Moses teille käski?

<span id="an_10:4">10:4</span> He sanoivat: Moses salli kirjoittaa
erokirjan ja hyljätä.

<span id="an_10:5">10:5</span> Ja Jesus vastaten sanoi heille: teidän
sydämenne kovuuden tähden kirjoitti hän teille sen käskyn.

<span id="an_10:6">10:6</span> Mutta luomisen alusta on Jumala heidät
luonut mieheksi ja vaimoksi.

<span id="an_10:7">10:7</span> Sentähden pitää ihmisen eriämän isästänsä
ja äidistänsä, ja pitää vaimoonsa yhdistymän.

<span id="an_10:8">10:8</span> Ja niin tulevat kaksi yhdeksi lihaksi,
niin ettei he ole silleen kaksi, mutta yksi liha.

<span id="an_10:9">10:9</span> Mitä siis Jumala on yhteen sovittanut, ei
ihmisen pidä sitä eroittaman.

<span id="an_10:10">10:10</span> Ja hänen opetuslapsensa kysyivät taas
häneltä kotona siitä asiasta.

<span id="an_10:11">10:11</span> Ja hän sanoi heille: kuka ikänä hylkää
vaimonsa, ja nai toisen, se tekee huorin häntä vastaan.

<span id="an_10:12">10:12</span> Ja jos vaimo hylkää miehensä ja huolee
toiselle, hän tekee huorin.

<span id="an_10:13">10:13</span> Ja he toivat hänen tykönsä lapsia, että
hän heihin rupeais; niin opetuslapset nuhtelivat niitä, jotka heitä
toivat.

<span id="an_10:14">10:14</span> Mutta kuin Jesus sen näki, närkästyi
hän ja sanoi heille: sallikaat lasten tulla minun tyköni, ja älkäät
kieltäkö heitä; sillä senkaltaisten on Jumalan valtakunta.

<span id="an_10:15">10:15</span> Totisesti sanon minä teille: jokainen,
joka ei Jumalan valtakuntaa ota vastaan niinkuin lapsi, ei hän suinkaan
siihen tule sisälle.

<span id="an_10:16">10:16</span> Ja hän otti heitä syliinsä, ja pani
kätensä heidän päällensä, ja siunasi heitä.

<span id="an_10:17">10:17</span> Ja kuin hän oli lähtenyt ulos tielle,
tuli yksi juosten, lankesi polvillensa hänen eteensä ja kysyi häneltä:
hyvä Mestari! mitä minun pitää tekemän, että minä ijankaikkisen elämän
perisin?

<span id="an_10:18">10:18</span> Niin Jesus sanoi hänelle: miksis sanot
minun hyväksi? Ei kenkään ole hyvä, vaan yksin Jumala.

<span id="an_10:19">10:19</span> Kylläs käskyt tiedät: ei sinun pidä
huorin tekemän: ei sinun pidä tappaman: ei sinun pidä varastaman: ei
sinun pidä väärää todistusta sanoman: ei sinun pidä pettämän: kunnioita
isääs ja äitiäs.

<span id="an_10:20">10:20</span> Mutta se vastasi ja sanoi hänelle:
Mestari, nämä kaikki olen minä pitänyt hamasta minun nuoruudestani.

<span id="an_10:21">10:21</span> Mutta kuin Jesus katsahti hänen
päällensä, rakasti hän häntä, ja sanoi hänelle: yksi sinulta puuttuu:
mene, myy kaikki, mitä sinulla on, ja anna vaivaisille; ja sinulla pitää
oleman tavara taivaassa: ja tule, seuraa minua, ottain risti.

<span id="an_10:22">10:22</span> Mutta hän tuli siitä puheesta
murheelliseksi, ja meni pois murheissansa; sillä hänellä oli paljo
tavaraa.

<span id="an_10:23">10:23</span> Ja kuin Jesus katsahti ympärillensä,
sanoi hän opetuslapsillensa: kuinka työläästi ne, joilla varaa on,
tulevat Jumalan valtakuntaan!

<span id="an_10:24">10:24</span> Mutta opetuslapset hämmästyivät näistä
hänen sanoistansa. Niin Jesus taas vastaten sanoi: rakkaat pojat!
kuinkas työläs on niiden tulla Jumalan valtakuntaan, jotka tavaroihinsa
uskaltavat.

<span id="an_10:25">10:25</span> Huokiampi on kamelin käydä neulan
silmän lävitse, kuin rikkaan Jumalan valtakuntaan sisälle tulla.

<span id="an_10:26">10:26</span> Mutta he hämmästyivät vielä sitte
sangen suuresti, sanoen keskenänsä: ja kuka taitaa autuaaksi tulla?

<span id="an_10:27">10:27</span> Niin Jesus katsahti heidän päällensä,
ja sanoi: ihmisten tykönä on se mahdotoin, mutta ei Jumalan tykönä;
sillä kaikki ovat Jumalan tykönä mahdolliset.

<span id="an_10:28">10:28</span> Niin Pietari rupesi sanomaan hänelle:
katso, me olemme kaikki antaneet ylön, ja seuranneet sinua.

<span id="an_10:29">10:29</span> Mutta Jesus vastasi ja sanoi: totisesti
sanon minä teille: ei ole kenkään, joka jätti huoneen, taikka veljet eli
sisaret, taikka isän eli äidin, taikka vaimon eli lapset, taikka pellot,
minun ja evankeliumin tähden,

<span id="an_10:30">10:30</span> Ellei hän saa jälleen satakertaisesti
nyt tällä ajalla huoneita ja veljiä, ja sisaria, ja äitejä, ja lapsia,
ja peltoja vastoinkäymisillä , ja tulevaisessa maailmassa ijankaikkisen
elämän.

<span id="an_10:31">10:31</span> Mutta monta ensimäistä tulee
jälkimäiseksi, ja jälkimäistä ensimäiseksi.

<span id="an_10:32">10:32</span> Mutta he olivat tiellä menemässä ylös
Jerusalemiin; ja Jesus kävi heidän edellänsä, ja he hämmästyivät, ja
seurasivat häntä ja pelkäsivät. Ja hän otti taas ne kaksitoistakymmentä
tykönsä ja rupesi heille sanomaan, mitä hänelle tapahtuva oli:

<span id="an_10:33">10:33</span> Katso, me menemme ylös Jerusalemiin, ja
Ihmisen Poika annetaan ylön pappein päämiehille ja kirjanoppineille, ja
he tuomitsevat hänen kuolemaan ja antavat ylön hänen pakanoille;

<span id="an_10:34">10:34</span> Ja he pilkkaavat häntä, ja pieksävät
hänen, ja sylkevät hänen päällensä, ja tappavat hänen; ja kolmantena
päivänä hän nousee ylös.

<span id="an_10:35">10:35</span> Niin tuli hänen tykönsä Jakob ja
Johannes, Zebedeuksen pojat, sanoen: Mestari! me tahdomme, ettäs meille
tekisit, mitä me anomme.

<span id="an_10:36">10:36</span> Niin hän sanoi heille: mitä te tahdotte
minua teillenne tekemään?

<span id="an_10:37">10:37</span> Vaan he sanoivat hänelle: anna toisen
meistä istua oikialla ja toisen vasemmalla puolellas sinun kunniassas.

<span id="an_10:38">10:38</span> Mutta Jesus sanoi heille: ette tiedä,
mitä te anotte. Voitteko juoda sen kalkin, jonka minä juon, ja sillä
kasteella kastettaa, jolla minä kastetaan?

<span id="an_10:39">10:39</span> Vaan he sanoivat hänelle: voimme. Niin
sanoi Jesus heille: sen kalkin tosin te juotte, jonka minä juon, ja
sillä kasteella te kastetaan, jolla minä kastetaan;

<span id="an_10:40">10:40</span> Mutta istua minun oikialla ja
vasemmalla puolellani, ei ole minun antamisellani, mutta niille, joille
se valmistettu on.

<span id="an_10:41">10:41</span> Ja kuin ne kymmenen sen kuulivat,
rupesivat he närkästymään Jakobin ja Johanneksen tähden.

<span id="an_10:42">10:42</span> Mutta kuin Jesus kutsui heidät tykönsä,
sanoi hän heille: te tiedätte, että ne, jotka ovat asetetut kansain
päämiehiksi, hallitsevat heitä, ja heidän ylimmäisillänsä on valta
heidän ylitsensä.

<span id="an_10:43">10:43</span> Mutta ei niin pidä oleman teidän
keskenänne; vaan joka teidän seassanne tahtoo suurin olla, se olkaan
teidän palvelianne.

<span id="an_10:44">10:44</span> Ja joka teistä tahtoo tulla
ensimäiseksi, hän olkaan kaikkein orja;

<span id="an_10:45">10:45</span> Sillä ei myös Ihmisen Poika ole tullut,
että häntä palveltaisiin, mutta palvelemaan ja antamaan henkensä
lunastuksen hinnaksi monen edestä.

<span id="an_10:46">10:46</span> Ja he tulivat Jerikoon. Ja kuin hän
läksi Jerikosta ja hänen opetuslapsensa ja paljo kansaa, niin istui tien
ohessa sokia, Bartimeus Timein poika, kerjäten.

<span id="an_10:47">10:47</span> Ja kuin hän kuuli, että se oli Jesus
Natsaretista, rupesi hän huutamaan ja sanomaan: Jesus, Davidin poika,
armahda minua.

<span id="an_10:48">10:48</span> Ja moni nuhteli häntä, että hän olis
ollut ääneti. Mutta hän huusi paljoa enemmin: Davidin Poika, armahda
minua.

<span id="an_10:49">10:49</span> Ja Jesus seisahti ja käski kutsua
häntä. Ja he kutsuivat sokian ja sanoivat hänelle: ole hyvällä mielellä,
nouse! hän kutsuu sinua.

<span id="an_10:50">10:50</span> Niin hän heitti pois vaatteensa
yltänsä, nousi ja tuli Jesuksen tykö.

<span id="an_10:51">10:51</span> Ja Jesus vastaten sanoi hänelle: mitäs
tahdot, että minä sinulle tekisin? Niin sokia sanoi hänelle: Rabboni,
että minä saisin näköni.

<span id="an_10:52">10:52</span> Mutta Jesus sanoi hänelle: mene, sinun
uskos vapahti sinun. Ja hän sai kohta näkönsä jälleen, ja seurasi
Jesusta tiellä.

<span id="an_11:1">11:1</span> Ja kuin he lähestyivät Jerusalemia,
Betphageen ja Betaniaan, Öljymäen tykö, lähetti hän kaksi
opetuslapsistansa,

<span id="an_11:2">11:2</span> Ja sanoi heille: menkäät kylään, joka on
teidän edessänne, ja kohta kuin te siihen tulette sisälle, löydätte te
varsan sidottuna, jonka päällä ei yksikään ihminen istunut ole;
päästäkäät se ja tuokaat tänne.

<span id="an_11:3">11:3</span> Ja jos joku teille sanoo: miksi te sen
teette? niin sanokaat: Herra sitä tarvitsee; ja kohta hän laskee hänen
tänne.

<span id="an_11:4">11:4</span> Niin he menivät, ja löysivät varsan
sidottuna ulkona oven tykönä tien haarassa, ja he päästivät sen
vallallensa.

<span id="an_11:5">11:5</span> Ja muutamat niistä, jotka siellä
seisoivat, sanoivat heille: mitä te teette, että te varsan päästätte?

<span id="an_11:6">11:6</span> Mutta he sanoivat heille, niinkuin Jesus
oli käskenyt; niin he päästivät heidät.

<span id="an_11:7">11:7</span> Ja he toivat varsan Jesuksen tykö ja
heittivät vaatteensa sen päälle, ja hän istui sen päälle.

<span id="an_11:8">11:8</span> Mutta moni hajoitti vaatteensa tielle, ja
ne muut karsivat oksia puista ja hajoittivat tielle.

<span id="an_11:9">11:9</span> Ja jotka edellä kävivät ja myös
seurasivat, huusivat, sanoen: hosianna, hyvästi siunattu olkoon se, joka
tulee Herran nimeen!

<span id="an_11:10">11:10</span> Hyvästi siunattu olkoon Davidin meidän
isän valtakunta, joka tulee Herran nimeen: hosianna korkeudessa!

<span id="an_11:11">11:11</span> Ja Jesus meni Jerusalemiin ja templiin,
ja kuin hän kaikki ympäri katseli, koska jo ehtooaika oli, läksi hän
ulos Betaniaan kahdentoistakymmenen kanssa.

<span id="an_11:12">11:12</span> Ja toisena päivänä, kuin he Betaniasta
läksivät, isosi hän,

<span id="an_11:13">11:13</span> Ja näki taampana fikunapuun, jolla
olivat lehdet, niin hän meni lähes, jos hän jotakin hänestä löytänyt
olis. Ja kuin hän tuli tykö, ei hän muuta löytänyt kuin lehtiä; sillä ei
ollut vielä fikunain aika.

<span id="an_11:14">11:14</span> Ja Jesus vastaten sanoi hänelle: älköön
tästedeskään kenkään sinusta syökö hedelmää ijankaikkisesti. Ja hänen
opetuslapsensa kuulivat sen.

<span id="an_11:15">11:15</span> Ja he tulivat Jerusalemiin. Ja Jesus
meni templiin, rupesi ajamaan ulos kaupitsioita ja ostajia templissä, ja
vaihettajain pöydät ja kyhkyläisten myyjäin istuimet hän kukisti.

<span id="an_11:16">11:16</span> Ei hän myös sallinut jonkun kantaa
astiaa templin lävitse.

<span id="an_11:17">11:17</span> Ja hän opetti, sanoen heille: eikö
kirjoitettu ole: minun huoneeni pitää kutsuttaman rukoushuoneeksi
kaikille kansoille? mutta te olette sen tehneet ryövärien luolaksi.

<span id="an_11:18">11:18</span> Ja kirjanoppineet ja pappein päämiehet
kuulivat sen, ja etsivät, kuinka he olisivat hänen hukuttaneet; sillä he
pelkäsivät häntä, että kaikki kansa hämmästyi hänen oppiansa.

<span id="an_11:19">11:19</span> Ja kuin ehtoo tuli, meni Jesus ulos
kaupungista.

<span id="an_11:20">11:20</span> Ja kuin he aamulla kävivät ohitse,
näkivät he fikunapuun kuivettuneen juurinensa.

<span id="an_11:21">11:21</span> Ja Pietari muisti, ja sanoi hänelle:
Rabbi, katso, fikunapuu, jotas kirosit, on kuivettunut.

<span id="an_11:22">11:22</span> Niin vastasi Jesus ja sanoi heille:
pitäkäät usko Jumalan päälle.

<span id="an_11:23">11:23</span> Sillä totisesti sanon minä teille:
jokainen, joka tälle vuorelle sanois: siirrä itses ja kukistu mereen!
eikä epäilisi sydämessänsä, vaan uskois ne tapahtuvan mitä hän sanoo;
niin hänelle tapahtuu, mitä hän sanoo.

<span id="an_11:24">11:24</span> Sentähden sanon minä teille: kaikki,
mitä te rukoillen anotte, se uskokaat saavanne; niin se tapahtuu teille.

<span id="an_11:25">11:25</span> Ja kuin te seisotte ja rukoilette, niin
anteeksi antakaat, jos teillä on jotakin jotakuta vastaan, että myös
teidän Isänne, joka on taivaissa, antais teille anteeksi teidän
rikoksenne.

<span id="an_11:26">11:26</span> Mutta jos ette anteeksi anna, ei myös
teidän Isänne, joka on taivaissa, anna anteeksi teidän rikoksianne.

<span id="an_11:27">11:27</span> Ja he tulivat taas Jerusalemiin; ja
kuin hän käveli templissä, tulivat hänen tykönsä pappein päämiehet,
kirjanoppineet ja vanhimmat,

<span id="an_11:28">11:28</span> Ja sanoivat hänelle: millä voimalla
sinä näitä teet? ja kuka antoi sinulle sen voiman, ettäs näitä teet?

<span id="an_11:29">11:29</span> Mutta Jesus vastaten sanoi heille: minä
myös kysyn teiltä yhden sanan: vastatkaat siis minua, niin minäkin sanon
teille, millä voimalla minä näitä teen:

<span id="an_11:30">11:30</span> Johanneksen kaste, oliko se taivaasta,
eli ihmisiltä? vastatkaat minua.

<span id="an_11:31">11:31</span> Niin he ajattelivat keskenänsä, sanoen:
jos me sanomme: taivaasta, niin hän sanoo: miksi ette siis häntä
uskoneet?

<span id="an_11:32">11:32</span> Mutta jos me sanomme: ihmisiltä, niin
me pelkäämme kansaa: sillä kaikki pitivät Johanneksen totisena
prophetana.

<span id="an_11:33">11:33</span> Ja he vastasivat, sanoen Jesukselle:
emme tiedä. Ja Jesus vastasi ja sanoi heille: en minäkään sano teille,
millä voimalla minä näitä teen.

<span id="an_12:1">12:1</span> Ja hän rupesi heille puhumaan
vertauksilla: ihminen istutti viinamäen, ja pani aidan sen ympärille, ja
kaivoi kuopan, ja rakensi tornin, ja pani sen vuorolle peltomiehille, ja
matkusti muille maille,

<span id="an_12:2">12:2</span> Ja lähetti ajallansa palveliansa
peltomiesten tykö, ottamaan peltomiehiltä viinamäen hedelmää.

<span id="an_12:3">12:3</span> Mutta he ottivat hänen kiinni, hosuivat
hänen ja lähettivät hänen pois tyhjänä.

<span id="an_12:4">12:4</span> Ja taas lähetti hän heidän tykönsä toisen
palvelian, ja sen he kivittivät ja pään särkivät, ja lähettivät hänen
pois pilkattuna.

<span id="an_12:5">12:5</span> Ja hän lähetti taas toisen; sen he
tappoivat: ja monta muuta, muutamat he hosuivat, ja muutamat tappoivat.

<span id="an_12:6">12:6</span> Niin hänellä oli vielä rakas ainoa
poikansa; hän lähetti myös sen viimeiseksi heidän tykönsä, sanoen: he
karttavat minun poikaani.

<span id="an_12:7">12:7</span> Mutta ne peltomiehet sanoiat keskenänsä:
tämä on perillinen: tulkaat, tappakaamme häntä, niin perintö jää meille.

<span id="an_12:8">12:8</span> Ja he ottivat hänen ja tappoivat, ja
heittivät ulos viinamäestä.

<span id="an_12:9">12:9</span> Mitäs viinamäen Herra on tekevä? Hän
tulee ja hukkaa ne peltomiehet, ja antaa viinamäen muille.

<span id="an_12:10">12:10</span> Ettekö te ole lukeneet tätä
kirjoitusta: jonka kiven rakentajat hylkäsivät, se on tullut
nurkkakiveksi.

<span id="an_12:11">12:11</span> Herralta on tämä tullut, ja on
ihmeellinen meidän silmissämme.

<span id="an_12:12">12:12</span> Ja he etsivät häntä kiinni ottaaksensa,
ja pelkäsivät kansaa; sillä he ymmärsivät, että hän heille tämän
vertauksen sanonut oli. Ja he jättivät hänen ja menivät pois.

<span id="an_12:13">12:13</span> Ja he lähettivät hänen tykönsä muutamat
Pharisealaisista ja Herodilaisista, solmeamaan häntä sanoissa.

<span id="an_12:14">12:14</span> Ja he tulivat ja sanoivat hänelle:
Mestari, me tiedämme, ettäs olet totinen ja et tottele ketään; sillä et
sinä katso ihmisten muotoa, mutta opetat Jumalan tien totuudessa.
Sopiiko keisarille antaa veron, taikka ei? Pitääkö meidän antaman,
taikka ei antaman?

<span id="an_12:15">12:15</span> Niin hän tiesi heidän viekkautensa, ja
sanoi heille: mitä te kiusaatte minua? Tuokaat minulle raha nähdäkseni.

<span id="an_12:16">12:16</span> Niin he toivat. Ja hän sanoi heille:
kenenkä on tämä kuva ja päällekirjoitus? He sanoivat hänelle: keisarin.

<span id="an_12:17">12:17</span> Niin Jesus vastasi ja sanoi heille:
antakaat keisarille, kuin keisarin ovat, ja Jumalalle, kuin Jumalan
ovat. Ja he ihmettelivät häntä.

<span id="an_12:18">12:18</span> Niin hänen tykönsä tulivat
Saddukealaiset, jotka sanovat, ettei nousemusta ole, ja kysyivät häneltä
sanoen:

<span id="an_12:19">12:19</span> Mestari! Moses kirjoitti meille: jos
jonkun veli kuolis, ja jättäis vaimon, ja ei lapsia, niin hänen veljensä
pitää ottaman hänen vaimonsa ja herättämän veljellensä siemenen.

<span id="an_12:20">12:20</span> Niin oli seitsemän veljeä. Ja
ensimäinen otti vaimon, ja ei jättänyt kuoltuansa siementä.

<span id="an_12:21">12:21</span> Ja toinen otti hänen, ja kuoli, ja ei
hänkään jättänyt siementä. Niin myös kolmas.

<span id="an_12:22">12:22</span> Ja hänen ottivat ne seitsemän, ja ei
jättäneet siementä. Kaikkein viimein kuoli vaimo.

<span id="an_12:23">12:23</span> Sentähden ylösnousemisessa, kuin he
nousevat ylös, kenenkä heistä vaimo pitää oleman? Sillä hän oli niille
seitsemälle emäntänä.

<span id="an_12:24">12:24</span> Ja Jesus vastaten sanoi heille: ettekö
te sentähden eksy, ettette tiedä kirjoituksia, eikä Jumalan voimaa?

<span id="an_12:25">12:25</span> Sillä kuin he kuolleista nousevat ylös,
ei he nai eikä huole, mutta ovat niinkuin enkelit, jotka ovat taivaissa.

<span id="an_12:26">12:26</span> Mutta kuolleista, että he nousevat,
ettekö te ole lukeneet Moseksen Raamatussa, kuinka Jumala pensaassa
hänelle puhui, sanoen: minä olen Abrahamin Jumala, ja Isaakin Jumala, ja
Jakobin Jumala?

<span id="an_12:27">12:27</span> Ei Jumala ole kuolleiden, vaan elävien
Jumala: te sentähden suuresti eksytte.

<span id="an_12:28">12:28</span> Ja kuin yksi kirjanoppineista tuli,
joka kuuli heidän kamppailevan keskenänsä, ja näki, että hän hyvästi
vastasi heitä, kysyi hän häneltä: kuka on kaikkein suurin käsky?

<span id="an_12:29">12:29</span> Mutta Jesus vastasi häntä: tämä on
kaikkein suurin käsky: kuule, Israel, Herra meidän Jumalamme on yksi
Herra.

<span id="an_12:30">12:30</span> Ja sinun pitää rakastaman Herraa sinun
Jumalaas kaikesta sydämestäs, ja kaikesta sinun sielustas, ja kaikesta
sinun mielestäs, ja kaikesta sinun voimastas. Tämä on suurin käsky.

<span id="an_12:31">12:31</span> Ja toinen senkaltainen on tämä: sinun
pitää rakastaman sinun lähimmäistäs niinkuin itse sinuas. Ei ole näitä
suurempaa käskyä.

<span id="an_12:32">12:32</span> Ja kirjanoppinut sanoi hänelle: oikein,
Mestari, sinä sanoit totuuden; sillä yksi on Jumala, ja ei ole toista
paitsi häntä:

<span id="an_12:33">12:33</span> Ja rakastaa häntä kaikesta sydämestä,
ja kaikesta ymmärryksestä, ja kaikesta sielusta ja kaikesta väestä, ja
rakastaa lähimmäistä niinkuin itsiänsä, se on enempi kuin kaikki
polttouhrit ja muut uhrit.

<span id="an_12:34">12:34</span> Ja koska Jesus näki, että hän
toimellisesti vastasi, sanoi hän hänelle: et sinä ole kaukana Jumalan
valtakunnasta. Ja ei tohtinut kenkään sitte häneltä enempää kysyä.

<span id="an_12:35">12:35</span> Ja Jesus vastasi ja sanoi, opettain
templissä: kuinka sanovat kirjanoppineet, että Kristus on Davidin poika?

<span id="an_12:36">12:36</span> Sillä David sanoi itse Pyhän Hengen
kautta: Herra sanoi minun Herralleni: istu minun oikialle kädelleni
siihenasti kuin minä panen sinun vihollises sinun jalkas astinlaudaksi.

<span id="an_12:37">12:37</span> Itse siis David sanoo hänen Herraksi;
kuinka hän siis on hänen poikansa? Ja paljo kansaa kuuli häntä
mielellänsä.

<span id="an_12:38">12:38</span> Ja hän opetti heitä ja sanoi heille:
kavahtakaat kirjanoppineita, jotka mielellänsä pitkissä vaatteissa
käyvät, ja antavat itseänsä turulla tervehtiä,

<span id="an_12:39">12:39</span> Ja rakastavat ylimmäisiä istuimia
kokouksissa ja ensimäisiä sijoja ehtoollisissa,

<span id="an_12:40">12:40</span> Jotka syövät leskein huoneet, ja
muodoksi pitävät pitkät rukoukset. Nämät saavat sitä raskaamman
kadotuksen.

<span id="an_12:41">12:41</span> Ja kuin Jesus istui uhri-arkun kohdalla
ja katseli, kuinka kansa pani rahaa uhri-arkkuun, ja monta rikasta pani
paljon,

<span id="an_12:42">12:42</span> Niin tuli köyhä leski, ja pani kaksi
ropoa, se on kuusinainen.

<span id="an_12:43">12:43</span> Niin hän kutsui opetuslapsensa tykönsä,
ja sanoi heille: Totisesti sanon minä teille: tämä köyhä leski pani
enemmän uhri-arkkuun kuin kaikki ne, jotka siihen panivat.

<span id="an_12:44">12:44</span> Sillä he ovat kaikki panneet siitä,
mitä heille liiaksi oli; mutta tämä köyhyydestänsä pani kaiken, mitä
hänellä oli, kaiken tavaransa.

<span id="an_13:1">13:1</span> Ja kuin hän meni ulos templistä, sanoi
yksi hänen opetuslapsistansa: Mestari! katso, minkäkaltaiset kivet ja
minkäkaltaiset rakennukset ovat nämät.

<span id="an_13:2">13:2</span> Ja Jesus vastaten sanoi hänelle: näetkös
nämä suuret rakennukset? Ei näistä jätetä kiveä kiven päälle, jota ei
maahan jaoteta.

<span id="an_13:3">13:3</span> Ja kuin hän istui Öljymäellä, templin
kohdalla, kysyivät häneltä erinänsä Pietari ja Jakob, ja Johannes ja
Andreas:

<span id="an_13:4">13:4</span> Sano meille, koska nämä tapahtuvat? Ja
mikä merkki on, koska nämät kaikki päätetään?

<span id="an_13:5">13:5</span> Niin Jesus, vastaten heitä, rupesi
sanomaan: katsokaat, ettei joku teitä petä.

<span id="an_13:6">13:6</span> Sillä monta tulevat minun nimeeni,
sanoen: minä olen, ja pettävät monta.

<span id="an_13:7">13:7</span> Mutta kuin te kuulette sotia ja sotain
sanomia, niin älkäät hämmästykö; sillä ne pitää tapahtuman; vaan ei
vielä loppu ole.

<span id="an_13:8">13:8</span> Sillä kansa pitää nouseman kansaa vastaan
ja valtakunta valtakuntaa vastaan, ja maanjäristykset pitää oleman
jokaisessa paikassa, ja tulee nälkä ja metelit.

<span id="an_13:9">13:9</span> Nämät ovat murhetten alut. Mutta
kavahtakaat itse teitänne; sillä he antavat ylön teidät raastupiin ja
synagogiin. Ja te pieksetään ja johdatetaan päämiesten ja kuningasten
eteen minun tähteni, heille todistukseksi.

<span id="an_13:10">13:10</span> Ja ennen pitää saarnattaman evankeliumi
kaikessa kansassa.

<span id="an_13:11">13:11</span> Kuin he niin teitä vievät ja antavat
ylön, niin älkäät edellä murehtiko, mitä teidän puhuman pitää, älkäät
myös ennen ajatelko: vaan mitä teille sillä hetkellä annetaan, se
puhukaat; sillä ette te ole, jotka puhutte, vaan Pyhä Henki.

<span id="an_13:12">13:12</span> Niin on veli antava ylön veljensä
kuolemaan, ja isä pojan; ja lapset nousevat vanhempia vastaan, ja
antavat tappaa heitä.

<span id="an_13:13">13:13</span> Ja tulette vihattavaksi kaikilta minun
nimeni tähden; vaan joka vahvana pysyy loppuun asti, se tulee autuaaksi.

<span id="an_13:14">13:14</span> Mutta kuin te saatte nähdä hävityksen
kauhistuksen, josta Daniel prophetan kautta sanottu on, seisovan kussa
ei pitäisi: (joka sen lukee, hän ymmärtäköön;) silloin, jotka Juudeassa
ovat, ne paetkaan vuorille.

<span id="an_13:15">13:15</span> Ja joka katon päällä on, älköön astuko
alas huoneeseen, ja älköön menkö sisälle jotakin ottamaan huoneestansa.

<span id="an_13:16">13:16</span> Ja joka pellolla on, älköön palatko
takaisin ottamaan vaatettansa.

<span id="an_13:17">13:17</span> Voi raskaita vaimoja ja imettäväisiä
niinä päivinä!

<span id="an_13:18">13:18</span> Mutta rukoilkaat, ettei pakonne
tapahtuisi talvella.

<span id="an_13:19">13:19</span> Sillä niinä aikoina pitää oleman
senkaltainen vaiva, jonka kaltaista ei ole ollut luomisen alusta, kuin
Jumala luonut on, niin tähän asti, eikä tuleman pidä.

<span id="an_13:20">13:20</span> Ja ellei Herra olisi lyhentänyt niitä
päiviä, niin ei yksikään liha tulisi autuaaksi; mutta valittujen tähden,
jotka hän on valinnut, lyhensi hän ne päivät.

<span id="an_13:21">13:21</span> Ja silloin, jos joku sanoo teille:
katso, tässä on Kristus, taikka: katso, siellä; niin älkäät uskoko.

<span id="an_13:22">13:22</span> Sillä väärät Kristukset ja väärät
prophetat nousevat, ja merkkejä ja ihmeitä tekevät, pettääksensä, jos
mahdollinen olis, valituitakin.

<span id="an_13:23">13:23</span> Mutta te kavahtakaat: katso, minä olen
teille kaikki ennen sanonut.

<span id="an_13:24">13:24</span> Mutta niinä päivinä, sen vaivan
jälkeen, pitää auringon pimenemän ja kuu ei anna valoansa.

<span id="an_13:25">13:25</span> Ja taivaan tähdet pitää putooman, ja
taivasten voimat pitää liikutettaman.

<span id="an_13:26">13:26</span> Ja silloin heidän pitää näkemän Ihmisen
Pojan tulevan pilvissä suurella voimalla ja kunnialla.

<span id="an_13:27">13:27</span> Ja silloin hän lähettää enkelinsä, ja
kokoo valittunsa neljästä tuulesta, hamasta maan äärestä niin taivaan
ääreen asti.

<span id="an_13:28">13:28</span> Mutta fikunapuusta oppikaat vertaus:
kuin sen oksa on tuores ja lehdet puhkeavat, niin te tiedätte, että suvi
on läsnä.

<span id="an_13:29">13:29</span> Niin myös te, kuin te nämät näette
tapahtuvan, niin tietäkäät, että se on läsnä oven edessä.

<span id="an_13:30">13:30</span> Totisesti sanon minä teille: ei
suinkaan tämän sukukunnan pidä hukkuman ennen kuin kaikki nämät
tapahtuvat.

<span id="an_13:31">13:31</span> Taivas ja maa pitää hukkuman; mutta
minun sanani ei pidä suinkaan hukkuman.

<span id="an_13:32">13:32</span> Mutta siitä päivästä ja hetkestä ei
tiedä kenkään, ei enkelitkään, jotka ovat taivaassa, ei Poikakaan, vaan
Isä.

<span id="an_13:33">13:33</span> Kavahtakaat, valvokaat ja rukoilkaat,
sillä ette tiedä, koska se aika tulee.

<span id="an_13:34">13:34</span> Niinkuin ihminen, joka muille maille
vaelsi, jätti huoneensa ja antoi palveliainsa haltuun, ja kullekin hänen
askareensa, ja käski ovenvartiain valvoa;

<span id="an_13:35">13:35</span> Niin valvokaat siis: (sillä ette tiedä,
koska huoneen Herra tuleva on, ehtoona, taikka puoliyönä, eli kukon
laulaissa, eli aamulla:)

<span id="an_13:36">13:36</span> Ettei hän äkisti tullessansa löytäisi
teitä makaamasta.

<span id="an_13:37">13:37</span> Mutta mitä minä teille sanoin, sen minä
kaikille sanon: valvokaat!

<span id="an_14:1">14:1</span> Niin oli kahden päivän perästä pääsiäinen
ja makianleivän päivät. Ja ylimmäiset papit ja kirjanoppineet etsivät,
kuinka he kavaluudella hänen kiinniottaisivat ja tappaisivat.

<span id="an_14:2">14:2</span> Mutta he sanoivat: ei juhlapäivänä, ettei
kapina nousisi kansassa.

<span id="an_14:3">14:3</span> Ja kuin hän oli Betaniassa spitalisen
Simonin huoneessa, ja atrioitsi, niin tuli yksi vaimo, jolla oli lasi
turmelematointa ja kallista nardusvoidetta, ja hän särki lasin ja
vuodatti hänen päänsä päälle.

<span id="an_14:4">14:4</span> Niin muutamat närkästyivät itsellensä ja
sanoivat: mihinkä on tapahtunut tämä voiteen haaskaus?

<span id="an_14:5">14:5</span> Sillä tämä olis taidettu myytää enempää
kuin kolmeensataan penninkiin, ja annettaa vaivaisille. Ja he napisivat
häntä.

<span id="an_14:6">14:6</span> Niin Jesus sanoi: sallikaat hänen olla
rauhassa! miksi te häntä vaivaatte? Hän teki hyvän työn minun kohtaani.

<span id="an_14:7">14:7</span> Sillä teillä ovat aina vaivaiset, ja
koska ikänä te tahdotte, niin te saatte heille hyvin tehdä. Mutta en
minä teillä aina ole.

<span id="an_14:8">14:8</span> Tämä teki, mitä hän voi, ja ennätti
voitelemaan minun ruumistani hautaamiseksi.

<span id="an_14:9">14:9</span> Totisesti sanon minä teille: kussa ikänä
tämä evankeliumi saarnataan kaikessa maailmassa, niin myös tämä, minkä
hän teki, pitää mainittaman hänen muistoksensa.

<span id="an_14:10">14:10</span> Ja Juudas Iskariot, yksi
kahdestatoistakymmenestä, meni ylimmäisten pappein tykö, että hän
pettäis hänen heille.

<span id="an_14:11">14:11</span> Kuin he sen kuulivat, ihastuivat he, ja
lupasivat hänelle rahaa antaa. Ja hän etsi, kuinka hän soveliaalla
ajalla hänen pettäis.

<span id="an_14:12">14:12</span> Ja ensimäisenä makian leivän päivänä,
kuin pääsiäislammas teurastettiin, sanoivat hänelle hänen
opetuslapsensa: kussas tahdot, että me menemme ja valmistamme syödäkses
pääsiäislampaan?

<span id="an_14:13">14:13</span> Ja hän lähetti kaksi opetuslapsistansa,
ja sanoi heille: menkäät kaupunkiin, ja yksi ihminen kohtaa teitä,
kantain vesiastiaa; noudattakaat häntä.

<span id="an_14:14">14:14</span> Ja kuhunka hän menee sisälle, sanokaat
perheen isännälle: Mestari sanoo: kussa on vierasten huone, jossa minä
opetuslasteni kanssa söisin pääsiäislampaan?

<span id="an_14:15">14:15</span> Ja hän osoittaa teille suuren salin,
rakennetun ja valmistetun, valmistakaat siellä meille.

<span id="an_14:16">14:16</span> Ja hänen opetuslapsensa menivät ja
tulivat kaupunkiin, ja löysivät niinkuin hän oli heille sanonut, ja
valmistivat pääsiäislampaan.

<span id="an_14:17">14:17</span> Ja kuin ehtoo tuli, tuli hän
kahdentoistakymmenen kanssa.

<span id="an_14:18">14:18</span> Ja kuin he istuivat pöydän tykönä ja
söivät, sanoi Jesus: totisesti sanon minä teille: yksi teistä, joka syö
minun kanssani, on minun pettävä.

<span id="an_14:19">14:19</span> Mutta he rupesivat murehtimaan ja yksi
toisen jälkeen sanomaan: ollenko minä se? ja toinen ollenko minä se?

<span id="an_14:20">14:20</span> Hän vastasi ja sanoi heille: yksi
kahdestatoistakymmenestä, joka minun kanssani vatiin rupee.

<span id="an_14:21">14:21</span> Ihmisen Poika tosin menee, niinkuin
hänestä on kirjoitettu; mutta voi sitä ihmistä, jonka kautta Ihmisen
Poika petetään! se olis hänelle parempi, jos ei se ihminen olis
syntynyt.

<span id="an_14:22">14:22</span> Ja heidän syödessänsä otti Jesus
leivän, kiitti, mursi ja antoi heille, ja sanoi: ottakaat, syökäät: tämä
on minun ruumiini.

<span id="an_14:23">14:23</span> Ja hän otti kalkin, kiitti ja antoi
heille. Ja he joivat siitä kaikki.

<span id="an_14:24">14:24</span> Ja hän sanoi heille: tämä on minun
vereni, sen Uuden Testamentin, joka monen edestä vuodatetaan.

<span id="an_14:25">14:25</span> Totisesti sanon minä teille: en minä
suinkaan silleen juo viinapuun hedelmästä, siihen päivään asti kuin minä
sen juon uuden, Jumalan valtakunnassa.

<span id="an_14:26">14:26</span> Ja kuin he kiitosvirren olivat
sanoneet, menivät he ulos Öljymäelle.

<span id="an_14:27">14:27</span> Ja Jesus sanoi heille: kaikki te tänä
yönä pahenette minussa, niinkuin kirjoitettu on: minä lyön paimenta, ja
lampaat hajoitetaan.

<span id="an_14:28">14:28</span> Mutta sitte kuin minä nousen ylös, niin
minä käyn teidän edellänne Galileaan.

<span id="an_14:29">14:29</span> Niin Pietari sanoi hänelle: ja jos
vielä kaikki muut pahenisivat, en kuitenkaan minä pahene.

<span id="an_14:30">14:30</span> Ja Jesus sanoi hänelle: totisesti sanon
minä sinulle: tänäpänä, tänä yönä, ennenkuin kukko kahdesti laulaa, sinä
kolmasti minun kiellät.

<span id="an_14:31">14:31</span> Mutta hän sanoi vielä enemmin: jos
minun pitäis kuoleman sinun kanssas, en minä ikänä kiellä sinua. Niin
sanoivat myös kaikki.

<span id="an_14:32">14:32</span> Ja he tulivat kylään, jonka nimi oli
Getsemane. Ja hän sanoi opetuslapsillensa: istukaat tässä niinkauvan
kuin minä rukoilen.

<span id="an_14:33">14:33</span> Ja hän otti Pietarin ja Jakobin ja
Johanneksen kanssansa, ja rupesi vapisemaan ja kauhistumaan.

<span id="an_14:34">14:34</span> Ja sanoi heille: minun sieluni on
suuresti murheissansa kuolemaan asti. Olkaat tässä ja valvokaat.

<span id="an_14:35">14:35</span> Ja hän kävi vähää edemmä, lankesi
maahan ja rukoili, jos mahdollinen olis, että aika hänen ohitsensa
kävis.

<span id="an_14:36">14:36</span> Ja sanoi: Abba minun Isäni! kaikki ovat
sinulle mahdolliset: ota pois minulta tämä kalkki, ei kuitenkaan
niinkuin minä tahdon, mutta niinkuin sinä.

<span id="an_14:37">14:37</span> Ja hän tuli ja löysi heidät makaamasta
ja sanoi Pietarille: Simon, makaatkos? Etkös voinut yhtä hetkeä valvoa?

<span id="an_14:38">14:38</span> Valvokaat, ja rukoilkaat, ettette
tulisi kiusaukseen. Henki tosin on altis, mutta liha on heikko.

<span id="an_14:39">14:39</span> Niin hän taas meni pois ja rukoili,
sanoen entisen sanan.

<span id="an_14:40">14:40</span> Ja palatessansa löysi taas heidät
makaamasta, (sillä heidän silmänsä olivat raskaat,) eikä tietäneet, mitä
heidän piti häntä vastaaman.

<span id="an_14:41">14:41</span> Ja hän tuli kolmannen kerran ja sanoi
heille: maatkaat vielä ja levätkäät! jo nyt kyllä on, hetki on tullut:
katso, Ihmisen Poika annetaan ylön syntisten käsiin.

<span id="an_14:42">14:42</span> Nouskaat, käykäämme: katso, joka minun
pettää, se lähestyi.

<span id="an_14:43">14:43</span> Ja kohta vielä hänen puhuissansa tuli
Juudas, joka oli yksi kahdestatoistakymmenestä, ja hänen kanssansa paljo
väkeä miekoilla ja seipäillä, ylimmäisiltä papeilta ja kirjanoppineilta
ja vanhimmilta.

<span id="an_14:44">14:44</span> Mutta se, joka hänen petti, oli antanut
heille yhteisen merkin, sanoen: kenenkä minä suuta annan, se on: kiinni
ottakaat häntä, ja viekäät pois visusti.

<span id="an_14:45">14:45</span> Ja kuin hän tuli, astui hän kohta hänen
tykönsä ja sanoi: Rabbi! ja antoi hänen suuta.

<span id="an_14:46">14:46</span> Mutta ne panivat kätensä hänen
päällensä, ja ottivat hänen kiinni.

<span id="an_14:47">14:47</span> Niin yksi niistä, jotka siinä läsnä
seisoivat, veti ulos miekkansa ja löi ylimmäisen papin palveliaa, ja
hakkasi pois hänen korvansa.

<span id="an_14:48">14:48</span> Ja Jesus vastaten sanoi heille:
niinkuin ryövärin tykö te tulitte ulos miekoilla ja seipäillä minua
kiinni ottamaan.

<span id="an_14:49">14:49</span> Minä olen joka päivä ollut teidän
tykönänne ja opettanut templissä, ja ette minua ottaneet kiinni. Mutta
nämät tapahtuvat, että Raamattu täytettäisiin.

<span id="an_14:50">14:50</span> Ja kaikki antoivat ylön hänen ja
pakenivat.

<span id="an_14:51">14:51</span> Ja yksi nuorukainen seurasi häntä,
jolla oli liinainen vaate paljaan ihon päällä. Ja nuoret miehet ottivat
hänen kiinni.

<span id="an_14:52">14:52</span> Mutta hän jätti liinaisen vaatteen ja
pakeni alasti heiltä.

<span id="an_14:53">14:53</span> Ja he veivät pois Jesuksen ylimmäisen
papin tykö, jonka tykö kaikki ylimmäiset papit ja vanhimmat ja
kirjanoppineet olivat kokoon tulleet.

<span id="an_14:54">14:54</span> Mutta Pietari noudatti häntä taampana,
hamaan ylimmäisen papin salin porstuaan, ja istui ynnä palveliain kanssa
ja lämmitteli valkian tykönä.

<span id="an_14:55">14:55</span> Mutta ylimmäiset papit ja kaikki raati
etsivät todistusta Jesusta vastaan, että he hänen kuolemaan
saattaisivat, ja ei löytäneet.

<span id="an_14:56">14:56</span> Sillä moni todisti väärin häntä
vastaan, mutta ei heidän todistuksensa olleet soveliaat.

<span id="an_14:57">14:57</span> Ja muutamat nousivat ja todistivat
väärin häntä vastaan, sanoen:

<span id="an_14:58">14:58</span> Me olemme kuulleet hänen sanovan: minä
tahdon tämän templin, joka käsillä tehty on, maahan jaottaa ja kolmena
päivänä toisen rakentaa ylös, joka ei ole käsillä tehty.

<span id="an_14:59">14:59</span> Ja ei niinkään ollut heidän
todistuksensa sovelias.

<span id="an_14:60">14:60</span> Ja ylimmäinen pappi astui edes, ja
kysyi Jesukselta, sanoen: etkös mitään vastaa? mitä nämät sinua vastaan
todistavat?

<span id="an_14:61">14:61</span> Mutta hän oli ääneti, eikä mitään
vastannut. Taas ylimmäinen pappi kysyi häneltä ja sanoi hänelle: oletkos
sinä Kristus, sen siunatun Poika?

<span id="an_14:62">14:62</span> Niin Jesus sanoi: minä olen. Ja teidän
pitää näkemän Ihmisen Pojan istuvan voiman oikialla puolella, ja tulevan
taivaan pilvissä.

<span id="an_14:63">14:63</span> Niin ylimmäinen pappi repäisi
vaatteensa ja sanoi: mitä me silleen todistuksia tarvitsemme?

<span id="an_14:64">14:64</span> Te olette kuulleet Jumalan pilkan. Mitä
te luulette? Niin he kaikki tuomitsivat hänen olevan vikapään kuolemaan.

<span id="an_14:65">14:65</span> Ja muutamat rupesivat sylkemään hänen
päällensä, ja peittämään hänen kasvojansa, ja lyömään häntä poskelle, ja
sanomaan hänelle: arvaa! Ja palveliat pieksivät häntä sauvoilla.

<span id="an_14:66">14:66</span> Ja Pietari oli alhaalla salissa, niin
tuli yksi ylimmäisen papin piioista,

<span id="an_14:67">14:67</span> Ja koska hän näki Pietarin
lämmittelevän, katsahti hän hänen päällensä ja sanoi: ja sinäkin olit
Jesuksen Natsarealaisen kanssa?

<span id="an_14:68">14:68</span> Mutta hän kielsi sanoen: en tunne minä
häntä, enkä tiedä, mitäs sanot. Ja hän meni ulos porstuaan; ja kukko
lauloi.

<span id="an_14:69">14:69</span> Ja piika näki taas hänen ja rupesi
sanomaan niille, jotka siinä seisoivat: tämä on yksi heistä.

<span id="an_14:70">14:70</span> Mutta hän kielsi jälleen. Ja taas vähän
hetken perästä sanoivat Pietarille ne, jotka läsnä seisoivat: totisesti
olet sinä yksi heistä; sillä sinä olet Galilealainen, ja sinun puhees on
senkaltainen.

<span id="an_14:71">14:71</span> Niin hän rupesi itsiänsä sadattelemaan
ja vannomaan: en tunne minä sitä ihmistä, jota te sanotte.

<span id="an_14:72">14:72</span> Ja kukko lauloi toisen kerran. Niin
Pietari muisti sen sanan, minkä Jesus hänelle sanonut oli: ennenkuin
kukko kahdesti laulaa, sinä kolmasti minun kiellät. Ja hän kiiruusti
läksi ulos ja itki.

<span id="an_15:1">15:1</span> Ja kohta aamulla varhain pitivät
ylimmäiset papit neuvoa vanhimpain ja kirjanoppineitten kanssa ja kaikki
raati, ja veivät pois Jesuksen sidottuna ja antoivat ylön Pilatukselle.

<span id="an_15:2">15:2</span> Ja Pilatus kysyi häneltä: oletkos sinä
Juudalaisten kuningas? Hän vastasi ja sanoi hänelle: sinäpä sen sanot.

<span id="an_15:3">15:3</span> Ja ylimmäiset papit kantoivat hänen
päällensä paljon.

<span id="an_15:4">15:4</span> Niin Pilatus kysyi taas häneltä ja sanoi:
etkös mitään vastaa? Katso, kuinka paljon he sinua vastaan todistavat.

<span id="an_15:5">15:5</span> Mutta ei Jesus sitte ensinkään vastannut,
niin että Pilatus ihmetteli.

<span id="an_15:6">15:6</span> Mutta juhlana päästi hän heille yhden
vangin irralle, kenenkä he anoivat.

<span id="an_15:7">15:7</span> Niin oli yksi nimeltä Barabbas, joka oli
sidottu kapinan nostajitten kanssa, jotka kapinassa murhan tehneet
olivat.

<span id="an_15:8">15:8</span> Ja kansa huusi ja rupesi häntä
rukoilemaan, että hän tekis niinkuin hän aina heille tehnyt oli.

<span id="an_15:9">15:9</span> Niin Pilatus vastasi heitä, sanoen:
tahdotteko, että minä päästän teille Juudalaisten kuninkaan?

<span id="an_15:10">15:10</span> (Sillä hän tiesi, että ylimmäiset papit
olivat hänen kateudesta antaneet ylön.)

<span id="an_15:11">15:11</span> Mutta ylimmäiset papit yllyttivät
kansaa, että hän heille ennen päästäis Barabbaan.

<span id="an_15:12">15:12</span> Niin Pilatus vastasi ja taas sanoi
heille: mitä te siis tahdotte, että minun pitää tälle tekemän, jonka te
Juudalaisten kuninkaaksi kutsutte?

<span id="an_15:13">15:13</span> Niin he taas huusivat: ristiinnaulitse
häntä.

<span id="an_15:14">15:14</span> Mutta Pilatus sanoi heille: mitäs hän
pahaa on tehnyt? Mutta he huusivat vielä kovemmin: ristiinnaulitse
häntä.

<span id="an_15:15">15:15</span> Mutta Pilatus tahtoi kansan mielen
noutaa ja päästi heille Barabbaan. Ja Jesuksen, kuin hän hänen ruoskinut
oli, antoi ylös ristiinnaulittaa.

<span id="an_15:16">15:16</span> Niin huovit veivät hänen raastupaan ja
kutsuivat kokoon kaiken joukon,

<span id="an_15:17">15:17</span> Ja puettivat hänen purpuraan ja panivat
hänen päähänsä väännetyn orjantappuraisen kruunun,

<span id="an_15:18">15:18</span> Ja rupesivat häntä tervehtimään: terve
Juudalaisten kuningas!

<span id="an_15:19">15:19</span> Ja he löivät häntä päähän ruovolla ja
sylkivät hänen päällensä, panivat polvillensa ja kumartaen rukoilivat
häntä.

<span id="an_15:20">15:20</span> Ja kuin he olivat häntä pilkanneet,
riisuivat he häneltä purpuran, ja puettivat hänen omiin vaatteisiinsa,
ja veivät hänen ulos ristiinnaulittaa.

<span id="an_15:21">15:21</span> Ja niin he vaativat yhden, joka ohitse
kävi (ja tuli pellolta, Simonin Kyreniläisen, Aleksanderin ja Rufin
isän), kantamaan hänen ristiänsä.

<span id="an_15:22">15:22</span> Ja he veivät hänen siihen paikkaan,
joka kutsutaan Golgata, se on niin paljo kuin Pääkallon paikka,

<span id="an_15:23">15:23</span> Ja he antoivat hänelle viinaa juoda
myrrhamilla sekoitettua. Vaan ei hän ottanut.

<span id="an_15:24">15:24</span> Ja kuin he olivat hänen
ristiinnaulinneet, jakoivat he hänen vaatteensa ja heittivät niistä
arpaa, mitä kunkin piti saaman.

<span id="an_15:25">15:25</span> Mutta se oli kolmas hetki, kun he hänen
ristiinnaulitsivat.

<span id="an_15:26">15:26</span> Ja oli päällekirjoitettu hänen syynsä
kirjoitus: JUUDALAISTEN KUNINGAS.

<span id="an_15:27">15:27</span> Ja he ristiinnaulitsivat kaksi ryöväriä
hänen kanssansa, yhden hänen oikialle ja toisen vasemmalle puolellensa.

<span id="an_15:28">15:28</span> Ja niin täytettiin se kirjoitus, joka
sanoo: ja hän on pahantekiäin sekaan luettu.

<span id="an_15:29">15:29</span> Ja ne, jotka siitä ohitse kävivät,
pilkkasivat häntä ja vääntelivät päätänsä, sanoen: voi sinuas, joka
templin maahan jaotat ja kolmena päivänä rakennat ylös!

<span id="an_15:30">15:30</span> Vapahda itses ja astu alas rististä.

<span id="an_15:31">15:31</span> Niin myös ylimmäiset papit pilkkasivat
häntä keskenänsä kirjanoppineiden kanssa, sanoen: muita hän autti, ei
hän voi itsiänsä auttaa.

<span id="an_15:32">15:32</span> Kristus, Israelin kuningas, astukaan
nyt alas rististä, että me näkisimme ja uskoisimme. Ja ne, jotka hänen
kanssansa ristiinnaulitut olivat, pilkkasivat häntä.

<span id="an_15:33">15:33</span> Mutta kuin kuudes hetki tuli, tuli
pimeys kaiken maan päälle hamaan yhdeksänteen hetkeen asti.

<span id="an_15:34">15:34</span> Ja yhdeksännellä hetkellä huusi Jesus
suurella äänellä, sanoen: Eli, Eli, lamma sabaktani? se on niin paljo
kuin: minun Jumalani, minun Jumalani, miksis minut annoit ylön?

<span id="an_15:35">15:35</span> Ja kuin muutamat, jotka siinä
seisoivat, sen kuulivat, sanoivat he: katso, hän huutaa Eliasta.

<span id="an_15:36">15:36</span> Niin juoksi yksi ja täytti sienen
etikalla ja pani sen ruovon ympärille, taritsi hänen juoda, sanoen:
pidäs! katsokaamme, tuleeko Elias häntä ottamaan pois.

<span id="an_15:37">15:37</span> Mutta Jesus huusi suurella äänellä ja
antoi henkensä.

<span id="an_15:38">15:38</span> Ja templin esivaate repesi kahtia,
ylhäältä hamaan alas.

<span id="an_15:39">15:39</span> Mutta kuin päämies, joka siinä hänen
kohdallansa seisoi, näki, että hän niin huutain henkensä antoi, sanoi
hän: totisesti oli tämä ihminen Jumalan Poika.

<span id="an_15:40">15:40</span> Ja siellä oli myös vaimoja, jotka
taampaa katselivat, joiden seassa oli Maria Magdalena ja Maria, vähemmän
Jakobin ja Joseen äiti, ja Salome,

<span id="an_15:41">15:41</span> Jotka myös häntä Galileassa seuranneet
ja palvelleet olivat; ja monta muuta, jotka hänen kanssansa Jerusalemiin
menneet olivat.

<span id="an_15:42">15:42</span> Ja kuin jo ehtoo tuli (että
valmistuspäivä oli, joka on esisabbatti),

<span id="an_15:43">15:43</span> Tuli Joseph Arimatiasta, kunniallinen
raatimies, joka myös odotti Jumalan valtakuntaa, hän rohkeni mennä
Pilatuksen tykö ja anoi Jesuksen ruumista.

<span id="an_15:44">15:44</span> Niin Pilatus ihmetteli, että hän jo
kuollut oli, ja kutsui tykönsä päämiehen ja kysyi häneltä, oliko hän jo
aikaa kuollut.

<span id="an_15:45">15:45</span> Ja kuin hän asian päämiehiltä ymmärsi,
antoi hän Josephille ruumiin.

<span id="an_15:46">15:46</span> Ja hän osti liinavaatteen, otti hänen
alas ja kääri liinavaatteeseen, ja pani hänen hautaan, joka kallioon
hakattu oli, ja vieritti kiven haudan ovelle.

<span id="an_15:47">15:47</span> Mutta Maria Magdalena ja Joseen Maria
katselivat, kuhunka hän pantiin.

<span id="an_16:1">16:1</span> Ja kuin sabbatti kulunut oli, osti Maria
Magdalena ja Maria Jakobin ja Salome hyvänhajullisia voiteita,
tullaksensa voitelemaan häntä.

<span id="an_16:2">16:2</span> Ja tulivat haudalle ensimäisenä sabbatin
päivänä sangen varhain auringon noustessa.

<span id="an_16:3">16:3</span> Ja puhuivat keskenänsä: kuka meille
vierittää kiven haudan ovelta?

<span id="an_16:4">16:4</span> Ja kuin he katsoivat, näkivät he kiven
vieritetyksi; sillä se oli sangen suuri.

<span id="an_16:5">16:5</span> Ja kuin he olivat hautaan menneet
sisälle, näkivät he yhden nuorukaisen istuvan oikealla puolella, joka
oli vaatetettu pitkällä valkialla vaatteella; ja he hämmästyivät.

<span id="an_16:6">16:6</span> Mutta hän sanoi heille: älkäät
hämmästykö! te etsitte Jesusta Natsarealaista, joka ristiinnaulittu oli.
Hän nousi ylös, ei hän ole täällä: katso siaa, kuhunka he hänen panivat;

<span id="an_16:7">16:7</span> Mutta menkäät ja sanokaat hänen
opetuslapsillensa ja Pietarille, että hän käy teidän edellänne
Galileaan: siellä te hänen näette, niinkuin hän sanoi teille.

<span id="an_16:8">16:8</span> Ja he menivät nopiasti ulos ja pakenivat
haudalta; sillä vapistus ja suuri hämmästys oli heidän päällensä tullut,
ei he myös kellenkään mitään sanoneet; sillä he pelkäsivät.

<span id="an_16:9">16:9</span> Mutta kuin Jesus oli varhain ensimäisenä
sabbatin päivänä noussut ylös, ilmestyi hän ensin Maria Magdalenalle,
josta hän seitsemän perkelettä oli ajanut ulos.

<span id="an_16:10">16:10</span> Se meni ja ilmoitti niille, jotka hänen
kanssansa olleet olivat, jotka murehtivat ja itkivät.

<span id="an_16:11">16:11</span> Ja kuin he kuulivat hänen elävän, ja
että hän häneltä nähty oli, ei he uskoneet.

<span id="an_16:12">16:12</span> SItte kuin kaksi heistä vaelsi,
ilmestyi hän heille toisenmuotoisena, kuin he maakylään menivät.

<span id="an_16:13">16:13</span> Ne myös menivät ja julistivat muille.
Ja ei he niitäkään uskoneet.

<span id="an_16:14">16:14</span> Viimein, kuin yksitoistakymmentä
atrioitsivat, ilmestyi hän, ja soimasi heidän epäuskoansa ja heidän
sydämensä kankiutta, ettei he uskoneet niitä, jotka nänen nähneet olivat
nousseeksi ylös.

<span id="an_16:15">16:15</span> Ja sanoi heille: menkäät kaikkeen
maailmaan, ja saarnatkaat evankeliumia kaikille luoduille.

<span id="an_16:16">16:16</span> Joka uskoo ja kastetaan, se tulee
autuaaksi; mutta joka ei usko, se kadotetaan.

<span id="an_16:17">16:17</span> Mutta nämä ovat ne merkit, jotka niitä
seuraavat, jotka uskovat: minun nimeni kautta pitää heidän perkeleet
ajaman ulos, uusilla kielillä puhuman,

<span id="an_16:18">16:18</span> Käärmeet ajaman pois, ja jos he jotakin
myrkkyä juovat, niin ei heille mitään vahingoita; sairasten päälle pitää
heidän kätensä paneman, ja ne paranevat.

<span id="an_16:19">16:19</span> Ja Herra, sitte kuin hän oli heille
puhunut, otettiin ylös taivaaseen ja istui Jumalan oikialle kädelle.

<span id="an_16:20">16:20</span> Mutta he menivät ja saarnasivat joka
paikassa, ja Herra vaikutti heidän kanssansa ja vahvisti sanan
seuraavaisten merkkien kautta.

------------------------------------------------------------------------

[Next: Luke](luk.md)
