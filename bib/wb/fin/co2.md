[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co1)  [Next](gal) 

------------------------------------------------------------------------

### Finnish Bible: 2 Corinthians

<span id="an_1:1">1:1</span> Paavali, Jesuksen Kristuksen apostoli
Jumalan tahdon kautta, ja Timoteus veli, Jumalan seurakunnalle, joka on
Korintossa, ja kaikille pyhille, jotka koko Akajassa ovat:

<span id="an_1:2">1:2</span> Armo olkoon teille ja rauha Jumalalta
meidän Isältämme ja Herralta Jesukselta Kristukselta!

<span id="an_1:3">1:3</span> Kiitetty olkoon Jumala ja meidän Herran
Jesuksen Kristuksen Isä, laupiuden Isä, ja kaiken lohdutuksen Jumala!

<span id="an_1:4">1:4</span> Joka meitä lohduttaa kaikessa meidän
vaivassamme, että me taitaisimme lohduttaa niitä, jotka kaikkinaisessa
vaivassa ovat, sillä lohdutuksella, jolla Jumala meitä lohduttaa.

<span id="an_1:5">1:5</span> Sillä niinkuin Kristuksen kärsimys on paljo
tullut meidän päällemme, niin myös meille tulee paljo lohdutusta
Kristuksen kautta.

<span id="an_1:6">1:6</span> Mutta jos meitä vaivataan, niin se tapahtuu
teille lohdutukseksi ja autuudeksi, joka vaikuttaa niiden vaivain
kärsivällisyydessä, joita myös me kärsimme, eli jos meitä lohdutetaan,
niin se tulee teille lohdutukseksi ja autuudeksi; ja meidän toivomme on
vahva teistä:

<span id="an_1:7">1:7</span> Että me tiedämme, että niinkuin te olette
kärsimisessä osalliset, niin te myös tulette lohdutuksesta osalliseksi.

<span id="an_1:8">1:8</span> Sillä emme tahdo salata teiltä, rakkaat
veljet, meidän vaivaamme, joka meille Asiassa tapahtui: että me olimme
sangen suuresti rasitetut ylitse meidän voimamme, niin että me jo meidän
hengestämme epäilimme.

<span id="an_1:9">1:9</span> Mutta me itsellämme juuri niin päätimme,
että meidän piti kuoleman, ettei meidän pitäisi itse päällemme
uskaltaman, vaan Jumalan päälle, joka kuolleetkin herättää,

<span id="an_1:10">1:10</span> Joka meitä niin suuresta kuolemasta
päästi ja päästää; ja me turvaamme hänen päällensä, että hän tästedeskin
meitä päästää,

<span id="an_1:11">1:11</span> Ynnä myös teidän rukoustenne avulla
meidän edestämme, että meidän tähtemme, siitä lahjasta, joka meille
annettu on, pitäis monelta ihmiseltä kiitos tehtämän.

<span id="an_1:12">1:12</span> Sillä se on meidän kerskauksemme,
nimittäin meidän omantuntomme todistus, että me yksinkertaisuudessa ja
Jumalan vakuudessa, ei lihallisessa viisaudessa, vaan Jumalan armossa
olemme maailmassa vaeltaneet, mutta enimmästi teidän tykönänne.

<span id="an_1:13">1:13</span> Sillä emmepä me muuta teille kirjoita,
vaan sitä, mitä te luette eli myös tiedätte; mutta minä toivon, että te
myös loppuun asti tiedätte.

<span id="an_1:14">1:14</span> Niinkuin te puolittain meidät tietäneet
olette, että me olemme teidän kerskaamisenne, niinkuin tekin meidän
kerskauksemme Herran Jesuksen päivänä olette.

<span id="an_1:15">1:15</span> Ja senkaltaisella uskalluksella tahdoin
minä ennen tulla teidän tykönne, että te toisen kerran olisitte saaneet
minulta jonkun hyvän työn,

<span id="an_1:16">1:16</span> Ja minä olisin vaeltanut teidän kauttanne
Makedoniaan, ja Makedoniasta teidän tykönne takaperin tullut, ja niin
teiltä Juudeaan johdatetuksi.

<span id="an_1:17">1:17</span> Koska minä tätä ajattelin, lienenkö minä
sen tehnyt hempeydestä? Eli ovatko minun aivoitukseni, joita minä aivon,
lihalliset? että minun tykönäni olis niin, niin, ja ei, ei.

<span id="an_1:18">1:18</span> Mutta Jumala on vakaa, ettei meidän
puheemme ole teille niin ja ei ollut.

<span id="an_1:19">1:19</span> Sillä Jumalan Poika, Jesus Kristus, joka
teidän seassanne meiltä saarnattu on, nimittäin minulta ja Silvanukselta
ja Timoteukselta, ei ollut niin ja ei, vaan oli hänessä niin.

<span id="an_1:20">1:20</span> Sillä kaikki Jumalan lupaukset ovat niin
hänessä ja ovat amen hänessä, Jumalan kunniaksi meidän kauttamme.

<span id="an_1:21">1:21</span> Mutta Jumala on se, joka meitä teidän
kanssanne Kristuksessa vahvistaa, ja on meitä voidellut,

<span id="an_1:22">1:22</span> Joka myös on meitä lukinnut, ja antoi
Hengen pantiksi meidän sydämiimme.

<span id="an_1:23">1:23</span> Mutta minä ruokoilen Jumalaa todistajaksi
sieluni päälle, että minä olen säästänyt teitä, etten minä vielä ole
Korintoon tullut.

<span id="an_1:24">1:24</span> Ei niin, että me hallitsisimme teidän
uskoanne, vaan me olemme auttajat teidän iloonne, sillä te seisotte
uskossa.

<span id="an_2:1">2:1</span> Mutta sitä minä olen itselläni aikonut,
etten minä taas murheella teidän tykönne tulisi.

<span id="an_2:2">2:2</span> Sillä jos minä teidät murheeseen saatan,
kukas minua ilahuttaa, vaan se, joka minulta on murheelliseksi tehty?

<span id="an_2:3">2:3</span> Ja sen minä olen teille kirjoittanut, etten
minä tultuani saisi niistä murhetta, joista minun tulis ilo saada; sillä
minulla on senkaltainen uskallus kaikkein teidän tykönne, että minun
iloni kaikkein teidän ilonne on.

<span id="an_2:4">2:4</span> Sillä minä kirjoitin teille suuressa
vaivassa ja sydämen kivussa, monilla kyyneleillä, ei, että teidän pitäis
murehtiman, vaan että te ymmärtäisitte sen erinomaisen rakkauden, joka
minulla on teidän kohtaanne.

<span id="an_2:5">2:5</span> Jos joku on murheen matkaan saattanut, ei
hän ole minua murheelliseksi saattanut, vaan puolittain, etten minä
teitä kaikkia rasittaisi.

<span id="an_2:6">2:6</span> Mutta kyllä siinä on, että se monelta niin
rangaistu on:

<span id="an_2:7">2:7</span> Että te tästedes sitä enemmän häntä
armahtaisitte ja lohduttaisitte, ettei hän uppoaisi ylönpalttisessa
murheessa.

<span id="an_2:8">2:8</span> Sentähden neuvon minä teitä, että te hänen
kohtaansa rakkautta osoittaisitte;

<span id="an_2:9">2:9</span> Sillä sentähden minä myös olen
kirjoittanut, koetellakseni teitä, jos te olette kaikkiin kuuliaiset,

<span id="an_2:10">2:10</span> Mutta joille te jotain anteeksi annatte,
sen minä myös anteeksi annan; sillä jolle minä jotain anteeksi annoin,
sen minä anteeksi annoin teidän tähtenne Kristuksen puolesta, ettemme
saatanalta voitetuksi tulisi;

<span id="an_2:11">2:11</span> Sillä eipä meiltä ole salattu, mitä hänen
mielessänsä on.

<span id="an_2:12">2:12</span> Mutta kuin minä tulin Troadaan Kristuksen
evankeliumia saarnaamaan, ja minulle avattiin ovi Herrassa, niin ei
minulla ollut yhtään lepoa hengessäni, etten minä Titusta minun veljeäni
löytänyt.

<span id="an_2:13">2:13</span> Mutta kuin minä olin heidän hyvästi
jättänyt, menin minä sieltä Makedoniaan.

<span id="an_2:14">2:14</span> Mutta kiitetty olkoon Jumala, joka aina
antaa meille voiton Kristuksessa, ja julistaa joka paikassa hänen
tuntemisensa hajun meidän kauttamme!

<span id="an_2:15">2:15</span> Sillä me olemme Jumalalle yksi hyvä haju
Kristuksessa, sekä niiden seassa, jotka autuaaksi tulevat, että myös
niiden seassa, jotka hukkuvat;

<span id="an_2:16">2:16</span> Näille tosin surman haju kuolemaksi,
mutta toisille elämän haju elämäksi: ja kuka on nyt tähän kelvollinen?

<span id="an_2:17">2:17</span> Sillä emmepä me ole senkaltaiset kuin
muutamat, jotka Jumalan sanaa myyskentelevät; vaan vakuudesta ja
niinkuin Jumalasta me puhumme Jumalan kasvoin edessä, Kristuksessa.

<span id="an_3:1">3:1</span> Rupeemmeko me siis itsiämme taas kehumaan?
eli tarvitsemmeko me, niinkuin muutamat, kiitoskirjaa teidän tykönne,
eli kiitoskirjaa teiltä?

<span id="an_3:2">3:2</span> Te olette meidän kirjamme, meidän
sydämiimme kirjoitetut, joka kaikilta ihmisiltä tunnetaan ja luetaan.

<span id="an_3:3">3:3</span> Ja te olette ilmoitetut, että te Kristuksen
lähetyskirja olette, meidän palveluksemme kautta valmistettu, ei
pläkillä kirjoitettu, vaan elävän Jumalan hengellä, ei kivisiin
tauluihin, vaan lihallisiin sydämen tauluihin.

<span id="an_3:4">3:4</span> Mutta senkaltainen uskallus on meillä
Kristuksen kautta Jumalan puoleen.

<span id="an_3:5">3:5</span> Ei niin, että me olemme itse meistämme
soveliaat jotakin ajattelemaan, niinkuin itse meistämme, vaan jos me
olemme johonkuhun soveliaat, niin on se Jumalalta,

<span id="an_3:6">3:6</span> Joka meitä soveliaiksi tehnyt on Uuden
Testamentin virkaa pitämään, ei puustavin, vaan Hengen; sillä puustavi
kuolettaa, vaan Henki tekee eläväksi.

<span id="an_3:7">3:7</span> Mutta jos sillä viralla, joka puustavin
kautta kuolettaa ja kiviin kuvattu oli, oli senkaltainen kirkkaus, niin
ettei Israelin lapset taitaneet katsoa Moseksen kasvoihin, hänen
kasvoinsa kirkkauden tähden, joka kuitenkin katoo:

<span id="an_3:8">3:8</span> Miksi ei siis paljoa enemmin sillä viralla,
joka hengen antaa, pitäisi kirkkaus oleman?

<span id="an_3:9">3:9</span> Sillä, jos viralla, joka kadotuksesta
saarnaa, kirkkaus oli, paljoa enemmin sillä viralla, joka
vanhurskaudesta saarnaa, on ylönpalttinen kirkkaus;

<span id="an_3:10">3:10</span> Sillä se toinen, joka kirkastettu oli, ei
ole ensinkään kirkkaudeksi luettava, sen ylönpalttisen kirkkauden
suhteen.

<span id="an_3:11">3:11</span> Sillä jos sillä oli kirkkaus, joka katoo,
paljoa enemmin on sillä kirkkaus, joka pysyy.

<span id="an_3:12">3:12</span> Että meillä siis senkaltainen toivo on,
niin me puhumme rohkiasti,

<span id="an_3:13">3:13</span> Ja emme tee niinkuin Moses, joka
kasvoillensa peitteen pani, ettei Israelin lapset taitaneet sen loppua
katsoa, joka katoo.

<span id="an_3:14">3:14</span> Vaan heidän taitonsa olivat paatuneet.
Sillä tähän päivään asti, kuin vanhaa Testamenttia luetaan, pysyy se
peite ottamatta pois, joka Kristuksessa lakkaa.

<span id="an_3:15">3:15</span> Mutta tähän päivään asti, kuin Mosesta
luetaan, riippuu se peite heidän sydämensä edessä.

<span id="an_3:16">3:16</span> Mutta kuin he palajavat Herran puoleen,
niin peite otetaan pois.

<span id="an_3:17">3:17</span> Sillä Herra on Henki; mutta kussa Herran
Henki on, siinä on vapaus.

<span id="an_3:18">3:18</span> Mutta me kaikki avoimilla kasvoilla
Herran kirkkautta katselemme, niinkuin peilissä, ja me muutetaan siihen
kuvaan kirkkaudesta niin kirkkauteen niinkuin Herran Hengestä.

<span id="an_4:1">4:1</span> Sentähden, että meillä senkaltainen virka
on, sen jälkeen kuin armo meidän kohtaamme tapahtunut on, niin emme
suutu,

<span id="an_4:2">4:2</span> Vaan vältämme salaiset häpiät ja emme
vaella kavaluudella, emmekä petoksella Jumalan sanaa turmele, vaan me
ilmoitamme totuuden ja meitämme julkisesti kaikkein ihmisten omaatuntoa
kohtaan Jumalan edessä osoitamme.

<span id="an_4:3">4:3</span> Jos nyt meidän evankeliumimme on peitetty,
niin se on niille peitetty, jotka kadotetaan,

<span id="an_4:4">4:4</span> Joissa tämän maailman jumala on uskottomain
taidot soaissut, ettei evenkeliumin paiste heille pitäisi Kristuksen
kirkkaudesta valistaman, joka on Jumalan kuva.

<span id="an_4:5">4:5</span> Sillä emme itse meistämme saarnaa, vaan
Kristuksesta Jesuksesta, että hän on Herra; mutta me olemme teidän
palvelianne Jesuksen tähden.

<span id="an_4:6">4:6</span> Että Jumala, joka käski valkeuden
pimeydestä paistaa, se paisti tunnon valkeuden meidän sydämissämme
Jumalan kirkkaudesta Jesuksen Kristuksen kasvoissa.

<span id="an_4:7">4:7</span> Mutta meillä on tämä tavara savisissa
astioissa, että se ylönpalttinen voima pitää oleman Jumalalta ja ei
meistä.

<span id="an_4:8">4:8</span> Meillä on joka paikassa ahdistus, mutta
emme sitä sure: meillä on pakko, mutta emme epäile.

<span id="an_4:9">4:9</span> Me kärsimme vainoa, mutta ei meitä anneta
ylön; me painetaan alas, mutta emme huku.

<span id="an_4:10">4:10</span> Me viemme ympäri aina Herran Jesuksen
kuoleman meidän ruumiissamme, että Herran Jesuksen elämäkin meidän
ruumiissamme ilmoitettaisiin.

<span id="an_4:11">4:11</span> Sillä me, jotka elämme, annetaan ylön
aina kuolemaan Jesuksen tähden, että Jesuksen elämäkin meidän
kuolevaisessa lihassamme ilmoitettaisiin.

<span id="an_4:12">4:12</span> Sentähden on kuolema meissä voimallinen,
mutta teissä elämä.

<span id="an_4:13">4:13</span> Mutta että meillä on yksi uskon henki,
niinkuin kirjoitettu on: minä uskoin, sentähden minä puhuin; niin me
myös uskomme, ja sentähden me myös puhumme,

<span id="an_4:14">4:14</span> Ja tiedämme sen, että joka Herran
Jesuksen herätti, hän meidätkin Jesuksen kautta herättää ja asettaa
meitä teidän kanssanne.

<span id="an_4:15">4:15</span> Sillä kaikki teidän tähtenne tapahtuu,
että se ylönpalttinen armo monen kiitoksen kautta runsaasti Jumalan
ylistykseksi tulis.

<span id="an_4:16">4:16</span> Sentähden emme väsy; sillä vaikka meidän
ulkonainen ihminen turmellaan, niin sisällinen kuitenkin päivä päivältä
uudistetaan;

<span id="an_4:17">4:17</span> Sillä meidän vaivamme, joka ajallinen ja
keviä on, saattaa meille ijankaikkisen ja määrättömän kunnian:

<span id="an_4:18">4:18</span> Jotka emme näkyväisiä katso, vaan
näkymättömiä; sillä näkyväiset ovat ajalliset, mutta näkymättömät
ijankaikkiset.

<span id="an_5:1">5:1</span> Sillä me tiedämme, että jos tämän majan
meidän maallinen huone puretaan, meillä olevan rakennuksen Jumalalta,
huoneen, ei käsillä tehdyn, joka on ijankaikkinen taivaissa;

<span id="an_5:2">5:2</span> Jota me myös huokaamme, ikävöiden, että me
meidän majallamme, joka taivaasta on, puetetuksi tulisimme,

<span id="an_5:3">5:3</span> Jos me muutoin puetettuna, ja ei alasti
löydettäisiin.

<span id="an_5:4">5:4</span> Sillä me, jotka tässä majassa olemme,
huokaamme, että me rasitetut olemme, jossa emme tahdo riisuttuna, vaan
puetettuna olla, että se kuolevainen elämältä nieltäisiin.

<span id="an_5:5">5:5</span> Mutta joka meitä siihen valmistaa, se on
Jumala, joka myös Hengen on meille pantiksi antanut.

<span id="an_5:6">5:6</span> Niin me olemme sentähden aina hyvässä
turvassa ja tiedämme, että niinkauvan kuin me ruumiissa asumme, niin me
olemme kaukana Herrasta.

<span id="an_5:7">5:7</span> (Sillä me vaellamme uskossa ja emme
katsomisessa.)

<span id="an_5:8">5:8</span> Mutta meillä on turva, ja paljo halaamme
enemmin olla kaukana pois ruumiista ja mennä asumaan Herran tykö.

<span id="an_5:9">5:9</span> Sentähden, joko me kotona olemme eli ulkona
vaellamme, niin me ahkeroitsemme siitä, että me hänelle kelpaisimme.

<span id="an_5:10">5:10</span> Sillä meidän kaikkein pitää ilmestymän
Kristuksen tuomio-istuimen eteen, että jokainen sais senjälkeen mitä hän
ruumiissansa tehnyt on, olkoon se hyvä eli paha.

<span id="an_5:11">5:11</span> Että me siis tiedämme, että Herraa pitää
peljättämän, niin me neuvomme ihmisiä, mutta Jumalalle olemme me
julkiset: kuitenkin minä toivon, että me olemme myös julki teidänkin
omassatunnossanne.

<span id="an_5:12">5:12</span> Emme taas kerskaa itsiämme teidän
edessänne; vaan me annamme teille tilan kerskataksenne meistä, että
teilläkin olis kerskaamista niitä vastaan, jotka itsiänsä kasvoin
jälkeen kerskaavat ja ei sydämen jälkeen.

<span id="an_5:13">5:13</span> Sillä jos me tyhmistyneet olemme, niin me
sen Jumalalle olemme, eli jos me taidossa olemme, niin me teille
taidossa olemme.

<span id="an_5:14">5:14</span> Sillä Kristuksen rakkaus vaatii meitä,

<span id="an_5:15">5:15</span> Että me sen niin pidämme, että jos yksi
on kuollut kaikkein edestä, niin he kaikki ovat kuolleet, ja hän on
sentähden kaikkein edestä kuollut, että ne, jotka elävät, ei nyt enään
eläisi itsellensä, vaan hänelle, joka heidän edestänsä kuollut ja
noussut on ylös.

<span id="an_5:16">5:16</span> Sentähden emme tästedes lihan puolesta
ketään tunne. Ja jos me olemme Kristuksen lihan puolesta tunteneet, niin
emme kuitenkaan silleen tunne.

<span id="an_5:17">5:17</span> Sentähden jos joku on Kristuksessa, niin
hän on uusi luontokappale; sillä vanhat ovat kadonneet, katso, kaikki
ovat uudeksi tulleet.

<span id="an_5:18">5:18</span> Mutta ne kaikki ovat Jumalasta, joka
meitä on itse kanssansa sovittanut Jesuksen Kristuksen kautta, ja antoi
meille viran sovinnosta saarnata.

<span id="an_5:19">5:19</span> Sillä Jumala oli Kristuksessa ja sovitti
maailman itse kanssansa, ja ei lukenut heille heidän syntiänsä, ja on
meissä sovintosaarnan säätänyt.

<span id="an_5:20">5:20</span> Niin olemme me Kristuksen puolesta
käskyläiset; sillä Jumala neuvoo meidän kauttamme. Niin me rukoilemme
siis Kristuksen puolesta, että te Jumalan kanssa sovitte.

<span id="an_5:21">5:21</span> Sillä hän on sen, joka ei mitään synnistä
tietänyt, meidän edestämme synniksi tehnyt, että me hänessä tulisimme
siksi vanhurskaudeksi, joka Jumalan edessä kelpaa.

<span id="an_6:1">6:1</span> Mutta me niinkuin apulaiset neuvomme teitä,
ettette Jumalan armoa hukkaan ottaisi.

<span id="an_6:2">6:2</span> Sillä hän sanoo: minä olen otollisella
ajalla sinua kuullut ja olen sinua autuuden päivänä auttanut. Katso, nyt
on otollinen aika, katso, nyt on autuuden päivä.

<span id="an_6:3">6:3</span> Älkäämme kellenkään jossakussa pahennusta
antako, ettei meidän virkaamme laitettaisi;

<span id="an_6:4">6:4</span> Vaan osoittakaamme meitämme kaikissa
asioissa niinkuin Jumalan palveliat: suuressa kärsivällisyydessä,
vaivoissa, hädissä, suruissa,

<span id="an_6:5">6:5</span> Haavoissa, vankiuksissa, kapinoissa,
töissä, valvomisissa, paastoissa,

<span id="an_6:6">6:6</span> Puhtaassa elämässä, taidossa,
pitkämielisyydessä, suloisuudessa, Pyhässä Hengessä, vilpittömässä
rakkaudessa.

<span id="an_6:7">6:7</span> Totuuden sanassa, Jumalan väessä
vanhurskauden sota-aseiden kautta oikialla ja vasemmalla puolella,

<span id="an_6:8">6:8</span> Kunnian kautta ja pilkan, panetuksen ja
kiitoksen kautta, niinkuin vietteliät ja kuitenkin vakaat,

<span id="an_6:9">6:9</span> Niinkuin tuntemattomat ja kuitenkin tutut,
niinkuin kuolevaiset ja katso, me elämme, niinkuin rangaistut ja ei
kuitenkaan tapetut,

<span id="an_6:10">6:10</span> Niinkuin murheelliset ja kuitenkin aina
iloiset, niinkuin köyhät, mutta kuitenkin monta rikkaaksi tekeväiset,
niinkuin ne, joilla ei mitään ole ja joiden kuitenkin kaikki omat ovat.

<span id="an_6:11">6:11</span> Te Korintilaiset! meidän suumme on
hänensä avannut teidän kohtaanne, meidän sydämemme on levinnyt.

<span id="an_6:12">6:12</span> Ette ole ahtaalla meissä; mutta itse
teissänne te ahtaalla olette.

<span id="an_6:13">6:13</span> Minä sanon niinkuin lapsilleni, että te
myös minua vastaan teitänne niin asettaisitte, ja levittäkäät teitänne.

<span id="an_6:14">6:14</span> Älkäät vetäkö ijestä epäuskoisten kanssa;
sillä mitä oikeuden on vääryyden kanssa tekemistä? eli mitä osallisuutta
on valkeudella pimeyden kanssa?

<span id="an_6:15">6:15</span> Ja mikä sovinto on Kristuksella belialin
kanssa? taikka mikä osa on uskovaisella uskottoman kanssa?

<span id="an_6:16">6:16</span> Eli kuinka Jumalan templi sopii
epäjumalain kanssa? Sillä te olette elävän Jumalan templi, niinkuin
Jumala sanoo: minä tahdon heissä asua ja heissä vaeltaa, ja minä tahdon
olla heidän Jumalansa, ja heidän pitää oleman minun kansani.

<span id="an_6:17">6:17</span> Sentähden paetkaat heidän seastansa ja
eroittakaat teitänne, sanoo Herra: ja älkäät saastaiseen ruvetko, ja
niin minä korjaan teitä,

<span id="an_6:18">6:18</span> Ja olen teidän Isänne, ja teidän pitää
oleman minun poikani ja tyttäreni, sanoo kaikkivaltias Herra.

<span id="an_7:1">7:1</span> Että meillä nyt senkaltaiset lupaukset
ovat, minun rakkaani, puhdistakaamme siis itsemme kaikesta lihan ja
hengen saastaisuudesta, täyttäin pyhyyttä Jumalan pelvossa.

<span id="an_7:2">7:2</span> Ottakaat meitä vastaan: emme kellenkään
vääryyttä tehneet, emme ketään turmelleet, emme keneltäkään mitään
vaatineet.

<span id="an_7:3">7:3</span> Senkaltaista en sano minä teille
kadotukseksi; sillä minä olen ennen sanonut, että te olette meidän
sydämessämme ynnä kuolla ja ynnä elää.

<span id="an_7:4">7:4</span> Minä puhun teille suurella rohkeudella,
minä kerskaan paljon teistä, minä olen lohdutuksella täytetty, minä olen
ylönpalttisessa ilossa kaikessa meidän vaivassamme.

<span id="an_7:5">7:5</span> Sillä kuin me Makedoniaan tulimme, ei
meidän lihallamme ollut yhtään lepoa, vaan kaikissa paikoissa olimme me
vaivatut, ulkona sota, sisällä pelko.

<span id="an_7:6">7:6</span> Mutta Jumala, joka nöyriä lohduttaa, hän
lohdutti meitä Tituksen tulemisella,

<span id="an_7:7">7:7</span> Vaan ei ainoastaan hänen tulemisellansa,
mutta myös sillä lohdutuksella, jonka hän teiltä saanut oli, ja ilmoitti
meille teidän halunne, teidän itkunne ja teidän kiivautenne minusta,
niin että minä vielä enemmin ihastuin.

<span id="an_7:8">7:8</span> Sillä jos minä lähetyskirjallani saatinkin
teitä murheesen, enpä minä sitä kadu, ehkä minä olisin katunut; sillä
minä näen sen lähetyskirjan teitä hetken aikaa murheessa pitäneen.

<span id="an_7:9">7:9</span> Nyt minä iloitsen, en siitä, että te
murheissa olitte, vaan että te olitte murheissa parannukseksi; sillä te
olitte murheelliset Jumalan mielen jälkeen, ettei teillä meistä missään
vahinkoa olis.

<span id="an_7:10">7:10</span> Sillä se murhe, joka Jumalan mielen
jälkeen tapahtuu, saattaa katumisen autuudeksi, jota ei yksikään kadu;
mutta maailman murhe saattaa kuoleman.

<span id="an_7:11">7:11</span> Sillä katso, että te olitte Jumalan
mielen jälkeen murheelliset, kuinka suuren ahkeruuden se on teissä
vaikuttanut! Ja tosin edesvastauksen, närkästyksen, pelvon,
ikävöitsemisen, kiivauden ja koston. Te olette kaikissa teitänne
puhtaiksi osoittaneet tässä asiassa.

<span id="an_7:12">7:12</span> Sentähden vaikka minä teille kirjoitin,
niin ei se ole kuitenkaan sen tähden tapahtunut, joka rikkonut oli, eikä
sen tähden, jolle vääryys tehtiin, mutta sentähden, että teidän
ahkeruutenne meidän kohtaamme Jumalan edessä julkiseksi tulis.

<span id="an_7:13">7:13</span> Sentähden me olemme saaneet lohdutuksen,
että tekin olette lohdutetut. Mutta vielä enemmin iloitsimme me Tituksen
ilosta; sillä hänen henkensä oli teiltä kaikilta virvoitettu.

<span id="an_7:14">7:14</span> Ja mitä minä hänen edessänsä teistä
kerskannut olen, en minä sitä häpee; vaan niinkuin kaikki ovat todet,
mitkä minä teille puhunut olen, niin on myös meidän kerskauksemme
Tituksen edessä todeksi tullut.

<span id="an_7:15">7:15</span> Ja hänellä on sangen suuri sydämellinen
halu teidän puoleenne, kuin hän kaikkein teidän kuuliaisuutenne muistaa,
kuinka te pelvolla ja vavistuksella häntä otitte vastaan.

<span id="an_7:16">7:16</span> Minä siis iloitsen, että minä kaikissa
asioissa teihin taidan luottaa.

<span id="an_8:1">8:1</span> Mutta minä teen teille tiettäväksi, rakkaat
veljet, Jumalan armon, joka Makedonian seurakuntiin annettu on;

<span id="an_8:2">8:2</span> Sillä heidän ilonsa oli ylönpalttinen, kuin
heitä monen vaivan kautta koeteltiin, ja vaikka he sangen köyhät olivat,
ovat he kuitenkin runsaasti kaikessa yksinkertaisuudessa antaneet.

<span id="an_8:3">8:3</span> Sillä he olivat kaikesta voimastansa (sen
minä todistan) ja ylitsekin voimansa hyväntahtoiset,

<span id="an_8:4">8:4</span> Ja meitä suurella ahkeruudella rukoilivat,
että me ottaisimme vastaan sen hyvän työn ja sen palveluksen
osallisuuden, joka pyhäin varaksi koottu oli.

<span id="an_8:5">8:5</span> Ja ei niinkuin me toivoimme, vaan he
antoivat itsensä ensisti Herralle ja (sitte) meille Jumalan tahdon
kautta.

<span id="an_8:6">8:6</span> Että meidän pitäis Titusta neuvoman, että,
niinkuin hän oli ennen ruvennut, hänen pitäis senkaltaisen hyvän työn
niin teidän seassanne päättämän;

<span id="an_8:7">8:7</span> Mutta niinkuin te olette kaikissa rikkaat,
uskossa ja sanassa, ja taidossa ja kaikkinaisessa ahkeruudessa, ja
teidän rakkaudessanne meidän kohtaamme, (niin sovittakaat siis), että te
myös tässä armossa rikkaat olisitte.

<span id="an_8:8">8:8</span> Enpä minä vaatimisesta sitä sano, vaan
muiden ahkeruudesta koettelen minä myös teidän rakkautenne vakuutta.

<span id="an_8:9">8:9</span> Sillä te tiedätte meidän Herran Jesuksen
Kristuksen armon, että hän rikkaana ollessansa tuli kuitenkin teidän
tähtenne köyhäksi, että te hänen köyhyytensä kautta rikkaaksi tulisitte.

<span id="an_8:10">8:10</span> Minun neuvoni minä tästä annan; sillä se
on teille hyödyllinen, että te olette ennen ruvenneet ei ainoasti sitä
tekemään, vaan jo menneenä vuonna tahdoitte sitä.

<span id="an_8:11">8:11</span> Täyttäkäät siis nyt se työ, jonka te
rupesitte, että niinkuin tahto valmis oli, te myös sen voimanne perästä
täyttäisitte.

<span id="an_8:12">8:12</span> Sillä jos joku edellä mielellinen on,
niin hän on otollinen varansa jälkeen, ja ei sen jälkeen, joka ei
hänellä ole.

<span id="an_8:13">8:13</span> Ei niin luullen, että muilla pitää oleman
huojennus ja teillä ahdistus, vaan että se tasan olis, niin palvelkaan
teidän rikkautenne heidän köyhyyttänsä tällä ajalla,

<span id="an_8:14">8:14</span> Että myös heidän rikkautensa teidän
puuttumistanne palvelis, että tasan tapahtuis,

<span id="an_8:15">8:15</span> Niinkuin kirjoitettu on: joka paljon
kokosi, ei hänellä ollut liiaksi, ja joka vähän kokosi, ei häneltä
mitään puuttunut.

<span id="an_8:16">8:16</span> Mutta Jumalan olkoon kiitos, joka
senkaltaisen ahkeruuden antoi Tituksen sydämeen teidän tähtenne!

<span id="an_8:17">8:17</span> Sillä hän otti sen neuvon hyväksi, ja
tosin oli sitä ahkerampi, että hän läksi mielellänsä teidän tykönne.

<span id="an_8:18">8:18</span> Mutta me olemme hänen kanssansa
lähettäneet veljen, jota evankeliumissa kiitetään kaikissa
seurakunnissa.

<span id="an_8:19">8:19</span> (Mutta ei se ainoasti, vaan hän on myös
säätty seurakunnilta meidän matkakumppaniksemme tämän armon kanssa, joka
meidän kauttamme Herran kunniaksi toimitetaan, ja teidän hyvän tahtonne
koettelemiseksi,)

<span id="an_8:20">8:20</span> Karttain sitä, ettei kenkään meitä
panettelisi senkaltaisen rikkaan avun puolesta, joka meidän kauttamme
toimitetaan.

<span id="an_8:21">8:21</span> Sillä me ahkeroitsemme sitä, mikä
kunniallinen on, ei ainoasti Herran edessä, vaan myös ihmisten edessä.

<span id="an_8:22">8:22</span> Ja me olemme heidän kanssansa lähettäneet
meidän veljemme, jonka me monessa olemme usiasti koetelleet, että hän
ahkera on, ja vielä nyt paljoa ahkerampi, suurella uskalluksella, joka
on teidän tykönne,

<span id="an_8:23">8:23</span> Sekä Tituksen puolesta, joka minun
kumppanini on ja apulaiseni teidän seassanne, että myös meidän veljeimme
tähden, jotka ovat seurakuntain apostolit, Kristuksen kunnia.

<span id="an_8:24">8:24</span> Osoittakaat siis teidän rakkautenne
merkki ja meidän kerskaamisemme teistänne niitä kohtaan, julkisesti
seurakunnankin edessä.

<span id="an_9:1">9:1</span> Sillä siitä avusta, joka pyhille annetaan,
ei tarvitse minun teille kirjoittaa.

<span id="an_9:2">9:2</span> Sillä minä tiedän teidän hyvä tahtonne,
jota minä teidän tähtenne kehun Makedonialaisille, että Akaja on ollut
jo ajastajan valmis ja että te olette monta siihen kiivaudellanne
kehoittaneet.

<span id="an_9:3">9:3</span> Kuitenkin minä olen tämän veljen sentähden
lähettänyt, ettei meidän kerskaamisemme teistä tässä asiassa tyhjäksi
tulisi, että (niinkuin minä sanoin) te valmiit olisitte,

<span id="an_9:4">9:4</span> Ettemme, jos Makedonialaiset minun kanssani
tulevat, ja ei löydä teitä valmiina, me silloin (en minä sano: te)
senkaltaisesta kerskauksesta häpiään tulisi.

<span id="an_9:5">9:5</span> Sentähden näin minä tarpeelliseksi veljiä
neuvoa, että he ensin menevät teidän tykönne ja edellä valmistavat
teidän ennen luvatun hyvän lahjanne, että se valmis olis, niinkuin hyvä
teko ja ei niinkuin vaatimus.

<span id="an_9:6">9:6</span> Mutta sen minä sanon: joka tiiviisti
kylvää, sen pitää myös tiiviisti niittämän, joka siunauksessa kylvää,
sen pitää myös siunauksessa niittämän,

<span id="an_9:7">9:7</span> Kukin sydämensä ehdon jälkeen, ei
ylönmielin eli vaatein; sillä iloista antajaa Jumala rakastaa.

<span id="an_9:8">9:8</span> Mutta Jumala on väkevä niin sovittamaan,
että kaikkinainen armo teidän seassanne ylönpalttiseksi tulis, että
teillä kaikissa aina yltäkyllä olis, ja olisitte rikkaat kaikkiin hyviin
töihin;

<span id="an_9:9">9:9</span> (Niinkuin kirjoitettu on: hän on
hajoittanut ja antanut köyhille: hänen vanhurskautensa pysyy
ijankaikkisesti.

<span id="an_9:10">9:10</span> Mutta joka siemenen kylväjälle antaa, hän
teillekin antaa leivän syödäksenne, ja lisää teidän siemenenne, ja
kasvattaa teidän vanhurskautenne hedelmän,)

<span id="an_9:11">9:11</span> Että te kaikissa rikkaaksi tulisitte,
kaikella yksinkertaisuudella, joka meidän kauttamme Jumalalle kiitoksen
vaikuttaa.

<span id="an_9:12">9:12</span> Sillä tämän viran palvelus ei ainoastaan
täytä sitä, mikä pyhiltä puuttuu, vaan on siihen yltäkylläinen, että
moni kiittää Jumalaa,

<span id="an_9:13">9:13</span> (Tämän palveluksen koettelemuksen kautta
ylistäin Jumalaa teidän nöyrän tunnustuksenne tähden Kristuksen
evankeliumissa, ja myös teidän yksinkertaisen tasajaon tähden, heidän ja
kaikkein kohtaan,)

<span id="an_9:14">9:14</span> Ja heidän rukouksissansa teidän
edestänne, jotka teitä ikävöitsevät, sen ylönpalttisen Jumalan armon
tähden, joka teissä on.

<span id="an_9:15">9:15</span> Mutta kiitos olkoon Jumalan hänen
sanomattoman lahjansa edestä!

<span id="an_10:1">10:1</span> Mutta minä Paavali neuvon teitä
Kristuksen siveyden ja vakuuden tähden, minä, joka teidän tykönänne
ollessani kehno olen, vaan poissa ollessani olen rohkia teitä vastaan.

<span id="an_10:2">10:2</span> Mutta minä rukoilen teitä, ettei minua
vaadittaisi rohkiaksi tykönä ollessani, niinkuin minulla luullaan
rohkeus muutamia vastaan olevan, jotka meidän luulevat lihan jälkeen
vaeltavan.

<span id="an_10:3">10:3</span> Sillä ehkä me lihassa vaellamme, emmepä
me sentähden lihan jälkeen sodi.

<span id="an_10:4">10:4</span> Sillä meidän sota-aseemme ei ole
lihalliset, vaan väkevät Jumalan edessä kukistamaan varjeluksia.

<span id="an_10:5">10:5</span> Ja me maahan lyömme aivoitukset ja kaiken
korkeuden, joka hänensä korottaa Jumalan tuntemista vastaan, ja vangiksi
otamme kaiken ajatuksen Kristuksen kuuliaisuuden alle,

<span id="an_10:6">10:6</span> Ja olemme valmiit kostamaan kaikkea
kovakorvaisuutta, kuin teidän kuuliaisuutenne täytetään.

<span id="an_10:7">10:7</span> Katsotteko te niiden jälkeen, mitkä
silmäin edessä ovat? Jos joku uskaltaa sen päälle, että hän on
Kristuksen oma, se ajatelkaan itsellänsä, että niinkuin hän on
Kristuksen oma, niin olemme mekin Kristuksen omat.

<span id="an_10:8">10:8</span> Sillä jos minä vielä enemmän kerskaisin
meidän vallastamme, jonka Herra meille antanut on teidän
parannukseksenne, ja ei kadotukseksenne, enpä minä häpeäisi,

<span id="an_10:9">10:9</span> Etten minä näkyisi teitä lähetyskirjoilla
peljättäväni.

<span id="an_10:10">10:10</span> Sillä lähetyskirjat (sanovat he) ovat
raskaat ja väkevät, mutta ruumiillinen läsnäolemus on heikko ja puhe on
ylönkatsottu.

<span id="an_10:11">10:11</span> Senkaltainen ajatelkaan, että niinkuin
me olemme lähetysvirkain kautta sanoissa poissa-ollessamme, niin me myös
olemme itse työllä läsnä-ollessamme.

<span id="an_10:12">10:12</span> Sillä emmepä me rohkene meitämme lukea
eli verrata niihin, jotka itsiänsä ylistävät; mutta että he itse
heillänsä heitänsä mittaavat ja pitävät ainoastaan itse heistänsä, niin
ei he mitään ymmärrä.

<span id="an_10:13">10:13</span> Mutta emme meitämme kerskaa ylitse
määrän, vaan ainoastaan kohtuullisen määrätyn mitan jälkeen, jonka
Jumala meille mitannut on, joka myös teihinkin ulottuu.

<span id="an_10:14">10:14</span> Sillä emmepä me itsiämme leviämmältä
anna ulos kuin sopii, niinkuin emme oliskaan teihin ulottuneet; sillä me
olemme jo hamaan teidän tykönne Kristuksen evankeliumilla tulleet.

<span id="an_10:15">10:15</span> Ja emme kerskaa meitämme ylitse määrän
vieraissa töissä; vaan me toivomme, kuin teidän uskonne kasvaa teissä,
että mekin meidän määrämme jälkeen tahdomme levitä yltäkylläisesti,

<span id="an_10:16">10:16</span> Evankeliumia saarnaamaan niille, jotka
tuolla puolen teitä asuvat: emmekä meitämme kerskaa niistä, jotka
vieraan mitan jälkeen valmistetut ovat.

<span id="an_10:17">10:17</span> Mutta joka kerskaa, se kerskatkaan
Herrassa;

<span id="an_10:18">10:18</span> Sillä joka itsiänsä kiittää, ei se ole
koeteltu, vaan se, jota Herra kiittää.

<span id="an_11:1">11:1</span> Oi jospa te vähänkin minun tyhmyyttäni
kärsisitte! Ja tosin te minua kärsitte.

<span id="an_11:2">11:2</span> Sillä minä kiivaan teitä Jumalan
kiivaudella. Sillä minä olen teitä kihlannut yhdelle miehelle, että minä
puhtaan neitseen Kristukselle tuottaisin.

<span id="an_11:3">11:3</span> Mutta minä pelkään, että niinkuin kärme
vietteli Evan kavaluudellansa, niin myös teidän taitonne turmellaan
siitä yksinkertaisuudesta, joka on Kristuksessa.

<span id="an_11:4">11:4</span> Sillä jos se, joka teidän tykönne tulee,
toisesta Jesuksesta teille saarnaa, josta emme saarnanneet, taikka jos
te toisen hengen saatte, jota ette ole saaneet, eli toisen evankeliumin,
jota ette ole ottaneet vastaan, niin te sen oikein kärsitte.

<span id="an_11:5">11:5</span> Sillä minä arvaan, etten minä ole ollut
halvempi niitä kaikkein korkeimpia apostoleita.

<span id="an_11:6">11:6</span> Ja ehkä minä olen puheessa
yksinkertainen, niin en minä ole tiedossa yksinkertainen; kuitenkin
olemme me kyllä kaikille teille tiettävät.

<span id="an_11:7">11:7</span> Eli olenko minä syntiä tehnyt, että minä
olen itseni alentanut, että te ylennettäisiin, että minä olen teille
Jumalan evankeliumia ilman palkkaa ilmoittanut?

<span id="an_11:8">11:8</span> Ja olen muut seurakunnat ryöstänyt, ja
heiltä palkan ottanut, jolla minä teitä palvelin? Ja kuin minä olin
teidän tykönänne ja minulta jotakin puuttui, enpä minä ketään
rasittanut.

<span id="an_11:9">11:9</span> Sillä mitä minulta puuttui, sen veljet
täyttivät, jotka Makedoniasta tulivat. Ja niin minä pidin itseni
kaikissa, etten minä kenenkään kuormana ollut, ja tahdon vieläkin minuni
niin pitää.

<span id="an_11:10">11:10</span> Niin totta kuin Kristuksen totuus
minussa on, niin ei tämä kerskaus pidä minulta Akajan maakunnissa
otettaman pois.

<span id="an_11:11">11:11</span> Minkätähden? Senkötähden, etten minä
teitä rakasta? Sen Jumala tietää.

<span id="an_11:12">11:12</span> Mutta mitä minä teen, sen minä tahdon
tehdä, että minä heiltä tilan ottaisin pois, jotka etsivät tilaa
kerskata, että he ovat niin kuin me.

<span id="an_11:13">11:13</span> Sillä senkaltaiset väärät apostolit ja
petolliset työntekijät teeskelevät itsensä Kristuksen apostoleiksi.

<span id="an_11:14">11:14</span> Ei myös ihmekään ole; sillä itse
saatana muuttaa itsensä valkeuden enkeliksi.

<span id="an_11:15">11:15</span> Ei siis se ole suuri, jos myös hänen
palveliansa itsensä asettelevat niinkuin he olisivat vanhurskauden
saarnaajat, joiden loppu pitää oleman heidän töittensä perään.

<span id="an_11:16">11:16</span> Taas sanon minä, ettei yhdenkään pidä
minua tyhmäksi luuleman; vaan ellei niin ole, niin ottakaat minua
vastaan niinkuin tyhmääkin, että minä myös vähä kerskaisin.

<span id="an_11:17">11:17</span> Sitä mitä minä nyt puhun, en minä puhu
niinkuin Herrassa, vaan niinkuin tyhmyydessä, että me nyt kerskaamaan
ruvenneet olemme.

<span id="an_11:18">11:18</span> Koska moni kerskaa lihan jälkeen, niin
minäkin tahdon kerskata.

<span id="an_11:19">11:19</span> Sillä te kärsitte mielellänne tyhmiä,
että te viisaat olette.

<span id="an_11:20">11:20</span> Te kärsitte, jos joku teitä orjuuteen
vaatii, jos joku teitä syö, jos joku teiltä jotakin ottaa, jos joku
itsensä korottaa, jos joku teitä lyö kasvoille.

<span id="an_11:21">11:21</span> Sen minä sanon häväistyksen tähden,
niinkuin me heikot olisimme: mihinkä joku uskaltaa, (minä puhun
tyhmyydessä,) siihen minäkin uskallan.

<span id="an_11:22">11:22</span> He ovat Hebrealaiset, minä myös. He
ovat Israelilaiset, minä myös. He ovat Abrahamin siemen, minä myös.

<span id="an_11:23">11:23</span> He ovat Kristuksen palveliat, (minä
puhun tyhmästi,) paljoa enemmin minä olen. Minä olen enemmän työtä
tehnyt. Minä olen enemmän haavoja kärsinyt. Minä olen useammin vankina
ollut. Usein olen kuoleman hädässä ollut.

<span id="an_11:24">11:24</span> Juudalaisilta olen minä viidesti
neljäkymmentä haavaa saanut, yhtä vailla.

<span id="an_11:25">11:25</span> Kolmasti olen vitsoilla piesty. Olin
kerran kivitetty. Kolmasti olen minä tullut haaksirikkoon. Yön ja päivän
olin minä meren syvyydessä.

<span id="an_11:26">11:26</span> Minä olen usein vaeltanut, minä olen
ollut veden hädässä, ryövärien keskellä, hädässä Juudalaisten keskellä,
hädässä pakanain keskellä, hädässä kaupungeissa, hädässä korvessa,
hädässä merellä, hädässä viekasten veljien seassa,

<span id="an_11:27">11:27</span> Työssä ja tuskassa, paljossa
valvomisessa, nälässä ja janossa, paljossa paastossa, vilussa ja
alastomuudessa,

<span id="an_11:28">11:28</span> Ilman niitä mitkä muutoin tapahtuvat,
nimittäin, että minua joka päivä vaivataan ja pidän surun kaikista
seurakunnista.

<span id="an_11:29">11:29</span> Kuka on heikko, ja en minä myös
heikoksi tule? Kuka pahoitetaan, ja en minä pala?

<span id="an_11:30">11:30</span> Että minun pitää nyt kerskaaman, niin
minä kerskaan heikkoudestani.

<span id="an_11:31">11:31</span> Jumala ja meidän Herran Jesuksen
Kristuksen Isä, joka olkoon ylistetty ijankaikkisesti! tietää, etten
minä valehtele.

<span id="an_11:32">11:32</span> Damaskussa Aretaan kuninkaan maanvanhin
vartioitsi Damaskun kaupunkia ja tahtoi minun ottaa kiinni.

<span id="an_11:33">11:33</span> Ja minä laskettiin maahan muurin
akkunasta korissa, ja pääsin niin hänen käsistänsä.

<span id="an_12:1">12:1</span> Ei minun ole hyvää kerskaamisestani;
tulen kuitenkin näkyihin ja Herran ilmoituksiin.

<span id="an_12:2">12:2</span> Minä tunnen ihmisen Kristuksessa ennen
neljäätoistakymmentä ajastaikaa, (oliko hän ruumiissa, en minä tiedä,
eli oliko hän ulkona ruumiista, en minä sitäkään tiedä; Jumala sen
tietää:) se temmattiin ylös hamaan kolmanteen taivaasen.

<span id="an_12:3">12:3</span> Ja minä tunnen sen ihmisen, (jos hän
ruumiissa taikka ulkona ruumiista oli, en minä tiedä; Jumala sen
tietää:)

<span id="an_12:4">12:4</span> Hän temmattiin ylös paradisiin ja kuuli
sanomattomia sanoja, joita ei yhdenkään ihmisen sovi puhua.

<span id="an_12:5">12:5</span> Siitä minä kerskaan; mutta en minä
itsestäni kerskaa, vaan minun heikkoudestani.

<span id="an_12:6">12:6</span> Sillä jos minä tahtoisin kerskata, niin
en minä tekisi tyhmästi; sillä minä tahdon totuuden sanoa. Mutta
kuitenkin minä itseni siinä pidätän, ettei joku minua korkiammaksi
lukisi, kuin hän minun näkee eli minusta kuulee.

<span id="an_12:7">12:7</span> Ja ettei ilmoitusten ylönpalttisuus minua
ylen paljon korottaisi, on pistin annettu minun lihaani, nimittäin
saatanan enkeli, rusikoitsemaan minua, etten minä itsiäni ylen paljon
korottaisi.

<span id="an_12:8">12:8</span> Sentähden olen minä kolmasti Herraa
rukoillut, että hän läksis minusta.

<span id="an_12:9">12:9</span> Ja hän sanoi minulle: tyydy minun
armooni; sillä minun voimani on heikoissa väkevä. Sentähden minä
mielelläni kerskaan heikkoudestani, että Kristuksen voima minussa asuis.

<span id="an_12:10">12:10</span> Sentähden iloitsen minä heikkoudessa,
ylönkatseissa, hädissä, vainoissa ja ahdistuksissa Kristuksen tähden;
sillä koska minä heikko olen, niin minä väkeväkin olen.

<span id="an_12:11">12:11</span> Minä olen tällä kerskaamisella tyhmäksi
tullut; te olette minua siihen vaatineet. Sillä minua piti teiltä
kiitettämän, etten minä ensinkään vähempi ole kuin korkeimmatkaan
apostolit, ehken minä mitään ole.

<span id="an_12:12">12:12</span> Niin ovat tosin apostolin merkit teidän
seassanne tapahtuneet kaikella kärsivällisyydellä, merkeillä, ihmeillä
ja voimallisilla töillä.

<span id="an_12:13">12:13</span> Mitäs te muita seurakuntia huonommat
olette, paitsi sitä, etten minä itse teidän kuormananne ollut? Antakaat
minulle se vääryys anteeksi.

<span id="an_12:14">12:14</span> Katso, minä olen valmis kolmannen
kerran teidän tykönne tulemaan, ja en tahdo ensinkään teitä rasittaa;
sillä enpä minä etsi teidän omaanne, vaan teitä; sillä ei lasten pidä
tavaraa kokooman vanhempainsa varaksi, vaan vanhemmat lapsillensa.

<span id="an_12:15">12:15</span> Mutta mielelläni minä tahdon kuluttaa
ja itseni annettaa ulos teidän sieluinne edestä, vaikka te vähän minua
rakastatte, joka kuitenkin sangen paljon teitä rakastan.

<span id="an_12:16">12:16</span> Mutta olkoon sillänsä, etten minä ole
teitä raskauttanut; mutta että minä olin kavala, niin minä olen teidät
petoksella saavuttanut.

<span id="an_12:17">12:17</span> Olenko minä keltään mitään vaatinut
niiden tähden, jotka minä teille lähettänyt olen?

<span id="an_12:18">12:18</span> Minä olen Titusta neuvonut, ja lähetin
hänen kanssansa yhden veljen: onkos Titus jotakin teiltä vaatinut?
Emmekö me ole yhdessä hengessä vaeltaneet? Emmekö me ole yksiä jälkiä
myöten käyneet?

<span id="an_12:19">12:19</span> Luuletteko taas, että me vastaamme
edestämme teidän edessänne? Me puhumme Kristuksessa, Jumalan edessä;
mutta kaikki nämät, rakkaat veljet, teidän parannukseksenne;

<span id="an_12:20">12:20</span> Sillä minä pelkään, etten minä tultuani
teitä löydä senkaltaisena kuin minä tahdon, ja te myös löydätte minun,
ei niinkuin te tahtoisitte: ettei siellä riidat, kateudet, vihat, torat,
panetukset, parjaukset, paisumiset ja kapinat olisi:

<span id="an_12:21">12:21</span> Ettei taas minun palattuani minun
Jumalani teidän tykönänne minua nöyryyttäisi ja minun pitäis monen
tähden murehtiman, jotka ennen rikkoneet ovat ja ei ole itsiänsä
parantaneet siitä saastaisuudesta ja huoruudesta ja haureudesta, jota he
tehneet ovat.

<span id="an_13:1">13:1</span> Nyt minä kolmannen kerran tulen teidän
tykönne. Niin pitää kahden eli kolmen suun kautta kaikkinaiset asiat
kiinnitettämän.

<span id="an_13:2">13:2</span> Minä olen ennenkin sen teille sanonut ja
vieläkin edellä sanon, niinkuin toisella kerralla läsnäollessani, ja
kirjoitan nyt poissa-ollessani niille, jotka ennen syntiä tehneet
olivat, ja muille kaikille, että jos minä sinne tulen, niin en minä
säästä,

<span id="an_13:3">13:3</span> Että te kerran saatte tietää, kuka
minussa puhuu, nimittäin Kristus, joka ei suinkaan ole heikko teidän
kohtaanne, vaan hän on väkevä teissä.

<span id="an_13:4">13:4</span> Ja ehkä hän oli ristiinnaulittu
heikkoudessa, niin hän kuitenkin elää Jumalan voimassa; sillä myös me
olemme heikot hänessä, mutta meidän pitää elämän hänen kanssansa Jumalan
voimassa teidän tykönänne.

<span id="an_13:5">13:5</span> Koetelkaat teitänne, jos te olette
uskossa, kokekaat teitänne: eli ettekö te itsiänne tunne, että Jesus
Kristus on teissä? ellei niin ole, että te kelvottomat olette.

<span id="an_13:6">13:6</span> Mutta minä toivon, että te tunnette,
ettemme kelvottomat ole.

<span id="an_13:7">13:7</span> Ja minä rukoilen Jumalaa, ettette mitään
pahaa tekisi, ei että me kelvolliseksi näkyisimme, vaan että te hyvää
tekisitte ja me olisimme niinkuin kelvottomat.

<span id="an_13:8">13:8</span> Sillä emme mitään voi totuutta vastaan,
vaan totuuden puolesta.

<span id="an_13:9">13:9</span> Mutta me iloitsemme, kuin me heikot
olemme ja te voimalliset olette, jota me myös toivotamme, nimittäin
teidän täydellisyyttänne.

<span id="an_13:10">13:10</span> Sentähden minä myös poissa-ollessani
näitä kirjoitan, ettei minun pitäisi läsnä-ollessani kova oleman, sen
voiman jälkeen, jonka Herra antoi minulle rakennukseksi ja ei
kukistukseksi.

<span id="an_13:11">13:11</span> Viimein, rakkaat veljet, iloitkaat,
olkaat täydelliset, lohduttakaat teitänne, olkaat yksimieliset, olkaat
rauhalliset, niin rakkauden ja rauhan Jumala on teidän kanssanne.

<span id="an_13:12">13:12</span> Tervehtikäät teitänne keskenänne
pyhällä suunantamisella.

<span id="an_13:13">13:13</span> (H13:12) Kaikki pyhät teitä
tervehtivät.

<span id="an_13:14">13:14</span> (H13:13) Meidän Herran Jesuksen
Kristuksen armo ja Jumalan rakkaus ja Pyhän Hengen osallisuus olkoon
kaikkein teidän kanssanne! Amen.

------------------------------------------------------------------------

[Next: Galatians](gal)
