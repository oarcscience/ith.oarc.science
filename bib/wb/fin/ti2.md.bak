[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti1)  [Next](tit.md) 

------------------------------------------------------------------------

### Finnish Bible: 2 Timothy

<span id="an_1:1">1:1</span> Paavali, Jesuksen Kristuksen apostoli
Jumalan tahdon kautta elämän lupauksen jälkeen, joka on Kristuksessa
Jesuksessa:

<span id="an_1:2">1:2</span> Minun rakkaalle pojalleni Timoteukselle
armo, laupius ja rauha Isältä Jumalalta ja Jesukselta Kristukselta
meidän Herraltamme!

<span id="an_1:3">1:3</span> Minä kiitän Jumalaa, jota minä hamasta
minun esivanhemmistani palvelen puhtaalla omallatunnolla, että minä
lakkaamatta sinua yöllä ja päivällä minun rukouksissani muistan,

<span id="an_1:4">1:4</span> Ja haluan sinua nähdä, koska minä sinun
kyynelees muistan, että minä ilolla täytettäisiin,

<span id="an_1:5">1:5</span> Kuin minun mieleeni tulee se vilpitön usko,
joka sinussa on, joka ennen sinun isossa äidissäs Loidassa myös asui ja
sinun äidissäs Eunikassa ja, kuin minä totisesti tiedän, sinussakin.

<span id="an_1:6">1:6</span> Jonka tähden minä sinua neuvon, ettäs
herätät sen Jumalan lahjan, joka sinussa on, minun kätteni
päällepanemisen kautta;

<span id="an_1:7">1:7</span> Sillä ei Jumala ole meille antanut pelvon
henkeä, vaan väkevyyden, rakkauden ja raittiuden.

<span id="an_1:8">1:8</span> Sentähden älä häpeä meidän Herran Jesuksen
Kristuksen todistusta eikä minua, joka hänen vankinsa olen; vaan ole
osallinen evankeliumin vaivassa, Jumalan voiman jälkeen,

<span id="an_1:9">1:9</span> Joka meitä on autuaaksi tehnyt ja pyhällä
kutsumisella kutsunut, ei meidän töidemme perästä, vaan aivoituksensa ja
armonsa jälkeen, joka meille Kristuksessa Jesuksessa ennen ijankaikkisia
aikoja annettu on,

<span id="an_1:10">1:10</span> Mutta nyt meidän Vapahtajamme Jesuksen
Kristuksen ilmestyksen kautta julistettu, joka kuoleman otti pois ja
elämän ja kuolemattomuuden toi evankeliumin kautta valkeuteen,

<span id="an_1:11">1:11</span> Johonka minä olen pantu saarnaajaksi ja
apostoliksi ja pakanain opettajaksi.

<span id="an_1:12">1:12</span> Jonka tähden minä myös näitä kärsin, ja
en kuitenkaan häpee; sillä minä tiedän, kenen päälle minä uskon, ja olen
luja, että hän voi minulle kätkeä minun uskotun kaluni siihen päivään
asti.

<span id="an_1:13">1:13</span> Pysy siis niiden terveellisten sanain
muodossa, jotka sinä minulta kuullut olet, uskossa ja rakkaudessa, joka
on Kristuksessa Jesuksessa.

<span id="an_1:14">1:14</span> Tämä hyvä uskottu kalu kätke Pyhän Hengen
kautta, joka meissä asuu.

<span id="an_1:15">1:15</span> Sinä tiedät sen, että kaikki, jotka
Asiassa ovat, luopuivat minusta, joista on Phygellus ja Hermogenes.

<span id="an_1:16">1:16</span> Herra antakoon laupiutensa Onesiphorin
perheelle, joka minun usein virvoittanut on ja ei minun kahleitani
hävennyt,

<span id="an_1:17">1:17</span> Vaan etsi minua visusti Roomissa
ollessansa, ja löysi minun.

<span id="an_1:18">1:18</span> Herra antakoon hänen löytää laupiuden
sinä päivänä Herran tykönä! Ja kuinka monessa asiassa hän minulle
Ephesossa oli avullinen, sinä parhain tiedät.

<span id="an_2:1">2:1</span> Vahvista siis sinus, minun poikani, sen
armon kautta, joka Jesuksessa Kristuksessa on.

<span id="an_2:2">2:2</span> Ja mitä sinä olet minulta monen todistajan
kautta kuullut, niin käske uskollisille ihmisille, jotka myös muita
olisivat soveliaat opettamaan.

<span id="an_2:3">2:3</span> Kärsi vaivaa niinkuin luja Jesuksen
Kristuksen sotamies.

<span id="an_2:4">2:4</span> Ei yksikään sotamies sekoita itsiänsä
elatuksen menoihin, sille kelvataksensa, joka hänen sotaan ottanut on.

<span id="an_2:5">2:5</span> Ja jos joku kilvoittelee, niin ei hän
kruunata, ellei hän toimellisesti kilvoittele.

<span id="an_2:6">2:6</span> Peltomiehen, joka pellon rakentaa, pitää
ensin hedelmästä nautitseman.

<span id="an_2:7">2:7</span> Ymmärrä, mitä minä sanon: Herra antakoon
sinulle ymmärryksen kaikissa;

<span id="an_2:8">2:8</span> Muista Jesuksen Kristuksen päälle, joka
kuolleista noussut on: Davidin siemenestä minun evankeliumini jälkeen,

<span id="an_2:9">2:9</span> Jossa minä vaivaa kärsin kahleisiin asti
niinkuin pahantekiä; vaan ei Jumalan sana ole sidottu.

<span id="an_2:10">2:10</span> Sentähden minä kärsin kaikki valittuin
tähden, että hekin saisivat Jesuksessa Kristuksessa autuuden,
ijankaikkisen kunnian kanssa.

<span id="an_2:11">2:11</span> Se on totinen sana: jos me ynnä olemme
kuolleet, niin me myös ynnä elämme;

<span id="an_2:12">2:12</span> Jos me kärsimme, niin me myös ynnä
hallitsemme; jos me hänen kiellämme, niin hän meidätkin kieltää;

<span id="an_2:13">2:13</span> Ellemme usko, niin hän pysyy kuitenkin
uskollisena, joka ei itsiänsä kieltää taida.

<span id="an_2:14">2:14</span> Näitä neuvo ja todista Herran edessä,
ettei he sanoista riitelisi, joka ei mihinkään kelpaa, vaan ainoastaan
luovuttamaan niitä jotka kuulevat.

<span id="an_2:15">2:15</span> Pyydä itses Jumalalle osoittaa
toimelliseksi ja laittamattomaksi työntekijäksi, joka oikein totuuden
sanan jakaa.

<span id="an_2:16">2:16</span> Mutta siivottomat ja kelvottomat sanat
hylkää, jotka paljon jumalatointa menoa saattavat.

<span id="an_2:17">2:17</span> Ja heidän puheensa syö ympäriltänsä
niinkuin ruumiin mato; joista on Hymeneus ja Philetus,

<span id="an_2:18">2:18</span> Jotka totuudesta ovat erehtyneet, sanoen
ylösnousemisen jo tapahtuneen, ja ovat muutamat uskosta kääntäneet.

<span id="an_2:19">2:19</span> Mutta Jumalan vahva perustus kuitenkin
pysyy, joka tällä kiinnitetty on: Herra tuntee omansa: ja lakatkaan
jokainen vääryydestä, joka Kristuksen nimeä mainitsee.

<span id="an_2:20">2:20</span> Mutta suuressa huoneessa ei ole
ainoastaan kultaiset ja hopiaiset astiat, vaan myös puiset ja saviset,
ja muutamat tosin kunniaksi, mutta muutamat häpiäksi.

<span id="an_2:21">2:21</span> Jos joku itsensä senkaltaisista ihmisistä
puhdistaa, se tulee kunniaan pyhitetyksi astiaksi, perheenisännälle
tarpeelliseksi ja kaikkiin hyviin töihin valmistetuksi.

<span id="an_2:22">2:22</span> Nuoruuden himot vältä; mutta noudata
vanhurskautta, uskoa, rakkautta ja rauhaa kaikkein niiden kanssa, jotka
puhtaasta sydämestä Herraa rukoilevat.

<span id="an_2:23">2:23</span> Hullut ja turhat kysymykset hylkää,
tietäen, että ne ainoastaan riidat synnyttävät.

<span id="an_2:24">2:24</span> Mutta ei Herran palvelian tule riitaisen
olla, vaan siviän jokaista kohtaan, opettavaisen, pahoja kärsiväisen.

<span id="an_2:25">2:25</span> Hiljaisuudessa nuhtelevaisen
vastahakoisia; jos Jumala heille joskus antais parannuksen totuutta
ymmärtämään,

<span id="an_2:26">2:26</span> Ja he jälleen katuisivat ja perkeleen
paulasta pääsisivät, jolta he hänen tahtonsa jälkeen vangitut ovat.

<span id="an_3:1">3:1</span> Mutta sen sinun pitää tietämän, että
viimeisinä päivinä vaaralliset ajat lähenevät;

<span id="an_3:2">3:2</span> Sillä ne ihmiset, jotka itsiänsä
rakastavat, ahneet, kerskaajat, ylpiät, pilkkaajat, vanhemmillensa
tottelemattomat, kiittämättömät, jumalattomat,

<span id="an_3:3">3:3</span> Haluttomat, sopimattomat, laittajat,
irtaalliset, kiukkuiset, kateet,

<span id="an_3:4">3:4</span> Pettäjät, tuimat, paisuneet, jotka enemmin
hekumaa kuin Jumalaa rakastavat,

<span id="an_3:5">3:5</span> Joilla on jumalinen meno olevinansa, mutta
sen voiman he kieltävät pois. Karta siis senkaltaisia.

<span id="an_3:6">3:6</span> Sillä ne ovat niitä, jotka huoneesta
huoneeseen juoksevat ja vaimoväen vangiksi vievät, jotka synneillä
rasitetut ovat ja moninaisten himoin kanssa käyvät,

<span id="an_3:7">3:7</span> Aina oppivaiset, ja ei koskaan totuuden
tuntoon tulevaiset.

<span id="an_3:8">3:8</span> Mutta niinkuin Jannes ja Jambres olivat
Mosesta vastaan, niin nämätkin ovat totuutta vastaan: ne ovat ihmiset
taidosta turmellut ja kelvottomat uskoon.

<span id="an_3:9">3:9</span> Mutta ei heidän pidä silleen menestymän;
sillä heidän hulluutensa pitää kaikille julki tuleman, niinkuin
niidenkin oli.

<span id="an_3:10">3:10</span> Mutta sinä olet seurannut minun
opetustani, säätyäni, aivoitustani, uskoani, pitkämielisyyttäni,
rakkauttani, kärsivällisyyttäni,

<span id="an_3:11">3:11</span> Vainoomisiani, vaivojani, jotka minulle
Antiokiassa, Ikoniossa ja Lystrassa tapahtuivat, jotka vainoomiset minä
kärsin, ja kaikista on minun Herra päästänyt.

<span id="an_3:12">3:12</span> Mutta myös kaikkein, jotka jumalisesti
Jesuksessa Kristuksessa elää tahtovat, pitää vainoa kärsimän.

<span id="an_3:13">3:13</span> Mutta pahoille ja petollisille ihmisille
on tapahtuva jota edemmä sitä pahemmin, sekä vietteliöille että
vietellyille.

<span id="an_3:14">3:14</span> Mutta pysy niissä, joita sinä oppinut
olet ja sinulle uskottu on, tietäen keneltäs oppinut olet,

<span id="an_3:15">3:15</span> Ja ettäs jo lapsuudesta olet Pyhän
Raamatun taitanut, joka sinun taitaa autuuteen neuvoa, sen uskon kautta,
joka on Kristuksessa Jesuksessa.

<span id="an_3:16">3:16</span> Sillä kaikkinainen kirjoitus on Jumalalta
annettu, ja tarpeellinen opiksi, nuhteeksi, ojennukseksi, kuritukseksi,
joka on vanhurskaudessa:

<span id="an_3:17">3:17</span> Että Jumalan ihminen täydellinen olis, ja
kaikkiin hyviin töihin sovelias.

<span id="an_4:1">4:1</span> Niin minä siis todistan Jumalan ja Herran
Jesuksen Kristuksen edessä, joka on tuleva tuomitsemaan eläviä ja
kuolleita, hänen ilmestyksessänsä ja valtakunnassansa:

<span id="an_4:2">4:2</span> Saarnaa sanaa, pidä päälle sekä hyvällä
että sopimattomalla ajalla, rankaise, nuhtele, neuvo kaikella siveydellä
ja opetuksella;

<span id="an_4:3">4:3</span> Sillä aika tulee, jona ei he voi
terveellistä oppia kärsiä, vaan omain himoinsa jälkeen kokoovat
itsellensä opettajat, että heidän korvansa syyhyvät,

<span id="an_4:4">4:4</span> Ja kääntävät korvansa pois totuudesta, ja
turhiin juttuihin poikkeevat.

<span id="an_4:5">4:5</span> Mutta valvo sinä kaikissa, kärsi ja kestä
vaivoissa, tee evankeliumin saarnaajan työ ja toimita virkas
täydellisesti.

<span id="an_4:6">4:6</span> Sillä minä jo uhrataan ja minun pääsemiseni
aika lähestyy.

<span id="an_4:7">4:7</span> Minä olen hyvän kilvoituksen kilvoitellut,
juoksun päättänyt, uskon pitänyt.

<span id="an_4:8">4:8</span> Tästedes on minulle tallelle pantu
vanhurskauden kruunu, jonka Herra, vanhurskas tuomari, sinä päivänä
minulle antaa, mutta ei ainoastansa minulle, vaan myös kaikille, jotka
hänen ilmestystänsä rakastavat.

<span id="an_4:9">4:9</span> Ahkeroitse, ettäs pian minun tyköni tulet;

<span id="an_4:10">4:10</span> Sillä Demas antoi minun ylön ja halasi
tätä maailmaa ja meni Tessalonikaan, Kreskens Galatiaan, Titus
Dalmatiaan.

<span id="an_4:11">4:11</span> Ainoastaan Luukas on minun kanssani. Ota
Markus tykös ja tuo häntä kanssas; sillä hän on sangen tarpeellinen
minulle palvelukseen.

<span id="an_4:12">4:12</span> Tykikuksen minä lähetin Ephesoon.

<span id="an_4:13">4:13</span> Se hame, jonka minä Troadassa Karpuksen
tykö jätin, tuo tullessas ja kirjat, mutta liiatenkin pärmäkirjat.

<span id="an_4:14">4:14</span> Aleksander vaskiseppä on minulle paljon
pahaa tehnyt: Herra maksakoon hänelle hänen työnsä jälkeen!

<span id="an_4:15">4:15</span> Jota sinä kavahda; sillä hän on kovin
meidän saarnojamme vastaan ollut.

<span id="an_4:16">4:16</span> Minun ensimäisessä edesvastauksessani ei
yksikään minun kanssani ollut, vaan kaikki antoivat ylön minun; (älköön
se heille olko soimattu!)

<span id="an_4:17">4:17</span> Mutta Herra oli minun puolellani ja
vahvisti minun, että saarna minun kauttani piti vahvistettaman, ja
kaikki pakanat piti sen kuuleman; ja minä pelastettiin jalopeuran
suusta.

<span id="an_4:18">4:18</span> Ja Herra pelastaa minun kaikesta pahasta
teosta, ja auttaa taivaalliseen valtakuntaansa, jolle olkoon kunnia
ijankaikkisesta ijankaikkiseen, amen!

<span id="an_4:19">4:19</span> Tervehdi Priskaa ja Akvilaa ja
Onesiphorin perhettä.

<span id="an_4:20">4:20</span> Erastus jäi Korintiin, mutta Trophimon
minä jätin Miletoon sairastamaan.

<span id="an_4:21">4:21</span> Ahkeroitse ennen talvea tulla. Sinua
tervehtii Eubulus, ja Pudens, ja Linus, ja Klaudia, ja kaikki veljet.

<span id="an_4:22">4:22</span> Herra Jesus Kristus olkoon sinun henkes
kanssa! Armo olkoon teidän kanssanne, amen!

------------------------------------------------------------------------

[Next: Titus](tit.md)
