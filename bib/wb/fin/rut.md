[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jdg)  [Next](sa1.md) 

------------------------------------------------------------------------

### Finnish Bible: Ruth

<span id="an_1:1">1:1</span> Ja tuomarien hallitessa oli kallis aika
maalla, ja mies Juudan Betlehemistä meni vaeltamaan Moabilaisten maalle,
hän ja hänen emäntänsä ja kaksi hänen poikaansa.

<span id="an_1:2">1:2</span> Hänen nimensä oli EliMelek, ja hänen
emäntänsä nimi Noomi, ja hänen kahden poikansa nimi Mahlon ja Kiljon, he
olivat Ephratilaisia Juudan Betlehemistä. Ja kuin he tulivat
Moabilaisten maalle, pysyivät he siellä.

<span id="an_1:3">1:3</span> Ja EliMelek Noomin mies kuoli, ja hän jäi
hänestä kahden poikansa kanssa.

<span id="an_1:4">1:4</span> He naivat Moabilaisia vaimoja: yhden nimi
oli Orpa ja toisen nimi Ruut, ja asuivat siellä liki kymmenen
ajastaikaa.

<span id="an_1:5">1:5</span> Ja kuolivat nekin molemmat, sekä Mahlon
että Kiljon, ja se vaimo jäi jälkeen kahdesta pojastansa ja miehestänsä.

<span id="an_1:6">1:6</span> Ja hän nousi miniöinensä ja palasi
Moabilaisten maalta; sillä hän oli Moabilaisten maalla ollessansa
kuullut, että Herra oli etsinyt kansaansa ja antanut heille leipää.

<span id="an_1:7">1:7</span> Ja hän läksi pois siitä paikasta, jossa hän
oli ollut, molempain miniöinsä kanssa; ja kuin he matkustivat tiellä
palataksensa Juudan maalle,

<span id="an_1:8">1:8</span> Sanoi Noomi kahdelle miniällensä: menkäät
ja palatkaat kukin teidän äitinne huoneesen: tehköön Herra teille
laupiuden, niinkuin te olette niille kuolleille ja minulle tehneet!

<span id="an_1:9">1:9</span> Herra antakoon teidän kummankin löytää
levon miehensä huoneessa! Ja hän suuta antoi heidän, ja he korottivat
äänensä ja itkivät,

<span id="an_1:10">1:10</span> Ja sanoivat hänelle: sinun kanssas me
käymme kansas tykö.

<span id="an_1:11">1:11</span> Mutta Noomi sanoi: palatkaat, tyttäreni:
miksi te tahdotte minun kanssani käydä? kuinka minä taidan lapsia saada
minun kohdussani teille mieheksi?

<span id="an_1:12">1:12</span> Palatkaat, minun tyttäreni, ja menkäät,
sillä minä olen ylen vanha miestä ottamaan; ja vaikka minä sanoisin: se
on toivottava, että minä ottaisin tänä yönä itselleni miehen ja
synnyttäisin poikia,

<span id="an_1:13">1:13</span> Kuinka te odottaisitte niinkauvan kuin ne
suureksi tulisivat? Ja kuinka te taidatte viivyttää, ettette ota miestä?
Ei, minun tyttäreni: sillä minä suuresti murehdin teidän tähtenne, ja
Herran käsi on sattunut minuun.

<span id="an_1:14">1:14</span> Niin he korottivat äänensä ja itkivät
vielä hartaammasti; ja Orpa antoi suuta anoppinsa, mutta Ruut riippui
hänessä.

<span id="an_1:15">1:15</span> Mutta hän sanoi hänelle: katsos, kälys on
palannut omaistensa tykö ja jumalainsa tykö: palaja sinäkin kälys
kanssa!

<span id="an_1:16">1:16</span> Ruut vastasi: älä minulle sitä puhu, että
minä luovun sinusta ja palajan pois tyköäs; sillä kuhunka sinä menet,
sinne myös minä menen, ja kussa sinä yödyt, siellä tahdon myös minä yötä
olla: sinun kansas on minun kansani, ja sinun Jumalas on minun Jumalani.

<span id="an_1:17">1:17</span> Kussa sinä kuolet, siellä minäkin tahdon
kuolla ja itseni haudattaa antaa. Herra tehköön minulle sen ja sen, jos
ei ainoastaan kuolema eroita meitä!

<span id="an_1:18">1:18</span> Kuin hän näki hänen täydellä mielellä
häntä seuraavan, lakkasi hän sitä puhumasta hänen kanssansa.

<span id="an_1:19">1:19</span> Ja he matkustivat kahden Betlehemiin
asti. Ja kuin he tulivat Betlehemiin, liikkui koko kaupunki heidän
tähtensä, ja sanoivat: onko tämä Noomi?

<span id="an_1:20">1:20</span> Mutta hän sanoi heille: älkäät minua
kutsuko Noomi, vaan kutsukaat minua Mara; sillä Kaikkivaltias on minun
suuresti surulliseksi tehnyt.

<span id="an_1:21">1:21</span> Täysinäisenä minä täältä läksin, vaan
Herra antoi minun tyhjänä palata. Miksi te siis kutsutte minua Noomi?
sillä Herra on minun alentanut ja Kaikkivaltias on minua vaivannut.

<span id="an_1:22">1:22</span> Ja niin palasi Noomi, ja Ruut Moabilainen
hänen miniänsä palasi hänen kanssansa Moabilaisten maalta; ja he tulivat
Betlehemiin ohran leikkaamisen alussa.

<span id="an_2:1">2:1</span> Oli myös Noomin miehen lanko, jalo,
voimallinen mies, EliMelekin suvusta; ja hänen nimensä oli Boas.

<span id="an_2:2">2:2</span> Ja Ruut Moabilainen sanoi Noomille: salli
minun mennä pellolle päitä noukkimaan sen perässä, jonka edessä minä
löydän armon. Sanoi hän hänelle: mene, tyttäreni.

<span id="an_2:3">2:3</span> Ja hän meni ja pääsi noukkimaan pellolla
elonleikkaajain jälissä, ja se pelto, johon hän osaantui, oli Boaksen
perintöosa, joka oli EliMelekin suvusta.

<span id="an_2:4">2:4</span> Ja katso, Boas tuli Betlehemistä ja sanoi
elonleikkaajille: Herra olkoon teidän kanssanne. Ja he sanoivat hänelle:
Herra siunatkoon sinua.

<span id="an_2:5">2:5</span> Ja Boas sanoi palveliallensa,
elonleikkaajain päämiehelle: kenenkä tämä piika on?

<span id="an_2:6">2:6</span> Ja palvelia, elonleikkaajain päämies,
vastasi ja sanoi: se on Moabilainen piika, joka tuli Noomin kanssa
Moabilaisten maalta,

<span id="an_2:7">2:7</span> Ja hän sanoi: anna minun noukkia ja koota
lyhdetten välillä elonleikkaajain perässä. Ja hän on tullut ja seisonut
aamusta niin tähänasti, ja on vaan vähän aikaa huoneessa ollut.

<span id="an_2:8">2:8</span> Ja Boas sanoi Ruutille: kuules minua,
tyttäreni! Älä mene muiden pellolle poimimaan, älä myös tästä lähde,
mutta ole tässä minun piikaini kanssa.

<span id="an_2:9">2:9</span> Katso visusti, millä pellolla he eloa
ottavat, ja seuraa heitä: minä sanoin palvelioilleni, ettei yksikään
sinua vahingoitse. Ja jos sinä janoat, niin mene astiain tykö ja juo
siitä, mitä minun palveliani ovat ammuntaneet.

<span id="an_2:10">2:10</span> Ja hän lankesi kasvoillensa ja kumarsi
maahan, ja sanoi hänelle: minkätähden olen minä löytänyt armon sinun
kasvois edessä, että tunnet minun, joka kuitenkin olen muukalainen?

<span id="an_2:11">2:11</span> Boas vastasi ja sanoi hänelle: minulle
ilmoitettiin kaikki, mitäs tehnyt olet anopilles, sittekuin sinun miehes
kuoli: ettäs jätit isäs ja äitis, ja isäs maan, ja matkustit kansan
tykö, jota et sinä ennen tuntenut.

<span id="an_2:12">2:12</span> Herra maksakoon sinulle työs, ja sinun
palkkas olkoon täydellinen Herran Israelin Jumalan tykönä, jonka tykö
sinä olet tullut, turvaamaan hänen siipeinsä alle!

<span id="an_2:13">2:13</span> Hän sanoi: anna minun löytää armo sinun
kasvois edessä, minun herrani; sillä sinä olet lohduttanut minua ja olet
puhutellut piikaas suloisesti, vaikka en minä ole niinkuin joku sinun
piioistas.

<span id="an_2:14">2:14</span> Boas sanoi jälleen hänelle: koska ruan
aika joutuu, niin tule tänne, syö leipää ja kasta palas etikkaan. Niin
hän istui elonleikkaajain viereen, ja hän antoi hänelle kuivatuita
tähkäpäitä, hän söi ja ravittiin, ja jätti jotakin tähteeksi.

<span id="an_2:15">2:15</span> Kuin hän nousi poimimaan, käski Boas
palvelioitansa ja sanoi: sallikaat hänen poimia lyhdetten keskellä ja
älkäät häntä häväiskö.

<span id="an_2:16">2:16</span> Varistelkaat myös sitomista läpimitten
hänelle, ja jättäkäät siihen, että hän ne poimis, ja älkään yksikään
häntä nuhdelko!

<span id="an_2:17">2:17</span> Niin poimi hän pellolla ehtooseen asti,
ja hän tappoi ne poimitut; ja oli liki yksi epha ohria.

<span id="an_2:18">2:18</span> Ja hän kantoi ne ja vei kaupunkiin, ja
osoitti anopillensa, mitä hän oli poiminut. Toi myös ne ruan tähteet,
joista hän oli itsensä ravinnut ja antoi hänelle.

<span id="an_2:19">2:19</span> Silloin sanoi hänen anoppinsa hänelle:
kussas olet poiminut tänäpänä, ja kussas olet työtä tehnyt? Siunattu
olkoon se, joka sinun tuntenut on! Ja hän ilmoitti anopillensa, kenenkä
tykönä hän työtä teki, sanoen: se mies, jonka tykönä minä tänäpänä työtä
tein, kutsutaan Boas.

<span id="an_2:20">2:20</span> Noomi sanoi miniällensä: hän olkoon
siunattu Herralta, joka ei ole ollut armotoin enemmin eläviä kuin
kuolleitakaan vastaan. Ja Noomi sanoi hänelle: tämä mies on meidän
lähimmäisemme ja on meidän perillisemme.

<span id="an_2:21">2:21</span> Ja Ruut Moabilainen sanoi: hän sanoi myös
minulle: ole minun palvelioitteni kanssa, siihenasti kuin he lopettavat
kaiken minun eloni.

<span id="an_2:22">2:22</span> Noomi sanoi Ruutille miniällensä: minun
tyttäreni, hyvä on sinun mennä hänen piikainsa kanssa, ettei joku olisi
sinua vastoin toisen pellolla.

<span id="an_2:23">2:23</span> Ja hän viipyi Boaksen piikain tykönä ja
poimi tähkäpäitä, siihenasti kuin ohrat ja nisut leikattiin; ja tuli
jälleen anoppinsa tykö.

<span id="an_3:1">3:1</span> Ja Noomi hänen anoppinsa sanoi hänelle:
minun tyttäreni, minä tahdon saattaa sinulle levon, että sinulle hyvin
kävis.

<span id="an_3:2">3:2</span> Boas, meidän sukulaisemme, jonka piikain
tykönä sinä olet ollut, katso, hän viskaa tänä yönä ohria luvassansa.

<span id="an_3:3">3:3</span> Niin pese itses ja voitele sinus, ja
vaateta itses ja mene luvaan, ettei yksikään sinua tunne, siihenasti
kuin syöty ja juotu on.

<span id="an_3:4">3:4</span> Kuin hän maata panee, niin katso paikka,
kussa hän makaa: niin mene ja nosta vaate hänen jalkainsa päältä ja pane
siihen maata; niin hän kyllä sinulle sanoo, mitä sinun tekemän pitää.

<span id="an_3:5">3:5</span> Hän sanoi hänelle: kaikki, mitä sinä sanot
minulle, teen minä.

<span id="an_3:6">3:6</span> Hän meni luvaan ja teki kaikki mitä hänen
anoppinsa hänelle käski.

<span id="an_3:7">3:7</span> Ja kuin Boas oli syönyt ja juonut, tuli
hänen sydämensä iloiseksi, ja hän meni levätä yhden kuhilaan taa. Ja hän
tuli salaisesti ja nosti vaatteen hänen jalkainsa päältä, ja pani siihen
levätä.

<span id="an_3:8">3:8</span> Puoliyön aikaan peljästyi mies ja käänsi
itsensä: ja katso, vaimo makasi hänen jalkainsa juuressa.

<span id="an_3:9">3:9</span> Ja hän sanoi: kukas olet? Hän vastasi: minä
olen Ruut, sinun palkollises: levitä siipes piikas ylitse, sillä sinä
olet perillinen.

<span id="an_3:10">3:10</span> Hän sanoi: siunattu ole sinä Herrassa,
minun tyttäreni: sinä olet parantanut ensimäisen armotyön sillä
viimeisellä, ettes ole seurannut nuorukaisia, köyhiä eli rikkaita.

<span id="an_3:11">3:11</span> Ja nyt, tyttäreni, älä pelkää: kaikki,
mitäs sanot, teen minä sinulle; sillä koko minun kansani kaupunki
tietää, ettäs olet kunniallinen vaimo.

<span id="an_3:12">3:12</span> Se on tosi, että minä olen perillinen;
mutta toinen on läheisempi minua.

<span id="an_3:13">3:13</span> Ole tässä yö, ja jos hän huomenna omistaa
sinun, niin se on hyvä, vaan jollei hän tahdo omistaa sinua, niin minä
omistan sinun, niin totta kuin Herra elää: lepää huomeneen asti.

<span id="an_3:14">3:14</span> Ja hän lepäsi huomeneen asti hänen
jalkainsa juuressa, ja nousi ennenkuin yksikään toisensa tunsi, ja
sanoi: ei pidä kenenkään tietämän vaimon luvaan tulleeksi.

<span id="an_3:15">3:15</span> Ja hän sanoi: anna liinavaattees joka
ylläs on, ja ota siihen; ja hän otti siihen. Ja hän mittasi hänelle
kuusi mittaa ohria ja pani ne hänen päällensä. Ja hän itse tuli
kaupunkiin.

<span id="an_3:16">3:16</span> Mutta vaimo meni anoppinsa tykö, joka
sanoi: kuinka sinulle menestyy, tyttäreni? Ja hän jutteli hänelle
kaikki, mitä mies oli tehnyt,

<span id="an_3:17">3:17</span> Ja sanoi: nämät kuusi mittaa ohria antoi
hän minulle; sillä hän sanoi: ei pidä sinun tyhjin käsin menemän anoppis
tykö.

<span id="an_3:18">3:18</span> Hän sanoi: ole hiljakses, tyttäreni,
niinkauvan että sinä saat nähdä, kuinka tämä tapahtuu; sillä ei se mies
lakkaa ennen kuin hän tämän tänäpäivänä hyvin lopettaa.

<span id="an_4:1">4:1</span> Ja Boas meni porttiin ja istui siellä; ja
katso, perillinen kävi ohise, ja Boas puhutteli häntä, sanoen: palaja
tänne ja istu viereeni, ole kukas olet. Niin hän palasi ja istui.

<span id="an_4:2">4:2</span> Ja hän otti kymmenen miestä kaupungin
vanhimmista, sanoen heille: istukaat tähän; ja he istuivat.

<span id="an_4:3">4:3</span> Niin sanoi hän perilliselle: sitä maan
kappaletta, joka oli meidän veljellämme EliMelekillä, kaupitsee Noomi,
joka on tullut Moabilaisten maalta.

<span id="an_4:4">4:4</span> Sentähden ajattelin minä sen sinulle
ilmoittaa ja sanoa: jos tahdot sen todella periä, niin lunasta se tässä
kaupungin asuvaisten ja kansani vanhimpain edessä; vaan jollet sinä sitä
tahdo periä, niin sano minulle, että minä sen tietäisin; sillä ei ole
yhtään muuta perillistä kuin sinä ja minä sinun jälkees. Hän sanoi: minä
perin.

<span id="an_4:5">4:5</span> Niin vastasi Boas: jona päivänä sinä Noomin
kädestä lunastat pellon, niin ota Ruut Moabilainen, vainajan emäntä,
herättääkses kuolleelle nimeä hänen perinnössänsä.

<span id="an_4:6">4:6</span> Niin sanoi perillinen: en minä taida periä
sitä, etten minä hukuttaisi omaa perimistäni: peri sinä se mitä minun
tulisi periä; sillä en minä taida sitä periä.

<span id="an_4:7">4:7</span> Ja muinen oli Israelissa lunastamisessa ja
perimisessä vahvistukseksi kaikkiin asioihin, että mies riisui kenkänsä
ja antoi lähimmäisellensä: ja se oli todistus Israelissa.

<span id="an_4:8">4:8</span> Niin perillinen sanoi Boakselle: lunasta
sinä se; ja riisui kengän jalastansa.

<span id="an_4:9">4:9</span> Boas anoi vanhimmille ja kaikelle kansalle:
te olette tänäpäivänä todistajani, että minä olen lunastanut Noomilta
kaikki mitä EliMelekin, Kiljonin ja Mahlonin oli,

<span id="an_4:10">4:10</span> Ja myös Ruutin Moabilaisen, Mahlonin
lesken, olen ottanut emännäkseni, herättääkseni kuolleelle nimeä hänen
perimisessänsä, ja ettei kuolleen nimi hukkuisi veljeinsä seasta ja
hänen siastansa portissa; sen päälle olette te tänäpäivänä todistajat.

<span id="an_4:11">4:11</span> Niin kansa ja vanhimmat, jotka portissa
olivat, sanoivat: me olemme todistajat. Herra tehköön vaimolle, joka
sinun huoneeses tulee, niinkuin Rakelille ja niinkuin Lealle, jotka
molemmat Israelin huoneen rakensivat, ja enentyköön voimas Ephratassa,
ja tullos kuuluisaksi Betlehemissä!

<span id="an_4:12">4:12</span> Ja sinun huonees olkoon niinkuin Peretsen
huone, jonka Tamar synnytti Juudalle, siitä siemenestä, jonka Herra
sinulle antaa tästä nuoresta vaimosta!

<span id="an_4:13">4:13</span> Niin Boas otti Ruutin emännäksensä, ja
hän meni hänen tykönsä; ja Herra antoi hänen tulla hedelmälliseksi, ja
hän synnytti pojan.

<span id="an_4:14">4:14</span> Niin vaimot sanoivat Noomille: kiitetty
olkoon Herra, joka ei sallinut sinulta puuttua perillistä tähän aikaan,
että hänen nimensä pysyis Israelissa.

<span id="an_4:15">4:15</span> Hän on virvoittava sinua ja holhoova
sinun vanhuuttas; sillä sinun miniäs, joka sinua rakastaa, on hänen
synnyttänyt; hän itse on sinulle parempi kuin seitsemän poikaa.

<span id="an_4:16">4:16</span> Ja Noomi otti lapsen, pani helmaansa ja
kasvatti sen.

<span id="an_4:17">4:17</span> Mutta hänen kylänsä vaimot antoivat
hänelle nimen ja sanoivat: Noomille on poika syntynyt; ja kutsuivat
hänen nimensä Obed: tämä on Davidin isän Isain isä.

<span id="an_4:18">4:18</span> Tämä on Peretsin sukukunta: Perets siitti
Hetsronin.

<span id="an_4:19">4:19</span> Ja Hetsron siitti Raamin: Raam siitti
Amminadabin.

<span id="an_4:20">4:20</span> Amminadab siitti Nahessonin: Nahesson
siitti Salmon.

<span id="an_4:21">4:21</span> Salmo siitti Boaksen: Boas siitti Obedin.

<span id="an_4:22">4:22</span> Obed siitti Isain, ja Isai siitti
Davidin.

------------------------------------------------------------------------

[Next: 1 Samuel](sa1.md)
