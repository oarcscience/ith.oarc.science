[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](dan)  [Next](joe) 

------------------------------------------------------------------------

### Finnish Bible: Hosea

<span id="an_1:1">1:1</span> Tämä on Herran sana, joka tapahtui
Hosealle, Beerin pojalle, Ussian, Jotamin, Ahaksen, Hiskian, Juudan
kuningasten ajalla, ja Jerobeamin Joaksen pojan, Israelin kuninkaan
ajalla.

<span id="an_1:2">1:2</span> Kuin Herra rupesi ensisti Hosean kautta
puhumaan, sanoi Herra Hosealle: Mene, ota portto aviokses, ja porton
lapset; sillä maakunta karkaa pois Herralta huoruuteen.

<span id="an_1:3">1:3</span> Ja hän meni ja otti Gomerin, Diblaimin
tyttären, joka tuli raskaaksi, ja synnytti hänelle pojan.

<span id="an_1:4">1:4</span> Ja Herra sanoi hänelle: Nimitä häntä
Jisreeliksi; sillä vielä on vähän aikaa, ja minä tahdon etsiä veren viat
Jisreelissä, Jehun huoneen päälle, ja lopettaa Israelin huoneen
valtakunnan.

<span id="an_1:5">1:5</span> Ja siihen aikaan pitää tapahtuman, että
minä tahdon rikkoa Israelin joutsen Jisreelin laaksossa.

<span id="an_1:6">1:6</span> Ja hän taas tuli raskaaksi ja synnytti
tyttären. Ja hän sanoi hänelle: Nimitä se Loryhhamaksi; sillä en minä
enää armahda Israelin huonetta, mutta tahdon heidät peräti heittää pois.

<span id="an_1:7">1:7</span> Juudan huonetta tahdon minä kuitenkin
armahtaa, ja auttaa heitä Herran, heidän Jumalansa kautta; ja en minä
tahdo heitä auttaa joutsella, miekalla, sodalla, oriilla taikka
ratsasmiehillä.

<span id="an_1:8">1:8</span> Ja kuin hän oli Loryhhaman vieroittanut,
niin hän taas siitti ja synnytti pojan.

<span id="an_1:9">1:9</span> Ja hän sanoi: Nimitä häntä Loammiksi; sillä
ette ole minun kansani, niin en minäkään ole teidän.

<span id="an_1:10">1:10</span> Mutta Israelin lasten luku pitää oleman
niinkuin meren hiekka, jota ei mitata eikä luettaa taideta; ja pitää
tapahtuman, että siinä paikassa, missä heille sanottiin: Ette ole minun
kansani, pitää heille sanottaman: Te elävän Jumalan lapset.

<span id="an_1:11">1:11</span> Sillä Juudan lapset ja Israelin lapset
pitää kokoontuman ja pitämän heitänsä yhden pään alla, ja menemän ylös
pois maasta; sillä Jisreelin päivä pitää suuri oleman.

<span id="an_2:1">2:1</span> Sanokaat teidän veljillenne: He ovat minun
kansani, ja teidän sisarillenne: He ovat armossa.

<span id="an_2:2">2:2</span> Riidelkäät teidän äitinne kanssa,
riidelkäät, sillä ei hän ole minun emäntäni, enkä minä ole hänen
miehensä, että hän heittäis pois haureutensa kasvoistansa ja huoruutensa
rinnoistansa:

<span id="an_2:3">2:3</span> Etten minä häntä alasti riisuisi, ja panisi
häntä niinkuin hän syntyissänsä oli, ja panisi myös häntä niinkuin
hävitettyä ja niinkuin karkiaa maata, enkä janoon häntä kuolettaisi;

<span id="an_2:4">2:4</span> Ja en armahtaisi hänen lapsiansa; sillä he
ovat huoran lapset.

<span id="an_2:5">2:5</span> Sillä heidän äitinsä on huorin tehnyt, ja
se, joka heidät siitti,käytti itsensä häpiällisesti, ja sanoi: Minä
tahdon juosta rakastajaini perässä, jotka minulle antavat leipää, vettä,
villoja, pellavia, öljyä ja juomaa.

<span id="an_2:6">2:6</span> Sentähden katso, minä aitaan sinun ties
orjantappuroilla ja panen aidan eteen, ettei hän löytäisi polkujansa.

<span id="an_2:7">2:7</span> Ja kuin hän juoksee rakastajainsa perässä,
niin ei hänen pidä heitä käsittämän, eikä löytämän, kuin hän heitä
etsii; ja hänen pitää sanoman: Minä menen ja palajan entisen mieheni
tykö, sillä silloin oli minun parempi kuin nyt.

<span id="an_2:8">2:8</span> Ja ei hän tahdo tietää minua siksi, joka
hänelle annoin jyviä, viinaa ja öljyä, ja että minä annoin hänelle
paljon hopiaa ja kultaa, josta he Baalimit tekivät.

<span id="an_2:9">2:9</span> Sentähden minä palajan ja otan aikanansa
jälleen minun jyväni, ja minun viinani ajallansa, ja otan pois villani
ja pellavani, joilla hän häpiänsä peittää.

<span id="an_2:10">2:10</span> Ja minä tahdon paljastaa hänen häpiänsä,
hänen rakastajainsa silmäin eteen; ja ei pidä kenenkään häntä minun
käsistäni päästämän.

<span id="an_2:11">2:11</span> Ja minä lakkautan kaiken hänen ilonsa,
juhlansa, uuden kuunsa, lepopäivänsä ja kaikki hänen pyhäpäivänsä.

<span id="an_2:12">2:12</span> Minä hävitän myös hänen viinapuunsa ja
fikunapuunsa, että hän sanoi: Se on minun palkkani, jonka minun
rakastajani minulle antaneet ovat; minä teen niistä metsän, että metsän
pedot ne syövät.

<span id="an_2:13">2:13</span> Juuri niin etsin minä häntä Baalimin
päivinä, joina hän heille savu-uhria sytytti, ja kaunisti itsensä
kultalehdillä ja kaulakaunistuksella, ja juoksi rakastajainsa perässä;
ja niin unhotti minun, sanoo Herra.

<span id="an_2:14">2:14</span> Sentähden katso, minä tahdon häntä
houkutella, viedä hänen korpeen ja puhua suloisesti hänen kanssansa.

<span id="an_2:15">2:15</span> Silloin annan minä hänelle hänen
viinamäkensä ja Akorin laakson, ja tahdon toivon avata; siellä hän on
lauleskeleva, niinkuin nuorella ijällänsä ja niinkuin sinä päivänä, jona
hän Egyptin maalta läksi.

<span id="an_2:16">2:16</span> Ja sinä päivänä pitää tapahtuman, sanoo
Herra, ettäs minun kutsut miehekses, ja et enään minua kutsu Baalimiksi.

<span id="an_2:17">2:17</span> Sillä minä tahdon Baalimin nimet ottaa
pois hänen suustansa, niin ettei kenenkään pidä sitä nimeä enään
muistaman.

<span id="an_2:18">2:18</span> Vaan minä tahdon tehdä heille sillä
ajalla liiton, petoin kanssa kedolla, lintuin kanssa taivaan alla ja
matoin kanssa maan päällä; ja tahdon ottaa pois joutsen, miekan ja sodan
maalta, ja annan heidän asua turvallisesti.

<span id="an_2:19">2:19</span> Minä kihlaan sinun itselleni
ijankaikkisesti; ja minä kihlaan sinun itselleni vanhurskaudessa,
tuomiossa, armossa ja laupiudessa.

<span id="an_2:20">2:20</span> Minä kihlaan tosin sinun itselleni
uskossa, ja sinun pitää Herran tunteman.

<span id="an_2:21">2:21</span> Sillä ajalla, sanoo Herra; tahdon minä
kuulla, minä tahdon taivaasta kuulla, ja taivaan pitää maata kuuleman.

<span id="an_2:22">2:22</span> Mutta maan pitää kuuleman jyviä, viinaa
ja öljyä, ja niiden pitää Jisreeliä kuuleman.

<span id="an_2:23">2:23</span> Ja minä tahdon sen itselleni pitää
siemeneksi maan päälle, ja tahdon sitä armahtaa, jota ei ole armahdettu.
Ja sanon hänelle, joka ei ollut minun kansani: Sinä olet minun kansani,
ja hänen pitää sanoman: Sinä olet minun Jumalani.

<span id="an_3:1">3:1</span> Ja Herra sanoi minulle: Mene vielä ja
rakasta salavuoteista vaimoa ja porttoa, niinkuin Herra rakastaa
Israelin lapsia, jotka kuitenkin kääntyivät muukalaisten jumalain tykö,
ja rakastavat viinaleiliä.

<span id="an_3:2">3:2</span> Ja minä sovin hänen kanssansa,
viiteentoistakymmeneen hopiapenninkiin ja puoleentoista homeriin ohria.

<span id="an_3:3">3:3</span> Ja sanoin hänelle: Pidä sinus minun tyköni
monta päivää, ja älä huorin tee ja älä toiseen ryhdy; niin minä tahdon
myös sinun tykös itseni pitää.

<span id="an_3:4">3:4</span> Sentähden että Israelin lapset pitää monta
päivää ilman kuningasta, ilman päämiestä, ilman uhria, ilman alttaria,
ilman päällishametta ja ilman epäjumalain kuvia olevan.

<span id="an_3:5">3:5</span> Sitte Israelin lapset palajavat ja Herraa
heidän Jumalaansa etsivät, ja Davidia kuningastansa; ja heidän pitää
pelvolla tuleman Herran ja hänen hyvyytensä tykö viimeisillä ajoilla.

<span id="an_4:1">4:1</span> Kuulkaat Herran sanaa, te Israelin lapset!
Sillä Herralla on syy niitä nuhdella, jotka maassa asuvat; sentähden
ettei totuutta, eikä laupiutta, eikä Jumalan tuntoa ole maassa.

<span id="an_4:2">4:2</span> Mutta valapattoisuus, valhe, murha, varkaus
ja huoruus, ne ovat vallan saaneet, ja yksi veren vika tapahtuu toisen
jälkeen.

<span id="an_4:3">4:3</span> Sentähden pitää maakunnan surkiana oleman,
ja kaikki, jotka siinä asuvat, pitää nääntymän, ynnä eläinten kanssa
kedolla ja taivaan lintuin kanssa; ja kalat meressä pitää myös
hukkaantuman.

<span id="an_4:4">4:4</span> Tosin ei saa kenkään nuhdella eikä
rangaista ketään; sillä sinun kansas on niinkuin pappein nuhtelia.

<span id="an_4:5">4:5</span> Sentähden pitää sinun päivällä lankeeman,
ja propheta sinun kanssas yöllä; ja minä tahdon äitis hukuttaa.

<span id="an_4:6">4:6</span> Minun kansani on turmeltu, ettei heillä ole
ymmärrystä; että sinä hylkäsit ymmärryksen, tahdon minä myös sinun
hyljätä, ettei sinun pidä enään minun pappini oleman: ja sinä unohdit
sinun Jumalas lain, sentähden tahdon minä myös unohtaa sinunkin lapses.

<span id="an_4:7">4:7</span> Jota enempi heitä on, sitä enemmin he
tekevät syntiä minua vastaan; sentähden teen minä heidän kunniansa
häpiäksi.

<span id="an_4:8">4:8</span> He syövät minun kansani syntiuhria ja
himoitsevat heidän syntejänsä.

<span id="an_4:9">4:9</span> Kansalle pitää niinkuin papeillekin
tapahtuman; sillä minä tahdon heidän pahat tekonsa etsiä, ja kostan
heille niinkuin he ansainneet ovat;

<span id="an_4:10">4:10</span> Niin että he syövät, ja ei tule
ravituksi; he tekevät huoruutta, ja ei heidän pidä menestymän; sillä he
ovat hyljänneet Herran, ja ei totelleet häntä.

<span id="an_4:11">4:11</span> Huoruus, viina ja väkevä juoma hulluksi
saattavat.

<span id="an_4:12">4:12</span> Minun kansani kysyy neuvoa puulta ja
hänen sauvansa saarnaa hänelle; sillä huoruuden henki vietteli heitä,
niin että he tekivät huorin Jumalaansa vastaan.

<span id="an_4:13">4:13</span> Vuorten kukkuloilla he uhraavat, ja
korkeuksilla he suitsuttavat, tammien alla, haapain ja saarnien alla,
että ne antavat suloisen varjon; sentähden tulevat teidän tyttärenne
portoiksi ja teidän morsiamenne huoraksi.

<span id="an_4:14">4:14</span> En minä tahdo etsiä teidän tyttäriänne,
koska he salavuoteudessa elävät, enkä teidän morsiamianne, koska he
huorin tekevät; sillä he eroittavat itsensä huorain sekaan, ja porttoin
kanssa uhraavat; ja se ymmärtämätöin kansa saa haavoja.

<span id="an_4:15">4:15</span> Israel, jos sinä kuitenkin tahdot huorin
tehdä, niin älköön Juuda sentähden vialliseksi tulko! Älkäät menkö
Gilgaliin, ja älkäät tulko ylös Betaveniin, ja älkäät vannoko: Niin
totta kuin Herra elää!

<span id="an_4:16">4:16</span> Sillä Israel on hillimätöin niinkuin
kiiliväinen lehmä; niin Herra on myös kaitseva heitä, kuin lammasta
avarassa paikassa.

<span id="an_4:17">4:17</span> Sillä Ephraim on suostunut epäjumaliin;
anna hänen mennä.

<span id="an_4:18">4:18</span> He ovat itsensä juopumiseen ja huoruuteen
laskeneet, ja heidän valtamiehensä rakastavat antimia häpiäksi.

<span id="an_4:19">4:19</span> Tuulispään pitää siivillänsä heidät
sidottuina ajaman pois, ja heidän pitää häpiään tuleman uhreistansa.

<span id="an_5:1">5:1</span> Kuulkaat siis papit, ja Israelin huone,
ottakaat vaari, ja ota korviis sinä kuninkaan huone; sillä tuomio pitää
tuleman teidän päällenne, te, jotka Mitspassa paulan ja levitetyn verkon
Taborissa virittäneet olette.

<span id="an_5:2">5:2</span> Ne luopuvaiset teurastavat sangen paljon;
sentähden tulee minun heitä kaikkia rangaista.

<span id="an_5:3">5:3</span> Kyllä minä tunnen Ephraimin, ja ei Israel
ole minun edestäni peitetty; että Ephraim on nyt portto ja Israel
saastainen.

<span id="an_5:4">5:4</span> Ei he ajattele palata Jumalansa tykö; sillä
huoruuden henki on heidän sydämessänsä, ja ei he tottele Herraa.

<span id="an_5:5">5:5</span> Sentähden pitää Israelin ylpeys hänen
kasvoinsa edessä nöyryytettämän; ja Israel ja Ephraim pitää pahain
tekoinsa tähden lankeeman; Juudan pitää myös heidän kanssansa lankeeman.

<span id="an_5:6">5:6</span> He menevät sitte etsimään Herraa
lampaillansa ja karjallansa, vaan ei heidän pidä sittekään häntä
löytämän; hän on itsensä heiltä kääntänyt pois.

<span id="an_5:7">5:7</span> He ovat rikkoneet Herraa vastaan ja
synnyttäneet vieraita lapsia; sentähden pitää myös uuden kuun syömän
heitä ynnä heidän osainsa kanssa.

<span id="an_5:8">5:8</span> Soittakaat basunaa Gibeassa, soittakaat
torvea Ramassa, huutakaat Betavenissa: Sinun jälkees Benjamin!

<span id="an_5:9">5:9</span> Sillä Ephraimin pitää rangaistuksen päivänä
kylmillä oleman; josta minä Israelin sukukuntia uskollisesti olen
neuvonut.

<span id="an_5:10">5:10</span> Juudan päämiehet ovat niinkuin rajan
siirtäjät; sentähden tahdon minä vihani vuodattaa heidän päällensä,
niinkuin veden.

<span id="an_5:11">5:11</span> Ephraim kärsii väkivaltaa ja ahdistetaan,
joka hänelle oikein tapahtuu; sillä hän antoi itsensä (ihmisten)
käskyihin.

<span id="an_5:12">5:12</span> Minä olin Ephraimille niinkuin koi, ja
Juudan huoneelle turmelus.

<span id="an_5:13">5:13</span> Mutta kuin Ephraim tunsi sairautensa ja
Juuda haavansa, niin Ephraim meni Assyriaan, ja lähetti kuninkaan
Jarebin tykö; vaan ei hän voinut teitä auttaa, eikä parantaa teidän
haavojanne.

<span id="an_5:14">5:14</span> Sillä minä olen Ephraimille niinkuin
julma jalopeura, ja Juudan huoneelle niinkuin nuori jalopeura. Minä,
minä itse heitä raatelen, ja menen pois, minä vien heidät pois, ja ei
kenkään heitä voi pelastaa.

<span id="an_5:15">5:15</span> Minä menen ja palajan taas sijalleni,
siihenasti kuin he syntinsä tuntevat, ja minun kasvojani etsivät; kuin
heille pahoin käy, niin heidän pitää varhain minua etsimän (ja sanoman:)

<span id="an_6:1">6:1</span> Kuulkaat ja palatkaamme Herran tykö; sillä
hän on meitä repinyt, hän myös meidät parantaa; hän on meitä lyönyt, hän
myös meitä sitoo.

<span id="an_6:2">6:2</span> Hän tekee meitä eläväksi kahden päivän
perästä; kolmantena päivänä hän meitä virvoittaa, niin että me saamme
elää hänen edessänsä.

<span id="an_6:3">6:3</span> Niin me otamme siitä vaarin, ja sitä
pyytelemme, että me Herran tuntisimme; sillä hän koittaa niinkuin kaunis
aamurusko, ja hän tulee meille niinkuin sade, niinkuin ehtoosade
aikanansa maan päälle.

<span id="an_6:4">6:4</span> Mitä minun pitäis sinulle Ephraim tekemän?
Mitä minun pitäis sinulle Juuda tekemän? Teidän jumalisuutenne on
niinkuin aamullinen pilvi, ja niinkuin varhainen kaste, joka pois
raukee.

<span id="an_6:5">6:5</span> Sentähden vuoleskelen minä heitä prophetain
kautta, ja kuoletan heitä minun suuni sanoilla, että sinun Jumalas sanat
ilmaantuisivat.

<span id="an_6:6">6:6</span> Sillä minulle kelpaa armo ja ei uhri;
Jumalan tunto ja ei polttouhri.

<span id="an_6:7">6:7</span> Mutta he käyvät sen liiton ylitse niinkuin
Adam; siinä he ovat petollisesti tehneet minua vastaan.

<span id="an_6:8">6:8</span> Sillä Gilead on kaupunki vääryyttä ja veren
vikoja täynnä.

<span id="an_6:9">6:9</span> Papit ovat joukkoinensa niinkuin ryövärit,
jotka väijyvät; he murhaavat Sikemin tiellä; sillä he tekevät, mitä he
tahtovat.

<span id="an_6:10">6:10</span> Minä näen Israelin huoneessa, jota minä
kauhistun; sillä Ephraim tekee huorin, ja Israel saastuttaa itsensä.

<span id="an_6:11">6:11</span> Juuda on myös sinulle pannut elon ajan,
kuin minä kansani vankiuden palautan.

<span id="an_7:1">7:1</span> Kuin minä Israelin parantaa tahdon, niin
äsken nähdään Ephraimin vääryys ja Samarian pahuus; sillä he tekevät
petollisuutta: varas menee sisälle, ja ryövärit ulkona ryöstävät.

<span id="an_7:2">7:2</span> Ja ei he kuitenkaan ajattele sydämessänsä,
että minä muistan kaiken heidän pahuutensa; nyt ovat heidän työnsä
heidän ympärillänsä, ja ovat julki minun kasvoini edessä.

<span id="an_7:3">7:3</span> He ilahuttavat kuninkaan pahuudellansa ja
päämiehet valheellansa.

<span id="an_7:4">7:4</span> Ja ovat kaikki huorintekiät, niinkuin
pätsi, jonka leipoja lämmittää; joka lakkaa valvomasta, sitte kuin hän
on taikinan sotkunut, siihen asti kuin se happanee.

<span id="an_7:5">7:5</span> Tänäpänä on meidän kuninkaamme juhla, ja
päämiehet ovat sairaaksi tulleet viinasta; hän kutsuttaa pilkkaajat
tykönsä.

<span id="an_7:6">7:6</span> Sillä heidän sydämensä on palava niinkuin
pätsi, kuin he väijyvät; mutta heidän leipojansa makaa kaiken yötä, ja
palaa aamulla niinkuin tulen liekki.

<span id="an_7:7">7:7</span> He ovat kaikki palavat niinkuin pätsi: he
syövät tuomarinsa; kaikki heidän kuninkaansa lankeevat; ei ole yhtäkään
heissä, joka minua avuksensa huutaa.

<span id="an_7:8">7:8</span> Ephraim sekoittaa itsensä kansoihin:
Ephraim on niinkuin kyrsä, jota ei kenkään käännä.

<span id="an_7:9">7:9</span> Vaan muukalaiset syövät hänen voimansa,
jota ei hän kuitenkaan tottele. Hän on myös harmaat karvat saanut, ei
hän sittekään sitä huoli.

<span id="an_7:10">7:10</span> Ja Israelin ylpeys nöyryytetään heidän
silmäinsä edessä; vaan ei he käännä itsiänsä Herran Jumalansa tykö, eikä
hänestä pidä lukua näissä kaikissa.

<span id="an_7:11">7:11</span> Sillä Ephraim on niinkuin hullu
kyhkyinen, joka ei mitään huomaitse; he avuksensa huutavat Egyptiä, he
juoksevat Assuriin.

<span id="an_7:12">7:12</span> Mutta kuhunka ikänä he juoksentelevat,
heitän minä verkkoni heidän päällensä, ja tempaan alas niinkuin linnut
taivaan alta. Minä tahdon heitä rangaista, niinkuin he seurakunnissansa
kuulleet ovat.

<span id="an_7:13">7:13</span> Voi heitä, että he minusta luopuneet
ovat! Heidän täytyy turmeltua; sillä he ovat minua vastaan rikkoneet.
Minä olisin heidät kyllä päästänyt, jollei he olisi valhetta opettaneet
minua vastaan.

<span id="an_7:14">7:14</span> Niin ei he myös minua huuda sydämestänsä,
vaan ulvovat vuoteissansa. He kokoontuvat jyväin ja viinan tähden, ja
ovat minulle kovakorvaiset.

<span id="an_7:15">7:15</span> Minä kuritan heitä ja vahvistan heidän
käsivartensa; mutta he ajattelevat pahaa minua vastaan.

<span id="an_7:16">7:16</span> He palajavat, mutta ei Korkeimman tykö,
vaan ovat niinkuin hellinnyt joutsi; sentähden pitää heidän päämiehensä
miekan kautta lankeeman, heidän uhkauksensa tähden: Tämä on heidän
pilkkansa Egyptin maalla.

<span id="an_8:1">8:1</span> Huuda selkiästi niinkuin basuna (ja sano):
Hän tulee jo Herran huoneen ylitse niinkuin kotka, että he ovat minun
liittoni rikkoneet, ja ovat minun laistani luopuneet.

<span id="an_8:2">8:2</span> Niin heidän pitää minua huutaman: Sinä olet
minun Jumalani; me Israel tunnemme sinun.

<span id="an_8:3">8:3</span> Israel hylkää hyvän; sentähden pitää
vihollisen heitä vaivaaman.

<span id="an_8:4">8:4</span> He asettavat kuninkaita ilman minua, he
panevat päämiehiä ilman minun tietämättäni; hopiastansa ja kullastansa
tekevät he epäjumalia, että he juuri nopiasti häviäisivät.

<span id="an_8:5">8:5</span> Sinun vasikkas, Samaria, sysää sinun pois;
minun vihani on julmistunut; ei se taida kauvan olla, heitä pitää
rangaistaman.

<span id="an_8:6">8:6</span> Sillä se on myös tullut Israelista, jonka
seppä on tehnyt, ja ei se ole Jumala: Sentähden pitää Samarian vasikka
tomuksi tehtämän.

<span id="an_8:7">8:7</span> Sillä he kylvivät tuulen; ja heidän pitää
jälleen tuulispään niittämän; ei heidän siemenensä pidä tuleman ylös,
eikä hedelmänsä jauhoja antaman; ja jos hän vielä antais, niin
muukalaiset pitää ne syömän.

<span id="an_8:8">8:8</span> Israel tulee syödyksi; pakanat pitävät
hänen nyt kelvottomana astiana;

<span id="an_8:9">8:9</span> Että he juoksivat ylös Assurin tykö,
niinkuin yksinäinen metsä-aasi: Ephraim palkkaa itsellensä lahjoilla
rakastajia.

<span id="an_8:10">8:10</span> Ja että he lahjoja lähettävät pakanoille,
niin tahdon minä nyt heitä koota; ja heidän pitää kuninkaan ja
päämiesten kuormaan pian suuttuman.

<span id="an_8:11">8:11</span> Sillä Ephraim on tehnyt monta alttaria
syntiä tehdäksensä; niin pitää myös alttarit hänelle synniksi luettaman.

<span id="an_8:12">8:12</span> Vaikka minä paljon heille minun laistani
kirjoitan; niin he lukevat sen kuitenkin muukalaiseksi opiksi.

<span id="an_8:13">8:13</span> Ehkä he nyt paljon uhraavat, ja lihaa
tuovat edes ja syövät, niin ei se kuitenkaan ole Herralle otollinen;
mutta hän tahtoo muistaa heidän pahuutensa, ja heidän syntinsä etsiä,
jotka Egyptiin kääntyvät.

<span id="an_8:14">8:14</span> Israel unhotti Luojansa, ja rakensi
templiä, ja Juuda teki myös monta vahvaa kaupunkia; mutta minä lasken
tulen hänen kaupunkeihinsa, joka hänen huoneensa polttaman pitää.

<span id="an_9:1">9:1</span> Älä riemuitse, Israel, äläkä öykkää
niinkuin kansat; sillä sinä olet huorin tehnyt sinun Jumalaas vastaan,
sinä etsit porton palkkaa kaikkein jyväluvain tykönä.

<span id="an_9:2">9:2</span> Sentähden ei luvat eikä kuurnat pidä heitä
elättämän, eikä viinan pidä hänelle menestymän.

<span id="an_9:3">9:3</span> Ja ei heidän pidä asuman Herran maalla;
mutta Ephraimin pitää jälleen menemän Egyptiin, ja pitää Assyriassa
saastaista syömän.

<span id="an_9:4">9:4</span> Jossa ei taideta Herralle viinasta
juomauhria tehdä, eli muuta tehdä hänen mielensä nouteeksi; heidän
uhrinsa pitää oleman niinkuin murheellisten leipä, josta kaikki
saastuttavat itsensä, jotka sitä syövät; sillä heidän leipänsä pitää
heidän itse syömän, ja ei sitä pidä Herran huoneesen vietämän.

<span id="an_9:5">9:5</span> Mitä te silloin tahdotte vuosikauden pyhinä
ja Herran juhlapäivinä tehdä?

<span id="an_9:6">9:6</span> Sillä katso, heidän pitää raateliaa
pakeneman; Egyptin pitää heidät kokooman, ja Moph pitää heidät
hautaaman. Nukulaiset pitää siellä kasvaman, jossa nyt heidän rakkaan
epäjumalansa hopiat ovat, ja orjantappurat pitää oleman heidän
majoissansa.

<span id="an_9:7">9:7</span> Etsikon aika on tullut, ja kostamisen aika
on tullut, jonka Israelin pitää kyllä tunteman: Prophetat ovat
tomppelit, ja kerskaajat ovat mielipuolet, sinun suurten pahain tekois
tähden ja suuren vastahakoisuuden tähden.

<span id="an_9:8">9:8</span> Vartiat Ephraimissa pitivät heitänsä hetken
minun Jumalani tykö; mutta nyt he ovat prophetat, jotka hänelle paulan
kaikilla hänen teillänsä panevat, sillä vainollisella epäjumalan
palveluksella heidän Jumalansa huoneessa.

<span id="an_9:9">9:9</span> He ovat syvästi itsensä turmelleet,
niinkuin Gibean aikana; sentähden pitää hänen heidän pahat tekonsa
muistaman, ja heidän syntinsä etsimän.

<span id="an_9:10">9:10</span> Minä löysin Israelin niinkuin viinamarjat
korvessa, ja näin teidän isänne niinkuin fikunapuussa uutisfikunat;
mutta he menivät sitte Baalpeorin tykö, ja lupasivat heitänsä sille
häpiälliselle epäjumalalle, ja tulivat niin julmaksi kuin se, jota he
rakastivat.

<span id="an_9:11">9:11</span> Sentähden pitää Ephraimin kunnian
lentämän pois niinkuin lintu; niin ettei heidän pidä synnyttämän, eikä
kantaman eli siittämän.

<span id="an_9:12">9:12</span> Ja ehkä vielä lapsiansa kasvattaisivat,
niin minä tahdon kuitenkin heidät lapsettomaksi tehdä, ettei heidän pidä
ensinkään kansa oleman. Voi myös heitä, kuin minä heistä luovun!

<span id="an_9:13">9:13</span> Ephraim, jonka minä näen, on istutettu ja
kaunis niinkuin Tyro; mutta hänen täytyy nyt surmaajalle lapsensa antaa.

<span id="an_9:14">9:14</span> Herra, anna heille; mutta mitäs tahdot
heille antaa? Anna heille hedelmätöin kohtu ja tyhjät nisät.

<span id="an_9:15">9:15</span> Kaikki heidän pahuutensa tapahtuu
Gilgalissa; siellä minä heitä vihaan, ja ajan heidät pois minun
huoneestani, heidän pahan menonsa tähden, enkä tahdo heitä enään
rakastaa; sillä kaikki heidän päämiehensä ovat langenneet pois.

<span id="an_9:16">9:16</span> Ephraim on lyöty; hänen juurensa ovat
kuivettuneet, ettei ne enään taida hedelmää kantaa; ja vaikka he vielä
kantaisivat, niin minä tahdon kuitenkin heidän ruumiinsa ihanat hedelmät
kuolettaa.

<span id="an_9:17">9:17</span> Minun Jumalani on heittävä heidät pois,
ettei he häntä kuulleet; ja heidän pitää pakanain seassa kulkiana
vaeltaman.

<span id="an_10:1">10:1</span> Israel on tyhjä viinapuu, hedelmän hän
itsellensä pitää: Ja niin paljo kuin hänellä hedelmää on, niin monta
alttaria hän myös tekee; siinä, jossa maa paras on, siihen he rakentavat
kauniimmat kuvat.

<span id="an_10:2">10:2</span> Heidän sydämensä on jaettu; ja he
löytävät syntinsä; mutta hän tahtoo heidän alttarinsa kukistaa, ja
heidän kuvansa hävittää.

<span id="an_10:3">10:3</span> Sillä nyt pitää heidän sanoman: Ei meillä
kuningasta ole; sillä emme ole Herraa peljänneet, mitä kuninkaan pitäis
meitä auttaman?

<span id="an_10:4">10:4</span> He vannovat turhaan liittoa tehdessänsä;
ja senkaltainen neuvo vihoittaa niinkuin myrkyllinen ruoho pellon
vaoissa.

<span id="an_10:5">10:5</span> Samarian asuvaiset pelkäävät Betavenin
vasikkain tähden; sillä hänen kansansa on murehtinut häntä, ja hänen
pappinsa, jotka hänen tähtensä olivat (ennen) riemuinneet, hänen
kunniansa puolesta; sillä hän on viety heiltä pois.

<span id="an_10:6">10:6</span> Ja se (vasikka) on viety Assyriaan
kuninkaalle Jarebille lahjaksi; niin pitää myös Ephraimin häpiään
tuleman, ja Israelin pitää häpeemän neuvonsa tähden.

<span id="an_10:7">10:7</span> Sillä Samarian kuningas on rauvennut
niinkuin vaahto veden päältä.

<span id="an_10:8">10:8</span> Avenin kukkulat ovat pyyhityt pois,
joilla Israel on syntiä tehnyt. Ohdakkeet ja orjantappurat kasvavat
heidän alttareillansa; ja heidän pitää sanoman vuorille: peittäkäät
meitä, ja kukkuloille: kaatukaat meidän päällemme.

<span id="an_10:9">10:9</span> Israel, sinä olet syntiä tehnyt hamasta
Gibean ajasta; siihen myös he ovat jääneet; mutta senkaltainen sota,
mikä pahoja ihmisiä vastaan Gibeassa tapahtui, ei pidä heitä käsittämän.

<span id="an_10:10">10:10</span> Vaan minä rankaisen heitä minun mieleni
jälkeen, niin että kansat pitää heidän ylitsensä kokoontuman, kuin minä
heitä rankaisen heidän kahden syntinsä tähden.

<span id="an_10:11">10:11</span> Ephraim on vasikka, joka on tottunat
mielellänsä riihtä tappamaan, ja niin minäkin tahdon käydä hänen kauniin
kaulansa päällä; minä ajan Ephraimilla, Juudan pitää kyntämän, ja
Jakobin itsellensä äestämän.

<span id="an_10:12">10:12</span> Kylväkäät teillenne vanhurskaudeksi,
niittäkäät laupiudeksi, kyntäkäät teillenne kyntö; että nyt on aika
Herraa etsiä, siihen asti kuin hän tulee, ja saattaa teille
vanhurskauden.

<span id="an_10:13">10:13</span> Te kynnätte jumalattomuutta, ja
niitätte vääryyttä, ja syötte valheen hedelmiä. Että sinä turvaat omaan
menoos ja sinun moneen sankariis,

<span id="an_10:14">10:14</span> Niin pitää meteli nouseman sinun kansas
seassa, ja kaikki sinun linnas pitää hävitettämän, niinkuin Salman
hävitti Arbelin huoneen sodan aikana, ja äiti lapsinensa kuoliaaksi
lyötiin.

<span id="an_10:15">10:15</span> Niin pitää teillekin Betelissä
tapahtuman, teidän suuren pahuutenne tähden; että Israelin kuningas
pitää aamulla varhain lyötämän maahan.

<span id="an_11:1">11:1</span> Kuin Israel nuori oli, pidin minä hänen
rakkaana, ja minä kutsuin Egyptistä minun poikani.

<span id="an_11:2">11:2</span> Mutta kuin heitä nyt kutsutaan, niin he
kääntyvät pois, ja uhraavat Baalimille, ja suitsuttavat kuville.

<span id="an_11:3">11:3</span> Minä opetin Ephraimin käymään, ja talutin
häntä käsivarsista, vaan nyt ei he tahdo tietää, että minä heitä
parantanut olen.

<span id="an_11:4">11:4</span> Minä annoin heidän vetää ihmisen ijestä,
ja käydä rakkauden ohjissa, ja minä autin heitä, otin ikeen heidän
kaulastansa, ja annoin heille elatuksen.

<span id="an_11:5">11:5</span> Ei heidän pidä palajaman Egyptin maalle,
vaan Assur pitää heidän kuninkaansa oleman; sillä ei he tahdo itsiänsä
kääntää.

<span id="an_11:6">11:6</span> Sentähden pitää miekan tuleman heidän
kaupunkinsa päälle, ja heidän salpansa tempaaman ylös, ja syömän ne,
heidän neuvonsa tähden.

<span id="an_11:7">11:7</span> Minun kansani väsyy kääntymästä minun
puoleeni; ehkä kuinka heille saarnattaisiin, niin ei kenkään hankitse
kuulemaan.

<span id="an_11:8">11:8</span> Mitä minun pitää sinusta tekemän,
Ephraim? Varjelenko minä sinua, Israel? Pitäiskö minun sinulle tekemän
niinkuin Adamalle, ja asettaman sinun niinkuin Zeboimin? Mutta minun
sydämelläni on toinen mieli, minun laupiuteni on ylen palava:

<span id="an_11:9">11:9</span> Etten minä tee hirmuisen vihani jälkeen,
enkä palaja Ephraimia kadottamaan; sillä minä olen Jumala, ja en
ihminen, ja olen pyhä teidän keskellänne, ja en tahdo tulla kaupunkiin.

<span id="an_11:10">11:10</span> Silloin Herraa seurataan, ja hän on
kiljuva niinkuin jalopeura; ja kuin hän kiljuu, niin ne peljästyvät,
jotka lännessä ovat.

<span id="an_11:11">11:11</span> Ja Egyptissä ne myös peljästyvät
niinkuin lintu, ja ne Assurin maasta niinkuin kyhkyinen; ja minä tahdon
heitä asettaa huoneisiinsa, sanoo Herra.

<span id="an_11:12">11:12</span> (H12:1) Ephraimissa on joka paikassa
valhe minua vastaan, ja Israelin huoneessa petos; mutta Juuda hallitsee
vielä Jumalan kanssa, ja on uskollinen pyhäin kanssa.

<span id="an_12:1">12:1</span> (H12:2) Ephraim ruokkii itsensä tuulella,
ja samoo itätuulen perään, ja enentää joka päivä valhetta ja vahinkoa.
He tekevät Assurin kanssa liiton, ja vievät öljyä Egyptiin.

<span id="an_12:2">12:2</span> (H12:3) On myös Herralla riita Juudan
kanssa, etsiä Jakobia hänen menonsa jälkeen, ja kostaa hänelle hänen
ansionsa jälkeen.

<span id="an_12:3">12:3</span> (H12:4) Hän on äitinsä kohdussa polkenut
alas veljensä, ja kaikella voimallansa Jumalan kanssa taistellut.

<span id="an_12:4">12:4</span> (H12:5) Hän paineli myös enkelin kanssa
ja voitti; hän itki ja rukoili häntä; Betelissä löysi hän hänen, ja
siellä hän on puhunut meidän kanssamme.

<span id="an_12:5">12:5</span> (H12:6) Mutta se Herra on Jumala Zebaot,
Herra on hänen muistonimensä.

<span id="an_12:6">12:6</span> (H12:7) Niin käänny nyt sinun Jumalas
tykö; tee laupius ja oikeus, ja turvaa alati sinun Jumalaas.

<span id="an_12:7">12:7</span> (H12:8) Mutta kauppamiehellä on väärä
vaaka kädessä, ja pettää mielellänsä.

<span id="an_12:8">12:8</span> (H12:9) Ja Ephraim sanoo: Minä olen
rikas, minulla on kyllä; ei yhdessäkään minun työssäni löydetä
pahatekoa, joka synti olis.

<span id="an_12:9">12:9</span> (H12:10) Mutta minä olen Herra sinun
Jumalas hamasta Egyptin maasta; minä annan sinun vielä majoissa asua,
niinkuin juhlina tapahtuu.

<span id="an_12:10">12:10</span> (H12:11) Ja puhun prophetaille, olen
myös se, joka niin monet ennustukset annan, ja prophetain kautta minuni
julistan.

<span id="an_12:11">12:11</span> (H12:12) Sillä Gileadissa on epäjumalan
palvelus, ja Gilgalissa he uhraavat härkiä hukkaan, ja heillä on niin
monta alttaria, kuin kuhilaita on pellolla.

<span id="an_12:12">12:12</span> (H12:13) Jakobin täytyy Syrian maahan
paeta, ja Israelin täytyy palvella vaimon tähden; vaimon tähden tosin
täytyy hänen karjaa kaita.

<span id="an_12:13">12:13</span> (H12:14) Mutta sitte vei Herra Israelin
Egyptistä prophetan kautta, ja antoi prophetan kautta häntä korjata.

<span id="an_12:14">12:14</span> (H12:15) Vaan Ephraim vihoittaa hänen
nyt epäjumalillansa; sentähden pitää heidän verensä tuleman heidän
päällensä, ja heidän Herransa on kostava heidän pilkkansa.

<span id="an_13:1">13:1</span> Kuin Ephraim puhui, niin siitä tuli
pelko; hän korotti itsensä Israelissa, ja teki syntiä Baalimin kautta,
ja kuoli.

<span id="an_13:2">13:2</span> Mutta nyt he vielä enemmin syntiä
tekevät, ja valavat kuvia hopiastansa, ymmärryksensä jälkeen epäjumalia,
joka kaikki sepän työ on; joista he saarnaavat: Joka tahtoo niiden
vasikkain suuta antaa, sen pitää ihmisiä uhraaman.

<span id="an_13:3">13:3</span> Sentähden pitää heidän oleman niinkuin
aamu-utu ja varhain lankeeva kaste, joka raukee, niinkuin akanat, jotka
puhalletaan pois luvasta, ja niinkuin savu totosta.

<span id="an_13:4">13:4</span> Mutta minä olen Herra sinun Jumalas
hamasta Egyptin maasta; ei tosin sinun pitäisi muuta jumaIaa tunteman
paitsi minua, eikä yhtään vapahtajaa, vaan minua ainoaa.

<span id="an_13:5">13:5</span> Minä tunsin sinun korvessa, karkiassa
maassa.

<span id="an_13:6">13:6</span> Mutta että he ovat ravitut, ja kyllänsä
saaneet; he saivat kyllänsä ja heidän sydämensä paisui: Sentähden he
minun unhottavat.

<span id="an_13:7">13:7</span> Minä myös tahdon olla heidän kohtaansa
niinkuin jalopeura, ja tahdon heitä väijyä niinkuin pardi tiellä.

<span id="an_13:8">13:8</span> Minä tahdon heitä kohdata niinkuin karhu,
jonka pojat ovat otetut pois, ja reväistä heidän paatuneen sydämensä
rikki, ja tahdon heidät siellä syödä ylös, niinkuin jalopeura; metsän
pedot pitää heidät rikki repimän.

<span id="an_13:9">13:9</span> Itse sinä olet sinun kadotukses, Israel!
Vaan minussa on sinun apus.

<span id="an_13:10">13:10</span> Missä on sinun kuninkaas, joka sinua
taitais auttaa kaikissa sinun kaupungeissas? Ja sinun tuomaris, joista
sinä sanoit: Anna minulle kuningas ja päämiehiä.

<span id="an_13:11">13:11</span> Minä tosin annoin sinulle kuninkaan
minun vihassani, ja otan sen sinulta pois minun hirmuisuudessani.

<span id="an_13:12">13:12</span> Ephraimin pahateko on sidottu kokoon,
ja hänen syntinsä ovat salatut.

<span id="an_13:13">13:13</span> Hänelle pitää tuleman synnyttäväisen
kipu; hän on tyhmä lapsi, sillä ei hän taida sitä aikaa lasten
synnyttämisessä pysyväinen olla.

<span id="an_13:14">13:14</span> Mutta minä tahdon heitä päästää
helvetin vallasta, ja vapahtaa heitä kuolemasta. Kuolema, minä tahdon
olla sinulle myrkky, helvetti, minä tahdon olla sinulle surma! Kuitenkin
on se lohdutus minun silmäini edestä peitetty.

<span id="an_13:15">13:15</span> Sillä hänen pitää veljesten vaiheella
hedelmää tekemän: Herran itätuulen pitää tuleman korvesta, ja hänen
kaivonsa pitää kurehtuman, ja hänen lähteensä kuivuman, sen pitää
raateleman kaikkein kalleimmat kalut ja tavarat.

<span id="an_13:16">13:16</span> (H14:1) Samaria pitää autioksi tuleman,
sillä hän on Jumalallensa kovakorvainen ollut; heidän pitää miekalla
lankeeman, ja heidän nuoret lapsensa paiskattaman rikki, ja heidän
raskaat vaimonsa pitää reväistämän rikki.

<span id="an_14:1">14:1</span> (H14:2) Käänny, Israel, Herran sinun
Jumalas tykö; sillä sinä olet langennut sinun pahain tekois tähden.

<span id="an_14:2">14:2</span> (H14:3) Ottakaat teillenne nämät sanat,
ja kääntykäät Herran tykö, ja sanokaat hänelle: Anna meille kaikki
synnit anteeksi, ja tee meille hyvin, niin me uhraamme sinulle meidän
huultemme mullit.

<span id="an_14:3">14:3</span> (H14:4) Ei Assur meitä auta, emme myös
tahdo enään astua orhitten päälle, emmekä sano enään meidän
käsialallemme: Te olette meidän jumalamme; sillä sinun tykönäs löytää
orpo armon.

<span id="an_14:4">14:4</span> (H14:5) Niin minä taas olen parantava
heidän erhetyksensä, mielelläni minä heitä rakastan; sillä minun vihani
on käännetty heistä pois.

<span id="an_14:5">14:5</span> (H14:6) Minä tahdon Israelille olla
niinkuin kaste, että hän kukoistaa niinkuin kukkanen, ja hänen juurensa
leviävät niinkuin Libanon.

<span id="an_14:6">14:6</span> (H14:7) Hänen oksansa pitää hajooman,
että hän itse olis ihanainen niinkuin öljypuu, ja hänen pitää hajuaman
niinkuin Libanon.

<span id="an_14:7">14:7</span> (H14:8) Ja heidän pitää taas istuman
hänen varjonsa alla, ja jyvistä itsensä ravitseman, ja kukoistuman
niinkuin viinapuu. Ja hänen muistonsa pitää niinkuin Libanonin viina
oleman.

<span id="an_14:8">14:8</span> (H14:9) Ephraim (sanokaan): Mitä minun on
enää epäjumalain kanssa? Minä tahdon häntä kuulla ja katsoa; minä tahdon
olla niinkuin viheriäinen honka; minussa pitää sinun hedelmäs
löydettämän.

<span id="an_14:9">14:9</span> (H14:10) Kuka on viisas, että hän näitä
ymmärtäis? Ja ymmärtäväinen, joka näitä huomaitsis? Sillä Herran tiet
ovat oikiat, ja vanhurskaat vaeltavat niillä, mutta ylitsekäymärit
niissä lankeevat.

------------------------------------------------------------------------

[Next: Joel](joe)
