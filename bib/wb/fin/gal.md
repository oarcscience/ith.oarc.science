[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](co2)  [Next](eph.md) 

------------------------------------------------------------------------

### Finnish Bible: Galatians

<span id="an_1:1">1:1</span> Paavali, apostoli, (ei ihmisiltä eikä
ihmisten kautta, vaan Jesuksen Kristuksen kautta ja Isän Jumalan, joka
hänen kuolleista herättänyt on,)

<span id="an_1:2">1:2</span> Ja kaikki veljet, jotka minun kanssani
ovat, Galatian seurakunnille:

<span id="an_1:3">1:3</span> Armo olkoon teille ja rauha Isältä
Jumalalta ja meidän Herralta Jesukselta Kristukselta!

<span id="an_1:4">1:4</span> Joka itsensä meidän synteimme edestä
antanut on, että hän meitä vapahtais tästä nykyisestä pahasta
maailmasta, Jumalan ja meidän Isämme tahdon jälkeen,

<span id="an_1:5">1:5</span> Jolle olkoon kiitos ijankaikkisesta
ijankaikkiseen, amen!

<span id="an_1:6">1:6</span> Minä ihmettelen, että te niin pian annatte
teitänne kääntää pois siitä, joka teitä Kristuksen armoon kutsunut on,
toiseen evankeliumiin,

<span id="an_1:7">1:7</span> Joka ei muuta ole, vaan että muutamat
eksyttävät teitä ja tahtovat Kristuksen evankeliumia toisin kääntää.

<span id="an_1:8">1:8</span> Mutta ehkä me taikka joku enkeli taivaasta
saarnais teille toisin evankeliumia, kuin me olemme teille saarnanneet,
se olkoon kirottu!

<span id="an_1:9">1:9</span> Niinkuin me ennen sanoimme, niin minä vielä
sanon: jos joku teille toisin saarnaa evankeliumia, kuin te ottaneet
olette, olkoon kirottu!

<span id="an_1:10">1:10</span> Saarnaanko minä nyt ihmisten eli Jumalan
mielen jälkeen? eli pyydänkö minä ihmiselle kelvata? Sillä jos minä
tähän asti olisin tahtonut ihmisille kelvata, niin en minä olisi
Kristuksen palvelia.

<span id="an_1:11">1:11</span> Mutta minä teen teille tiettäväksi,
rakkaat veljet, ettei se evankeliumi, joka minulta saarnattu on, ole
ihmisen jälkeen.

<span id="an_1:12">1:12</span> Sillä en minä ole sitä ihmiseltä saanut
enkä oppinut, vaan Jesuksen Kristuksen ilmoituksesta.

<span id="an_1:13">1:13</span> Sillä te olette kuulleet minun muinaisen
olentoni Juudalaisten tavoissa, kuinka ylönpalttisesti minä Jumalan
seurakuntaa vainosin ja hävitin sitä,

<span id="an_1:14">1:14</span> Ja menestyin Juudalaisten menoissa,
ylitse monen minun vertaiseni minun suvussani, ja olin ylen kiivas isäin
säätyin tähden.

<span id="an_1:15">1:15</span> Mutta koska Jumala tahtoi, joka minun oli
eroittanut äitini kohdusta, ja armonsa kautta kutsui,

<span id="an_1:16">1:16</span> Että hän Poikansa minun kauttani
ilmoittais, ja minä julistaisin hänen evakeliumin kautta pakanain
seassa, niin en minä ensinkään lihan ja veren kautta tutkinut,

<span id="an_1:17">1:17</span> En myös Jerusalemiin niiden tykö
palannut, jotka ennen minua apostolit olivat; vaan menin pois Arabiaan
ja palasin jällensä Damaskuun.

<span id="an_1:18">1:18</span> Sitte kolmen vuoden perästä tulin minä
Jerusalemiin Pietaria oppimaan ja olin hänen kanssansa
viisitoistakymmentä päivää.

<span id="an_1:19">1:19</span> Mutta en minä muita apostoleita yhtään
nähnyt paitsi Jakobia, Herran veljeä.

<span id="an_1:20">1:20</span> Mutta sen, mitä minä teille kirjoitan,
katso, Jumala tietää, etten minä valehtele.

<span id="an_1:21">1:21</span> Sitte tulin minä Syrian ja Kilikian
maakuntiin.

<span id="an_1:22">1:22</span> Ja minä olin tuntematoin kasvoista niille
Juudean seurakunnille, jotka olivat Kristuksessa.

<span id="an_1:23">1:23</span> Mutta he olivat ainoastaan kuulleet, että
se, joka meitä muinen vainosi, hän saarnaa nyt uskoa, jota hän muinen
hävitti,

<span id="an_1:24">1:24</span> Ja kiittivät minun tähteni Jumalaa.

<span id="an_2:1">2:1</span> Sitte neljäntoistakymmenen vuoden perästä
menin minä taas Barnabaan kanssa ylös Jerusalemiin ja otin Tituksen
kanssani,

<span id="an_2:2">2:2</span> Ja minä menin ylös ilmoituksen jälkeen ja
asetin heidän eteensä sen evankeliumin, jota minä pakanain seassa
julistan: mutta erinomaisesti niiden eteen, jotka jonakin pidetään,
etten minä hukkaan juoksisi elikkä olisi jo juossut.

<span id="an_2:3">2:3</span> Mutta ei Titustakaan, joka minun kanssani
oli, vaadittu itsiänsä ympärileikkauttamaan, vaikka hän Grekiläinen oli.

<span id="an_2:4">2:4</span> Sillä kuin muutamat väärät veljet
tunkeutuivat sisälle, ja jo olivat tulleet sisälle koettelemaan meidän
vapauttamme, joka meillä Kristuksessa Jesuksessa on, että he meitä
orjuuteen vaatisivat;

<span id="an_2:5">2:5</span> Emmepä me tosin niille hetkeksikään
myöntyneet kuuliaisuuteen, että evankeliumin totuus teidän tykönänne
pysyväinen olis.

<span id="an_2:6">2:6</span> Mutta niihin, jotka jonakin pidetään,
minkäkaltaiset he muinen olivat, ei minun mitään tule: ei Jumala katso
ihmisen muotoa; sillä ne, jotka jonakin pidetään, ei minulle mitään
opettaneet.

<span id="an_2:7">2:7</span> Vaan sitä vastaan, kuin he näkivät, että
minulle evankeliumi esinahan puoleen uskottu oli, niinkuin Pietarille
ympärileikkauksen puoleen;

<span id="an_2:8">2:8</span> (Sillä joka Pietarin kanssa oli voimallinen
apostolin virassa ympärileikkauksen seassa, se on minunkin kanssani
pakanain seassa voimallinen ollut,)

<span id="an_2:9">2:9</span> Ja kuin he tunsivat sen armon, joka minulle
annettu oli, niin Jakob ja Kephas ja Johannes, jotka patsaina pidettiin,
antoivat minulle ja Barnabaalle kättä ja sopivat niin meidän kanssamme,
että meidän pakanain seassa ja heidän ympärileikkauksen seassa
saarnaaman piti,

<span id="an_2:10">2:10</span> Ainoastaan että meidän piti vaivaisia
muistaman, jota minä myös olen ahkeroinut tehdä.

<span id="an_2:11">2:11</span> Mutta kuin Pietari Antiokiaan tuli, niin
minä olin julkisesti häntä vastaan, että kanne oli tullut hänen
päällensä.

<span id="an_2:12">2:12</span> Sillä ennenkuin joku Jakobin tyköä tuli,
söi hän pakanain kanssa; vaan kuin ne tulivat, vältti hän, ja eroitti
itsensä heistä, peljäten niitä, jotka ympärileikkauksesta olivat,

<span id="an_2:13">2:13</span> Ja muutkin Juudalaiset viekastelivat
hänen kanssansa, niin että Barnabaskin vieteltiin heidän
ulkokullaisuudellansa.

<span id="an_2:14">2:14</span> Mutta kuin minä sen näin, ettei he oikein
vaeltaneet evankeliumin totuuden jälkeen, sanoin minä Pietarille
julkisesti kaikkein kuullen: jos sinä, joka Juudalainen olet, pakanain
tavalla elät ja et Juudalaisten, miksis vaadit pakanoita Juudalaisten
tavalla elämään?

<span id="an_2:15">2:15</span> Me jotka olemme Juudalaiset luonnon
puolesta ja emme syntiset pakanoista:

<span id="an_2:16">2:16</span> Että me tiedämme, ettei ihminen lain
töiden kautta vanhurskaaksi tule, vaan uskon kautta Jesuksen Kristuksen
päälle: niin me myös olemme uskoneet Jesuksen Kristuksen päälle, että me
vanhurskaaksi tulemme uskon kautta Kristuksen päälle, ja emme lain
töiden kautta, sentähden ettei yksikään liha tule lain töiden kautta
vanhurskaaksi.

<span id="an_2:17">2:17</span> Mutta jos me, koska me tahdomme
Kristuksen kautta vanhurskaaksi tulla, löydetään myös itse syntisiksi,
onko siis Kristus synnin palvelia? Pois se!

<span id="an_2:18">2:18</span> Sillä jos minä sitä taas rakennan, jota
minä särkenyt olen, niin minä teen itseni ylitsekäyväksi.

<span id="an_2:19">2:19</span> Mutta minä olen lain kautta laista
kuollut pois, että minä Jumalassa eläisin.

<span id="an_2:20">2:20</span> Minä olen Kristuksen kanssa
ristiinnaulittu. Mutta minä elän, en silleen minä, vaan Kristus elää
minussa; sillä jota minä nyt elän lihassa, sen minä elän Jumalan Pojan
uskossa, joka on minua rakastanut ja antoi itsensä minun edestäni.

<span id="an_2:21">2:21</span> En minä hylkää Jumalan armoa; sillä jos
vanhurskaus tulee laista, niin on Kristus hukkaan kuollut.

<span id="an_3:1">3:1</span> Te hullut Galatalaiset! kuka teidät on
vimmannut totuutta uskomasta? joiden silmäin eteen Jesus Kristus
kirjoitettu oli, teidän seassanne ristiinnaulittu.

<span id="an_3:2">3:2</span> Sen tahdon minä ainoastaan teiltä tietää:
oletteko te Hengen saaneet lain töiden kautta eli uskon saarnaamisen
kautta?

<span id="an_3:3">3:3</span> Oletteko te niin tomppelit? Hengessä te
olette alkaneet, tahdotteko te nyt lihassa lopettaa?

<span id="an_3:4">3:4</span> Oletteko te niin paljon hukkaan kärsineet?
Jos se muutoin hukassa on.

<span id="an_3:5">3:5</span> Joka siis teille hengen antaa ja tekee
voimalliset työt teidän seassanne, tekeekö hän sen lain töiden kautta
eli uskon saarnaamisen kautta?

<span id="an_3:6">3:6</span> Niinkuin Abraham oli Jumalan uskonut, ja se
on luettu hänelle vanhurskaudeksi,

<span id="an_3:7">3:7</span> Niin te myös jo tiedätte, että jotka
uskossa ovat, ne ovat Abrahamin lapset.

<span id="an_3:8">3:8</span> Mutta Raamattu oli sitä jo ennen katsonut,
että Jumala pakanatkin uskon kautta vanhurskaaksi tekee; sentähden hän
edellä ilmoitti Abrahamille: sinussa (sanoo hän) kaikki pakanat pitää
siunatut oleman.

<span id="an_3:9">3:9</span> Niin tulevat kaikki ne, jotka uskosta ovat,
siunatuksi uskovaisen Abrahamin kanssa.

<span id="an_3:10">3:10</span> Sillä niin monta, jotka lain töissä
riippuvat, ovat kirouksen alla; sillä kirjoitettu on: kirottu olkoon
jokainen, joka ei pysy kaikissa mitä lakiraamatussa kirjoitettu on, että
hän niitä tekis.

<span id="an_3:11">3:11</span> Mutta ettei kenkään vanhurskaaksi tule
Jumalan edessä lain kautta, se on tiettävä; sillä vanhurskaan pitää
elämän uskosta.

<span id="an_3:12">3:12</span> Mutta laki ei ole uskosta, vaan ihminen,
joka ne tekee, hän elää niissä.

<span id="an_3:13">3:13</span> Mutta Kristus on meitä lunastanut lain
kirouksesta, koska hän tuli kiroukseksi meidän edestämme; sillä
kirjoitettu on: kirottu on jokainen, joka puussa riippuu,

<span id="an_3:14">3:14</span> Että Abrahamin siunaus pitäis pakanain
ylitse Jesuksessa Kristuksessa tuleman, ja me niin saisimme uskon kautta
sen luvatun Hengen.

<span id="an_3:15">3:15</span> Rakkaat veljet! minä puhun ihmisten
tavalla. Ei yksikään riko ihmisen testamenttia, koska se vahvistettu on,
eikä siihen mitään lisää.

<span id="an_3:16">3:16</span> Lupaukset ovat tosin Abrahamille ja hänen
siemenellensä annetut; ei hän sano: ja siemenille, niinkuin monesta,
vaan niinkuin yhdestä: ja sinun siemenessäs, joka on Kristus.

<span id="an_3:17">3:17</span> Mutta sen minä sanon: testamenttia, joka
Jumalalta on vahvistettu Kristuksen päälle, ei rikota, ettei lupaus
turhaan raukeaisi lain kautta, joka sitte neljänsadan ja kolmenkymmenen
vuoden perästä annettu oli.

<span id="an_3:18">3:18</span> Sillä jos perintö on laista, niin ei se
silleen ole lupauksesta; mutta Jumala on sen Abrahamille lupauksen
kautta lahjoittanut.

<span id="an_3:19">3:19</span> Mihinkä siis laki? Hän on tullut
ylitsekäymisten tähden, siihenasti kuin siemen oli tuleva, jolle lupaus
tapahtunut oli, ja on enkeleiltä asetettu välimiehen käden kautta.

<span id="an_3:20">3:20</span> Mutta välimies ei ole yhden, vaan Jumala
on yksi.

<span id="an_3:21">3:21</span> Onko siis laki Jumalan lupauksia vastaan?
Pois se! Sillä jos laki olis annettu eläväksi tekemään, niin tosin
vanhurskaus tulis laista.

<span id="an_3:22">3:22</span> Mutta Raamattu on kaikki sulkenut synnin
alle, että lupaus annettaisiin uskon kautta Jesuksen Kristuksen päälle
uskovaisille.

<span id="an_3:23">3:23</span> Mutta ennenkuin usko tuli, olimme me lain
alla kätketyt ja siihen uskoon suljetut, joka piti ilmoitettaman.

<span id="an_3:24">3:24</span> Niin on laki ollut meidän opettajamme
Kristuksen tykö, että me uskon kautta vanhurskaaksi tulisimme.

<span id="an_3:25">3:25</span> Mutta sitte kuin usko tuli, niin emme
enempi ole sen opettajan alla.

<span id="an_3:26">3:26</span> Sillä te olette kaikki Jumalan lapset
uskon kautta Jesuksen Kristuksen päälle.

<span id="an_3:27">3:27</span> Sillä niin monta kuin te Kristukseen
kastetut olette, niin te olette Kristuksen päällenne pukeneet.

<span id="an_3:28">3:28</span> Ei ole tässä Juudalainen eli Grekiläinen,
ei orja eli vapaa, ei mies eli vaimo; sillä te olette kaikki yksi
Kristuksessa Jesuksessa.

<span id="an_3:29">3:29</span> Mutta jos te olette Kristuksen, niin te
olette myös Abrahamin siemen ja lupauksen jälkeen perilliset.

<span id="an_4:1">4:1</span> Mutta minä sanon: niin kauvan kuin
perillinen on lapsi, ei ole hänen ja palvelian välillä eroitusta, vaikka
hän on kaiken tavaran herra;

<span id="an_4:2">4:2</span> Vaan hän on esimiesten ja haltiain
hallussa, isältä määrättyyn aikaan asti.

<span id="an_4:3">4:3</span> Niin myös me, kuin me olimme lapset, niin
me olimme vaaditut orjuuteen ulkonaisten säätyin alle.

<span id="an_4:4">4:4</span> Mutta koska aika oli täytetty, lähetti
Jumala Poikansa, syntyneen vaimosta, lain alaiseksi tehdyn,

<span id="an_4:5">4:5</span> Että hän ne, jotka lain alaiset olivat,
lunastais, että me hänen lapsiksensa luettaisiin.

<span id="an_4:6">4:6</span> Mutta että te olette lapset, lähetti Jumala
Poikansa Hengen teidän sydämiinne, joka huutaa: Abba, rakas Isä!

<span id="an_4:7">4:7</span> Niin ei silleen ole orja, vaan poika; mutta
jos poika, niin myös Jumalan perillinen Kristuksen kautta.

<span id="an_4:8">4:8</span> Mutta sillä ajalla, koska ette Jumalaa
tunteneet, palvelitte te niitä, jotka ei luonnostansa jumalat
olleetkaan.

<span id="an_4:9">4:9</span> Mutta nyt, sittekuin te Jumalan tunnette ja
tosin enemmin Jumalalta tutut olette, kuinka te siis käännytte jälleen
heikkoihin ja köyhiin säätyihin, joita te vasta-uudesta palvella
tahdotte?

<span id="an_4:10">4:10</span> Te otatte vaarin päivistä, ja
kuukausista, ja ajoista, ja vuosista.

<span id="an_4:11">4:11</span> Minä pelkään teidän tähtenne, etten minä
turhaan olisi teidän tähtenne työtä tehnyt.

<span id="an_4:12">4:12</span> Olkaat niinkuin minä olen, että minäkin
olen niinkuin te. Rakkaat veljet! minä rukoilen teitä: ette ole mitään
minua vastaan tehneet;

<span id="an_4:13">4:13</span> Mutta te tiedätte, että minä olen lihan
heikkoudessa teille ensisti evankeliumia saarnannut,

<span id="an_4:14">4:14</span> Ja minun kiusaustani, jota minä lihan
puolesta kärsin, ette ole katsoneet ylön ettekä hyljänneet, vaan
korjasitte minun niinkuin Jumalan enkelin, niinkuin Kristuksen Jesuksen.

<span id="an_4:15">4:15</span> Kuinka autuaat te silloin olitte! Minä
olen teidän todistajanne, että jos se olis mahdollinen ollut, niin te
olisitte teidän silmänne kaivaneet ulos ja minulle antaneet.

<span id="an_4:16">4:16</span> Olenko minä siis nyt teidän
viholliseksenne tullut, että minä teille totuuden sanon?

<span id="an_4:17">4:17</span> Ei he teitä oikein kiivaudesta rakasta,
vaan he tahtovat teitä minusta pois kääntää, että te heitä kiivaudessa
rakastaisitte.

<span id="an_4:18">4:18</span> Kyllä kiivaten rakastaa hyvä on, aina
hyvyydessä, ja ei ainoastaan silloin, kuin minä teidän tykönänne olen.

<span id="an_4:19">4:19</span> Minun rakkaat lapseni, jotka minun täytyy
vasta-uudesta kivulla synnyttää, siihenasti kuin Kristus teissä jonkun
muodon sais!

<span id="an_4:20">4:20</span> Mutta minä soisin olevani teidän
tykönänne, että minä taitaisin äänenikin muuttaa; enpä minä tiedä, mitä
minä tästedes teen teidän kanssanne.

<span id="an_4:21">4:21</span> Sanokaat minulle te, jotka lain alla olla
tahdotte: ettekö te lakia kuule?

<span id="an_4:22">4:22</span> Sillä kirjoitettu on: Abrahamilla oli
kaksi poikaa, yksi palkkavaimosta ja yksi vapaasta.

<span id="an_4:23">4:23</span> Mutta joka palkkavaimosta oli, se oli
lihan jälkeen syntynyt, ja joka vapaasta oli, se oli lupauksen kautta.

<span id="an_4:24">4:24</span> Nämät jotakin merkitsevät; sillä nämät
ovat ne kaksi Testamenttia: yksi Sinain vuoresta, joka orjuuteen
synnyttää, joka on Agar.

<span id="an_4:25">4:25</span> Sillä Agar on Sinain vuori Arabiassa ja
ulottuu hamaan Jerusalemiin, joka nyt on, ja on lastensa kanssa orjana.

<span id="an_4:26">4:26</span> Mutta se Jerusalem, joka ylhäältä on, on
vapaa, joka on kaikkein meidän äitimme.

<span id="an_4:27">4:27</span> Sillä kirjoitettu on: iloitse, sinä
hedelmätöin, joka et synnytä, pakahda ja huuda sinä, joka et raskas ole;
sillä yksinäisellä on enempi lapsia kuin sillä, jolla mies on.

<span id="an_4:28">4:28</span> Mutta me, rakkaat veljet, olemme niinkuin
Isaakikin, lupauksen lapset.

<span id="an_4:29">4:29</span> Mutta niinkuin se silloin, joka lihan
jälkeen syntynyt oli, vainosi sitä, joka hengen jälkeen syntynyt oli,
niin se nytkin tapahtuu.

<span id="an_4:30">4:30</span> Mutta mitä Raamattu sanoo? aja
palkkavaimo poikinensa ulos; sillä ei palkkavaimon pojan pidä perimän
vapaan pojan kanssa.

<span id="an_4:31">4:31</span> Niin me siis olemme, rakkaat veljet, emme
palkkavaimon poikia, vaan vapaan.

<span id="an_5:1">5:1</span> Niin pysykäät siis siinä vapaudessa, jolla
Kristus meitä vapahtanut on, ja älkäät taas teitänne sekoittako orjuuden
ikeeseen.

<span id="an_5:2">5:2</span> Katso, minä Paavali sanon teille: jos te
annatte ympärileikata teitänne, niin ei ole Kristus teille hyödyllinen.

<span id="an_5:3">5:3</span> Mutta minä taas todistan, että jokainen
ihminen, joka ympärileikataan, se on kaikkea lakia velkapää pitämään.

<span id="an_5:4">5:4</span> Te olette Kristuksen kadottaneet, jotka
lain töillä tahdotte vanhurskaiksi tulla, ja olette armosta luopuneet.

<span id="an_5:5">5:5</span> Mutta me odotamme hengessä uskon kautta
vanhurskauden toivoa.

<span id="an_5:6">5:6</span> Sillä ei Kristuksessa Jesuksessa
ympärileikkaus eikä esinahka mitään kelpaa, vaan usko, joka rakkauden
kautta työtä tekee.

<span id="an_5:7">5:7</span> Te juoksitte hyvin; kukas teidät esti
totuutta uskomasta?

<span id="an_5:8">5:8</span> Ei senkaltainen yllytys ole hänestä, joka
teitä kutsuu.

<span id="an_5:9">5:9</span> Vähä hapatus kaikentaikinan hapattaa.

<span id="an_5:10">5:10</span> Minä turvaan teihin Herrassa, ettette
toista mieltä ottaisi; mutta joka teitä eksyttää, hänen pitää tuomionsa
kantaman, olkaan kuka hän olis.

<span id="an_5:11">5:11</span> Mutta jos minä vielä, rakkaat veljet,
ympärileikkausta saarnaan, minkätähden minä siis vainoa kärsin? Ja niin
olis ristin pahennus hävinnyt.

<span id="an_5:12">5:12</span> Oi jospa ne eroitettaisiin, jotka teitä
houkuttelevat!

<span id="an_5:13">5:13</span> Sillä te, rakkaat veljet, olette
vapauteen kutsutut; ainoastaan karttakaat, ettette salli vapauden
lihalle tilaa antaa, vaan palvelkaat rakkaudessa toinen toistanne.

<span id="an_5:14">5:14</span> Sillä kaikki laki yhdessä sanassa
täytetään, nimittäin: rakasta lähimmäistäs niinkuin itsiäs.

<span id="an_5:15">5:15</span> Mutta jos te toinen toistanne purette ja
syötte, niin katsokaat, ettette toinen toiseltanne syödyksi tule.

<span id="an_5:16">5:16</span> Mutta minä sanon: vaeltakaat Hengessä,
niin ette lihan himoa täytä;

<span id="an_5:17">5:17</span> Sillä liha himoitsee Henkeä vastaan, ja
Henki lihaa vastaan: nämät ovat vastaan toinen toistansa, niin ettette
tee, mitä te tahdotte.

<span id="an_5:18">5:18</span> Mutta jos te Hengeltä hallitaan, niin
ette ole lain alla.

<span id="an_5:19">5:19</span> Mutta lihan työt ovat julkiset, kuin on
huoruus, salavuoteus, saastaisuus, haureus,

<span id="an_5:20">5:20</span> Epäjumalain palvelus, noituus, vaino,
riita, kateus, viha, torat, eripuraisuus, eriseura,

<span id="an_5:21">5:21</span> Pahansuomuus, murha, juopumus,
ylönsyömyys ja muut senkaltaiset, joista minä teille edellä sanon,
niinkuin minä ennenkin sanonut olen, että ne, jotka senkaltaisia
tekevät, ei pidä Jumalan valtakuntaa perimän.

<span id="an_5:22">5:22</span> Mutta Hengen hedelmä on: rakkaus, ilo,
rauha, pitkämielisyys, ystävyys, hyvyys, usko, hiljaisuus, puhtaus.

<span id="an_5:23">5:23</span> Senkaltaisia vastaan ei ole laki.

<span id="an_5:24">5:24</span> Mutta jotka Kristuksen omat ovat, ne ovat
ristiinnaulinneet lihansa, himoin ja haluin kanssa.

<span id="an_5:25">5:25</span> Jos me Hengessä elämme, niin vaeltakaamme
myös Hengessä.

<span id="an_5:26">5:26</span> Älkäämme turhaa kunniaa pyytäkö,
vihoittain ja kadehtien toinen toistamme.

<span id="an_6:1">6:1</span> Rakkaat veljet! jos ihminen osaa johonkuhun
vikaan tulla, niin te, jotka hengelliset olette, ojentakaat senkaltaista
siveyden hengessä: ja katso itsiäs, ettes sinä myös kiusattaisi.

<span id="an_6:2">6:2</span> Kantakaat toinen toisenne kuormaa ja niin
Kristuksen lakia täyttäkäät.

<span id="an_6:3">6:3</span> Sillä jos joku luulee itsensä jotakin
olevan, joka ei kuitenkaan mitään ole, hän viettelee itsensä.

<span id="an_6:4">6:4</span> Mutta koetelkaan kukin oman tekonsa, ja
sitte hän taitaa ainoasti itsestänsä kerskata, ja ei yhdessäkään muussa;

<span id="an_6:5">6:5</span> Sillä kukin pitää oman kuormansa kantaman.

<span id="an_6:6">6:6</span> Joka sanalla neuvotaan, se jakakaan kaikkea
hyvää sille, joka häntä neuvoo.

<span id="an_6:7">6:7</span> Älkäät eksykö; ei Jumala anna itsiänsä
pilkata: sillä mitä ihminen kylvää, sitä hän myös niittää.

<span id="an_6:8">6:8</span> Joka lihassansa kylvää, se lihastansa
turmeluksen niittää; mutta joka hengessä kylvää, se hengestä
ijankaikkisen elämän niittää.

<span id="an_6:9">6:9</span> Ja koska me hyvää teemme, niin älkäämme
suuttuko; sillä aikanansa mekin saamme niittää ilman lakkaamatta.

<span id="an_6:10">6:10</span> Koska siis meillä aika on, niin tehkäämme
jokaiselle hyvää, mutta enimmiten niille, jotka meidän kanssaveljemme
uskossa ovat.

<span id="an_6:11">6:11</span> Katsokaat, kuinka suuren lähetyskirjan
minä olen teille omalla kädelläni kirjoittanut!

<span id="an_6:12">6:12</span> Jotka tahtovat myös näön jälkeen lihassa
kelvata, ne teitä ympärileikkaukseen vaativat, ainoastaan ettei heitä
Kristuksen ristillä vainottaisi.

<span id="an_6:13">6:13</span> Sillä ei nekään, jotka ympärileikataan,
lakia pidä; vaan he tahtovat teidät ympärileikata, että he teidän
lihastanne kerskata saisivat.

<span id="an_6:14">6:14</span> Mutta pois se minusta, että minä muusta
kerskaisin, vaan ainoastansa meidän Herran Jesuksen Kristuksen rististä,
jonka kautta maailma minulle ristiinnaulittu on ja minä maailmalle.

<span id="an_6:15">6:15</span> Sillä Kristuksessa Jesuksessa ei
ympärileikkaus eikä esinahka mitään kelpaa, vaan uusi luontokappale.

<span id="an_6:16">6:16</span> Ja niin monta, jotka tämän ojennusnuoran
jälkeen vaeltavat, heidän päällänsä olkoon rauha ja laupius, ja Jumalan
Israelin päällä!

<span id="an_6:17">6:17</span> Älköön yksikään tästälähin minua silleen
vaivatko; sillä minä kannan minun ruumiissani meidän Herran Jesuksen
Kristuksen arvet.

<span id="an_6:18">6:18</span> Meidän Herran Jesuksen Kristuksen armo
olkoon teidän henkenne kanssa, rakkaat veljet, amen!

------------------------------------------------------------------------

[Next: Ephesians](eph.md)
