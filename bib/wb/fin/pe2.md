[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pe1)  [Next](jo1) 

------------------------------------------------------------------------

### Finnish Bible: 2 Peter

<span id="an_1:1">1:1</span> Simon Pietari, Jesuksen Kristuksen palvelia
ja apostoli, niille, jotka ovat saaneet meidän kanssamme yhdenkaltaisen
kalliin uskon vanhurskaudessa, jonka meidän Jumalamme ja Vapahtajamme
Jesus Kristus antaa:

<span id="an_1:2">1:2</span> Armo ja rauha lisääntyköön teille, Jumalan
ja meidän Herran Jesuksen Kristuksen tuntemisen kautta!

<span id="an_1:3">1:3</span> Että hänen jumalallinen voimansa meille
kaikkinaiset (jotka elämään ja jumaliseen menoon sopivat) on
lahjoittanut hänen tuntemisensa kautta, joka meitä kunniaan ja avuun
kutsunut on,

<span id="an_1:4">1:4</span> Joidenka kautta meille ne suurimmat ja
kalliit lupaukset lahjoitetut ovat, että te niiden kautta Jumalan
luonnosta osalliseksi tulisitte, jos te katoovaisen maailman himon
vältätte.

<span id="an_1:5">1:5</span> Niin ahkeroitkaat kaikella vireydellä
teidän uskonne avua osoittamaan, ja avussa tointa,

<span id="an_1:6">1:6</span> Ja toimessa kohtuullisuutta, ja
kohtuullisuudessa kärsivällisyyttä, ja kärsivällisyydessä jumalisuutta,

<span id="an_1:7">1:7</span> Ja jumalisuudessa veljellistä rakkautta, ja
veljellisessä rakkaudessa yhteistä rakkautta.

<span id="an_1:8">1:8</span> Sillä koska nämät täydellisesti teissä
ovat, niin ei he teitä salli löydettää joutilaina eli hedelmättöminä
meidän Herran Jesuksen Kristuksen tuntemisessa.

<span id="an_1:9">1:9</span> Mutta jolla ei näitä ole, hän on sokia, ja
ei näe mitään kaukaa, ja on unohtanut itsensä olleen puhdistetun
entisistä synneistänsä.

<span id="an_1:10">1:10</span> Sentähden, rakkaat veljet, ahkeroitkaat
paremmin sitä, että te teidän kutsumisenne ja valitsemisenne
vahvistaisitte; sillä jos te sen teette, niin ette suinkaan koskaan
kompastu.

<span id="an_1:11">1:11</span> Sillä teidän sallitaan alttiisti käydä
sisälle meidän Herran ja Vapahtajan Jesuksen Kristuksen ijankaikkiseen
valtakuntaan.

<span id="an_1:12">1:12</span> Sentähden en minä tahdo unohtaa teille
aina näistä muistuttaa, vaikka te tiedätte ja vahvistetut olette tässä
nykyisessä totuudessa.

<span id="an_1:13">1:13</span> Sillä minä arvaan sen kohtuulliseksi,
niinkauvan kuin minä tässä majassa olen, herättää teitä ja muistuttaa
teille;

<span id="an_1:14">1:14</span> Sillä minä tiedän, että minun pitää pian
tämän minun majani paneman pois, niinkuin meidän Herra Jesus Kristus
minulle ilmoitti.

<span id="an_1:15">1:15</span> Mutta minä tahdon myös aina ahkeroida,
että te nämät minun lähtemiseni jälkeen muistossa pidätte.

<span id="an_1:16">1:16</span> Sillä emmepä me ole kavaloita juttuja
noudatelleet, teille tiettäväksi tehdessämme meidän Herran Jesuksen
Kristuksen voimaa ja tulemista; vaan me olemme itse nähneet hänen suuren
kunniansa,

<span id="an_1:17">1:17</span> Kuin hän Isältä Jumalalta sai kunnian ja
ylistyksen, äänen kautta, joka hänelle näin siltä suurelta kunnialta
tapahtui: tämä on minun rakas Poikani, johon minä mielistyin.

<span id="an_1:18">1:18</span> Ja tämän äänen me kuulimme tulevan
taivaasta, kuin me pyhällä vuorella hänen kanssansa olimme.

<span id="an_1:19">1:19</span> Ja meillä on vahva prophetallinen sana,
ja te teette hyvin, että te siitä vaarin otatte niinkuin kynttilästä,
joka pimeässä valistaa, niinkauvan kuin päivä valkenee ja kointähti
koittaa teidän sydämissänne.

<span id="an_1:20">1:20</span> Ja se tulee teidän ensin tietää, ettei
yksikään prophetia Raamatussa tapahdu omasta selityksestä.

<span id="an_1:21">1:21</span> Sillä ei yksikään prophetia ole vielä
ihmisen tahdosta tuotu edes; vaan pyhät Jumalan ihmiset ovat puhuneet,
vaikutetut Pyhältä Hengeltä.

<span id="an_2:1">2:1</span> Niin oli myös vääriä prophetaita kansan
seassa, niinkuin teidänkin sekaanne vääriä opettajia tulee, jotka
vahingolliset eriseurat tuovat ja kieltävät sen Herran, joka heidät
ostanut on, saattain itsellensä nopian kadotuksen,

<span id="an_2:2">2:2</span> Ja moni noudattaa heidän kadotustansa,
joiden kautta totuuden tie pilkataan.

<span id="an_2:3">2:3</span> Ja ahneudesta ajatelluilla sanoilla pitää
heidän teitä kauppaaman, joiden tuomio ei silleen kauvan viivy, eikä
heidän kadotuksensa makaa.

<span id="an_2:4">2:4</span> Sillä jos ei Jumala armahtanut niitä
enkeleitä, jotka syntiä tekivät, vaan on pimeyden kahleilla helvettiin
syössyt, ja antoi ylön heidät tuomioon kätkettää,

<span id="an_2:5">2:5</span> Ja ei ole armahtanut entistä maailmaa, vaan
vapahti Noan vanhurskauden saarnaajan itse kahdeksantena, ja toi
vedenpaisumisen jumalattomain maailman päälle;

<span id="an_2:6">2:6</span> Ja on ne kaupungit Sodoman ja Gomorran
tuhaksi tehnyt, kukistanut ja kadottanut, ja teki ne jumalattomille
peljästykseksi, jotka sitte tulevat olivat;

<span id="an_2:7">2:7</span> Ja on pelastanut hurskaan Lotin, joka
riettaisilta ihmisiltä heidän haureutensa menolla vaivattiin;

<span id="an_2:8">2:8</span> (Sillä hän oli hurskas ja asui heidän
seassansa, ja kuitenkin senkaltaista piti näkemän ja kuuleman, he
vaivasivat sitä hurskasta sielua joka päivä väärillä töillänsä;)

<span id="an_2:9">2:9</span> Niin Herra tietää jumaliset kiusauksista
pelastaa, mutta väärät kätkeä tuomiopäivään asti vaivattaa.

<span id="an_2:10">2:10</span> Mutta enimmästi ne, jotka lihan jälkeen
saastaisessa himossa vaeltavat ja herrauden katsovat ylön, rohkiat,
itsestänsä paljon pitäväiset, jotka ei pelkää valtojakaan pilkata.

<span id="an_2:11">2:11</span> Vaikka ne enkelit, jotka väessä ja
voimassa suuremmat ovat, ei kärsi heitä vastaan Herran tykönä
pilkallista tuomiota,

<span id="an_2:12">2:12</span> Kuitenkin he niinkuin järjettömät
luontokappaleet, jotka luonnostansa kiiniotettaa ja teurastettaa tehdyt
ovat, pilkkaavat niitä, joita ei he ymmärrä, ja hukkuvat
turmeluksessansa,

<span id="an_2:13">2:13</span> Ja saavat vääryyden palkan, pitäin sen
hekumana, että he ajallisissa herkuissa elävät, he ovat ilkeydet ja
pilkat, kerskaavat heidän petoksistansa, nautiten herkkuja teidän
kanssanne.

<span id="an_2:14">2:14</span> Heillä on silmät huoruutta täynnä ja ei
taida synnistä lakata, he houkuttelevat tykönsä horjuvat sielut, he ovat
sydämensä ahneudessa harjaantuneet, kirottu kansa:

<span id="an_2:15">2:15</span> Jotka antoivat ylön oikian tien ja
eksyivät, he noudattavat Balaamin, Bosorin pojan, tietä, joka vääryyden
palkkaa rakasti.

<span id="an_2:16">2:16</span> Mutta hän rangaistiin vääryydestänsä;
mykkä työjuhta puhui ihmisen äänellä, ja esti prophetan hulluuden.

<span id="an_2:17">2:17</span> Ne ovat vedettömät lähteet ja pilvet,
jotka tuulispäältä ympäri ajetaan, joille on kätketty synkiä pimeys
ijankaikkisesti.

<span id="an_2:18">2:18</span> Sillä he puhuvat röyhkeitä sanoja, jotka
turhat ovat, ja yllyttävät tavattomuuden kautta lihallisiin himoihin
niitä, jotka tosin ovat niitä välttäneet, kuin eksyksissä vaeltavat,

<span id="an_2:19">2:19</span> Ja lupaavat heille vapauden, vaikka he
itse turmeluksen palveliat ovat; sillä jolta joku voitetaan, sen
palvelia hän myös on.

<span id="an_2:20">2:20</span> Ja sittenkuin he ovat paenneet maailman
saastaisuudesta Herran ja Vapahtajan Jesuksen Kristuksen tuntemiseen,
niin he kuitenkin heitänsä niihin käärivät, ja voitetaan, ja on heille
viimeinen pahemmaksi tullut kuin ensimäinen.

<span id="an_2:21">2:21</span> Sillä se olis heille parempi ollut, ettei
he vanhurskauden tietä tunteneetkaan olisi, kuin että he tunsivat sen ja
poikkesivat pois pyhästä käskystä, joka heille annettu oli.

<span id="an_2:22">2:22</span> Niille on tapahtunut se totinen
sananlasku: koira syö oksennuksensa, ja pesty sika rypee rapakossa
jälleen.

<span id="an_3:1">3:1</span> Tämän nyt toisen lähetyskirjan minä teille,
minun rakkaani, kirjoitan, jolla minä herätän ja neuvon teidän vakaata
mieltänne,

<span id="an_3:2">3:2</span> Että te muistaisitte ne sanat, jotka ennen
pyhiltä prophetailta sanotut ovat, ja myös meidän käskymme, jotka olemme
Herran ja Vapahtajan apostolit.

<span id="an_3:3">3:3</span> Ja tietäkäät se ensin, että viimeisinä
päivinä tulevat pilkkaajat, jotka oman himonsa jälkeen vaeltavat,

<span id="an_3:4">3:4</span> Ja sanovat: kussa on lupaus hänen
tulemisestansa? Sillä siitä päivästä, kuin isät ovat nukkuneet, pysyvät
kaikki niinkuin ne luonnon alusta olleet ovat.

<span id="an_3:5">3:5</span> Mutta tietäen ei he tahdo tietää, että
taivaat muinen olivat, ja maa vedestä, joka vedessä Jumalan sanan kautta
seisoo.

<span id="an_3:6">3:6</span> Kuitenkin siihen aikaan se maailma niiden
kautta vedenpaisumisella hukkui.

<span id="an_3:7">3:7</span> Niin myös ne taivaat ja maa, jotka nyt
ovat, hänen sanansa kautta säästetään tulen varaksi tuomiopäivään asti,
jona jumalattomat ihmiset kadotetaan.

<span id="an_3:8">3:8</span> Mutta tätä yhtä ei pidä teiltä salattaman,
minun rakkaani: yksi päivä on Herran edessä niinkuin tuhannen
ajastaikaa, ja tuhannen ajastaikaa niinkuin yksi päivä.

<span id="an_3:9">3:9</span> Ei Herra viivytä lupaustansa, (niinkuin
muutamat sen viipyvän luulevat,) vaan hän on meidän kanssamme
kärsiväinen, ja ei tahdo, että jonkun pitäis hukkuman, vaan että
jokainen itsensä parannukseen kääntäis.

<span id="an_3:10">3:10</span> Mutta Herran päivä on tuleva niinkuin
varas yöllä, ja silloin taivaat suurella pauhinalla menevät pois, mutta
elementit pitää palavuudesta sulaman, ja maa, ja rakennukset, jotka
hänessä ovat, pitää palaman ylös.

<span id="an_3:11">3:11</span> Että kaikki nämät pitää katooman,
minkäkaltaiset tulee teidän silloin olla pyhissä menoissa ja
jumalisuudessa:

<span id="an_3:12">3:12</span> Niin että te odotatte ja ikävöitsette
Jumalan päivän tulemista, jona taivaat tulesta raukeevat ja elementit
palavuudesta sulavat?

<span id="an_3:13">3:13</span> Mutta me odotamme uusia taivaita ja uutta
maata hänen lupauksensa jälkeen, joissa vanhurskaus asuu.

<span id="an_3:14">3:14</span> Sentähden, minun rakkaani, että te näitä
odotatte, niin ahkeroitkaat, että te hänen edessänsä puhtaiksi ja
nuhteettomiksi rauhassa löydettäisiin;

<span id="an_3:15">3:15</span> Ja lukekaat meidän Herran Jesuksen
Kristuksen pitkämielisyys teidän autuudeksenne, niinkuin myös meidän
rakas veljemme Paavali siitä viisaudesta, joka hänelle annettu on,
teille on kirjoittanut,

<span id="an_3:16">3:16</span> Joka myös jokaisessa kirjassansa näistä
puhuu, joissa muutamat ovat työläät ymmärtää, jotka taitamattomat ja
huikentelevaiset turmelevat, niinkuin muutkin Raamatut, omaksi
kadotukseksensa.

<span id="an_3:17">3:17</span> Nyt että te, minun rakkaani, sen jo ennen
tiedätte, niin karttakaat, ettette vieteltäisi jumalattomain
eksytyksellä ynnä heidän kanssansa, ja lankeaisi pois omasta
vahvuudestanne,

<span id="an_3:18">3:18</span> Vaan kasvakaat meidän Herramme ja
Vapahtajan Jesuksen Kristuksen armossa ja tuntemisessa: jolle olkoon
kunnia sekä nyt että ijankaikkiseen aikaan, amen!

------------------------------------------------------------------------

[Next: 1 John](jo1)
