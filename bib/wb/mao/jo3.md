[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Maori Bible: 3 John

<span id="an_1:1">1:1</span> ¶ Na te kaumatua ki a Kaiu, ki te hoa
aroha, ki taku e aroha atu nei i runga i te pono.

<span id="an_1:2">1:2</span> E te hoa aroha, nui atu i nga mea katoa
taku inoi kia kake koe ki te pai, kia ora, kia pera ano me tou wairua
kua kake ki te pai.

<span id="an_1:3">1:3</span> ¶ Hari pu hoki ahau i nga teina i haere mai
nei, i whakaatu mai i te pono i roto i a koe, ara i tau haere i runga i
te pono.

<span id="an_1:4">1:4</span> Kahore oku hari e nui atu ana i tenei, ara
kia rongo ahau e haere ana aku tamariki i runga i te pono.

<span id="an_1:5">1:5</span> E te hoa aroha, pono tonu tau mahi e mea na
koe mo nga teina, mo nga tangata iwi ke ano hoki;

<span id="an_1:6">1:6</span> E whakaatu na i tou aroha i te aroaro o te
hahi: na kia rite ki ta te Atua tau kawe i a ratou, a ka pai tau mahi:

<span id="an_1:7">1:7</span> He whakaaro hoki ki tona ingoa i haere atu
ai ratou, kihai ano i riro i a ratou tetahi mea a nga Tauiwi.

<span id="an_1:8">1:8</span> Koia i tika ai kia whakamanuhiri tatou i
nga tangata penei, kia ai hoki tatou hei hoa mahi mo te pono.

<span id="an_1:9">1:9</span> ¶ I tuhituhi atu ahau ki te hahi: otira
kahore matou e manakohia mai e Rioterepi, ko tana hoki e pai ai ko ia
kia meinga hei tuatahi mo ratou.

<span id="an_1:10">1:10</span> Mo konei ki te haere atu ahau, ka
whakamahara ahau i ana mahi e mea nei ia, ki te kino o ana kupu i a ia e
komeme mai nei mo matou; kahore hoki tana i mutu i konei, kahore ia e
manako ki nga teina, e riria ana hoki e ia nga tangata e pai ana kia
pera, e peia ana i roto i te hahi.

<span id="an_1:11">1:11</span> E te hoa aroha, kaua e arumia te kino,
engari te pai. Ko te tangata e mahi pai ana, no te Atua ia: tena ko te
kaimahi i te kino, kahore ano ia kia kite i te Atua.

<span id="an_1:12">1:12</span> ¶ E korerotia paitia ana a Rimitiriu e te
katoa, e te pono ano hoki: ae ra ko matou ano etahi hei kaiwhakaatu; e
mohio ana koutou he pono ta matou whakaatu.

<span id="an_1:13">1:13</span> He maha nga mea hei tuhituhinga atu maku,
otira e kore ahau e pai kia tuhituhi atu ki a koe ki te mangumangu, ki
te pene:

<span id="an_1:14">1:14</span> E mea ana hoki ahau tera ahau e kite wawe
i a koe, a e korero taua, he mangai, he mangai. Kia tau te rangimarie ki
a koe. Tenei nga hoa aroha te oha atu nei ki a koe. Oha atu ki nga hoa
aroha me te whakahua ano i te ingoa o tera, o tera.

------------------------------------------------------------------------

[Next: Jude](jde.md)
