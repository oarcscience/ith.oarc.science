<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: Lamentations</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jer.htm">Previous</A>&nbsp;
<A HREF="eze.htm">Next</A>&nbsp;
</CENTER>
<HR>
</p> <h3 align="center" align="center">Maori Bible: Lamentations</h3> 
<p><A NAME="an_1:1">1:1</A>&nbsp;&#182; Taukiri e! noho mokemoke ana te pa i ki nei i te tangata! Ano tona rite he pouaru! kua waiho hei hoatu takoha te mea i nui nei i roto i nga iwi, te rangatira i roto i nga kawanatanga!</p> 
<p><A NAME="an_1:2">1:2</A>&nbsp;Nui atu tana tangi i te po, a kei ona paparinga ona roimata: i roto i te hunga katoa i aroha ki a ia, kahore he kaiwhakamarie mona; kua tinihanga ona hoa ki a ia, kua meinga ratou hei hoariri mona.</p> 
<p><A NAME="an_1:3">1:3</A>&nbsp;Kua haere a Hura ki te whakarau, he tangi hoki, he whakamahinga nui; kei te noho ia i roto i nga tauiwi, kahore e kitea e ia he tanga manawa: kua hopukia ia e ona kaiwhai katoa i roto i nga wahi kuiti.</p> 
<p><A NAME="an_1:4">1:4</A>&nbsp;Kei te tangi nga ara o Hiona, no te mea kahore he tangata e haere mai ana ki te huihuinga nui; kua ururuatia ona kuwaha katoa, e aue ana ana tohunga, ko ana wahine kei te pouri, a ko ia, kei roto ia i te mamae.</p> 
<p><A NAME="an_1:5">1:5</A>&nbsp;Kua waiho ona hoariri hei upoko, kei te noho humarie ona hoa whawhai; no te mea kua whiua ia e Ihowa mo ona he maha: kua riro ana tamariki hei parau i te aroaro o te hoariri.</p> 
<p><A NAME="an_1:6">1:6</A>&nbsp;Kua wehe atu i te tamahine a Hiona tona nui katoa: kua rite ona rangatira ki nga hata kihai i pono ki te wahi kai, haere kahakore ana ratou i te aroaro o te kaiwhai.</p> 
<p><A NAME="an_1:7">1:7</A>&nbsp;E mahara ana a Hiruharama i nga ra o tona tangi, o ona wherutanga, ki ana mea ahuareka katoa o nga ra o mua: i te takanga o tona iwi ki roto ki te ringa o te hoariri, a kahore he kaiawhina mona, ka kite nga hoariri i a ia, ka kata ki ona mutunga.</p> 
<p><A NAME="an_1:8">1:8</A>&nbsp;Nui atu te hara o Hiruharama; na reira ia i meinga ai, ano hei mea poke: ko te hunga katoa i whakahonore i a ia, whakahawea ana ki a ia, no te mea kua kite ratou i tona tahangatanga: ae ra, kei te aue ia, kei te hoki ki muri.</p> 
<p><A NAME="an_1:9">1:9</A>&nbsp;Kei ona kurupatu tona poke, kahore ona mahara ki tona whakamutunga; na reira he hanga whakamiharo tona tukunga iho ki raro: kahore he kaiwhakamarie mona: e Ihowa, titiro mai ki toku mate: kua whakahirahira hoki te hoariri i a ia.</p> 
<p><A NAME="an_1:10">1:10</A>&nbsp;Kua wherahia atu te ringa o te hoariri ki runga ki ana mea ahuareka katoa; kua kite nei ia i nga iwi e tomo mai ana ki tona wahi tapu, era i ako ra koe kia kaua ratou e uru ki tau whakaminenga.</p> 
<p><A NAME="an_1:11">1:11</A>&nbsp;Kei te aue tona iwi katoa; kei te rapu taro ratou: e hoatu ana e ratou a ratou mea ahuareka hei utu kai, hei whakahauora ake mo te wairua: titiro mai, e Ihowa, whakaaro mai, kua whakahouhou hoki ahau.</p> 
<p><A NAME="an_1:12">1:12</A>&nbsp;&#182; He kahore noa iho tenei ki a koutou, e koutou e haere nei i te ara? Whakaaro mai, titiro mai, e rite ana ranei tetahi mamae ki toku mamae, e mahia nei moku, ki ta Ihowa nei whiu moku i te ra i mura ai tona riri?</p> 
<p><A NAME="an_1:13">1:13</A>&nbsp;Kua tukua iho nei e ia i runga, he ahi ki oku wheua, a e wera ana i tera: kua horahia e ia he kupenga mo oku waewae, kua whakahokia ahau ki muri; kua tukua ahau e ia ki te kahore, ki te whakaruhi, a pau noa te ra.</p> 
<p><A NAME="an_1:14">1:14</A>&nbsp;Ko te ioka o oku he herea iho e tona ringa, whiri rawa, kua eke ake ki runga ki toku kaki: kua he i a ia toku kaha, kua tukua ahau e te Ariki ki te ringa tangata, a kahore oku kaha ki te whakatika ake.</p> 
<p><A NAME="an_1:15">1:15</A>&nbsp;Kua kore noa iho i te Ariki oku marohirohi katoa i roto i ahau; kua karangatia e ia he huihui ki ahau hei wawahi i aku taitama: kua takatakahia e te Ariki te tamahine wahine a Hura, ano he takahanga waina.</p> 
<p><A NAME="an_1:16">1:16</A>&nbsp;Na enei mea ahau i tangi ai: ko toku kanohi, tarere ana te wai o toku kanohi: no te mea kei tawhiti atu i ahau te kaiwhakamarie hei whakahauora ake i toku wairua: ko aku tamariki kei te noho kau noa iho, no te mea kua kaha te hoariri.</p> 
<p><A NAME="an_1:17">1:17</A>&nbsp;Kua wherahia e Hiona ona ringa; kahore he kaiwhakamarie mona; na Ihowa te whakahau mo Hakopa, hei hoariri mona te hunga e karapoti ana i a ia: kua rite a Hiruharama i roto i a ratou ki te wahine e paheke ana.</p> 
<p><A NAME="an_1:18">1:18</A>&nbsp;He tika hoki a Ihowa; i whakakeke hoki ahau ki tana kupu: tena whakarongo mai, e nga iwi katoa, titiro mai hoki ki toku mamae; kua riro aku wahine, aku taitama, i te whakarau.</p> 
<p><A NAME="an_1:19">1:19</A>&nbsp;I karanga ahau ki te hunga i aroha ki ahau, heoi kei te tinihanga ki ahau; ko oku tohunga, ko oku kaumatua, hemo noa iho ratou i roto i te pa, i a ratou e rapu kai ana ma ratou hei whakahauora ake i o ratou wairua.</p> 
<p><A NAME="an_1:20">1:20</A>&nbsp;Titiro mai, e Ihowa, he mamae hoki toku, e ohooho ana oku whekau; ko toku ngakau hurikiko ana i roto i ahau: he nui noa atu hoki toku whakakeke: i waho ko te hoari ki te whakamoti, i roto kei te mate te rite.</p> 
<p><A NAME="an_1:21">1:21</A>&nbsp;Kua rongo ratou kei te aue ahau, te ai he kaiwhakamarie moku: kua rongo oku hoariri katoa ki toku matenga, koa ana ratou ki tau i mea ai: ka kawea mai e koe te ra i karangatia e koe, a ka rite ratou ki ahau.</p> 
<p><A NAME="an_1:22">1:22</A>&nbsp;Kia tae to ratou kino katoa ki tou aroaro: meatia ano ki a ratou tau i mea mai ai ki ahau mo oku he katoa: ka maha nei hoki oku auetanga; ko toku ngakau whakaruhi rawa.</p> 
<p><A NAME="an_2:1">2:1</A>&nbsp;&#182; Taukiri e! te taupokinga a Ihowa i te tamahine a Hiona ki te kapua, i a ia e riri ana! kua maka iho e ia te ataahua o Iharaira i runga i te rangi ki te whenua; kihai ano i mahara ki tona turanga waewae i te ra i riri ai ia.</p> 
<p><A NAME="an_2:2">2:2</A>&nbsp;Kua horomia e te Ariki nga nohoanga katoa o Hakopa, kihai i tohungia: i a ia i riri ra, wahia iho e ia nga pa kaha o te tamahine a Hura; tae tonu ki te whenua: poke iho i a ia te kingitanga me ona rangatira.</p> 
<p><A NAME="an_2:3">2:3</A>&nbsp;Poutoa katoatia atu ana e ia te hoana o Iharaira i tona riri e mura ana; whakahokia mai ana e ia ki muri tona ringa matau i te aroaro o te hoariri; ngiha mai ana ia ki a Hakopa, ano he mura ahi e kai ana i tetahi taha, i tetahi taha.</p> 
<p><A NAME="an_2:4">2:4</A>&nbsp;Kua piko i a ia tana kopere, koia ano kei ta te hoariri; ko tona ringa matau i a ia i tu ra, rite tonu ki to te hoa whawhai, tukitukia ana e ia te hunga katoa i ahuareka mai ki te titiro atu: i roto i te tapenakara o te tamahine a Hiona, ano he a hi tona riri e ringihia mai ana e ia.</p> 
<p><A NAME="an_2:5">2:5</A>&nbsp;Kua rite te Ariki ki te hoariri, kua horomia e ia a Iharaira; kua horomia e ia ona whare kingi katoa, kua whakamotitia e ia ona pa taiepa: a kua whakanuia e ia te tangi me te aue o te tamahine a Hura.</p> 
<p><A NAME="an_2:6">2:6</A>&nbsp;Kua takiritia e ia tona tihokahoka, ano no te kari: moti iho i a ia tona wahi whakaminenga: kua meinga e Ihowa te huihui nui me te hapati kia warewaretia i roto i Hiona, whakahaweatia iho e ia te kingi raua ko te tohunga i tona riri e aritarita a na.</p> 
<p><A NAME="an_2:7">2:7</A>&nbsp;Kua panga atu e te Ariki tana aata, kua weriweri ia ki tona wahi tapu, tukua atu ana e ia nga taiepa o o reira whare kingi ki roto ki te ringa o te hoariri; kua hamama ratou i roto i te whare o Ihowa, me te mea ko te ra o te hakari nui.</p> 
<p><A NAME="an_2:8">2:8</A>&nbsp;He whakaaro to Ihowa mo te whakamoti i te taiepa o te tamahine a Hiona; kua oti te aho te whakamaro atu e ia, kahore ano tona ringa i pepeke, whakangaro tonu ia; na reira tangi ana i a ia te pekerangi me te taiepa; raua ngatahi, ngohe kua.</p> 
<p><A NAME="an_2:9">2:9</A>&nbsp;Kua totohu ona keti ki roto ki te whenua; kua kore i a ia, kua whati hoki ona tutaki; kei roto tona kingi me ona rangatira i nga tauiwi, kahore nei o reira ture; ae ra, kahore ana poropiti e whiwhi ki te kite na Ihowa.</p> 
<p><A NAME="an_2:10">2:10</A>&nbsp;&#182; Kei runga i te whenua nga kaumatua o te tamahine a Hiona e noho ana, whakarongo kau ana: opehia ake e ratou he puehu ki runga ki o ratou mahunga; whitiki rawa te kakahu taratara; ko nga wahine o Hiruharama, tuohu tonu o ratou mahunga ki te whenu a.</p> 
<p><A NAME="an_2:11">2:11</A>&nbsp;Matawaia rawa oku kanohi i te roimata, e ohooho ana oku whekau, kua maringi toku ate ki runga ki te whenua, he meatanga ki te wawahanga o te tamahine a toku iwi; no te mea hemo ana nga kohungahunga me nga mea ngote u i nga huarahi o te pa.</p> 
<p><A NAME="an_2:12">2:12</A>&nbsp;Kei te ki atu ratou ki o ratou whaea, Kei hea he witi, he waina? I a ratou e hemo ana, e pera ana me te hunga kua patua ki nga huarahi o te pa, e maringi ana o ratou wairua ki nga uma o o ratou whaea.</p> 
<p><A NAME="an_2:13">2:13</A>&nbsp;Ko te aha taku hei whakaatu ki a koe? ko te aha e waiho e ahau hei ahua mou, e te tamahine a Hiruharama? Ko wai e waiho e ahau hei rite ki a koe, e whakamarie ai ahau i a koe, e te tamahine wahine a Hiona? He nui hoki tou pakaru, koia ano kei te moana; ko wai hei rongoa i a koe?</p> 
<p><A NAME="an_2:14">2:14</A>&nbsp;Ko nga mea i kitea e ou poropiti mou, he teka, he mea horihori; kihai ano i hurahia e ratou tou he, e hoki ai koe i te whakarau; heoi ano ta ratou i kite ai mou he poropititanga wairangi, he mea hei pana atu i a koe.</p> 
<p><A NAME="an_2:15">2:15</A>&nbsp;Kei te papaki ringa ki a koe te hunga katoa e tika ana i te ara, e hi ana, ruru ana o ratou mahunga ki te tamahine a Hiruharama; ko ta ratou kupu, Ko te pa ianei tenei i korerotia nei, Ko te tino o te ataahua, Ko te whakahari o te whenua katoa?</p> 
<p><A NAME="an_2:16">2:16</A>&nbsp;Hamama tonu ki a koe nga mangai o ou hoariri katoa; e hi ana, tete ana o ratou niho: e mea ana, Kua horomia ia e tatou: ko te rangi pu ano tenei i taria atu e tatou, kua tupono mai ki a tatou, kua kitea e tatou.</p> 
<p><A NAME="an_2:17">2:17</A>&nbsp;Kua oti i a Ihowa tana i whakaaro ai; kua whakaritea tana kupu i whakahaua e ia i nga ra o mua: wahia iho e ia, kihai hoki i tohungia; kua meinga e ia te hoariri kia koa ki a koe, kua ara i a ia te haona o ou hoariri.</p> 
<p><A NAME="an_2:18">2:18</A>&nbsp;I karanga o ratou ngakau ki te Ariki, E te taiepa o te tamahine a Hiona, kia rere iho nga roimata ano he awa, i te ao, i te po: kei whakata koe, kei mutu ta te whatu o tou kanohi.</p> 
<p><A NAME="an_2:19">2:19</A>&nbsp;Maranga, hamama i te po, i te timatanga o nga mataaratanga: ringihia atu tou ngakau ano he wai ki to te Ariki aroaro; kia ara ake ou ringa ki a ia, kia ora ai au kohungahunga e hemo nei i te kai i te ahunga mai o nga huarahi katoa.</p> 
<p><A NAME="an_2:20">2:20</A>&nbsp;Titiro mai, e Ihowa, whakaaroa ko wai i peneitia e koe! E kai ranei nga wahine i o ratou hua, i nga kohungahunga e hikihikitia ana? Kia patua koia te tohunga me te poropiti ki te wahi tapu o te Ariki?</p> 
<p><A NAME="an_2:21">2:21</A>&nbsp;Kei te takoto te taitama raua ko te koroheke i runga i te whenua i nga huarahi; kua hinga aku wahine, aku taitamariki, i te hoari; he mea whakamate nau i te ra i riri ai koe; tukitukia ana e koe, kihai hoki i tohungia.</p> 
<p><A NAME="an_2:22">2:22</A>&nbsp;Kua karanga koe ki oku whakawehi i nga taha katoa, pera i te ra o te huihuinga nui, a kahore tetahi i mawhiti, i mahue ranei i te ra i riri ai a Ihowa: ko aku i hikihiki ai, i whakatuputupu ai, poto ake i toku hoariri.</p> 
<p><A NAME="an_3:1">3:1</A>&nbsp;&#182; Ko ahau te tangata kua kite i te pouri, he mea na te rakau o tona riri.</p> 
<p><A NAME="an_3:2">3:2</A>&nbsp;I arahina e ia, i meinga kia haere i te pouri, kahore i te marama.</p> 
<p><A NAME="an_3:3">3:3</A>&nbsp;He pono kua tahuri mai ia ki ahau, kua anga mai tona ringa ki ahau, a pau noa te ra.</p> 
<p><A NAME="an_3:4">3:4</A>&nbsp;Kua meinga nei e ia oku kikokiko me toku kiri kia rite ki o te koroheke, mangungu kau i a ia oku wheua.</p> 
<p><A NAME="an_3:5">3:5</A>&nbsp;Kua hanga e ia he patu moku; karapotia ana ahau ki te wai kawa, ki te raruraru.</p> 
<p><A NAME="an_3:6">3:6</A>&nbsp;Kua meinga ahau e ia kia noho ki nga wahi pouri, kia pera me te hunga kua mate noa ake.</p> 
<p><A NAME="an_3:7">3:7</A>&nbsp;Kua oti ahau te taiepa mai e ia, te puta atu ahau; kua meinga e ia toku mekameka kia taimaha.</p> 
<p><A NAME="an_3:8">3:8</A>&nbsp;Ae ra, i ahau e karanga ana, e hamama ana kia awhinatia, ka araia mai e ia taku inoi.</p> 
<p><A NAME="an_3:9">3:9</A>&nbsp;Kua oti ano oku ara te taiepa mai e ia ki te kohatu tarai, whakakopikopikoa ake e ia oku ara.</p> 
<p><A NAME="an_3:10">3:10</A>&nbsp;Ko tona rite ki ahau kei te pea e whanga ana, kei te raiona i nga wahi ngaro.</p> 
<p><A NAME="an_3:11">3:11</A>&nbsp;Whakangaua ketia ana e ia oku ara, haehaea putia iho ahau; meinga ana ahau e ia kia noho kau noa iho.</p> 
<p><A NAME="an_3:12">3:12</A>&nbsp;Kua whakapikoa e ia tana kopere, a whakaturia ake ahau e ia hei koperenga pere.</p> 
<p><A NAME="an_3:13">3:13</A>&nbsp;Kua meinga e ia nga pere o tana papa pere kia ngoto ki oku whatumanawa.</p> 
<p><A NAME="an_3:14">3:14</A>&nbsp;Kua waiho ahau hei katanga ma toku iwi katoa; hei waiata ma ratou a pau noa te ra.</p> 
<p><A NAME="an_3:15">3:15</A>&nbsp;Kua whakakiia ahau e ia ki nga mea kawa, whakainumia rawatia ana ahau e ia ki te taru kawa.</p> 
<p><A NAME="an_3:16">3:16</A>&nbsp;Kua whatiwhatiia ano hoki e ia oku niho ki te kirikiri, hipokina ana ahau e ia ki te pungarehu.</p> 
<p><A NAME="an_3:17">3:17</A>&nbsp;Kua nekehia atu e koe toku wairua kei tata ki te rangimarie; i wareware ahau ki te pai.</p> 
<p><A NAME="an_3:18">3:18</A>&nbsp;Ki tonu ake ahau, kua pirau toku kaha, kahore he tumanakohanga maku ki a Ihowa.</p> 
<p><A NAME="an_3:19">3:19</A>&nbsp;Mahara ki toku ngakau mamae, ki toku pouri, ki te taru kawa, ki te wai kawa.</p> 
<p><A NAME="an_3:20">3:20</A>&nbsp;Maharahara tonu toku wairua ki a ratou, piko tonu iho i roto i ahau.</p> 
<p><A NAME="an_3:21">3:21</A>&nbsp;&#182; E whakahokia ake ana tenei e ahau ki toku ngakau, koia i tumanako ai ahau.</p> 
<p><A NAME="an_3:22">3:22</A>&nbsp;He mahi tohu na Ihowa te poto ai tatou, he kore no ana mahi aroha e mutu.</p> 
<p><A NAME="an_3:23">3:23</A>&nbsp;E hou tonu ana ratou i tenei ata, i tenei ata; he nui tou pono.</p> 
<p><A NAME="an_3:24">3:24</A>&nbsp;Ko Ihowa te wahi moku, e ai ta toku wairua; no reira ka tumanako ahau ki a ia.</p> 
<p><A NAME="an_3:25">3:25</A>&nbsp;He pai a Ihowa ki te hunga e tumanako ana ki a ia, ki te wairua e rapu ana i a ia.</p> 
<p><A NAME="an_3:26">3:26</A>&nbsp;He pai ano kia tumanako te tangata, kia tatari marie hoki ki ta Ihowa whakaora.</p> 
<p><A NAME="an_3:27">3:27</A>&nbsp;He pai ano mo te tangata kia amohia e ia te ioka i tona tamarikitanga.</p> 
<p><A NAME="an_3:28">3:28</A>&nbsp;Me noho ia, tona kotahi, me whakarongo puku hoki, no te mea nana i uta ki a ia.</p> 
<p><A NAME="an_3:29">3:29</A>&nbsp;Me tuku e ia tona mangai ki te puehu; mehemea pea tera he tumanakohanga.</p> 
<p><A NAME="an_3:30">3:30</A>&nbsp;Me hoatu e ia tona paparinga ki te tangata e papaki ana i a ia: kia ki tonu ia i te tawai.</p> 
<p><A NAME="an_3:31">3:31</A>&nbsp;E kore hoki e mau tonu ta Ihowa panga:</p> 
<p><A NAME="an_3:32">3:32</A>&nbsp;Ahakoa whakapouri ia, ka aroha ano ia, ka rite ki te nui o tana mahi tohu.</p> 
<p><A NAME="an_3:33">3:33</A>&nbsp;Kahore hoki ona ngakau whiu, whakapouri ranei, i nga tama a te tangata.</p> 
<p><A NAME="an_3:34">3:34</A>&nbsp;Ko te kuru i nga herehere katoa o te whenua ki raro i ona waewae;</p> 
<p><A NAME="an_3:35">3:35</A>&nbsp;Ko te whakapeau ke i te tika o te tangata ina whakawakia i te aroaro o te Runga Rawa;</p> 
<p><A NAME="an_3:36">3:36</A>&nbsp;Ko te whakariro ke i ta te tangata ina totohe, e kore tena e whakapaingia e te Ariki.</p> 
<p><A NAME="an_3:37">3:37</A>&nbsp;&#182; Ko wai tenei hei ki mai, a ka oti, i te mea kihai i whakahaua e te Ariki?</p> 
<p><A NAME="an_3:38">3:38</A>&nbsp;He teka ianei e puta mai ana te kino me te pai i roto i te mangai o te Runga Rawa?</p> 
<p><A NAME="an_3:39">3:39</A>&nbsp;He aha te tangata ora i amuamu ai, te tangata ina whiua mo ona hara?</p> 
<p><A NAME="an_3:40">3:40</A>&nbsp;E rapu tatou, e kimi i o tatou ara, a ka tahuri ano ki a Ihowa.</p> 
<p><A NAME="an_3:41">3:41</A>&nbsp;Kia ara atu o tatou ngakau me o tatou ringa ki te Atua i te rangi.</p> 
<p><A NAME="an_3:42">3:42</A>&nbsp;&#182; I he matou, i whakakeke; kihai ano koe i muru i to matou he.</p> 
<p><A NAME="an_3:43">3:43</A>&nbsp;Kua hipokina nei e koe ki te riri, tukinotia ana matou e koe: tukitukia ana e koe, kihai ano i tohungia e koe.</p> 
<p><A NAME="an_3:44">3:44</A>&nbsp;Hipokina ana e koe he kapua ki a koe, kei puta atu ta matou inoi.</p> 
<p><A NAME="an_3:45">3:45</A>&nbsp;Kua meinga matou e koe hei paru tahinga, hei mea akiri i waenga i nga iwi.</p> 
<p><A NAME="an_3:46">3:46</A>&nbsp;Kua hamama mai nga mangai o o matou hoariri katoa ki a matou.</p> 
<p><A NAME="an_3:47">3:47</A>&nbsp;Ko te wehi, ko te rua, kua tae mai kei a matou, te whakamoti me te wawahi.</p> 
<p><A NAME="an_3:48">3:48</A>&nbsp;Kei te tarere nei nga awa wai i toku kanohi, mo te wawahanga o te tamahine a toku iwi.</p> 
<p><A NAME="an_3:49">3:49</A>&nbsp;Maturuturu ana te wai i toku kanohi, kahore hoki e mutu, te ai he pariratanga,</p> 
<p><A NAME="an_3:50">3:50</A>&nbsp;Kia titiro mai ra ano a Ihowa, kia kite mai ra ano ia i runga i te rangi.</p> 
<p><A NAME="an_3:51">3:51</A>&nbsp;E meatia iho ana toku ngakau e toku kanohi, mo nga tamahine katoa o toku pa.</p> 
<p><A NAME="an_3:52">3:52</A>&nbsp;Kua whaia kinotia ahau ano he manu e ratou, e te hunga e hoariri ana ki ahau, kahore he take.</p> 
<p><A NAME="an_3:53">3:53</A>&nbsp;Ngaro iho i a ratou toku ara i roto i te poka, kua maka e ratou he kohatu ki runga ki ahau.</p> 
<p><A NAME="an_3:54">3:54</A>&nbsp;I rere nga wai i runga i toku mahunga: i mea ahau, kua motuhia ketia ahau.</p> 
<p><A NAME="an_3:55">3:55</A>&nbsp;&#182; I karanga ahau ki tou ingoa, e Ihowa, i roto i te poka i raro rawa.</p> 
<p><A NAME="an_3:56">3:56</A>&nbsp;I rongo koe ki toku reo; kaua e huna tou taringa ki te tanga o toku manawa, ki taku karanga.</p> 
<p><A NAME="an_3:57">3:57</A>&nbsp;I whakatata mai koe i te ra i karanga ai ahau ki a koe; i ki mai koe, Kaua e wehi.</p> 
<p><A NAME="an_3:58">3:58</A>&nbsp;Kua tohea e koe, e te Ariki, nga tohe a toku wairua; kua hokona e koe toku ora.</p> 
<p><A NAME="an_3:59">3:59</A>&nbsp;Kua kite koe, e Ihowa, i te he i mahia ki ahau: mau e whakarite taku whakawa.</p> 
<p><A NAME="an_3:60">3:60</A>&nbsp;Kua kite koe i to ratou mauahara katoa, i o ratou whakaaro katoa moku.</p> 
<p><A NAME="an_3:61">3:61</A>&nbsp;Kua rongo koe ki ta ratou tawai, e Ihowa, ki o ratou whakaaro katoa moku;</p> 
<p><A NAME="an_3:62">3:62</A>&nbsp;Ki nga ngutu o te hunga i whakatika mai ki ahau, ki ta ratou tikanga moku, a pau noa te ra.</p> 
<p><A NAME="an_3:63">3:63</A>&nbsp;Tirohia mai to ratou nohoanga iho, to ratou whakatikanga ake; ko ahau te waiatatia nei e ratou.</p> 
<p><A NAME="an_3:64">3:64</A>&nbsp;Hoatu he utu ki a ratou, e Ihowa, kia rite ki te mahi a o ratou ringa.</p> 
<p><A NAME="an_3:65">3:65</A>&nbsp;Hoatu ki a ratou he ngakau pakeke, tau kanga ki a ratou.</p> 
<p><A NAME="an_3:66">3:66</A>&nbsp;Whaia ratou i runga i te riri, whakangaromia atu ratou i raro i nga rangi o Ihowa.</p> 
<p><A NAME="an_4:1">4:1</A>&nbsp;&#182; Taukiri e! tona haumarurutanga o te koura! tona putanga ketanga o te koura parakore, tino pai! Kua ringihia nga kohatu o te wahi tapu ki te ahunga mai o nga ara katoa.</p> 
<p><A NAME="an_4:2">4:2</A>&nbsp;Ko nga tamariki a Hiona, ko nga mea papai, i rite nei ki te koura parakore, taukiri e! kua kiia ratou he haka oneone, he mea hanga na nga ringa o te kaipokepoke.</p> 
<p><A NAME="an_4:3">4:3</A>&nbsp;Ko nga kirehe mohoao nei hoki, e tukua iho ana te u e ratou, e whakangotea ana e ratou a ratou kuao: kua taikaha te tamahine a toku iwi, kua rite ki nga otereti o te koraha.</p> 
<p><A NAME="an_4:4">4:4</A>&nbsp;Piri ana te arero o te tamaiti ngote u ki te ngao o tona mangai i te hiainu: e tono ana nga kohungahunga i te taro ma ratou, heoi kahore he tangata hei whatiwhati atu ma ratou.</p> 
<p><A NAME="an_4:5">4:5</A>&nbsp;Ko te hunga i kai i nga mea papai, kei te noho mokemoke i nga ara: ko te hunga i whakatupuria i roto i nga kakahu ngangana, kei te awhi i nga puranga paru.</p> 
<p><A NAME="an_4:6">4:6</A>&nbsp;No te mea ko te he o te tamahine a toku iwi nui atu i te hara o Horoma, i hurihia ohoreretia ra i mua, kahore hoki he ringa i u ki a ia.</p> 
<p><A NAME="an_4:7">4:7</A>&nbsp;Ko ona rangatira pai atu i te hukarere te pokekore, ma atu hoki ratou i te waiu, puwhero ake o ratou tinana i nga rupi, orohina ake ratou ki te oro o te hapaira.</p> 
<p><A NAME="an_4:8">4:8</A>&nbsp;Mangu iho to ratou mata i tetahi ngarahu; kahore ratou e mohiotia i nga ara: piri tonu o ratou kiri ki o ratou wheua; kua memenge, kua rite ki te rakau.</p> 
<p><A NAME="an_4:9">4:9</A>&nbsp;Ko te hunga i patua e te hoari, pai ake to ratou i to te hunga i patua e te hemokai; no te mea ka honia noatia enei, ka werohia, he kore hoki no nga hua o te mara.</p> 
<p><A NAME="an_4:10">4:10</A>&nbsp;Ko nga wahine, ko te hunga aroha, kei te kohua i a ratou tamariki ki o ratou ringa: he kai era ma ratou i te wawahanga o te tamahine a toku iwi.</p> 
<p><A NAME="an_4:11">4:11</A>&nbsp;Kua whakapaua e Ihowa tona riri nui, kua ringihia mai e ia tona riri nui; kua tahuna hoki e ia he ahi ki Hiona, na reira i pau ai ona turanga.</p> 
<p><A NAME="an_4:12">4:12</A>&nbsp;Kihai i whakapono mai nga kingi o te whenua, kihai ano hoki nga tangata o te ao, tera te hoariri raua ko te hoa whawhai e tomo mai ki nga kuwaha o Hiruharama.</p> 
<p><A NAME="an_4:13">4:13</A>&nbsp;&#182; I pera ai he hara no ona poropiti, he he no ona tohunga kua whakaheke nei i nga toto o te hunga tika ki waenganui ona;</p> 
<p><A NAME="an_4:14">4:14</A>&nbsp;E kopikopiko ana ratou ano he matapo i nga ara; kua poke ratou i te toto, te pa ai te tangata ki o ratou kakahu.</p> 
<p><A NAME="an_4:15">4:15</A>&nbsp;I karanga ratou ki a ratou; Haere atu, e poke ana; haere atu, haere atu, kei pa; i to ratou whatinga, i a ratou e atiutiu noa atu ana, i ki nga tangata i roto i nga tauiwi, Kahore he nohoanga iho mo ratou ki konei.</p> 
<p><A NAME="an_4:16">4:16</A>&nbsp;Kua wehewehea ratou e te riri o Ihowa: e kore ia e titiro ki a ratou i muri nei: kihai ratou i whakaaro ki nga kanohi o nga tohunga, kihai i manako ki nga kaumatua.</p> 
<p><A NAME="an_4:17">4:17</A>&nbsp;E matawaia tonu ana o tatou kanohi i tatou e titiro ana ki te awhina tekateka noa mo tatou: i a tatou e tiaki atu ana, i whanga noa tatou ki te iwi e kore e whakaora.</p> 
<p><A NAME="an_4:18">4:18</A>&nbsp;E whaia ana e ratou o tatou hikoinga, te haere ai tatou i o tatou waharoa: kua tata to tatou whakamutunga, kua rite o tatou ra; no te mea kua tae mai to tatou whakamutunga.</p> 
<p><A NAME="an_4:19">4:19</A>&nbsp;Nui atu te tere o o tatou kaiwhai i to nga ekara o te rangi: i arumia tatou e ratou i runga i nga maunga; i whanga mai ano ratou ki a tatou i te koraha.</p> 
<p><A NAME="an_4:20">4:20</A>&nbsp;Ko te manawa o o tatou pongaponga, ko ta Ihowa i whakawahi ai, i mau ki roto ki a ratou rua; i ki ra tatou mona, Ma tona taumarumarunga iho ka ora ai tatou i roto i nga tauiwi.</p> 
<p><A NAME="an_4:21">4:21</A>&nbsp;&#182; Kia hari, kia koa, e te tamahine a Eroma e noho na i te whenua o Uhu; ka tae atu ano te kapu ki a koe; ka haurangi koe, ka whakarere ano koe i ou kakahu.</p> 
<p><A NAME="an_4:22">4:22</A>&nbsp;Kua rite te whiu mo tou he, e te tamahine a Hiona; heoi ano tana whakaraunga i a koe: ka whiua e ia tou he, e te tamahine a Eroma, ka hurahia ano e ia ou hara.</p> 
<p><A NAME="an_5:1">5:1</A>&nbsp;&#182; Kia mahara, e Ihowa, ki te mea kua pa nei ki a matou: tirohia mai, kia kite ai koe i to matou ingoa kino.</p> 
<p><A NAME="an_5:2">5:2</A>&nbsp;Kua riro to matou wahi tupu i nga tangata ke, o matou whare i nga tautangata.</p> 
<p><A NAME="an_5:3">5:3</A>&nbsp;He pani matou, kahore he matua, ko o matou whaea ano he pouaru.</p> 
<p><A NAME="an_5:4">5:4</A>&nbsp;Na te moni i inu wai ai matou; ko a matou wahie he mea hoko.</p> 
<p><A NAME="an_5:5">5:5</A>&nbsp;Kei runga kei o matou kaki o matou kaiwhai: e mauiui ana matou, kahore he tanga manawa mo matou.</p> 
<p><A NAME="an_5:6">5:6</A>&nbsp;Kua hoatu e matou te ringa ki nga Ihipiana, ki nga Ahiriana, kia makona ai matou i te taro.</p> 
<p><A NAME="an_5:7">5:7</A>&nbsp;I hara o matou matua, a kua kore; a kua whakawaha e matou o ratou he.</p> 
<p><A NAME="an_5:8">5:8</A>&nbsp;Ko nga pononga o matou rangatira: kahore he kaiwhakaora mo matou i o ratou ringa.</p> 
<p><A NAME="an_5:9">5:9</A>&nbsp;E tata mate matou ka whiwhi ai i te taro, i te hoari hoki o te koraha.</p> 
<p><A NAME="an_5:10">5:10</A>&nbsp;Mangu ana o matou kiri ano he oumu, i te wera ngau kino o te hemokai.</p> 
<p><A NAME="an_5:11">5:11</A>&nbsp;Taea ana e ratou nga wahine o Hiona, nga wahine i nga pa o Hura.</p> 
<p><A NAME="an_5:12">5:12</A>&nbsp;Ko nga rangatira, taronatia ake e to ratou ringa; kihai nga kanohi o nga kaumatua i whakahonoretia.</p> 
<p><A NAME="an_5:13">5:13</A>&nbsp;Ko nga taitama kei te waha i te huri, hinga ana nga tamariki i te pikaunga wahie.</p> 
<p><A NAME="an_5:14">5:14</A>&nbsp;Ko nga kaumatua i nga kuwaha kua kore, me te waiata hoki a nga taitama.</p> 
<p><A NAME="an_5:15">5:15</A>&nbsp;Kua mutu te koa o o matou ngakau, kua puta ke ta matou kanikani hei uhunga.</p> 
<p><A NAME="an_5:16">5:16</A>&nbsp;Kua taka te karauna o to matou mahunga; aue, te mate mo matou! kua hara hoki matou.</p> 
<p><A NAME="an_5:17">5:17</A>&nbsp;&#182; Na reira whakaruhi noa iho o matou ngakau; na enei mea pouriuri ana o matou kanohi.</p> 
<p><A NAME="an_5:18">5:18</A>&nbsp;Na te maunga hoki o Hiona kua ururuatia nei, e haereerea nei e nga pokiha.</p> 
<p><A NAME="an_5:19">5:19</A>&nbsp;Pumau tonu koe, ake ake, e Ihowa; ko tou torona kei tera whakatupuranga, kei tera whakatupuranga.</p> 
<p><A NAME="an_5:20">5:20</A>&nbsp;He aha koe i wareware tonu ai ki a matou? he aha koe i whakarere ai i a matou, a roa noa iho nga ra?</p> 
<p><A NAME="an_5:21">5:21</A>&nbsp;Whakatahuritia atu matou ki a koe, e Ihowa, a ka tahuri matou: whakahoutia o matou ra, kia rite ki o mua.</p> 
<p><A NAME="an_5:22">5:22</A>&nbsp;Otiia kua tino whakakahore rawa koe ki a matou, e tino nui ana tou riri ki a matou.</p> 
<p><HR>
<CENTER>
<A HREF="eze.htm">Next: Ezekiel</A></CENTER>
</BODY>
</HTML>
