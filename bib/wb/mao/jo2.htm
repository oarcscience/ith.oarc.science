<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: 2 John</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="jo1.htm">Previous</A>&nbsp;
<A HREF="jo3.htm">Next</A>&nbsp;
</CENTER>
<HR>
</p> <h3 align="center" align="center">Maori Bible: 2 John</h3> 
<p><A NAME="an_1:1">1:1</A>&nbsp;&#182; Na te kaumatua ki te wahine rangatira whiriwhiri ratou ko ana tamariki, e arohatia ponotia nei e ahau; ehara i te mea e ahau anake, engari e nga tangata katoa kua matau ki te pono:</p> 
<p><A NAME="an_1:2">1:2</A>&nbsp;He whakaaro hoki ki te pono e mau nei i roto i a tatou, a e mau ano ki a tatou ake ake:</p> 
<p><A NAME="an_1:3">1:3</A>&nbsp;Kia tau ki a koutou te aroha noa, te mahi tohu, me te rangimarie, he mea na te Atua Matua, na te Ariki hoki, na Ihu Karaiti, na te Tama a te Matua, i runga ano i te pono, i te aroha.</p> 
<p><A NAME="an_1:4">1:4</A>&nbsp;Hari pu ahau noku i kite i etahi o au tamariki e haere ana i runga i te pono, e whakarite ana i te ture kua homai ki a tatou e te Matua.</p> 
<p><A NAME="an_1:5">1:5</A>&nbsp;&#182; Na, tenei ano taku kupu ki a koe, e tai, ehara i te ture hou taku e tuhituhi atu nei ki a koe, engari ko tera i a tatou no te timatanga, kia aroha tatou tetahi ki tetahi.</p> 
<p><A NAME="an_1:6">1:6</A>&nbsp;Ko te aroha hoki tenei, kia haere tatou i runga i ana ture. Ko te ture ano tenei, kia rite ki ta koutou i rongo ai i te timatanga, hei runga i tera he haerenga mo koutou.</p> 
<p><A NAME="an_1:7">1:7</A>&nbsp;&#182; He tokomaha hoki te hunga whakapohehe kua tae mai ki te ao, kahore nei i whakaae i haere mai a Ihu Karaiti i te kikokiko. Ko te kaiwhakapohehe tenei, ko te anatikaraiti.</p> 
<p><A NAME="an_1:8">1:8</A>&nbsp;Kia whai whakaaro ki a koutou ano, kei maumauria a tatou mahi, engari kia tino nui te utu e riro i a tatou.</p> 
<p><A NAME="an_1:9">1:9</A>&nbsp;Ko te tangata e poka ke ana, kahore nei e mau ki te ako a te Karaiti, kahore te Atua i a ia: ko te tangata e mau ana ki te ako a te Karaiti, kei tenei te Matua me te Tama.</p> 
<p><A NAME="an_1:10">1:10</A>&nbsp;&#182; Ki te tae atu tetahi ki a koutou, ki te kore tenei ako e kawea e ia, kaua ia e puritia ki te whare, kaua ano hoki e oha ki a ia:</p> 
<p><A NAME="an_1:11">1:11</A>&nbsp;Ki te oha hoki etahi ki a ia, ka uru ia ki ana mahi kino.</p> 
<p><A NAME="an_1:12">1:12</A>&nbsp;&#182; He maha nga mea hei tuhituhinga atu maku ki a koutou, heoi kihai ahau i pai kia tuhia atu ki te pepa, ki te mangumangu: engari e mea ana ahau tera ahau e haere atu ki a koutou, a ka korero atu, he mangai, he mangai, kia tino nui ai to tatou hari.</p> 
<p><A NAME="an_1:13">1:13</A>&nbsp;Tenei te oha atu nei ki a koe nga tamariki a tou teina whiriwhiri. Amine.</p> 
<p><HR>
<CENTER>
<A HREF="jo3.htm">Next: 3 John</A></CENTER>
</BODY>
</HTML>
