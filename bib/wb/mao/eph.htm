<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Maori Bible, full text etext at Intangible Textual Heritage">
<TITLE>Maori Bible: Ephesians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="gal.htm">Previous</A>&nbsp;
<A HREF="phi.htm">Next</A>&nbsp;
</CENTER>
<HR>
</p> <h3 align="center" align="center">Maori Bible: Ephesians</h3> 
<p><A NAME="an_1:1">1:1</A>&nbsp;&#182; Naku, na Paora, i paingia e te Atua hei Apotoro ma Ihu Karaiti, ki te hunga tapu e noho ana i Epeha, ara ki te hunga whakapono i roto i a Karaiti Ihu:</p> 
<p><A NAME="an_1:2">1:2</A>&nbsp;Kia tau ki a koutou te aroha noa me te rangimarie, he mea na te Atua, na to tatou Matua, na te Ariki hoki, na Ihu Karaiti.</p> 
<p><A NAME="an_1:3">1:3</A>&nbsp;&#182; Kia whakapaingia te Atua, te Matua o to tatou Ariki, o Ihu Karaiti, nana nei tatou i manaaki ki nga manaaki katoa o te wairua ki nga wahi o te rangi, i roto i a te Karaiti:</p> 
<p><A NAME="an_1:4">1:4</A>&nbsp;I runga i te tikanga i whiriwhiria ai tatou e ia i roto i a ia i mua i te orokohanganga o te ao, hei hunga tapu, kahakore i tona aroaro, i runga i te aroha.</p> 
<p><A NAME="an_1:5">1:5</A>&nbsp;He mea whakarite hoki tatou nana i mua, hei tama mana, i roto i a Ihu Karaiti, ko ta tona whakaaro hoki i pai ai,</p> 
<p><A NAME="an_1:6">1:6</A>&nbsp;Hei whakamoemiti mo te kororia o tona aroha noa, i atawhaitia ai tatou i roto i tana i aroha ai.</p> 
<p><A NAME="an_1:7">1:7</A>&nbsp;Kei roto nei i a ia to tatou whakaoranga i runga i ona toto, ara te murunga o nga he; he hua hoki no tona aroha noa,</p> 
<p><A NAME="an_1:8">1:8</A>&nbsp;I hira rawa nei ki a tatou i runga i nga whakaaro nui, i nga whakaaro mohio katoa;</p> 
<p><A NAME="an_1:9">1:9</A>&nbsp;Whakakitea mai ana hoki e ia ki a tatou tana whakaaro ngaro, tana hoki i ahuareka ai, tana i whakatakoto ai i mua i roto i a ia,</p> 
<p><A NAME="an_1:10">1:10</A>&nbsp;Mo te tikanga ina rite nga wa, kia huihuia nga mea katoa i roto i a te Karaiti, nga mea i te rangi, me nga mea i te whenua; i roto ano i a ia,</p> 
<p><A NAME="an_1:11">1:11</A>&nbsp;I whakawhiwhia nei matou i roto i a ia, he mea whakarite i mua i runga i tana i whakatakoto ai, e mahia ana hoki e ia nga mea katoa i runga i ta tona whakaaro i pai ai:</p> 
<p><A NAME="an_1:12">1:12</A>&nbsp;Kia ai matou hei whakamoemiti mo tona kororia, ara matou, te hunga kua tumanako wawe ki a te Karaiti.</p> 
<p><A NAME="an_1:13">1:13</A>&nbsp;Me koutou hoki tumanako ana ano koutou ki a ia, i to koutou rongonga ki te kupu o te pono, ki te rongopai o to koutou ora: a, i to koutou whakaponotanga ki a ia, na hiritia ana koutou e te Wairua Tapu i korerotia mai i mua:</p> 
<p><A NAME="an_1:14">1:14</A>&nbsp;Hei taumau i nga taonga mo tatou, kia whakaorangia ra ano ta te Atua mea i hokona, hei whakamoemiti mo tona kororia.</p> 
<p><A NAME="an_1:15">1:15</A>&nbsp;&#182; Na konei ahau, i toku rongonga ki to koutou whakapono ki te Ariki, ki a Ihu, ki te aroha ano hoki ki te hunga tapu katoa,</p> 
<p><A NAME="an_1:16">1:16</A>&nbsp;Kahore e mutu taku whakawhetai mo koutou, me te whakahua ano i a koutou i aku inoinga;</p> 
<p><A NAME="an_1:17">1:17</A>&nbsp;Kia homai ki a koutou e te Atua o to tatou Ariki, o Ihu Karaiti, e te Matua o te kororia, te wairua o te whakaaro nui, o te whakakitenga i runga i te mohio ki a ia:</p> 
<p><A NAME="an_1:18">1:18</A>&nbsp;Kia whakamaramatia nga kanohi o to koutou hinengaro; kia matau ai koutou ki te mea o tana karanga e tumanakohia atu nei, ki te kororia nui hoki o tona taonga i roto i te hunga tapu,</p> 
<p><A NAME="an_1:19">1:19</A>&nbsp;Ki te nui whakaharahara hoki o tona kaha ki a tatou ki te hunga e whakapono nei, i runga i te mahinga a te mana o tona kaha,</p> 
<p><A NAME="an_1:20">1:20</A>&nbsp;I mahi ai ia i roto i a te Karaiti i tana whakaarahanga i a ia i te hunga mate, a whakanohoia ana ia ki tona matau, ki nga wahi i te rangi,</p> 
<p><A NAME="an_1:21">1:21</A>&nbsp;Ki runga ake i nga kawanatanga katoa, i te mana, i te kaha, i te rangatiratanga, i nga ingoa katoa hoki e whakahuatia ana, ehara i te mea ko o tenei ao anake, ko o tera ao ano hoki:</p> 
<p><A NAME="an_1:22">1:22</A>&nbsp;A tukua ana e ia nga mea katoa ki raro i ona waewae, meinga ana hoki ia hei i runga i nga mea katoa mo te hahi,</p> 
<p><A NAME="an_1:23">1:23</A>&nbsp;Ara mo tona tinana, e ki tonu nei i a ia, i te kaiwhakaki o nga mea katoa i roto i te katoa.</p> 
<p><A NAME="an_2:1">2:1</A>&nbsp;&#182; Me koutou ano nana i whakaora, i te mea he tupapaku i nga he, i nga hara,</p> 
<p><A NAME="an_2:2">2:2</A>&nbsp;I haereerea ra e koutou i mua i runga i ta tenei ao tikanga, i ta te rangatira o te kaha o nga kapua, o te wairua e mahi nei inaianei i roto i nga tama a te tutu.</p> 
<p><A NAME="an_2:3">2:3</A>&nbsp;Ara i era hoa o tatou katoa i mua, i a tatou e noho ana i runga i nga hiahia o to tatou kikokiko, e mahi ana i nga mea e paingia ana e te kikokiko, e te whakaaro, i te maoritanga hoki he tamariki na te riri, he pera me era atu.</p> 
<p><A NAME="an_2:4">2:4</A>&nbsp;&#182; Ko ta te Atua ia tenei, ranea rawa hoki tana mahi tohu, nui atu tona aroha i arohaina mai ai tatou e ia,</p> 
<p><A NAME="an_2:5">2:5</A>&nbsp;I te mea he tupapaku tatou i nga he, whakaorangia ngatahitia ana tatou e ia me te Karaiti, he aroha noa i whakaorangia ai koutou;</p> 
<p><A NAME="an_2:6">2:6</A>&nbsp;A whakaarahia ngatahitia ana e ia, whakanohoia ngatahitia ana ki nga wahi o te rangi i roto i a Karaiti Ihu:</p> 
<p><A NAME="an_2:7">2:7</A>&nbsp;Kia whakakite ai e ia i nga wa e haere ake nei te hira o te taonga o tona aroha noa, i a ia ka manaaki i a tatou i roto i a Karaiti Ihu.</p> 
<p><A NAME="an_2:8">2:8</A>&nbsp;Na te aroha noa hoki koutou i whakaorangia ai i runga i te whakapono; ehara ano hoki tenei i te mea no koutou: he mea homai noa na te Atua:</p> 
<p><A NAME="an_2:9">2:9</A>&nbsp;Ehara i nga mahi, kei whakamanamana te tangata.</p> 
<p><A NAME="an_2:10">2:10</A>&nbsp;He mahinga hoki tatou nana, he mea hanga i roto i a Karaiti Ihu mo nga mahi pai i whakaritea e te Atua i mua hei haereerenga mo tatou.</p> 
<p><A NAME="an_2:11">2:11</A>&nbsp;&#182; Na, kia mahara he tauiwi koutou i mua no te wahi ki te kikokiko, e kiia ana hoki ko te Kotingakore e tenei e kiia nei ko te Kotinga, ara to te kikokiko, he mea na te ringa;</p> 
<p><A NAME="an_2:12">2:12</A>&nbsp;I taua wa he mea motu ke atu koutou i a te Karaiti, ehara i te tangata whenua no Iharaira, he tangata ke ki nga kawenata o te mea i whakaaria mai i mua, kahore he tumanakotanga atu, he hunga Atuakore i te ao.</p> 
<p><A NAME="an_2:13">2:13</A>&nbsp;Na, inaianei i roto i a Karaiti Ihu, ko koutou, ko te hunga i tawhiti i mua, kua meinga e nga toto o te Karaiti kia tata.</p> 
<p><A NAME="an_2:14">2:14</A>&nbsp;&#182; Ko ia hoki to tatou maunga rongo, nana i mea nga mea e rua kia kotahi, whakahoroa iho e ia te patu e arai ana i waenga;</p> 
<p><A NAME="an_2:15">2:15</A>&nbsp;Whakakahoretia ana hoki e ia ki tona kikokiko te mauahara, ara te ture i nga kupu ako, i nga tikanga; kia hanga ai i roto i a ia te tokorua hei tangata kotahi, hei tangata hou, kia mau ai te rongo i a ia;</p> 
<p><A NAME="an_2:16">2:16</A>&nbsp;Kia houhia ai ano hoki e ia te rongo a te tokorua ki te Atua i roto i te tinana kotahi, he meatanga na te ripeka, ma reira hoki e whakamate te mauahara;</p> 
<p><A NAME="an_2:17">2:17</A>&nbsp;A haere mai ana ia, kauwhau ana i te maunga rongo ki a koutou i tawhiti, ki te hunga hoki e tata ana.</p> 
<p><A NAME="an_2:18">2:18</A>&nbsp;Nana hoki tatou, te tokorua nei, i whai tatanga atu ai i roto i te Wairua kotahi ki te Matua.</p> 
<p><A NAME="an_2:19">2:19</A>&nbsp;Na reira ehara koutou i te tangata ke, i te manene ranei; engari he tangata whenua koutou tahi ko te hunga tapu, no te whare hoki o te Atua;</p> 
<p><A NAME="an_2:20">2:20</A>&nbsp;He mea hanga ki runga ki te turanga o nga apotoro ratou ko nga poropiti, ko Ihu Karaiti ano hei tino kamaka mo te kokonga;</p> 
<p><A NAME="an_2:21">2:21</A>&nbsp;Kei roto nei i a ia tena whare, tena whare, he mea ata tatai marie, ka tupu hei whare tapu i roto i te Ariki;</p> 
<p><A NAME="an_2:22">2:22</A>&nbsp;Me koutou ano e hanga tahitia ana i roto i a ia, hei nohoanga mo te Atua, he mea na te Wairua.</p> 
<p><A NAME="an_3:1">3:1</A>&nbsp;&#182; Na konei taku, ta Paora, he herehere nei ahau na Karaiti Ihu, hei mahi ki a koutou ki nga Tauiwi;</p> 
<p><A NAME="an_3:2">3:2</A>&nbsp;Kua rongo pea koutou ki te mahi tuari i te aroha noa o te Atua kua homai nei ki ahau, hei mea ki a koutou:</p> 
<p><A NAME="an_3:3">3:3</A>&nbsp;Ara tana whakakitenga, tana whakaaturanga i te mea ngaro ki ahau; he pera hoki me ena kupu torutoru i tuhituhia na e ahau i mua;</p> 
<p><A NAME="an_3:4">3:4</A>&nbsp;Ka oti i a koutou tena te korero, ka mohio koutou ki toku matauranga ki te mea ngaro a te Karaiti,</p> 
<p><A NAME="an_3:5">3:5</A>&nbsp;Kihai nei i whakakitea i era atu whakatupuranga ki nga tama a te tangata, kihai i penei me te whakakitenga inaianei e te Wairua ki ana apotoro tapu ratou ko nga poropiti;</p> 
<p><A NAME="an_3:6">3:6</A>&nbsp;Ara mo nga Tauiwi kia uru tahi ki nga taonga, kia tinana kotahi, kia whiwhi ngatahi ki ana mea i whakaari i mua i roto i a te Karaiti, he meatanga na te rongopai:</p> 
<p><A NAME="an_3:7">3:7</A>&nbsp;Mo reira ahau i meinga nei hei minita, i runga i ta te aroha noa o te Atua, i homai nei ki ahau, he mahinga na tona kaha.</p> 
<p><A NAME="an_3:8">3:8</A>&nbsp;I homai ki ahau, ki te mea iti iho i te iti rawa o te hunga tapu katoa, tenei aroha noa, kia kauwhautia e ahau i roto i nga Tauiwi te taonga o te Karaiti e kore nei e taea te rapu;</p> 
<p><A NAME="an_3:9">3:9</A>&nbsp;Kia whakakitea ano hoki e ahau ki nga tangata katoa te whiwhinga tahitanga ki te mea ngaro, ki te mea i huna nei inamata noa atu i roto i te Atua, nana nei i hanga nga mea katoa:</p> 
<p><A NAME="an_3:10">3:10</A>&nbsp;Kia ai te hahi inaianei hei whakaatu ki nga rangatiratanga, ki nga mana i nga wahi o te rangi, i te maha o nga whakaaro nui o te Atua.</p> 
<p><A NAME="an_3:11">3:11</A>&nbsp;I runga i tana i whakatakoto ai i mua noa atu, he mea mahi nana i roto i to tatou Ariki, i a Karaiti Ihu:</p> 
<p><A NAME="an_3:12">3:12</A>&nbsp;Kei roto nei i a ia to tatou maiatanga me to tatou whakatatanga atu i te mea e u nei te whakaaro, he meatanga na te whakapono ki a ia.</p> 
<p><A NAME="an_3:13">3:13</A>&nbsp;Koia ahau ka mea nei kia kaua koutou e ngakaukore i oku tukinotanga mo koutou; ko to koutou kororia hoki tenei.</p> 
<p><A NAME="an_3:14">3:14</A>&nbsp;&#182; No konei i tuturi ai oku turi ki te Matua, o to tatou Ariki a Ihu Karaiti,</p> 
<p><A NAME="an_3:15">3:15</A>&nbsp;Nona nei te ingoa e huaina ana ki nga hapu katoa i te rangi, i te whenua,</p> 
<p><A NAME="an_3:16">3:16</A>&nbsp;Kia rite ki te nui rawa o tona kororia he homaitanga mana ki a koutou, kia pakari ai a roto i a koutou i te kaha o tona Wairua:</p> 
<p><A NAME="an_3:17">3:17</A>&nbsp;Kia noho ai a te Karaiti ki roto ki o koutou ngakau, he mea whakapono; a, i te mea kua whai pakiaka, me te whai turanga mo koutou i roto i te aroha,</p> 
<p><A NAME="an_3:18">3:18</A>&nbsp;Kia kaha ai koutou me te hunga tapu katoa ki te whakaaro i te whanui, i te roa, i te hohonu, i te tiketike,</p> 
<p><A NAME="an_3:19">3:19</A>&nbsp;A kia mohio ki te aroha o te Karaiti, e kore nei e taea te whakaaro; kia tino ki rawa ai koutou i te Atua.</p> 
<p><A NAME="an_3:20">3:20</A>&nbsp;Na ki a ia, e kaha nei ki te mahi i nga mea nui whakaharahara, nui noa atu i nga mea katoa e inoi ai, e whakaaro ai tatou, he penei ano me te kaha e mahi nei i roto i a tatou,</p> 
<p><A NAME="an_3:21">3:21</A>&nbsp;Waiho atu i a ia te kororia i roto i te hahi i runga i a Karaiti Ihu, a taea noatia nga whakatupuranga katoa, ake ake. Amine.</p> 
<p><A NAME="an_4:1">4:1</A>&nbsp;&#182; Koia ahau, ta te Ariki herehere, ka whakahau nei i a koutou kia rite ta koutou haere ki te karangatanga i karangatia ai koutou,</p> 
<p><A NAME="an_4:2">4:2</A>&nbsp;&#182; Kia papaku rawa te ngakau, kia mahaki, kia manawanui, kia ata hanga tetahi ki tetahi, i runga i te aroha;</p> 
<p><A NAME="an_4:3">4:3</A>&nbsp;Me whai kia mau te kotahitanga o te Wairua, he mea paihere na te rangimarie.</p> 
<p><A NAME="an_4:4">4:4</A>&nbsp;Kotahi tonu te tinana, kotahi te Wairua, pera hoki me to koutou karangatanga, kotahi tonu te mea o to koutou karangatanga hei tumanakotanga atu;</p> 
<p><A NAME="an_4:5">4:5</A>&nbsp;Kotahi Ariki, kotahi whakapono, kotahi iriiri,</p> 
<p><A NAME="an_4:6">4:6</A>&nbsp;Kotahi Atua, ko te Matua o nga mea katoa, kei runga nei ia i nga mea katoa, puta noa ia i nga mea katoa, kei roto hoki i te katoa.</p> 
<p><A NAME="an_4:7">4:7</A>&nbsp;Kua oti ia te aroha noa te homai ki tenei, ki tenei, o tatou, i runga i te mehua o ta te Karaiti homaitanga.</p> 
<p><A NAME="an_4:8">4:8</A>&nbsp;Na reira hoki ia i mea ai, I tona kakenga ki runga, whakaraua ana e ia nga whakarau, a hoatu mea ana ia ma nga tangata.</p> 
<p><A NAME="an_4:9">4:9</A>&nbsp;Na ko tenei, I kake ia ki runga i te aha, mehemea kahore ia i matua heke ki nga wahi o raro rawa o te whenua?</p> 
<p><A NAME="an_4:10">4:10</A>&nbsp;Tera i heke ra, ko ia ano i kake atu nei ki runga ake i nga rangi katoa, kia ki ai nga mea katoa i a ia.</p> 
<p><A NAME="an_4:11">4:11</A>&nbsp;A homai ana e ia ko etahi hei apotoro; ko etahi hei poropiti; ko etahi hei kaikauwhau i te rongopai; ko etahi hei hepara, hei kaiwhakaako;</p> 
<p><A NAME="an_4:12">4:12</A>&nbsp;Kia tino rite ai te hunga tapu mo te mahi minita, mo te hanga i te whare, ara i te tinana o te Karaiti:</p> 
<p><A NAME="an_4:13">4:13</A>&nbsp;Kia tae katoa ra ano tatou ki te kotahitanga o te whakapono, o te matauranga hoki ki te Tama a te Atua, kia tino tangata, kia eke ki te mehua o te tino kaumatuatanga e tutuki ai ki to te Karaiti:</p> 
<p><A NAME="an_4:14">4:14</A>&nbsp;Kia mutu ai to tatou tamarikitanga, te akina, te kahakahakina e nga hau katoa o te whakaako, he whakawiringa ke na te tangata, he maminga, he whakapohehe;</p> 
<p><A NAME="an_4:15">4:15</A>&nbsp;Engari kia korero pono ai i runga i te aroha, kia tupu ai tatou ki roto ki a ia i nga mea katoa, ko te nei ia, ko te Karaiti:</p> 
<p><A NAME="an_4:16">4:16</A>&nbsp;Nona nei te tinana katoa, he mea whakapiri marie, he mea ata hono e nga meatanga a nga hononga katoa, whakarite rawa ki te nui o te mahinga a ia wahi, a ia wahi, e mea ana i te tinana kia neke ake, hei whare e hanga ana i a ia i runga i te aroha.</p> 
<p><A NAME="an_4:17">4:17</A>&nbsp;&#182; Na ko taku tenei e ki nei, e whakaatu nei i roto i te Ariki, kia kati ta koutou haere pera me era atu Tauiwi, e haere nei i roto i te whakahihi o to ratou hinengaro,</p> 
<p><A NAME="an_4:18">4:18</A>&nbsp;Kua oti nei te whakapouri o ratou whakaaro, kua tangata ke ki to te Atua ora, i te kuware o roto i a ratou, he pakeke hoki no o ratou ngakau:</p> 
<p><A NAME="an_4:19">4:19</A>&nbsp;Kahore o ratou ohoohonga, a tukua ana ratou e ratou ano ki te hiahia taikaha; riro pu ratou ki te mahi i nga mea poke katoa.</p> 
<p><A NAME="an_4:20">4:20</A>&nbsp;Ko koutou ia kihai i pera to koutou ako i a te Karaiti;</p> 
<p><A NAME="an_4:21">4:21</A>&nbsp;Ki te mea kua rongo koutou ki a ia, kua whakaakona e ia ki nga mea e rite ana ki te pono i roto i a Ihu:</p> 
<p><A NAME="an_4:22">4:22</A>&nbsp;Kia whakarerea e koutou te tangata tawhito, he ahua no to koutou whakahaere o mua; he mea pirau nei hoki ia i runga i nga hiahia tinihanga;</p> 
<p><A NAME="an_4:23">4:23</A>&nbsp;Kia whakahoutia te wairua o to koutou hinengaro;</p> 
<p><A NAME="an_4:24">4:24</A>&nbsp;Kia kakahuria iho hoki ki a koutou te tangata hou, no ta te Atua nei te hanganga i runga i te tika, i te tapu o te pono.</p> 
<p><A NAME="an_4:25">4:25</A>&nbsp;Heoi whakarerea atu te teka; kia pono te korero ki tona hoa, ki ona hoa: he wahi hoki tatou tetahi no tetahi.</p> 
<p><A NAME="an_4:26">4:26</A>&nbsp;Kia riri, a kaua e hara: kei toene te ra ki to koutou riri:</p> 
<p><A NAME="an_4:27">4:27</A>&nbsp;Kaua hoki tetahi wahi e tukua ki te rewera.</p> 
<p><A NAME="an_4:28">4:28</A>&nbsp;Ko te tangata tahae, me whakamutu tana tahae: engari me mahi, ko ona ringa ano hei mahi i te mea pai, kia whai rawa ai ia hei hoatutanga mana ki te rawakore.</p> 
<p><A NAME="an_4:29">4:29</A>&nbsp;Kei puta tetahi kupu kino i o koutou mangai, engari hei te mea e tau ana hei hanga i te pai, kia whiwhi ai ki te pai nga tangata e rongo ana.</p> 
<p><A NAME="an_4:30">4:30</A>&nbsp;Kaua hoki e whakapouritia te Wairua Tapu o te Atua, nana nei koutou i hiri mo te ra o te whakaoranga.</p> 
<p><A NAME="an_4:31">4:31</A>&nbsp;Kia wehea rawatia atu i roto i a koutou te nanakia, te riri, te aritarita, te ngaungau, te korero kino, me te mauahara katoa:</p> 
<p><A NAME="an_4:32">4:32</A>&nbsp;Kia ngawari to koutou tikanga tetahi ki tetahi, kia pai te ngakau, me te hohou roa iho i te rongo tetahi ki tetahi, kia pera ano me te Atua i hohou nei i te rongo ki a koutou i roto i a te Karaiti.</p> 
<p><A NAME="an_5:1">5:1</A>&nbsp;&#182; Na, kia rite ta koutou ki ta te Atua, kia pera me ta nga tamariki e arohaina ana;</p> 
<p><A NAME="an_5:2">5:2</A>&nbsp;Haere hoki i runga i te aroha, kia pera me te Karaiti i aroha ki a tatou, i tuku i a ia ano mo tatou hei whakahere, hei patunga tapu ki te Atua, hei kakara pai.</p> 
<p><A NAME="an_5:3">5:3</A>&nbsp;&#182; Ko te moepuku ia, me nga mahi poke katoa, me te apo, kaua ena e whakahuatia i roto i a koutou, kia rite ki ta te hunga tapu tikanga;</p> 
<p><A NAME="an_5:4">5:4</A>&nbsp;Kaua hoki te mea paruparu, te korero wairangi, te korero maminga, kahore nei i tika, erangi ia te whakawhetai.</p> 
<p><A NAME="an_5:5">5:5</A>&nbsp;E tino matau ana hoki koutou ki tenei, e kore tetahi tangata moepuku, poke ranei, apo ranei, he kaikarakia nei hoki ia ki te whakapakoko, e whai wahi ki te rangatiratanga o te Karaiti, a o te Atua.</p> 
<p><A NAME="an_5:6">5:6</A>&nbsp;Kei tinihangatia koutou e te tangata ki nga kupu tekateka noa: na enei mea hoki te riri o te Atua e puta nei ki nga tamariki a te tutu.</p> 
<p><A NAME="an_5:7">5:7</A>&nbsp;Na, kaua koutou e uru ki ta ratou.</p> 
<p><A NAME="an_5:8">5:8</A>&nbsp;He pouri hoki koutou i mua, tena ko tenei, he marama i roto i te Ariki: kia rite ta koutou haere ki ta nga tamariki o te marama:</p> 
<p><A NAME="an_5:9">5:9</A>&nbsp;Kei runga hoki te hua o te marama i te pai katoa, i te tika, i te pono.</p> 
<p><A NAME="an_5:10">5:10</A>&nbsp;Me whakamatau ano e koutou ta te Ariki e pai ai.</p> 
<p><A NAME="an_5:11">5:11</A>&nbsp;Kei uru koutou ki nga mahi huakore o te pouri, engari whakahengia.</p> 
<p><A NAME="an_5:12">5:12</A>&nbsp;He mea whakama hoki te whakahua kau, i nga mea e meinga ngarotia nei e ratou.</p> 
<p><A NAME="an_5:13">5:13</A>&nbsp;Ko nga mea katoa hoki e whakahengia ana, ma te marama e whakakite: he marama hoki nga mea katoa e whakakitea ana.</p> 
<p><A NAME="an_5:14">5:14</A>&nbsp;Koia hoki tana kupu nei, Maranga, e tenei e moe nei, ara ake i roto i te hunga mate, a ka whiti a te Karaiti ki runga ki a koe.</p> 
<p><A NAME="an_5:15">5:15</A>&nbsp;Na reira kia ata tirotiro i ta koutou haere, kei rite ki ta nga whakaarokore, engari ki ta nga whakaaro nui;</p> 
<p><A NAME="an_5:16">5:16</A>&nbsp;Hokona te taima ma koutou, he kino hoki nga ra.</p> 
<p><A NAME="an_5:17">5:17</A>&nbsp;Mo konei ra kei whakaarokore koutou, engari kia matau ki ta te Ariki e pai ai.</p> 
<p><A NAME="an_5:18">5:18</A>&nbsp;Kaua hoki e haurangi i te waina, he toreretanga hoki tena ki te he; engari kia ki i te Wairua;</p> 
<p><A NAME="an_5:19">5:19</A>&nbsp;Ko ta koutou korero ki a koutou ano, hei te waiata tapu, hei te himene, hei te waiata wairua; waiata, himene atu, i roto i o koutou ngakau ki te Ariki;</p> 
<p><A NAME="an_5:20">5:20</A>&nbsp;Me te whakawhetai ki te Atua, ara ki te Matua i nga wa katoa, mo nga mea katoa, i runga i te ingoa o to tatou Ariki, o Ihu Karaiti;</p> 
<p><A NAME="an_5:21">5:21</A>&nbsp;&#182; Kia ngohengohe tetahi ki tetahi i runga i te wehi ki a te Karaiti.</p> 
<p><A NAME="an_5:22">5:22</A>&nbsp;E nga wahine, kia ngohengohe ki a koutou tane ake, hei mea ki te Ariki.</p> 
<p><A NAME="an_5:23">5:23</A>&nbsp;No te mea ko te tane te o te wahine, e rite ana hoki ki a te Karaiti, ko te ia o te hahi: ko te kaiwhakaora ano ia o te tinana.</p> 
<p><A NAME="an_5:24">5:24</A>&nbsp;Otiia e ngohengohe ana te hahi ki ta te Karaiti, kia pera ano nga wahine ki a ratou tane i nga mea katoa.</p> 
<p><A NAME="an_5:25">5:25</A>&nbsp;E nga tane, arohaina a koutou wahine, kia pera hoki me te Karaiti i aroha nei ki te hahi, i hoatu hoki i a ia ano mo taua hahi;</p> 
<p><A NAME="an_5:26">5:26</A>&nbsp;Hei whakatapunga mana, ma rawa i a ia i te horoinga ki te wai, i runga i te kupu,</p> 
<p><A NAME="an_5:27">5:27</A>&nbsp;Hei hahi tapae mana ki a ia ano, he hahi kororia rawa, kahore he ira, kahore he korukoru, tetahi atu mea pera ranei, engari kia tapu, kia kohakore.</p> 
<p><A NAME="an_5:28">5:28</A>&nbsp;Me aroha e nga tane a ratou wahine me te mea ko o ratou tinana ake ano. Ko te tangata e aroha ana ki tana wahine ake, e aroha ana ki a ia ake ano.</p> 
<p><A NAME="an_5:29">5:29</A>&nbsp;Kahore hoki tetahi kia kino noa ki tona kikokiko ake; engari e atawhai ana, e whakaahuru ana, e pera tonu ana me ta te Karaiti ki te hahi:</p> 
<p><A NAME="an_5:30">5:30</A>&nbsp;He wahi hoki tatou no tona tinana.</p> 
<p><A NAME="an_5:31">5:31</A>&nbsp;Mo konei ra ka whakarerea ai e te tangata tona papa me tona whaea, a ka piri ki tana wahine, ka kikokiko kotahi to raua tokorua.</p> 
<p><A NAME="an_5:32">5:32</A>&nbsp;He nui tenei mea ngaro; otiia mo te Karaiti raua ko te hahi taku korero.</p> 
<p><A NAME="an_5:33">5:33</A>&nbsp;Engari kia rite ki tona aroha ki a ia ake ano to koutou aroha, to tenei, to tenei, ki tana wahine, ki tana wahine; me te wahine ano, kia hopohopo ia ki tana tane.</p> 
<p><A NAME="an_6:1">6:1</A>&nbsp;&#182; E nga tamariki, kia ngohengohe ki o koutou matua i roto i te Ariki: ko te mea tika hoki tenei.</p> 
<p><A NAME="an_6:2">6:2</A>&nbsp;Whakahonoretia tou papa me tou whaea; ko te ture tuatahi tenei i runga i te kupu whakaari,</p> 
<p><A NAME="an_6:3">6:3</A>&nbsp;Kia hua ai te pai ki a koe, kia roa ai hoki tou noho i te whenua.</p> 
<p><A NAME="an_6:4">6:4</A>&nbsp;Me koutou hoki, e nga matua, kei whakapataritari i a koutou tamariki kia riri; engari whakatupuria ake ratou i runga i te whakaako, i te whakatupato a te Ariki.</p> 
<p><A NAME="an_6:5">6:5</A>&nbsp;E nga pononga, kia ngohengohe ki o koutou rangatira o te wahi ki te kikokiko, me te wehi, me te wiri, i runga i te ngakau tapatahi, ano ki a te Karaiti;</p> 
<p><A NAME="an_6:6">6:6</A>&nbsp;Kaua hei ta te kanohi mahi, hei whakamanawareka tangata noa; engari hei ta nga pononga a te Karaiti, e mahi a ngakau ana i ta te Atua i pai ai;</p> 
<p><A NAME="an_6:7">6:7</A>&nbsp;Kia mahi i runga i te whakaaro pai, ano ki te Ariki, kahore ki te tangata:</p> 
<p><A NAME="an_6:8">6:8</A>&nbsp;Kia matau hoki, ko te pai e mea ai te tangata, ka whakawhiwhia mai ano ia ki tenei e te Ariki, ahakoa pononga, ahakoa rangatira.</p> 
<p><A NAME="an_6:9">6:9</A>&nbsp;E nga rangatira, kia pera ano hoki ta koutou ki a ratou; kati te whakawehi: kia matau hoki ko to koutou Ariki me to ratou kei te rangi; kahore hoki ana whakapai kanohi.</p> 
<p><A NAME="an_6:10">6:10</A>&nbsp;&#182; Heoi, kia kaha i roto i te Ariki, i te mana hoki o tona kaha.</p> 
<p><A NAME="an_6:11">6:11</A>&nbsp;Kakahuria iho nga mea whawhai katoa a te Atua, kia taea ai e koutou nga mahi tinihanga a te rewera te tu ki te riri.</p> 
<p><A NAME="an_6:12">6:12</A>&nbsp;Ehara hoki ta tatou i te pakanga ki te kikokiko, ki nga toto, engari ki nga rangatiratanga, ki nga mana, ki nga ariki o te pouri o tenei ao, ki nga taua wairua kino o nga wahi i te rangi.</p> 
<p><A NAME="an_6:13">6:13</A>&nbsp;Mo konei kia mau ki nga mea whawhai katoa a te Atua, kia taea ai e koutou te tu atu ki te riri i te ra kino, a ka poto i a koutou nga mea katoa te mahi, kia tu.</p> 
<p><A NAME="an_6:14">6:14</A>&nbsp;E tu ra, he mea whitiki o koutou hope ki te pono, kakahuria iho ano hoki ko te tika hei pukupuku;</p> 
<p><A NAME="an_6:15">6:15</A>&nbsp;Herea iho te rongopai o te rangimarie hei hu mo o koutou waewae, kia takatu ai;</p> 
<p><A NAME="an_6:16">6:16</A>&nbsp;Mo waho i enei mea katoa e mau ki te whakapono hei whakangungu rakau, e taea ai e koutou te tinei nga matia muramura katoa a te wairua kino.</p> 
<p><A NAME="an_6:17">6:17</A>&nbsp;E mau hoki ki te ora hei potae, ki te hoari hoki a te Wairua, ara ki te kupu a te Atua.</p> 
<p><A NAME="an_6:18">6:18</A>&nbsp;Kia pau te inoi me te tohe, me inoi i nga wa katoa i roto i te Wairua, kia mataara hoki koutou ki taua mea, me te u tonu ki te tohe mo te hunga tapu katoa;</p> 
<p><A NAME="an_6:19">6:19</A>&nbsp;&#182; Moku ano hoki, kia homai he kupu ki ahau, kia maia ai te puaki o toku mangai, ki te whakaatu i te mea ngaro, ara i te rongopai;</p> 
<p><A NAME="an_6:20">6:20</A>&nbsp;Ko tana karere nei ahau, he mea mekameka; kia maia ai ahau ki taua korero, kia rite ai taku korero ki te mea i tika.</p> 
<p><A NAME="an_6:21">6:21</A>&nbsp;Na, kia matau ai koutou ki akau mea, ki aku mahi, ma Tikiku e whakaatu nga mea katoa ki a koutou, he teina aroha nei ia, he minita pono i roto i te Ariki.</p> 
<p><A NAME="an_6:22">6:22</A>&nbsp;Mo reira i tonoa atu ai ia e ahau ki a koutou, kia matau ai koutou ki to matou ahua, a kia whakamarietia ai e ia o koutou ngakau.</p> 
<p><A NAME="an_6:23">6:23</A>&nbsp;Kia tau ki nga teina te rangimarie, te aroha, me te whakapono, he mea na te Atua Matua, na te Ariki hoki, na Ihu Karaiti.</p> 
<p><A NAME="an_6:24">6:24</A>&nbsp;Kia tau te aroha noa ki te hunga katoa e aroha ana, he aroha parakore, ki to tatou Ariki, ki a Ihu Karaiti. Amine.</p> 
<p><HR>
<CENTER>
<A HREF="phi.htm">Next: Philippians</A></CENTER>
</BODY>
</HTML>
