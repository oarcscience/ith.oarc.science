[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo1)  [Next](jo3.md) 

------------------------------------------------------------------------

### Romani Bible: 2 John

<span id="an_1:1">1:1</span> Katar o mai phuro kai kerel buchi ande
khangeri ramol kai zhuvlia kai sas alome katar O Del ai ka lake shave,
kai si mange defial drago. Chi san ferdi mange drago, numa sa kodolenge
kai zhanen o chachimos.

<span id="an_1:2">1:2</span> Ke o chachimos traiil ande amende, ai avela
amensa sa data.

<span id="an_1:3">1:3</span> O Del O Dat ai le Devles O Jesus Kristo, O
Shav le Dadesko, te den ame o mishtimos, e mila, ai e pacha, saxke te
avel ame kadala podarki ando chachimos ai ande dragostia.

<span id="an_1:4">1:4</span> Me simas defial raduime ke arakhlem unen
anda che shave ke traiinas ando chachimos, sar manglia amendar O Dat.

<span id="an_1:5">1:5</span> Ai akana, zhuvlio, mangav tutar te avas
drazhi iek kavreske. Nai kado iek nevo zakono kai ramov tuke, kado si o
zakono kai sas ame dino de anda gor.

<span id="an_1:6">1:6</span> Ai e dragostia si te traiisaras ando zakono
le Devlesko. Kado si o zakono, ke wo phendia amenge te avas drazhi iek
kavreske de anda gor.

<span id="an_1:7">1:7</span> Ke but manush kai xoxaven avile ande lumia,
ai chi mangen te preznain ke O Jesus Kristo avilo pe phuv andek stato
manushesko. Kodo kai chi preznail ke O Kristo avilo ando stato si o
xoxamo ai o duzhmano le Kristosko (xoxamlo kristo).

<span id="an_1:8">1:8</span> Tume arakhen tume, saxke te na xasaren so
nirisardiam ande amari buchi, numa te avel ame dini iek bari pochin
palai buchi kai kerdiam.

<span id="an_1:9">1:9</span> Kon godi zhal mai dur ai chi beshel ando
zakono le Kristosko, ai les O Del. Numa kodo kai beshel ando zakono le
Kristosko, si les O Dat ai vi O Shav.

<span id="an_1:10">1:10</span> Te avela vari kon tumende, ai te na anela
tumenge o zakono le Kristosko, na premin les tumende, ai na den les chi
dies lasho.

<span id="an_1:11">1:11</span> Ke kodo kai del les dies lasho vi wo lesa
lo ando nasulimos kai kerel.

<span id="an_1:12">1:12</span> Si ma but dieli te ramov tumenge, numa
mai drago mange te na phenav le tumenge pe iek rhertia la chernilasa;
numa gindiv ke si te avav tumende, me te mothav tumenge, saxke te avas
defial raduime.

<span id="an_1:13">1:13</span> Le shave cha pheiake kai sas alome katar
O Del traden tuke but bax, zor ai sastimos. Amen.

------------------------------------------------------------------------

[Next: 3 John](jo3.md)
