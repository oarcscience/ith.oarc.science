[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo2)  [Next](jde.md) 

------------------------------------------------------------------------

### Romani Bible: 3 John

<span id="an_1:1">1:1</span> Katar o mai phuro kai kerel buchi ande
khangeri ramol ka le Gaius, kai si mange chaches drago.

<span id="an_1:2">1:2</span> Murho kuchi vortako, mangav ai rhugiv ma te
avel tuke mishto ande soste godi, ai te aves sasto ande sa cho stato sar
si cho duxo le Devlesa.

<span id="an_1:3">1:3</span> Defial raduime simas, kana avile phral kai
pachanpe ando Del ai phende mange pa chachimos kai si ande tute, ai sar
phires ando chachimos.

<span id="an_1:4">1:4</span> Nai ma mai baro raduimos de sar te zhanav
ke murhe shave traiin ando chachimos.

<span id="an_1:5">1:5</span> Murho kuchi vortako, tu sagda keres mishto
le phralensa ai vi kodolensa kai si streinuria.

<span id="an_1:6">1:6</span> Won phende pa che dragostia la khangeriake,
de le so trobul le, mangav ma tutar te zhan mai angle pengo drom, ker
mishto te avel drago le Devleske.

<span id="an_1:7">1:7</span> Ke won thodepe po drom te keren buchi ando
anav le Kristosko bi te len chi iek zhutimos katar le manush kai chi
pachanpe ando Del.

<span id="an_1:8">1:8</span> Trobul ame kai pachas ame ando Del te
zhutisaras kasavendar manushen, saxke te avas iame ande buchi kai keren
te zhal o chachimos angle.

<span id="an_1:9">1:9</span> Tradem andek lil xantsi divano kai
khangeri, numa o Diotrephes, kai si leske drago te avel wo o mai baro
mashkar lende chi mangel te premil ame.

<span id="an_1:10">1:10</span> Anda kodia, kana avava, phenava sa o
nasulimos kai kerel, le vorbi le bi lashe kai mothol ai kai xoxavel pe
amende! Numa kodia nai leske dosta, chi mangel te premil le phralen kai
aven, ai kodola kai mangen te premin le, wo aterdiarel le, ai del le
avri andai khangeri.

<span id="an_1:11">1:11</span> Murho kuchi vortako, na ker o nasulimos,
numa o lashimos, ke kodo kai kerel o lashimos wo si le Devlesko; ai kodo
kai kerel o nasulimos chi dikhlia le Devles.

<span id="an_1:12">1:12</span> Savorhe mothon o lashimos pa Demetrius,
ai vi o lashimos. Mothol lashimos pa leste, ai iame mothas lashimos pa
leste, ai zhanes ke o chachimos phenas.

<span id="an_1:13">1:13</span> Si ma but dieli te mothav tuke, numa chi
mangav te phenav le tuke andek lil ramome la chernialasa.

<span id="an_1:14">1:14</span> Numa mangav te dikhav tu sigo vriama, ai
antunchi sai dasa duma iek kavresa. E pacha te avel tusa. Che vortacha
traden tuke but bax, zor ai sastimos. Ai iame tradas but bax, zor ai
sastimos sa amare vortachenge kai si kotse.

------------------------------------------------------------------------

[Next: Jude](jde.md)
