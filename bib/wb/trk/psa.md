[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](job)  [Next](pro.md) 

------------------------------------------------------------------------

### Turkish Bible: Psalms

<span id="an_1:1">1:1</span> Ne mutlu o insana ki, kötülerin öğüdüyle
yürümez,  
Günahkârların yolunda durmaz,  
Alaycıların arasında oturmaz.

<span id="an_1:2">1:2</span> Ancak zevkini RABbin Yasasından alır  
Ve gece gündüz onun üzerinde derin derin düşünür.

<span id="an_1:3">1:3</span> Böylesi akarsu kıyılarına dikilmiş ağaca
benzer,  
Meyvesini mevsiminde verir,  
Yaprağı hiç solmaz.  
Yaptığı her işi başarır.

<span id="an_1:4">1:4</span> Kötüler böyle değil,  
Rüzgarın savurduğu saman çöpüne benzerler.

<span id="an_1:5">1:5</span> Bu yüzden yargılanınca aklanamaz,  
Doğrular topluluğunda yer bulamaz günahkârlar.

<span id="an_1:6">1:6</span> Çünkü RAB doğruların yolunu gözetir,  
Kötülerin yolu ise ölüme götürür.

<span id="an_2:1">2:1</span> Nedir uluslar arasındaki bu kargaşa,  
Neden boş düzenler kurar bu halklar?

<span id="an_2:2">2:2</span> Dünyanın kralları saf bağlıyor,  
Hükümdarlar birleşiyor  
RABbe ve meshettiği krala karşı.

<span id="an_2:3">2:3</span> ‹‹Koparalım onların kayışlarını››
diyorlar,  
‹‹Atalım üzerimizden bağlarını.››

<span id="an_2:4">2:4</span> Göklerde oturan Rab gülüyor,  
Onlarla eğleniyor.

<span id="an_2:5">2:5</span> Sonra öfkeyle uyarıyor onları,  
Gazabıyla dehşete düşürüyor

<span id="an_2:6">2:6</span> Ve, ‹‹Ben kralımı  
Kutsal dağım Siyona oturttum›› diyor.

<span id="an_2:7">2:7</span> RABbin bildirisini ilan edeceğim:  
Bana, ‹‹Sen benim oğlumsun›› dedi,  
‹‹Bugün ben sana baba oldum.

<span id="an_2:8">2:8</span> Dile benden, miras olarak sana ulusları,  
Mülk olarak yeryüzünün dört bucağını vereyim.

<span id="an_2:9">2:9</span> Demir çomakla kıracaksın onları,  
Çömlek gibi parçalayacaksın.›› ‹‹Güdeceksin››.

<span id="an_2:10">2:10</span> Ey krallar, akıllı olun!  
Ey dünya önderleri, ders alın!

<span id="an_2:11">2:11</span> RABbe korkuyla hizmet edin,  
Titreyerek sevinin.

<span id="an_2:12">2:12</span> Oğulu öpün ki öfkelenmesin,  
Yoksa izlediğiniz yolda mahvolursunuz.  
Çünkü öfkesi bir anda alevleniverir.  
Ne mutlu O'na sığınanlara!

<span id="an_3:1">3:1</span> Ya RAB, düşmanlarım ne kadar çoğaldı,  
Hele bana karşı ayaklananlar!

<span id="an_3:2">3:2</span> Birçoğu benim için:  
‹‹Tanrı katında ona kurtuluş yok!›› diyor. --iSela sanılıyor.

<span id="an_3:3">3:3</span> Ama sen, ya RAB, çevremde kalkansın,  
Onurum, başımı yukarı kaldıran sensin.

<span id="an_3:4">3:4</span> RABbe seslenirim,  
Yanıtlar beni kutsal dağından. --iSela

<span id="an_3:5">3:5</span> Yatar uyurum,  
Uyanır kalkarım, RAB destektir bana.

<span id="an_3:6">3:6</span> Korkum yok  
Çevremi saran binlerce düşmandan.

<span id="an_3:7">3:7</span> Ya RAB, kalk, ey Tanrım, kurtar beni!  
Vur bütün düşmanlarımın çenesine,  
Kır kötülerin dişlerini.

<span id="an_3:8">3:8</span> Kurtuluş RAB'dedir,  
Halkının üzerinde olsun bereketin! --iSela

<span id="an_4:1">4:1</span> Sana seslenince yanıtla beni,  
Ey adil Tanrım!  
Ferahlat beni sıkıntıya düştüğümde,  
Lütfet bana, kulak ver duama.

<span id="an_4:2">4:2</span> Ey insanlar, ne zamana dek  
Onurumu utanca çevireceksiniz?  
Ne zamana dek boş şeylere gönül verecek,  
Yalan peşinde koşacaksınız? --iSela

<span id="an_4:3">4:3</span> Bilin ki, RAB sadık kulunu kendine
ayırmıştır,  
Ne zaman seslensem, duyar beni.

<span id="an_4:4">4:4</span> Öfkelenebilirsiniz, ama günah işlemeyin;  
İyi düşünün yatağınızda, susun. --iSela

<span id="an_4:5">4:5</span> Doğruluk kurbanları sunun RABbe,  
Ona güvenin.

<span id="an_4:6">4:6</span> ‹‹Kim bize iyilik yapacak?›› diyen çok.  
Ya RAB, yüzünün ışığıyla bizi aydınlat!

<span id="an_4:7">4:7</span> Öyle bir sevinç verdin ki bana,  
Onların bol tahıl ve yeni şaraptan aldığı sevinçten fazla.

<span id="an_4:8">4:8</span> Esenlik içinde yatar uyurum,  
Çünkü yalnız sen, ya RAB,  
Güvenlik içinde tutarsın beni.

<span id="an_5:1">5:1</span> Sözlerime kulak ver, ya RAB,  
İniltilerimi işit.

<span id="an_5:2">5:2</span> Feryadımı dinle, ey Kralım ve Tanrım!  
Duam sanadır.

<span id="an_5:3">5:3</span> Sabah sesimi duyarsın, ya RAB,  
Her sabah sana duamı sunar, umutla beklerim.

<span id="an_5:4">5:4</span> Çünkü sen kötülükten hoşlanan Tanrı
değilsin,  
Kötülük senin yanında barınmaz.

<span id="an_5:5">5:5</span> Böbürlenenler önünde duramaz,  
Bütün suç işleyenlerden nefret duyar,

<span id="an_5:6">5:6</span> Yalan söyleyenleri yok edersin;  
Ya RAB, sen eli kanlılardan,  
Aldatıcılardan tiksinirsin.

<span id="an_5:7">5:7</span> Bense bol sevgin sayesinde  
Kutsal tapınağına gireceğim;  
Oraya doğru saygıyla eğileceğim.

<span id="an_5:8">5:8</span> Yol göster bana doğruluğunla, ya RAB,  
Düşmanlarıma karşı!  
Yolunu önümde düzle.

<span id="an_5:9">5:9</span> Çünkü onların sözüne güvenilmez,  
Yürekleri yıkım dolu.  
Ağızları açık birer mezardır,  
Yaltaklanır dururlar.

<span id="an_5:10">5:10</span> Ey Tanrı, onları suçlu çıkar!  
Kurdukları düzen yıkımlarına yol açsın.  
Kov onları sayısız isyanları yüzünden.  
Çünkü sana karşı ayaklandılar.

<span id="an_5:11">5:11</span> Sevinsin sana sığınan herkes,  
Sevinç çığlıkları atsın sürekli,  
Kanat ger üzerlerine;  
Sevinçle coşsun adını sevenler sende.

<span id="an_5:12">5:12</span> Çünkü sen doğru kişiyi kutsarsın, ya
RAB,  
Çevresini kalkan gibi lütfunla sararsın.

<span id="an_6:1">6:1</span> Ya RAB, öfkeyle azarlama beni,  
Gazapla yola getirme. kesin olarak bilinmiyor.

<span id="an_6:2">6:2</span> Lütfet bana, ya RAB, bitkinim;  
Şifa ver bana, ya RAB, kemiklerim sızlıyor,

<span id="an_6:3">6:3</span> Çok acı çekiyorum.  
Ah, ya RAB!  
Ne zamana dek sürecek bu?

<span id="an_6:4">6:4</span> Gel, ya RAB, kurtar beni,  
Yardım et sevginden dolayı.

<span id="an_6:5">6:5</span> Çünkü ölüler arasında kimse seni anmaz,  
Kim şükür sunar sana ölüler diyarından?

<span id="an_6:6">6:6</span> İnleye inleye bittim,  
Döşeğim su içinde bütün gece ağlamaktan,  
Yatağım sırılsıklam gözyaşlarımdan.

<span id="an_6:7">6:7</span> Kederden gözlerimin feri sönüyor,  
Zayıflıyor gözlerim düşmanlarım yüzünden.

<span id="an_6:8">6:8</span> Ey kötülük yapanlar,  
Uzak durun benden,  
Çünkü RAB ağlayışımı işitti.

<span id="an_6:9">6:9</span> Yalvarışımı duydu,  
Duamı kabul etti.

<span id="an_6:10">6:10</span> Bütün düşmanlarım utanacak,  
Hepsini dehşet saracak,  
Ansızın geri dönecekler utanç içinde.

<span id="an_7:1">7:1</span> Sana sığınıyorum, ya RAB Tanrım!  
Peşime düşenlerden kurtar beni,  
Özgür kıl.

<span id="an_7:2">7:2</span> Yoksa aslan gibi parçalayacaklar beni,  
Kurtaracak biri yok diye,  
Lime lime edecekler etimi.

<span id="an_7:3">7:3</span> Ya RAB Tanrım, eğer şunu yaptıysam:  
Birine haksızlık ettiysem,

<span id="an_7:4">7:4</span> Dostuma ihanet ettiysem,  
Düşmanımı nedensiz soyduysam,

<span id="an_7:5">7:5</span> Ardıma düşsün düşman,  
Yakalasın beni,  
Canımı yerde çiğnesin,  
Ayak altına alsın onurumu. --iSela

<span id="an_7:6">7:6</span> Öfkeyle kalk, ya RAB!  
Düşmanlarımın gazabına karşı çık!  
Benim için uyan!  
Buyur, adalet olsun.

<span id="an_7:7">7:7</span> Uluslar topluluğu çevreni sarsın,  
Onları yüce katından yönet.

<span id="an_7:8">7:8</span> RAB halkları yargılar;  
Beni de yargıla, ya RAB,  
Doğruluğuma, dürüstlüğüme göre.

<span id="an_7:9">7:9</span> Ey adil Tanrım!  
Kötülerin kötülüğü son bulsun,  
Doğrular güvene kavuşsun,  
Sen ki akılları, gönülleri sınarsın.

<span id="an_7:10">7:10</span> Tanrı kalkan gibi yanıbaşımda,  
Temiz yüreklileri O kurtarır.

<span id="an_7:11">7:11</span> Tanrı adil bir yargıçtır,  
Öyle bir Tanrı ki, her gün öfke saçar.

<span id="an_7:12">7:12</span> Kötüler yola gelmezse,  
Tanrı kılıcını biler,  
Yayını gerip hedefine kurar.

<span id="an_7:13">7:13</span> Hazır bekler ölümcül silahları,  
Alevli okları.

<span id="an_7:14">7:14</span> İşte kötü insan kötülük sancıları
çekiyor,  
Fesada gebe kalmış,  
Yalan doğuruyor.

<span id="an_7:15">7:15</span> Bir kuyu açıp kazıyor,  
Kazdığı kuyuya kendisi düşüyor.

<span id="an_7:16">7:16</span> Kötülüğü kendi başına gelecek,  
Zorbalığı kendi tepesine inecek.

<span id="an_7:17">7:17</span> Şükredeyim doğruluğu için RAB'be,  
Yüce RAB'bin adını ilahilerle öveyim.

<span id="an_8:1">8:1</span> Ey Egemenimiz RAB,  
Ne yüce adın var yeryüzünün tümünde!  
Gökyüzünü görkeminle kapladın. okunan bir ilahi olabilir.

<span id="an_8:2">8:2</span> Çocukların, hatta emziktekilerin sesiyle  
Set çektin hasımlarına,  
Düşmanı, öç alanı yok etmek için.

<span id="an_8:3">8:3</span> Seyrederken ellerinin eseri olan gökleri,  
Oraya koyduğun ayı ve yıldızları,

<span id="an_8:4">8:4</span> Soruyorum kendi kendime:  
‹‹İnsan ne ki, onu anasın,  
Ya da insanoğlu ne ki, ona ilgi gösteresin?››

<span id="an_8:5">8:5</span> Nerdeyse bir tanrı yaptın onu,  
Başına yücelik ve onur tacını koydun. (tanrılardan) pek aşağı
yaratmadın›› (bkz. Yar.1:26-28; İbr.2:6-8).

<span id="an_8:6">8:6</span> Ellerinin yapıtları üzerine onu egemen
kıldın,  
Her şeyi ayaklarının altına serdin;

<span id="an_8:7">8:7</span> Davarları, sığırları,  
Yabanıl hayvanları,

<span id="an_8:8">8:8</span> Gökteki kuşları, denizdeki balıkları,  
Denizde kıpırdaşan bütün canlıları.

<span id="an_8:9">8:9</span> Ey Egemenimiz RAB,  
Ne yüce adın var yeryüzünün tümünde!

<span id="an_9:1">9:1</span> Ya RAB, bütün yüreğimle sana
şükredeceğim,  
Yaptığın harikaların hepsini anlatacağım. yazılır.

<span id="an_9:2">9:2</span> Sende sevinç bulacak, coşacağım,  
Adını ilahilerle öveceğim, ey Yüceler Yücesi!

<span id="an_9:3">9:3</span> Düşmanlarım geri çekilirken,  
Sendeleyip ölüyorlar senin önünde.

<span id="an_9:4">9:4</span> Çünkü hakkımı, davamı sen savundun,  
Adil yargıç olarak tahta oturdun.

<span id="an_9:5">9:5</span> Ulusları azarladın, kötüleri yok ettin,  
Sonsuza dek adlarını sildin.

<span id="an_9:6">9:6</span> Yok olup gitti düşmanlar sonsuza dek,  
Kökünden söktün kentlerini,  
Anıları bile silinip gitti.

<span id="an_9:7">9:7</span> Oysa RAB sonsuza dek egemenlik sürer,  
Yargı için kurmuştur tahtını;

<span id="an_9:8">9:8</span> O yönetir doğrulukla dünyayı,  
O yargılar adaletle halkları.

<span id="an_9:9">9:9</span> RAB ezilenler için bir sığınak,  
Sıkıntılı günlerde bir kaledir.

<span id="an_9:10">9:10</span> Seni tanıyanlar sana güvenir,  
Çünkü sana yönelenleri hiç terk etmedin, ya RAB.

<span id="an_9:11">9:11</span> Siyonda oturan RABbi ilahilerle övün!  
Yaptıklarını halklar arasında duyurun!

<span id="an_9:12">9:12</span> Çünkü dökülen kanın hesabını soran
anımsar,  
Ezilenlerin feryadını unutmaz.

<span id="an_9:13">9:13</span> Acı bana, ya RAB!  
Ey beni ölümün eşiğinden kurtaran,  
Benden nefret edenler yüzünden çektiğim sıkıntıya bak!

<span id="an_9:14">9:14</span> Öyle ki, övgüye değer işlerini
anlatayım,  
Siyon Kentinin kapılarında  
Sağladığın kurtuluşla sevineyim.

<span id="an_9:15">9:15</span> Uluslar kendi kazdıkları kuyuya düştü,  
Ayakları gizledikleri ağa takıldı.

<span id="an_9:16">9:16</span> Adil yargılarıyla RAB kendini gösterdi,  
Kötüler kendi kurdukları tuzağa düştü. --iHigayon --isela terimi.

<span id="an_9:17">9:17</span> Kötüler ölüler diyarına gidecek,  
Tanrıyı unutan bütün uluslar...

<span id="an_9:18">9:18</span> Ama yoksul büsbütün unutulmayacak,  
Mazlumun umudu sonsuza dek kırılmayacak.

<span id="an_9:19">9:19</span> Kalk, ya RAB! İnsan galip çıkmasın,  
Huzurunda yargılansın uluslar!

<span id="an_9:20">9:20</span> Onlara dehşet saç, ya RAB!  
Sadece insan olduklarını bilsin uluslar. --iSela

<span id="an_10:1">10:1</span> Ya RAB, neden uzak duruyorsun,  
Sıkıntılı günlerde kendini gizliyorsun?

<span id="an_10:2">10:2</span> Kötüler gururla mazlumları avlıyor,  
Mazlumlar kötülerin kurduğu tuzağa düşüyor.

<span id="an_10:3">10:3</span> Kötü insan içindeki isteklerle övünür,  
Açgözlü insan RABbe lanet okur, Onu hor görür.

<span id="an_10:4">10:4</span> Kendini beğenmiş kötü insan Tanrıya
yönelmez,  
Hep, ‹‹Tanrı yok!›› diye düşünür.

<span id="an_10:5">10:5</span> Kötülerin yolları her zaman başarıya
götürür.  
Öyle yücedir ki senin yargıların,  
Kötüler anlayamaz, düşmanına burun kıvırır.

<span id="an_10:6">10:6</span> İçinden, ‹‹Ben sarsılmam›› der,  
‹‹Hiçbir zaman sıkıntıya düşmem.››

<span id="an_10:7">10:7</span> Ağzı lanet, hile ve zulüm dolu,  
Dilinin altında kötülük ve fesat saklı.

<span id="an_10:8">10:8</span> Köylerin çevresinde pusu kurar,  
Masumu gizli yerlerde öldürür,  
Çaresizi sinsice gözler.

<span id="an_10:9">10:9</span> Gizli yerlerde pusuya yatar  
Çalılıktaki aslan gibi,  
Kapmak için mazlumu bekler  
Ve ağına düşürüp yakalar.

<span id="an_10:10">10:10</span> Kurbanları çaresiz çöker,  
Saldıranın üstün gücü altında ezilir.

<span id="an_10:11">10:11</span> Kötü insan içinden, ‹‹Tanrı unuttu››
der,  
‹‹Örttü yüzünü, asla göremez.››

<span id="an_10:12">10:12</span> Kalk, ya RAB, kaldır elini, ey Tanrı!  
Mazlumları unutma!

<span id="an_10:13">10:13</span> Neden kötü insan seni hor görsün,  
İçinden, ‹‹Tanrı hesap sormaz›› desin?

<span id="an_10:14">10:14</span> Oysa sen sıkıntı ve acı çekenleri
görürsün,  
Yardım etmek için onları izlersin;  
Çaresizler sana dayanır,  
Öksüzün yardımcısı sensin.

<span id="an_10:15">10:15</span> Kötünün, haksızın kolunu kır,  
Sormadık hesap kalmasın yaptığı kötülükten.

<span id="an_10:16">10:16</span> RAB sonsuza dek kral kalacak,  
Uluslar Onun ülkesinden temizlenecek.

<span id="an_10:17">10:17</span> Mazlumların dileğini duyarsın, ya
RAB,  
Yüreklendirirsin onları,  
Kulağın hep üzerlerinde;

<span id="an_10:18">10:18</span> Öksüze, düşküne hakkını vermek için,  
Bir daha dehşet saçmasın ölümlü insan.

<span id="an_11:1">11:1</span> Ben RABbe sığınırım,  
Nasıl dersiniz bana,  
‹‹Kuş gibi kaç dağlara.

<span id="an_11:2">11:2</span> Bak, kötüler yaylarını geriyor,  
Temiz yürekli insanları  
Karanlıkta vurmak için  
Oklarını kirişine koyuyor.

<span id="an_11:3">11:3</span> Temeller yıkılırsa,  
Ne yapabilir doğru insan?››

<span id="an_11:4">11:4</span> RAB kutsal tapınağındadır,  
Onun tahtı göklerdedir,  
Bütün insanları görür,  
Herkesi sınar.

<span id="an_11:5">11:5</span> RAB doğru insanı sınar,  
Kötüden, zorbalığı sevenden tiksinir.

<span id="an_11:6">11:6</span> Kötülerin üzerine kızgın korlar ve kükürt
yağdıracak,  
Paylarına düşen kâse kavurucu rüzgar olacak.

<span id="an_11:7">11:7</span> Çünkü RAB doğrudur, doğruları sever;  
Dürüst insanlar O'nun yüzünü görecek. kesin olarak bilinmiyor.

<span id="an_12:1">12:1</span> Kurtar beni, ya RAB, sadık kulun
kalmadı,  
Güvenilir insanlar yok oldu.

<span id="an_12:2">12:2</span> Herkes birbirine yalan söylüyor,  
Dalkavukluk, ikiyüzlülük ediyor.

<span id="an_12:3">12:3</span> Sustursun RAB dalkavukların ağzını,  
Büyüklenen dilleri.

<span id="an_12:4">12:4</span> Onlar ki, ‹‹Dilimizle kazanırız,  
Dudaklarımız emrimizde,  
Kim bize efendilik edebilir?›› derler.

<span id="an_12:5">12:5</span> ‹‹Şimdi kalkacağım›› diyor RAB,  
‹‹Çünkü mazlumlar eziliyor,  
Yoksullar inliyor,  
Özledikleri kurtuluşu vereceğim onlara.››

<span id="an_12:6">12:6</span> RABbin sözleri pak sözlerdir;  
Toprak ocakta eritilmiş,  
Yedi kez arıtılmış gümüşe benzer.

<span id="an_12:7">12:7</span> Sen onları koru, ya RAB,  
Bu kötü kuşaktan hep uzak tut!

<span id="an_12:8">12:8</span> İnsanlar arasında alçaklık rağbet
görünce,  
Kötüler her yanda dolaşır oldu.

<span id="an_13:1">13:1</span> Ne zamana dek, ya RAB,  
Sonsuza dek mi beni unutacaksın?  
Ne zamana dek yüzünü benden gizleyeceksin?

<span id="an_13:2">13:2</span> Ne zamana dek içimde tasa,  
Yüreğimde hep keder olacak?  
Ne zamana dek düşmanım bana üstün çıkacak?

<span id="an_13:3">13:3</span> Gör halimi, ya RAB, yanıtla Tanrım,  
Gözlerimi aç, ölüm uykusuna dalmayayım.

<span id="an_13:4">13:4</span> Düşmanlarım, ‹‹Onu yendik!›› demesin,  
Sarsıldığımda hasımlarım sevinmesin.

<span id="an_13:5">13:5</span> Ben senin sevgine güveniyorum,  
Yüreğim kurtarışınla coşsun.

<span id="an_13:6">13:6</span> Ezgiler söyleyeceğim sana, ya RAB,  
Çünkü iyilik ettin bana.

<span id="an_14:1">14:1</span> Akılsız içinden, ‹‹Tanrı yok!›› der.  
İnsanlar bozuldu, iğrençlik aldı yürüdü,  
İyilik eden yok.

<span id="an_14:2">14:2</span> RAB göklerden bakar oldu insanlara,  
Akıllı, Tanrıyı arayan biri var mı diye.

<span id="an_14:3">14:3</span> Hepsi saptı,  
Tümü yozlaştı,  
İyilik eden yok,  
Bir kişi bile!

<span id="an_14:4">14:4</span> Suç işleyenlerin hiçbiri görmüyor mu?  
Halkımı ekmek yer gibi yiyor,  
RABbe yakarmıyorlar.

<span id="an_14:5">14:5</span> Dehşete düşecekler yeryüzünde,  
Çünkü Tanrı doğruların yanındadır.

<span id="an_14:6">14:6</span> Mazlumun tasarılarını boşa
çıkarırdınız,  
Ama RAB onun sığınağıdır.

<span id="an_14:7">14:7</span> Keşke İsrail'in kurtuluşu Siyon'dan
gelse!  
RAB halkını eski gönencine kavuşturunca,  
Yakup soyu sevinecek, İsrail halkı coşacak.

<span id="an_15:1">15:1</span> Ya RAB, çadırına kim konuk olabilir?  
Kutsal dağında kim oturabilir?

<span id="an_15:2">15:2</span> Kusursuz yaşam süren, adil davranan,  
Yürekten gerçeği söyleyen.

<span id="an_15:3">15:3</span> İftira etmez,  
Dostuna zarar vermez,  
Komşusuna kara çalmaz böylesi.

<span id="an_15:4">15:4</span> Aşağılık insanları hor görür,  
Ama RABden korkanlara saygı duyar.  
Kendi zararına ant içse bile, dönmez andından.

<span id="an_15:5">15:5</span> Parasını faize vermez,  
Suçsuza karşı rüşvet almaz.  
Böyle yaşayan asla sarsılmayacak.

<span id="an_16:1">16:1</span> Koru beni, ey Tanrı,  
Çünkü sana sığınıyorum.

<span id="an_16:2">16:2</span> RABbe dedim ki, ‹‹Efendim sensin.  
Senden öte mutluluk yok benim için.››

<span id="an_16:3">16:3</span> Ülkedeki kutsallara gelince,  
Soyludur onlar, biricik zevkim onlardır.

<span id="an_16:4">16:4</span> Başka ilahların ardınca koşanların derdi
artacak.  
Onların kan sunularını dökmeyeceğim,  
Adlarını ağzıma almayacağım.

<span id="an_16:5">16:5</span> Benim payıma,  
Benim kâseme düşen sensin, ya RAB;  
Yaşamım senin ellerinde.

<span id="an_16:6">16:6</span> Payıma ne güzel yerler düştü,  
Ne harika bir mirasım var!

<span id="an_16:7">16:7</span> Övgüler sunarım bana öğüt veren RABbe,  
Geceleri bile vicdanım uyarır beni.

<span id="an_16:8">16:8</span> Gözümü RABden ayırmam,  
Sağımda durduğu için sarsılmam.

<span id="an_16:9">16:9</span> Bu nedenle içim sevinç dolu, yüreğim
coşuyor,  
Bedenim güven içinde.

<span id="an_16:10">16:10</span> Çünkü sen beni ölüler diyarına terk
etmezsin,  
Sadık kulunun çürümesine izin vermezsin. kulunun ölüm çukurunu görmesine
izin vermezsin.››

<span id="an_16:11">16:11</span> Yaşam yolunu bana bildirirsin.  
Bol sevinç vardır senin huzurunda,  
Sağ elinden mutluluk eksilmez.

<span id="an_17:1">17:1</span> Haklı davamı dinle, ya RAB,  
Feryadımı işit!  
Hilesiz dudaklardan çıkan duama kulak ver!

<span id="an_17:2">17:2</span> Haklı çıkar beni,  
Çünkü sen gerçeği görürsün.

<span id="an_17:3">17:3</span> Yüreğimi yokladın,  
Gece denedin,  
Sınadın beni,  
Kötü bir şey bulmadın;  
Kararlıyım, ağzımdan kötü söz çıkmaz,

<span id="an_17:4">17:4</span> Başkalarının yaptıklarına gelince,  
Ben senin sözlerine uyarak  
Şiddet yollarından kaçındım.

<span id="an_17:5">17:5</span> Sıkı adımlarla senin yollarını tuttum,  
Kaymadı ayaklarım.

<span id="an_17:6">17:6</span> Sana yakarıyorum, ey Tanrı,  
Çünkü beni yanıtlarsın;  
Kulak ver bana, dinle söylediklerimi!

<span id="an_17:7">17:7</span> Göster harika sevgini,  
Ey sana sığınanları saldırganlardan sağ eliyle kurtaran!

<span id="an_17:8">17:8</span> Koru beni gözbebeği gibi;  
Kanatlarının gölgesine gizle

<span id="an_17:9">17:9</span> Kötülerin saldırısından,  
Çevremi saran ölümcül düşmanlarımdan.

<span id="an_17:10">17:10</span> Yürekleri yağ bağlamış,  
Ağızları büyük laflar ediyor.

<span id="an_17:11">17:11</span> İzimi buldular, üzerime geliyorlar,  
Yere vurmak için gözetliyorlar.

<span id="an_17:12">17:12</span> Tıpkı parçalamak için sabırsızlanan bir
aslan,  
Pusuya yatan genç bir aslan gibi.

<span id="an_17:13">17:13</span> Kalk, ya RAB, kes önlerini, eğ
başlarını!  
Kılıcınla kurtar canımı kötülerden,

<span id="an_17:14">17:14</span> Elinle bu insanlardan, ya RAB,  
Yaşam payı bu dünyada olan insanlardan.  
Varsın karınları vereceğin cezalara doysun,  
Çocukları da yiyip doysun,  
Artanı torunlarına kalsın!

<span id="an_17:15">17:15</span> Ama ben doğruluk sayesinde yüzünü
göreceğim senin,  
Uyanınca suretini görmeye doyacağım.

<span id="an_18:1">18:1</span> Seni seviyorum, gücüm sensin, ya RAB!

<span id="an_18:2">18:2</span> RAB benim kayam, sığınağım,
kurtarıcımdır,  
Tanrım, kayam, sığınacak yerimdir,  
Kalkanım, güçlü kurtarıcım, korunağımdır!

<span id="an_18:3">18:3</span> Övgüye değer RABbe seslenir,  
Kurtulurum düşmanlarımdan.

<span id="an_18:4">18:4</span> Ölüm iplerine dolanmıştım,  
Yıkım selleri basmıştı beni,

<span id="an_18:5">18:5</span> Ölüler diyarının bağları sarmıştı,  
Ölüm tuzakları çıkmıştı karşıma.

<span id="an_18:6">18:6</span> Sıkıntı içinde RABbe yakardım,  
Yardıma çağırdım Tanrımı.  
Tapınağından sesimi duydu,  
Haykırışım kulaklarına ulaştı.

<span id="an_18:7">18:7</span> O zaman yeryüzü sarsılıp sallandı,  
Titreyip sarsıldı dağların temelleri,  
Çünkü RAB öfkelenmişti.

<span id="an_18:8">18:8</span> Burnundan duman yükseldi,  
Ağzından kavurucu ateş  
Ve korlar fışkırdı.

<span id="an_18:9">18:9</span> Kara buluta basarak  
Gökleri yarıp indi.

<span id="an_18:10">18:10</span> Bir Keruva binip uçtu,  
Rüzgar kanatlar takarak hızla geldi.

<span id="an_18:11">18:11</span> Karanlığı örtündü,  
Kara bulutları kendine çardak yaptı.

<span id="an_18:12">18:12</span> Varlığının parıltısından,  
Bulutlardan dolu ve korlar savruluyordu.

<span id="an_18:13">18:13</span> RAB göklerden gürledi,  
Duyurdu sesini Yüceler Yücesi,  
Dolu ve alevli korlarla.

<span id="an_18:14">18:14</span> Savurup oklarını düşmanlarını
dağıttı,  
Şimşek çaktırarak onları şaşkına çevirdi.

<span id="an_18:15">18:15</span> Denizin dibi göründü,  
Yeryüzünün temelleri açığa çıktı, ya RAB,  
Senin azarlamandan,  
Burnundan çıkan güçlü soluktan.

<span id="an_18:16">18:16</span> RAB yukarıdan elini uzatıp tuttu,  
Çıkardı beni derin sulardan.

<span id="an_18:17">18:17</span> Beni zorlu düşmanımdan,  
Benden nefret edenlerden kurtardı,  
Çünkü onlar benden güçlüydü.

<span id="an_18:18">18:18</span> Felaket günümde karşıma dikildiler,  
Ama RAB bana destek oldu.

<span id="an_18:19">18:19</span> Beni huzura kavuşturdu,  
Kurtardı, çünkü benden hoşnut kaldı.

<span id="an_18:20">18:20</span> RAB doğruluğumun karşılığını verdi,  
Beni temiz ellerime göre ödüllendirdi.

<span id="an_18:21">18:21</span> Çünkü RABbin yolunda yürüdüm,  
Tanrımdan uzaklaşarak kötülük yapmadım.

<span id="an_18:22">18:22</span> Onun bütün ilkelerini göz önünde
tuttum,  
Kurallarından ayrılmadım.

<span id="an_18:23">18:23</span> Onun gözünde kusursuzdum,  
Suç işlemekten sakındım.

<span id="an_18:24">18:24</span> Bu yüzden RAB beni doğruluğuma  
Ve gözünde pak olan ellerime göre ödüllendirdi.

<span id="an_18:25">18:25</span> Sadık kuluna sadakat gösterir,  
Kusursuz olana kusursuz davranırsın.

<span id="an_18:26">18:26</span> Pak olanla pak olur,  
Eğriye eğri davranırsın.

<span id="an_18:27">18:27</span> Alçakgönüllüleri kurtarır,  
Gururluların başını eğersin.

<span id="an_18:28">18:28</span> Işığımın kaynağı sensin, ya RAB,
Tanrım!  
Karanlığımı aydınlatırsın.

<span id="an_18:29">18:29</span> Desteğinle akıncılara saldırır,  
Seninle surları aşarım, Tanrım.

<span id="an_18:30">18:30</span> Tanrının yolu kusursuzdur,  
RABbin sözü arıdır.  
O kendisine sığınan herkesin kalkanıdır.

<span id="an_18:31">18:31</span> Var mı RABden başka tanrı?  
Tanrımızdan başka kaya var mı?

<span id="an_18:32">18:32</span> Tanrı beni güçle donatır,  
Yolumu kusursuz kılar.

<span id="an_18:33">18:33</span> Ayaklar verdi bana, geyiklerinki
gibi,  
Doruklarda tutar beni.

<span id="an_18:34">18:34</span> Bana savaşmayı öğretti,  
Kollarımla tunç bir yayı gereyim diye.

<span id="an_18:35">18:35</span> Bana zafer kalkanını bağışlarsın,  
Sağ elin destekler,  
Alçakgönüllülüğün yüceltir beni.

<span id="an_18:36">18:36</span> Bastığım yerleri genişletirsin,  
Burkulmaz bileklerim.

<span id="an_18:37">18:37</span> Kovalayıp yetiştim düşmanlarıma,  
Hepsi yok olmadan geri dönmedim.

<span id="an_18:38">18:38</span> Ezdim onları, kalkamaz oldular,  
Ayaklarımın altına serildiler.

<span id="an_18:39">18:39</span> Savaş için beni güçle donattın,  
Bana başkaldıranları önümde yere serdin.

<span id="an_18:40">18:40</span> Düşmanlarımı kaçmak zorunda bıraktın,  
Benden nefret edenleri yok ettim.

<span id="an_18:41">18:41</span> Feryat ettiler, ama kurtaran çıkmadı;  
RABbi çağırdılar, ama O yanıt vermedi.

<span id="an_18:42">18:42</span> Ezdim onları, rüzgarın savurduğu toza
döndüler,  
Sokak çamuru gibi savurup attım.

<span id="an_18:43">18:43</span> Halkımın çekişmelerinden beni
kurtardın,  
Ulusların önderi yaptın,  
Tanımadığım halklar bana kulluk ediyor.

<span id="an_18:44">18:44</span> Duyar duymaz sözümü dinlediler,  
Yabancılar bana yaltaklandılar.

<span id="an_18:45">18:45</span> Yabancıların betleri benizleri attı,  
Titreyerek çıktılar kalelerinden.

<span id="an_18:46">18:46</span> RAB yaşıyor! Kayama övgüler olsun!  
Yücelsin kurtarıcım Tanrı!

<span id="an_18:47">18:47</span> Odur öcümü alan,  
Halkları bana bağımlı kılan.

<span id="an_18:48">18:48</span> Düşmanlarımdan kurtarır,  
Başkaldıranlardan üstün kılar beni,  
Zorbaların elinden alır.

<span id="an_18:49">18:49</span> Bunun için uluslar arasında sana
şükredeceğim, ya RAB,  
Adını ilahilerle öveceğim.

<span id="an_18:50">18:50</span> RAB kralını büyük zaferlere
ulaştırır,  
Meshettiği krala, Davut'a ve soyuna  
Sonsuza dek sevgi gösterir.

<span id="an_19:1">19:1</span> Gökler Tanrının görkemini açıklamakta,  
Gökkubbe ellerinin eserini duyurmakta.

<span id="an_19:2">19:2</span> Gün güne söz söyler,  
Gece geceye bilgi verir.

<span id="an_19:3">19:3</span> Ne söz geçer orada, ne de konuşma,  
Sesleri duyulmaz.

<span id="an_19:4">19:4</span> Ama sesleri yeryüzünü dolaşır,  
Sözleri dünyanın dört bucağına ulaşır. Güneş için göklerde çadır kurdu
Tanrı.

<span id="an_19:5">19:5</span> Gerdekten çıkan güveye benzer güneş,  
Koşuya çıkacak atlet gibi sevinir.

<span id="an_19:6">19:6</span> Göğün bir ucundan çıkar,  
Öbür ucuna döner,  
Hiçbir şey gizlenmez sıcaklığından.

<span id="an_19:7">19:7</span> RABbin yasası yetkindir, cana can
katar,  
RABbin buyrukları güvenilirdir,  
Saf adama bilgelik verir,

<span id="an_19:8">19:8</span> RABbin kuralları doğrudur, yüreği
sevindirir,  
RABbin buyrukları arıdır, gözleri aydınlatır.

<span id="an_19:9">19:9</span> RAB korkusu paktır, sonsuza dek kalır,  
RABbin ilkeleri gerçek, tamamen adildir.

<span id="an_19:10">19:10</span> Onlara altından, bol miktarda saf
altından çok istek duyulur,  
Onlar baldan, süzme petek balından tatlıdır.

<span id="an_19:11">19:11</span> Uyarırlar kulunu,  
Onlara uyanların ödülü büyüktür.

<span id="an_19:12">19:12</span> Kim yanlışlarını görebilir?  
Bağışla göremediğim kusurlarımı,

<span id="an_19:13">19:13</span> Bilerek işlenen günahlardan koru
kulunu,  
İzin verme bana egemen olmalarına!  
O zaman büyük isyandan uzak,  
Kusursuz olurum.

<span id="an_19:14">19:14</span> Ağzımdan çıkan sözler,  
Yüreğimdeki düşünceler,  
Kabul görsün senin önünde,  
Ya RAB, kayam, kurtarıcım benim! ‹‹Goel›› sözcüğü ‹‹Yakın akraba››
anlamına gelir (bkz. Rut 2:20).

<span id="an_20:1">20:1</span> Sıkıntılı gününde RAB seni yanıtlasın,  
Yakupun Tanrısının adı seni korusun!

<span id="an_20:2">20:2</span> Yardım göndersin sana kutsal yerden,  
Siyondan destek versin.

<span id="an_20:3">20:3</span> Bütün tahıl sunularını anımsasın,  
Yakmalık sunularını kabul etsin! --iSela

<span id="an_20:4">20:4</span> Gönlünce versin sana,  
Bütün tasarılarını gerçekleştirsin!

<span id="an_20:5">20:5</span> O zaman zaferini sevinç çığlıklarıyla
kutlayacağız,  
Tanrımızın adıyla sancaklarımızı dikeceğiz.  
RAB senin bütün dileklerini yerine getirsin.

<span id="an_20:6">20:6</span> Şimdi anladım ki, RAB meshettiği kralı
kurtarıyor,  
Sağ elinin kurtarıcı gücüyle  
Kutsal göklerinden ona yanıt veriyor.

<span id="an_20:7">20:7</span> Bazıları savaş arabalarına,  
Bazıları atlarına güvenir,  
Bizse Tanrımız RABbin adına güveniriz.

<span id="an_20:8">20:8</span> Onlar çöküyor, düşüyorlar;  
Bizse kalkıyor, dimdik duruyoruz.

<span id="an_20:9">20:9</span> Ya RAB, kralı kurtar!  
Yanıtla bizi sana yakardığımız gün!

<span id="an_21:1">21:1</span> Ya RAB, kral seviniyor gösterdiğin
güce.  
Sevinçten coşuyor verdiğin zaferle!

<span id="an_21:2">21:2</span> Gönlünün istediğini verdin,  
Ağzından çıkan dileği geri çevirmedin. --iSela

<span id="an_21:3">21:3</span> Onu güzel armağanlarla karşıladın,  
Başına saf altından taç koydun.

<span id="an_21:4">21:4</span> Senden yaşam istedi, verdin ona:  
Uzun, sonsuz bir ömür.

<span id="an_21:5">21:5</span> Sağladığın zaferle büyük yüceliğe
erişti,  
Onu görkem ve büyüklükle donattın.

<span id="an_21:6">21:6</span> Üzerine sürekli bereket yağdırdın,  
Varlığınla onu sevince boğdun.

<span id="an_21:7">21:7</span> Çünkü kral RABbe güvenir,  
Yüceler Yücesinin sevgisi sayesinde sarsılmaz.

<span id="an_21:8">21:8</span> Elin bütün düşmanlarına erişecek,  
Sağ elin senden nefret edenlere uzanacak.

<span id="an_21:9">21:9</span> Öfkelendiğin an, ya RAB,  
Kızgın fırına döndüreceksin onları;  
Gazapla yutacak,  
Ateşle tüketeceksin.

<span id="an_21:10">21:10</span> Yok edeceksin çocuklarını
yeryüzünden,  
Soylarını insanlar arasından.

<span id="an_21:11">21:11</span> Düzenler kursalar sana,  
Aldatmaya çalışsalar,  
Yine de başarılı olamazlar.

<span id="an_21:12">21:12</span> Çünkü sırtlarını döndüreceksin,  
Yayını yüzlerine doğru gerince.

<span id="an_21:13">21:13</span> Yüceliğini göster, ya RAB, gücünle!  
Ezgiler söyleyip ilahilerle öveceğiz kudretini.

<span id="an_22:1">22:1</span> Tanrım, Tanrım, beni neden terk ettin?  
Niçin bana yardım etmekten,  
Haykırışıma kulak vermekten uzak duruyorsun?

<span id="an_22:2">22:2</span> Ey Tanrım, gündüz sesleniyorum, yanıt
vermiyorsun,  
Gece sesleniyorum, yine rahat yok bana.

<span id="an_22:3">22:3</span> Oysa sen kutsalsın,  
İsrailin övgüleri üzerine taht kuran sensin.

<span id="an_22:4">22:4</span> Sana güvendiler atalarımız,  
Sana dayandılar, onları kurtardın.

<span id="an_22:5">22:5</span> Sana yakarıp kurtuldular,  
Sana güvendiler, aldanmadılar.

<span id="an_22:6">22:6</span> Ama ben insan değil, toprak kurduyum,  
İnsanlar beni küçümsüyor, halk hor görüyor.

<span id="an_22:7">22:7</span> Beni gören herkes alay ediyor,  
Sırıtıp baş sallayarak diyorlar ki,

<span id="an_22:8">22:8</span> ‹‹Sırtını RABbe dayadı, kurtarsın bakalım
onu,  
Madem onu seviyor, yardım etsin!››

<span id="an_22:9">22:9</span> Oysa beni ana rahminden çıkaran,  
Ana kucağındayken sana güvenmeyi öğreten sensin.

<span id="an_22:10">22:10</span> Doğuşumdan beri sana teslim edildim,  
Ana rahminden beri Tanrım sensin.

<span id="an_22:11">22:11</span> Benden uzak durma! Çünkü sıkıntı
yanıbaşımda,  
Yardım edecek kimse yok.

<span id="an_22:12">22:12</span> Boğalar kuşatıyor beni,  
Azgın Başan boğaları sarıyor çevremi.

<span id="an_22:13">22:13</span> Kükreyerek avını parçalayan aslanlar
gibi  
Ağızlarını açıyorlar bana.

<span id="an_22:14">22:14</span> Su gibi dökülüyorum,  
Bütün kemiklerim oynaklarından çıkıyor;  
Yüreğim balmumu gibi içimde eriyor.

<span id="an_22:15">22:15</span> Gücüm çömlek parçası gibi kurudu,  
Dilim damağıma yapışıyor;  
Beni ölüm toprağına yatırdın.

<span id="an_22:16">22:16</span> Köpekler kuşatıyor beni,  
Kötüler sürüsü çevremi sarıyor,  
Ellerimi, ayaklarımı deliyorlar.

<span id="an_22:17">22:17</span> Bütün kemiklerimi sayar oldum,  
Gözlerini dikmiş, bana bakıyorlar.

<span id="an_22:18">22:18</span> Giysilerimi aralarında paylaşıyor,  
Elbisem için kura çekiyorlar.

<span id="an_22:19">22:19</span> Ama sen, ya RAB, uzak durma;  
Ey gücüm benim, yardımıma koş!

<span id="an_22:20">22:20</span> Canımı kılıçtan,  
Biricik hayatımı köpeğin pençesinden kurtar!

<span id="an_22:21">22:21</span> Kurtar beni aslanın ağzından,  
Yaban öküzlerinin boynuzundan.  
Yanıt ver bana!

<span id="an_22:22">22:22</span> Adını kardeşlerime duyurayım,  
Topluluğun ortasında sana övgüler sunayım:

<span id="an_22:23">22:23</span> Ey sizler, RABden korkanlar, Ona
övgüler sunun!  
Ey Yakup soyu, Onu yüceltin!  
Ey İsrail soyu, Ona saygı gösterin!

<span id="an_22:24">22:24</span> Çünkü O mazlumun çektiği sıkıntıyı
hafife almadı,  
Ondan tiksinmedi, yüz çevirmedi;  
Kendisini yardıma çağırdığında ona kulak verdi.

<span id="an_22:25">22:25</span> Övgü konum sen olacaksın büyük
toplulukta,  
Senden korkanların önünde yerine getireceğim adaklarımı.

<span id="an_22:26">22:26</span> Yoksullar yiyip doyacak,  
RABbe yönelenler Ona övgü sunacak.  
Sonsuza dek ömrünüz tükenmesin!

<span id="an_22:27">22:27</span> Yeryüzünün dört bucağı anımsayıp RABbe
dönecek,  
Ulusların bütün soyları Onun önünde yere kapanacak.

<span id="an_22:28">22:28</span> Çünkü egemenlik RABbindir,  
Ulusları O yönetir.

<span id="an_22:29">22:29</span> Yeryüzündeki bütün zenginler doyacak  
Ve Onun önünde yere kapanacak,  
Toprağa gidenler,  
Ölümlerine engel olamayanlar,  
Eğilecekler Onun önünde.

<span id="an_22:30">22:30</span> Gelecek kuşaklar Ona kulluk edecek,  
Rab yeni kuşaklara anlatılacak.

<span id="an_22:31">22:31</span> O'nun kurtarışını,  
‹‹Rab yaptı bunları›› diyerek,  
Henüz doğmamış bir halka duyuracaklar.

<span id="an_23:1">23:1</span> RAB çobanımdır,  
Eksiğim olmaz.

<span id="an_23:2">23:2</span> Beni yemyeşil çayırlarda yatırır,  
Sakin suların kıyısına götürür.

<span id="an_23:3">23:3</span> İçimi tazeler,  
Adı uğruna bana doğru yollarda öncülük eder.

<span id="an_23:4">23:4</span> Karanlık ölüm vadisinden geçsem bile,  
Kötülükten korkmam.  
Çünkü sen benimlesin.  
Çomağın, değneğin güven verir bana.

<span id="an_23:5">23:5</span> Düşmanlarımın önünde bana sofra
kurarsın,  
Başıma yağ sürersin,  
Kâsem taşıyor.

<span id="an_23:6">23:6</span> Ömrüm boyunca yalnız iyilik ve sevgi
izleyecek beni,  
Hep RAB'bin evinde oturacağım.

<span id="an_24:1">24:1</span> RABbindir yeryüzü ve içindeki her şey,  
Dünya ve üzerinde yaşayanlar;

<span id="an_24:2">24:2</span> Çünkü Odur denizler üzerinde onu kuran,  
Sular üzerinde durduran.

<span id="an_24:3">24:3</span> RABbin dağına kim çıkabilir,  
Kutsal yerinde kim durabilir?

<span id="an_24:4">24:4</span> Elleri pak, yüreği temiz olan,  
Gönlünü putlara kaptırmayan,  
Yalan yere ant içmeyen.

<span id="an_24:5">24:5</span> RAB kutsar böylesini,  
Kurtarıcısı Tanrı aklar.

<span id="an_24:6">24:6</span> Ona yönelenler,  
Yakupun Tanrısının yüzünü arayanlar  
İşte böyledir. --iSela

<span id="an_24:7">24:7</span> Kaldırın başınızı, ey kapılar!  
Açılın, ey eski kapılar!  
Yüce Kral girsin içeri!

<span id="an_24:8">24:8</span> Kimdir bu Yüce Kral?  
O RABdir, güçlü ve yiğit,  
Savaşta yiğit olan RAB.

<span id="an_24:9">24:9</span> Kaldırın başınızı, ey kapılar!  
Açılın, ey eski kapılar!  
Yüce Kral girsin içeri!

<span id="an_24:10">24:10</span> Kimdir bu Yüce Kral?  
Her Şeye Egemen  
RAB'dir bu Yüce Kral! --iSela

<span id="an_25:1">25:1</span> Ya RAB, bütün varlığımla sana
yaklaşıyorum,

<span id="an_25:2">25:2</span> Ey Tanrım, sana güveniyorum, utandırma
beni,  
Düşmanlarım zafer kahkahası atmasın!

<span id="an_25:3">25:3</span> Sana umut bağlayan hiç kimse utanca
düşmez;  
Nedensiz hainlik edenler utanır.

<span id="an_25:4">25:4</span> Ya RAB, yollarını bana öğret,  
Yönlerini bildir.

<span id="an_25:5">25:5</span> Bana gerçek yolunda öncülük et, eğit
beni;  
Çünkü beni kurtaran Tanrı sensin.  
Bütün gün umudum sende.

<span id="an_25:6">25:6</span> Ya RAB, sevecenliğini ve sevgini
anımsa;  
Çünkü onlar öncesizlikten beri aynıdır.

<span id="an_25:7">25:7</span> Gençlik günahlarımı, isyanlarımı
anımsama,  
Sevgine göre anımsa beni,  
Çünkü sen iyisin, ya RAB.

<span id="an_25:8">25:8</span> RAB iyi ve doğrudur,  
Onun için günahkârlara yol gösterir.

<span id="an_25:9">25:9</span> Alçakgönüllülere adalet yolunda öncülük
eder,  
Kendi yolunu öğretir onlara.

<span id="an_25:10">25:10</span> RABbin bütün yolları sevgi ve sadakate
dayanır  
Antlaşmasındaki buyruklara uyanlar için.

<span id="an_25:11">25:11</span> Ya RAB, adın uğruna  
Suçumu bağışla, çünkü suçum büyük.

<span id="an_25:12">25:12</span> Kim RABden korkarsa,  
RAB ona seçeceği yolu gösterir.

<span id="an_25:13">25:13</span> Gönenç içinde yaşayacak o insan,  
Soyu ülkeyi sahiplenecek.

<span id="an_25:14">25:14</span> RAB kendisinden korkanlarla paylaşır
sırrını,  
Onlara açıklar antlaşmasını.

<span id="an_25:15">25:15</span> Gözlerim hep RABdedir,  
Çünkü ayaklarımı ağdan O çıkarır.

<span id="an_25:16">25:16</span> Halime bak, lütfet bana;  
Çünkü garip ve mazlumum.

<span id="an_25:17">25:17</span> Yüreğimdeki sıkıntılar artıyor,  
Kurtar beni dertlerimden!

<span id="an_25:18">25:18</span> Üzüntüme, acılarıma bak,  
Bütün günahlarımı bağışla!

<span id="an_25:19">25:19</span> Düşmanlarıma bak, ne kadar
çoğaldılar,  
Nasıl da benden nefret ediyorlar!

<span id="an_25:20">25:20</span> Canımı koru, kurtar beni!  
Hayal kırıklığına uğratma, çünkü sana sığınıyorum!

<span id="an_25:21">25:21</span> Dürüstlük, doğruluk korusun beni,  
Çünkü umudum sendedir.

<span id="an_25:22">25:22</span> Ey Tanrı, kurtar İsrail'i  
Bütün sıkıntılarından!

<span id="an_26:1">26:1</span> Beni haklı çıkar, ya RAB,  
Çünkü dürüst bir yaşam sürdüm;  
Sarsılmadan RABbe güvendim.

<span id="an_26:2">26:2</span> Dene beni, ya RAB, sına;  
Duygularımı, düşüncelerimi yokla.

<span id="an_26:3">26:3</span> Çünkü sevgini hep göz önünde tutuyor,  
Senin gerçeğini yaşıyorum ben.

<span id="an_26:4">26:4</span> Yalancılarla oturmam,  
İkiyüzlülerin suyuna gitmem.

<span id="an_26:5">26:5</span> Kötülük yapanlar topluluğundan nefret
ederim,  
Fesatçıların arasına girmem.

<span id="an_26:6">26:6</span> Suçsuzluğumu göstermek için ellerimi
yıkar,  
Sunağının çevresinde dönerim, ya RAB,

<span id="an_26:7">26:7</span> Yüksek sesle şükranımı duyurmak  
Ve bütün harikalarını anlatmak için.

<span id="an_26:8">26:8</span> Severim, ya RAB, yaşadığın evi,  
Görkeminin bulunduğu yeri.

<span id="an_26:9">26:9</span> Günahkârların,  
Eli kanlı adamların yanısıra canımı alma.

<span id="an_26:10">26:10</span> Onların elleri kötülük aletidir,  
Sağ elleri rüşvet doludur.

<span id="an_26:11">26:11</span> Ama ben dürüst yaşarım,  
Kurtar beni, lütfet bana!

<span id="an_26:12">26:12</span> Ayağım emin yerde duruyor.  
Topluluk içinde sana övgüler sunacağım, ya RAB.

<span id="an_27:1">27:1</span> RAB benim ışığım, kurtuluşumdur,  
Kimseden korkmam.  
RAB yaşamımın kalesidir,  
Kimseden yılmam.

<span id="an_27:2">27:2</span> Hasımlarım, düşmanlarım olan kötüler,  
Beni yutmak için üzerime gelirken  
Tökezleyip düşerler.

<span id="an_27:3">27:3</span> Karşımda bir ordu konaklasa,  
Kılım kıpırdamaz,  
Bana karşı savaş açılsa,  
Yine güvenimi yitirmem.

<span id="an_27:4">27:4</span> RABden tek dileğim, tek isteğim şu:  
RABbin güzelliğini seyretmek,  
Tapınağında Ona hayran olmak için  
Ömrümün bütün günlerini Onun evinde geçirmek.

<span id="an_27:5">27:5</span> Çünkü O kötü günde beni çardağında
gizleyecek,  
Çadırının emin yerinde saklayacak,  
Yüksek bir kaya üzerine çıkaracak beni.

<span id="an_27:6">27:6</span> O zaman çevremi saran düşmanlarıma
karşı  
Başım yukarı kalkacak,  
Sevinçle haykırarak kurbanlar sunacağım Onun çadırında,  
Onu ezgilerle, ilahilerle öveceğim.

<span id="an_27:7">27:7</span> Sana yakarıyorum, ya RAB, kulak ver
sesime,  
Lütfet, yanıtla beni!

<span id="an_27:8">27:8</span> Ya RAB, içimden bir ses duydum:  
‹‹Yüzümü ara!›› dedin,  
İşte yüzünü arıyorum.

<span id="an_27:9">27:9</span> Yüzünü benden gizleme,  
Kulunu öfkeyle geri çevirme!  
Bana hep yardımcı oldun;  
Bırakma, terk etme beni,  
Ey beni kurtaran Tanrı!

<span id="an_27:10">27:10</span> Annemle babam beni terk etseler bile,  
RAB beni kabul eder.

<span id="an_27:11">27:11</span> Ya RAB, yolunu öğret bana,  
Düşmanlarıma karşı  
Düz yolda bana öncülük et.

<span id="an_27:12">27:12</span> Beni hasımlarımın keyfine bırakma,  
Çünkü yalancı tanıklar dikiliyor karşıma,  
Ağızları şiddet saçıyor.

<span id="an_27:13">27:13</span> Yaşam diyarında  
RABbin iyiliğini göreceğimden kuşkum yok.

<span id="an_27:14">27:14</span> Umudunu RAB'be bağla,  
Güçlü ve yürekli ol;  
Umudunu RAB'be bağla!

<span id="an_28:1">28:1</span> Ya RAB, sana yakarıyorum,  
Kayam benim, kulak tıkama sesime;  
Çünkü sen sessiz kalırsan,  
Ölüm çukuruna inen ölülere dönerim ben.

<span id="an_28:2">28:2</span> Seni yardıma çağırdığımda,  
Ellerimi kutsal konutuna doğru açtığımda,  
Kulak ver yalvarışlarıma.

<span id="an_28:3">28:3</span> Beni kötülerle, haksızlık yapanlarla  
Aynı kefeye koyup cezalandırma.  
Onlar komşularıyla dostça konuşur,  
Ama yüreklerinde kötülük beslerler.

<span id="an_28:4">28:4</span> Eylemlerine, yaptıkları kötülüklere göre
onları yanıtla;  
Yaptıklarının, hak ettiklerinin karşılığını ver.

<span id="an_28:5">28:5</span> Onlar RABbin yaptıklarına,  
Ellerinin eserine önem vermezler;  
Bu yüzden RAB onları yıkacak,  
Bir daha ayağa kaldırmayacak.

<span id="an_28:6">28:6</span> RABbe övgüler olsun!  
Çünkü yalvarışımı duydu.

<span id="an_28:7">28:7</span> RAB benim gücüm, kalkanımdır,  
Ona yürekten güveniyor ve yardım görüyorum.  
Yüreğim coşuyor,  
Ezgilerimle Ona şükrediyorum.

<span id="an_28:8">28:8</span> RAB halkının gücüdür,  
Meshettiği kralın zafer kalesidir.

<span id="an_28:9">28:9</span> Halkını kurtar, kendi halkını kutsa;  
Çobanlık et onlara, sürekli destek ol!

<span id="an_29:1">29:1</span> Ey ilahi varlıklar, RABbi övün,  
RABbin gücünü, yüceliğini övün,

<span id="an_29:2">29:2</span> RABbin görkemini adına yaraşır biçimde
övün,  
Kutsal giysiler içinde RABbe tapının!

<span id="an_29:3">29:3</span> RABbin sesi sulara hükmediyor,  
Yüce Tanrı gürlüyor,  
RAB engin sulara hükmediyor.

<span id="an_29:4">29:4</span> RABbin sesi güçlüdür,  
RABbin sesi görkemlidir.

<span id="an_29:5">29:5</span> RABbin sesi sedir ağaçlarını kırar,  
Lübnan sedirlerini parçalar.

<span id="an_29:6">29:6</span> Lübnanı buzağı gibi,  
Siryon Dağını yabanıl öküz yavrusu gibi sıçratır.

<span id="an_29:7">29:7</span> RABbin sesi şimşek gibi çakar,

<span id="an_29:8">29:8</span> RABbin sesi çölü titretir,  
RAB Kadeş Çölünü sarsar.

<span id="an_29:9">29:9</span> RABbin sesi geyikleri doğurtur,  
Ormanları çıplak bırakır.  
Onun tapınağında herkes ‹‹Yücesin!›› diye haykırır. eğer››.

<span id="an_29:10">29:10</span> RAB tufan üstünde taht kurdu,  
O sonsuza dek kral kalacak.

<span id="an_29:11">29:11</span> RAB halkına güç verir,  
Halkını esenlikle kutsar!

<span id="an_30:1">30:1</span> Seni yüceltmek istiyorum, ya RAB,  
Çünkü beni kurtardın,  
Düşmanlarımı bana güldürmedin.

<span id="an_30:2">30:2</span> Ya RAB Tanrım,  
Sana yakardım, bana şifa verdin.

<span id="an_30:3">30:3</span> Ya RAB, beni ölüler diyarından
çıkardın,  
Yaşam verdin bana, ölüm çukuruna düşürmedin.

<span id="an_30:4">30:4</span> Ey RABbin sadık kulları, Onu ilahilerle
övün,  
Kutsallığını anarak Ona şükredin.

<span id="an_30:5">30:5</span> Çünkü öfkesi bir an sürer,  
Lütfu ise bir ömür;  
Gözyaşlarınız belki bir gece akar,  
Ama sabahla sevinç doğar.

<span id="an_30:6">30:6</span> Huzur duyunca dedim ki,  
‹‹Asla sarsılmayacağım!››

<span id="an_30:7">30:7</span> Ya RAB, lütfunla beni güçlü bir dağ
gibi  
Sarsılmaz kıldın;  
Ama sen yüzünü gizleyince,  
Dehşete düştüm.

<span id="an_30:8">30:8</span> Ya RAB, sana sesleniyorum,  
Rabbe yalvarıyorum:

<span id="an_30:9">30:9</span> ‹‹Ne yararı olur senin için dökülen
kanımın,  
Ölüm çukuruna inersem?  
Toprak sana övgüler sunar mı,  
Senin sadakatini ilan eder mi?

<span id="an_30:10">30:10</span> Dinle, ya RAB, acı bana;  
Yardımcım ol, ya RAB!››

<span id="an_30:11">30:11</span> Yasımı şenliğe döndürdün,  
Çulumu çıkarıp beni sevinçle kuşattın.

<span id="an_30:12">30:12</span> Öyle ki, gönlüm seni ilahilerle övsün,
susmasın!  
Ya RAB Tanrım, sana sürekli şükredeceğim.

<span id="an_31:1">31:1</span> Ya RAB, sana sığınıyorum.  
Utandırma beni hiçbir zaman!  
Adaletinle kurtar beni!

<span id="an_31:2">31:2</span> Kulak ver bana,  
Çabuk yetiş, kurtar beni;  
Bir kaya ol bana sığınmam için,  
Güçlü bir kale ol kurtulmam için!

<span id="an_31:3">31:3</span> Madem kayam ve kalem sensin,  
Öncülük et, yol göster bana  
Kendi adın uğruna.

<span id="an_31:4">31:4</span> Bana kurdukları tuzaktan uzak tut beni,  
Çünkü sığınağım sensin.

<span id="an_31:5">31:5</span> Ruhumu ellerine bırakıyorum,  
Ya RAB, sadık Tanrı, kurtar beni.

<span id="an_31:6">31:6</span> Değersiz putlara bel bağlayanlardan
tiksinirim,  
RABbe güvenirim ben.

<span id="an_31:7">31:7</span> Sadakatinden ötürü sevinip coşacağım,  
Çünkü düşkün halimi görüyor,  
Çektiğim sıkıntıları biliyorsun,

<span id="an_31:8">31:8</span> Beni düşman eline düşürmedin,  
Bastığım yerleri genişlettin.

<span id="an_31:9">31:9</span> Acı bana, ya RAB, sıkıntıdayım,  
Üzüntü gözümü, canımı, içimi kemiriyor.

<span id="an_31:10">31:10</span> Ömrüm acıyla,  
Yıllarım iniltiyle tükeniyor,  
Suçumdan ötürü gücüm zayıflıyor,  
Kemiklerim eriyor.

<span id="an_31:11">31:11</span> Düşmanlarım yüzünden rezil oldum,  
Özellikle komşularıma.  
Tanıdıklarıma dehşet salar oldum;  
Beni sokakta görenler benden kaçar oldu.

<span id="an_31:12">31:12</span> Gönülden çıkmış bir ölü gibi
unutuldum,  
Kırılmış bir çömleğe döndüm.

<span id="an_31:13">31:13</span> Birçoğunun fısıldaştığını duyuyorum,  
Her yer dehşet içinde,  
Bana karşı anlaştılar,  
Canımı almak için düzen kurdular.

<span id="an_31:14">31:14</span> Ama ben sana güveniyorum, ya RAB,  
‹‹Tanrım sensin!›› diyorum.

<span id="an_31:15">31:15</span> Hayatım senin elinde,  
Kurtar beni düşmanlarımın pençesinden,  
Ardıma düşenlerden.

<span id="an_31:16">31:16</span> Yüzün kulunu aydınlatsın,  
Sevgi göster, kurtar beni!

<span id="an_31:17">31:17</span> Utandırma beni, ya RAB, sana
sesleniyorum;  
Kötüler utansın, ölüler diyarında sesleri kesilsin.

<span id="an_31:18">31:18</span> Sussun o yalancı dudaklar;  
Doğru insana karşı  
Gururla, tepeden bakarak,  
Küçümseyerek konuşan dudaklar.

<span id="an_31:19">31:19</span> İyiliğin ne büyüktür, ya RAB,  
Onu senden korkanlar için saklarsın,  
Herkesin gözü önünde,  
Sana sığınanlara iyi davranırsın.

<span id="an_31:20">31:20</span> İnsanların düzenlerine karşı,  
Koruyucu huzurunla üzerlerine kanat gerersin;  
Saldırgan dillere karşı  
Onları çardağında gizlersin.

<span id="an_31:21">31:21</span> RABbe övgüler olsun,  
Kuşatılmış bir kentte  
Sevgisini bana harika biçimde gösterdi.

<span id="an_31:22">31:22</span> Telaş içinde demiştim ki,  
‹‹Huzurundan atıldım!››  
Ama yardıma çağırınca seni,  
Yalvarışımı işittin.

<span id="an_31:23">31:23</span> RABbi sevin, ey Onun sadık kulları!  
RAB kendisine bağlı olanları korur,  
Büyüklenenlerin ise tümüyle hakkından gelir.

<span id="an_31:24">31:24</span> Ey RAB'be umut bağlayanlar,  
Güçlü ve yürekli olun!

<span id="an_32:1">32:1</span> Ne mutlu isyanı bağışlanan,  
Günahı örtülen insana! edebiyat terimi. ‹‹Didaktik şiir›› anlamına
gelebilir.

<span id="an_32:2">32:2</span> Suçu RAB tarafından sayılmayan,  
Ruhunda hile bulunmayan insana ne mutlu!

<span id="an_32:3">32:3</span> Sustuğum sürece  
Kemiklerim eridi,  
Gün boyu inlemekten.

<span id="an_32:4">32:4</span> Çünkü gece gündüz  
Elin üzerimde ağırlaştı.  
Dermanım tükendi yaz sıcağında gibi. --iSela

<span id="an_32:5">32:5</span> Günahımı açıkladım sana,  
Suçumu gizlemedim.  
‹‹RABbe isyanımı itiraf edeceğim›› deyince,  
Günahımı, suçumu bağışladın. --iSela

<span id="an_32:6">32:6</span> Bu nedenle her sadık kulun  
Ulaşılır olduğun zaman sana dua etsin.  
Engin sular taşsa bile ona erişemez.

<span id="an_32:7">32:7</span> Sığınağım sensin,  
Beni sıkıntıdan korur,  
Çevremi kurtuluş ilahileriyle kuşatırsın. --iSela

<span id="an_32:8">32:8</span> Eğiteceğim seni, gideceğin yolu
göstereceğim,  
Öğüt vereceğim sana,  
Gözüm sendedir.

<span id="an_32:9">32:9</span> At ya da katır gibi anlayışsız olmayın;  
Onları idare etmek için gem ve dizgin gerekir,  
Yoksa sana yaklaşmazlar.

<span id="an_32:10">32:10</span> Kötülerin acısı çoktur,  
Ama RABbe güvenenleri Onun sevgisi kuşatır.

<span id="an_32:11">32:11</span> Ey doğru insanlar, sevinç kaynağınız
RAB olsun, coşun;  
Ey yüreği temiz olanlar,  
Hepiniz sevinç çığlıkları atın!

<span id="an_33:1">33:1</span> Ey doğru insanlar, RABbe sevinçle
haykırın!  
Dürüstlere Onu övmek yaraşır.

<span id="an_33:2">33:2</span> Lir çalarak RABbe şükredin,  
On telli çenk eşliğinde Onu ilahilerle övün.

<span id="an_33:3">33:3</span> Ona yeni bir ezgi söyleyin,  
Sevinç çığlıklarıyla sazınızı konuşturun.

<span id="an_33:4">33:4</span> Çünkü RABbin sözü doğrudur,  
Her işi sadakatle yapar.

<span id="an_33:5">33:5</span> Doğruluğu, adaleti sever,  
RABbin sevgisi yeryüzünü doldurur.

<span id="an_33:6">33:6</span> Gökler RABbin sözüyle,  
Gök cisimleri ağzından çıkan solukla yaratıldı.

<span id="an_33:7">33:7</span> Deniz sularını bir araya toplar,  
Engin suları ambarlara depolar.

<span id="an_33:8">33:8</span> Bütün yeryüzü RABden korksun,  
Dünyada yaşayan herkes Ona saygı duysun.

<span id="an_33:9">33:9</span> Çünkü O söyleyince, her şey var oldu;  
O buyurunca, her şey belirdi.

<span id="an_33:10">33:10</span> RAB ulusların planlarını bozar,  
Halkların tasarılarını boşa çıkarır.

<span id="an_33:11">33:11</span> Ama RABbin planları sonsuza dek
sürer,  
Yüreğindeki tasarılar kuşaklar boyunca değişmez.

<span id="an_33:12">33:12</span> Ne mutlu Tanrısı RAB olan ulusa,  
Kendisi için seçtiği halka!

<span id="an_33:13">33:13</span> RAB göklerden bakar,  
Bütün insanları görür.

<span id="an_33:14">33:14</span> Oturduğu yerden,  
Yeryüzünde yaşayan herkesi gözler.

<span id="an_33:15">33:15</span> Herkesin yüreğini yaratan,  
Yaptıkları her şeyi tartan Odur.

<span id="an_33:16">33:16</span> Ne büyük ordularıyla zafer kazanan kral
var,  
Ne de büyük gücüyle kurtulan yiğit.

<span id="an_33:17">33:17</span> Zafer için at boş bir umuttur,  
Büyük gücüne karşın kimseyi kurtaramaz.

<span id="an_33:18">33:18</span> Ama RABbin gözü kendisinden
korkanların,  
Sevgisine umut bağlayanların üzerindedir;

<span id="an_33:19">33:19</span> Böylece onları ölümden kurtarır,  
Kıtlıkta yaşamalarını sağlar.

<span id="an_33:20">33:20</span> Umudumuz RABdedir,  
Yardımcımız, kalkanımız Odur.

<span id="an_33:21">33:21</span> Onda sevinç bulur yüreğimiz,  
Çünkü Onun kutsal adına güveniriz.

<span id="an_33:22">33:22</span> Madem umudumuz sende,  
Sevgin üzerimizde olsun, ya RAB!

<span id="an_34:1">34:1</span> Her zaman RABbe övgüler sunacağım,  
Övgüsü dilimden düşmeyecek.

<span id="an_34:2">34:2</span> RABle övünürüm,  
Mazlumlar işitip sevinsin!

<span id="an_34:3">34:3</span> Benimle birlikte RABbin büyüklüğünü
duyurun,  
Adını birlikte yüceltelim.

<span id="an_34:4">34:4</span> RABbe yöneldim, yanıt verdi bana,  
Bütün korkularımdan kurtardı beni.

<span id="an_34:5">34:5</span> Ona bakanların yüzü ışıl ışıl parlar,  
Yüzleri utançtan kızarmaz.

<span id="an_34:6">34:6</span> Bu mazlum yakardı, RAB duydu,  
Bütün sıkıntılarından kurtardı onu.

<span id="an_34:7">34:7</span> RABbin meleği Ondan korkanların çevresine
ordugah kurar,  
Kurtarır onları.

<span id="an_34:8">34:8</span> Tadın da görün, RAB ne iyidir,  
Ne mutlu Ona sığınan adama!

<span id="an_34:9">34:9</span> RABden korkun, ey Onun kutsalları,  
Çünkü Ondan korkanın eksiği olmaz.

<span id="an_34:10">34:10</span> Genç aslanlar bile aç ve muhtaç olur;  
Ama RABbe yönelenlerden hiçbir iyilik esirgenmez.

<span id="an_34:11">34:11</span> Gelin, ey çocuklar, dinleyin beni:  
Size RAB korkusunu öğreteyim.

<span id="an_34:12">34:12</span> Kim yaşamdan zevk almak,  
İyi günler görmek istiyorsa,

<span id="an_34:13">34:13</span> Dilini kötülükten,  
Dudaklarını yalandan uzak tutsun.

<span id="an_34:14">34:14</span> Kötülükten sakının, iyilik yapın;  
Esenliği amaçlayın, ardınca gidin.

<span id="an_34:15">34:15</span> RABbin gözleri doğru kişilerin
üzerindedir,  
Kulakları onların yakarışına açıktır.

<span id="an_34:16">34:16</span> RAB kötülük yapanlara karşıdır,  
Onların anısını yeryüzünden siler.

<span id="an_34:17">34:17</span> Doğrular yakarır, RAB duyar;  
Bütün sıkıntılarından kurtarır onları.

<span id="an_34:18">34:18</span> RAB gönlü kırıklara yakındır,  
Ruhu ezginleri kurtarır.

<span id="an_34:19">34:19</span> Doğrunun dertleri çoktur,  
Ama RAB hepsinden kurtarır onu.

<span id="an_34:20">34:20</span> Bütün kemiklerini korur,  
Hiçbiri kırılmaz.

<span id="an_34:21">34:21</span> Kötü insanın sonu kötülükle biter,  
Cezasını bulur doğrulardan nefret edenler.

<span id="an_34:22">34:22</span> RAB kullarını kurtarır,  
O'na sığınanların hiçbiri ceza görmez.

<span id="an_35:1">35:1</span> Ya RAB, benimle uğraşanlarla sen uğraş,  
Benimle savaşanlarla sen savaş!

<span id="an_35:2">35:2</span> Al küçük kalkanla büyük kalkanı,  
Yardımıma koş!

<span id="an_35:3">35:3</span> Kaldır mızrağını, kargını beni
kovalayanlara,  
‹‹Seni ben kurtarırım›› de bana!

<span id="an_35:4">35:4</span> Canıma kastedenler utanıp rezil olsun!  
Utançla geri çekilsin bana kötülük düşünenler!

<span id="an_35:5">35:5</span> Rüzgarın sürüklediği saman çöpüne
dönsünler,  
RABbin meleği artlarına düşsün!

<span id="an_35:6">35:6</span> Karanlık ve kaygan olsun yolları,  
RABbin meleği kovalasın onları!

<span id="an_35:7">35:7</span> Madem neden yokken bana gizli ağlar
kurdular,  
Nedensiz çukur kazdılar,

<span id="an_35:8">35:8</span> Başlarına habersiz felaket gelsin,  
Gizledikleri ağa kendileri tutulsun,  
Felakete uğrasınlar.

<span id="an_35:9">35:9</span> O zaman RABde sevinç bulacağım,  
Beni kurtardığı için coşacağım.

<span id="an_35:10">35:10</span> Bütün varlığımla şöyle diyeceğim:  
‹‹Senin gibisi var mı, ya RAB,  
Mazlumu zorbanın elinden,  
Mazlumu ve yoksulu soyguncudan kurtaran?››

<span id="an_35:11">35:11</span> Kötü niyetli tanıklar türüyor,  
Bilmediğim konuları soruyorlar.

<span id="an_35:12">35:12</span> İyiliğime karşı kötülük ediyor,  
Yalnızlığa itiyorlar beni.

<span id="an_35:13">35:13</span> Oysa onlar hastalanınca ben çula
sarınır,  
Oruç tutup alçakgönüllü olurdum.  
Duam yanıtsız kalınca,  
Bir dost, bir kardeş yitirmiş gibi dolaşırdım.  
Kederden belim bükülürdü,  
Annesi için yas tutan biri gibi.

<span id="an_35:15">35:15</span> Ama ben sendeleyince toplanıp
sevindiler,  
Toplandı bana karşı tanımadığım alçaklar,  
Durmadan didiklediler beni.

<span id="an_35:16">35:16</span> Tanrıtanımaz, alaycı soytarılar gibi,  
Diş gıcırdattılar bana.

<span id="an_35:17">35:17</span> Ne zamana dek seyirci kalacaksın, ya
Rab?  
Kurtar canımı bunların saldırısından,  
Hayatımı bu genç aslanlardan!

<span id="an_35:18">35:18</span> Büyük toplantıda sana şükürler
sunacağım,  
Kalabalığın ortasında sana övgüler dizeceğim.

<span id="an_35:19">35:19</span> Sevinmesin boş yere bana düşman
olanlar,  
Göz kırpmasınlar birbirlerine  
Nedensiz benden nefret edenler.

<span id="an_35:20">35:20</span> Çünkü barış sözünü etmez onlar,  
Kurnazca düzen kurarlar ülkenin sakin insanlarına.

<span id="an_35:21">35:21</span> Beni suçlamak için ağızlarını ardına
kadar açtılar:  
‹‹Oh! Oh!›› diyorlar, ‹‹İşte kendi gözümüzle gördük yaptıklarını!››

<span id="an_35:22">35:22</span> Olup biteni sen de gördün, ya RAB,
sessiz kalma,  
Ya Rab, benden uzak durma!

<span id="an_35:23">35:23</span> Uyan, kalk savun beni,  
Uğraş hakkım için, ey Tanrım ve Rabbim!

<span id="an_35:24">35:24</span> Adaletin uyarınca haklı çıkar beni, ya
RAB, Tanrım benim!  
Gülmesinler halime!

<span id="an_35:25">35:25</span> Demesinler içlerinden:  
‹‹Oh! İşte buydu dileğimiz!››,  
Konuşmasınlar ardımdan:  
‹‹Yedik başını!›› diye.

<span id="an_35:26">35:26</span> Utansın kötü halime sevinenler,  
Kızarsın yüzleri hepsinin;  
Gururla karşıma dikilenler  
Utanca, rezalete bürünsün.

<span id="an_35:27">35:27</span> Benim haklı çıkmamı isteyenler,  
Sevinç çığlıkları atıp coşsunlar;  
Şöyle desinler sürekli:  
‹‹Kulunun esenliğinden hoşlanan RAB yücelsin!››

<span id="an_35:28">35:28</span> O zaman gün boyu adaletin,  
Övgülerin dilimden düşmeyecek.

<span id="an_36:1">36:1</span> Günah fısıldar kötü insana,  
Yüreğinin dibinden:  
Tanrı korkusu yoktur onda.

<span id="an_36:2">36:2</span> Kendini öyle beğenmiş ki,  
Suçunu görmez, ondan tiksinmez.

<span id="an_36:3">36:3</span> Ağzından kötülük ve yalan akar,  
Akıllanmaktan, iyilik yapmaktan vazgeçmiş.

<span id="an_36:4">36:4</span> Yatağında bile fesat düşünür,  
Olumsuz yolda direnir, reddetmez kötülüğü.

<span id="an_36:5">36:5</span> Ya RAB, sevgin göklere,  
Sadakatin gökyüzüne erişir.

<span id="an_36:6">36:6</span> Doğruluğun ulu dağlara benzer,  
Adaletin uçsuz bucaksız enginlere.  
İnsanı da, hayvanı da koruyan sensin, ya RAB.

<span id="an_36:7">36:7</span> Sevgin ne değerli, ey Tanrı!  
Kanatlarının gölgesine sığınır insanoğlu.

<span id="an_36:8">36:8</span> Evindeki bolluğa doyarlar,  
Zevklerinin ırmağından içirirsin onlara.

<span id="an_36:9">36:9</span> Çünkü yaşam kaynağı sensin,  
Senin ışığınla aydınlanırız.

<span id="an_36:10">36:10</span> Sürekli göster  
Seni tanıyanlara sevgini,  
Yüreği temiz olanlara doğruluğunu.

<span id="an_36:11">36:11</span> Gururlunun ayağı bana varmasın,  
Kötülerin eli beni kovmasın.

<span id="an_36:12">36:12</span> Kötülük yapanlar oracıkta düştüler,  
Yıkıldılar, kalkamazlar artık.

<span id="an_37:1">37:1</span> Kötülük edenlere kızıp üzülme,  
Suç işleyenlere özenme!

<span id="an_37:2">37:2</span> Çünkü onlar ot gibi hemen solacak,  
Yeşil bitki gibi kuruyup gidecek.

<span id="an_37:3">37:3</span> Sen RABbe güven, iyilik yap,  
Ülkede otur, sadakatle çalış.

<span id="an_37:4">37:4</span> RABden zevk al,  
O senin içindeki istekleri yerine getirecektir.

<span id="an_37:5">37:5</span> Her şeyi RABbe bırak,  
Ona güven, O gerekeni yapar.

<span id="an_37:6">37:6</span> O senin doğruluğunu ışık gibi,  
Hakkını öğle güneşi gibi  
Aydınlığa çıkarır.

<span id="an_37:7">37:7</span> RABbin önünde sakin dur, sabırla bekle;  
Kızıp üzülme işi yolunda olanlara,  
Kötü amaçlarına kavuşanlara.

<span id="an_37:8">37:8</span> Kızmaktan kaçın, bırak öfkeyi,  
Üzülme, yalnız kötülüğe sürükler bu seni.

<span id="an_37:9">37:9</span> Çünkü kötülerin kökü kazınacak,  
Ama RABbe umut bağlayanlar ülkeyi miras alacak.

<span id="an_37:10">37:10</span> Yakında kötünün sonu gelecek,  
Yerini arasan da bulunmayacak.

<span id="an_37:11">37:11</span> Ama alçakgönüllüler ülkeyi miras
alacak,  
Derin bir huzurun zevkini tadacak.

<span id="an_37:12">37:12</span> Kötü insan doğru insana düzen kurar,  
Diş gıcırdatır.

<span id="an_37:13">37:13</span> Ama Rab kötüye güler,  
Çünkü bilir onun sonunun geldiğini.

<span id="an_37:14">37:14</span> Kılıç çekti kötüler, yaylarını gerdi,  
Mazlumu, yoksulu yıkmak,  
Doğru yolda olanları öldürmek için.

<span id="an_37:15">37:15</span> Ama kılıçları kendi yüreklerine
saplanacak,  
Yayları kırılacak.

<span id="an_37:16">37:16</span> Doğrunun azıcık varlığı,  
Pek çok kötünün servetinden iyidir.

<span id="an_37:17">37:17</span> Çünkü kötülerin gücü kırılacak,  
Ama doğrulara RAB destek olacak.

<span id="an_37:18">37:18</span> RAB yetkinlerin her gününü gözetir,  
Onların mirası sonsuza dek sürecek.

<span id="an_37:19">37:19</span> Kötü günde utanmayacaklar,  
Kıtlıkta karınları doyacak.

<span id="an_37:20">37:20</span> Ama kötüler yıkıma uğrayacak;  
RABbin düşmanları kır çiçekleri gibi kuruyup gidecek,  
Duman gibi dağılıp yok olacak.

<span id="an_37:21">37:21</span> Kötüler ödünç alır, geri vermez;  
Doğrularsa cömertçe verir.

<span id="an_37:22">37:22</span> RABbin kutsadığı insanlar ülkeyi miras
alacak,  
Lanetlediği insanların kökü kazınacak.

<span id="an_37:23">37:23</span> RAB insana sağlam adım attırır,  
İnsanın yolundan hoşnut olursa.

<span id="an_37:24">37:24</span> Düşse bile yıkılmaz insan,  
Çünkü elinden tutan RABdir.

<span id="an_37:25">37:25</span> Gençtim, ömrüm tükendi,  
Ama hiç görmedim doğru insanın terk edildiğini,  
Soyunun ekmek dilendiğini.

<span id="an_37:26">37:26</span> O hep cömertçe ödünç verir,  
Soyu kutsanır.

<span id="an_37:27">37:27</span> Kötülükten kaç, iyilik yap;  
Sonsuz yaşama kavuşursun.

<span id="an_37:28">37:28</span> Çünkü RAB doğruyu sever,  
Sadık kullarını terk etmez.  
Onlar sonsuza dek korunacak,  
Kötülerinse kökü kazınacak.

<span id="an_37:29">37:29</span> Doğrular ülkeyi miras alacak,  
Orada sonsuza dek yaşayacak.

<span id="an_37:30">37:30</span> Doğrunun ağzından bilgelik akar,  
Dilinden adalet damlar.

<span id="an_37:31">37:31</span> Tanrısının yasası yüreğindedir,  
Ayakları kaymaz.

<span id="an_37:32">37:32</span> Kötü, doğruya pusu kurar,  
Onu öldürmeye çalışır.

<span id="an_37:33">37:33</span> Ama RAB onu kötünün eline düşürmez,  
Yargılanırken mahkûm etmez.

<span id="an_37:34">37:34</span> RABbe umut bağla, Onun yolunu tut,  
Ülkeyi miras almak üzere seni yükseltecektir.  
Kötülerin kökünün kazındığını göreceksin.

<span id="an_37:35">37:35</span> Kötü ve acımasız adamı gördüm,  
İlk dikildiği toprakta yeşeren ağaç gibi  
Dal budak salıyordu;

<span id="an_37:36">37:36</span> Geçip gitti, yok oldu,  
Aradım, bulunmaz oldu.

<span id="an_37:37">37:37</span> Yetkin adamı gözle, doğru adama bak,  
Çünkü yarınlar barışseverindir.

<span id="an_37:38">37:38</span> Ama başkaldıranların hepsi yok
olacak,  
Kötülerin kökü kazınacak.

<span id="an_37:39">37:39</span> Doğruların kurtuluşu RABden gelir,  
Sıkıntılı günde onlara kale olur.

<span id="an_37:40">37:40</span> RAB onlara yardım eder, kurtarır
onları,  
Kötülerin elinden alıp özgür kılar,  
Çünkü kendisine sığınırlar.

<span id="an_38:1">38:1</span> Ya RAB, öfkelenip azarlama beni,  
Gazapla yola getirme!

<span id="an_38:2">38:2</span> Okların içime saplandı,  
Elin üzerime indi.

<span id="an_38:3">38:3</span> Öfken yüzünden sağlığım bozuldu,  
Günahım yüzünden rahatım kaçtı.

<span id="an_38:4">38:4</span> Çünkü suçlarım başımdan aştı,  
Taşınmaz bir yük gibi sırtımda ağırlaştı.

<span id="an_38:5">38:5</span> Akılsızlığım yüzünden  
Yaralarım iğrenç, irinli.

<span id="an_38:6">38:6</span> Eğildim, iki büklüm oldum,  
Gün boyu yaslı dolaşıyorum.

<span id="an_38:7">38:7</span> Çünkü belim ateş içinde,  
Sağlığım bozuk.

<span id="an_38:8">38:8</span> Tükendim, ezildim alabildiğine,  
İnliyorum yüreğimin acısından.

<span id="an_38:9">38:9</span> Ya Rab, bütün özlemlerimi bilirsin,  
İniltilerim senden gizli değil.

<span id="an_38:10">38:10</span> Yüreğim çarpıyor, gücüm tükeniyor,  
Gözlerimin feri bile söndü.

<span id="an_38:11">38:11</span> Eşim dostum kaçar oldu derdimden,  
Yakınlarım uzak duruyor benden.

<span id="an_38:12">38:12</span> Canıma susayanlar bana tuzak kuruyor,  
Zararımı isteyenler kuyumu kazıyor,  
Gün boyu hileler düşünüyorlar.

<span id="an_38:13">38:13</span> Ama ben bir sağır gibi duymuyorum,  
Bir dilsiz gibi ağzımı açmıyorum;

<span id="an_38:14">38:14</span> Duymaz,  
Ağzında yanıt bulunmaz bir adama döndüm.

<span id="an_38:15">38:15</span> Umudum sende, ya RAB,  
Sen yanıtlayacaksın, ya Rab, Tanrım benim!

<span id="an_38:16">38:16</span> Çünkü dua ediyorum: ‹‹Halime
sevinmesinler,  
Ayağım kayınca böbürlenmesinler!››

<span id="an_38:17">38:17</span> Düşmek üzereyim,  
Acım hep içimde.

<span id="an_38:18">38:18</span> Suçumu itiraf ediyorum,  
Günahım yüzünden kaygılanıyorum.

<span id="an_38:19">38:19</span> Ama düşmanlarım güçlü ve dinç,  
Yok yere benden nefret edenler çok.

<span id="an_38:20">38:20</span> İyiliğe karşı kötülük yapanlar bana
karşı çıkar,  
İyiliğin peşinde olduğum için.

<span id="an_38:21">38:21</span> Beni terk etme, ya RAB!  
Ey Tanrım, benden uzak durma!

<span id="an_38:22">38:22</span> Yardımıma koş,  
Ya Rab, kurtuluşum benim!

<span id="an_39:1">39:1</span> Karar verdim: ‹‹Adımlarıma dikkat
edeceğim,  
Dilimi günahtan sakınacağım;  
Karşımda kötü biri oldukça,  
Ağzıma gem vuracağım.››

<span id="an_39:2">39:2</span> Dilimi tutup sustum,  
Hep kaçındım konuşmaktan, yararı olsa bile.  
Acım alevlendi,

<span id="an_39:3">39:3</span> Yüreğim tutuştu içimde,  
Ateş aldı derin derin düşünürken,  
Şu sözler döküldü dilimden:

<span id="an_39:4">39:4</span> ‹‹Bildir bana, ya RAB, sonumu,  
Sayılı günlerimi;  
Bileyim ömrümün ne kadar kısa olduğunu!

<span id="an_39:5">39:5</span> Yalnız bir karış ömür verdin bana,  
Hiç kalır hayatım senin önünde.  
Her insan bir soluktur sadece,  
En güçlü çağında bile. --iSela

<span id="an_39:6">39:6</span> ‹‹Bir gölge gibi dolaşır insan,  
Boş yere çırpınır,  
Mal biriktirir, kime kalacağını bilmeden.

<span id="an_39:7">39:7</span> ‹‹Ne bekleyebilirim şimdi, ya Rab?  
Umudum sende.

<span id="an_39:8">39:8</span> Kurtar beni bütün isyanlarımdan,  
Aptalların hakaretine izin verme.

<span id="an_39:9">39:9</span> Sustum, açmayacağım ağzımı;  
Çünkü sensin bunu yapan.

<span id="an_39:10">39:10</span> Uzaklaştır üzerimden yumruklarını,  
Tokadının altında mahvoldum.

<span id="an_39:11">39:11</span> Sen insanı suçundan ötürü  
Azarlayarak yola getirirsin,  
Güve gibi tüketirsin sevdiği şeyleri.  
Her insan bir soluktur sadece. --iSela

<span id="an_39:12">39:12</span> ‹‹Duamı işit, ya RAB,  
Kulak ver yakarışıma,  
Gözyaşlarıma kayıtsız kalma!  
Çünkü ben bir garibim senin yanında,  
Bir yabancı, atalarım gibi.

<span id="an_39:13">39:13</span> Uzaklaştır üzerimden bakışlarını,  
Göçüp yok olmadan mutlu olayım!››

<span id="an_40:1">40:1</span> RABbi sabırla bekledim;  
Bana yönelip yakarışımı duydu.

<span id="an_40:2">40:2</span> Ölüm çukurundan,  
Balçıktan çıkardı beni,  
Ayaklarımı kaya üzerinde tuttu,  
Kaymayayım diye.

<span id="an_40:3">40:3</span> Ağzıma yeni bir ezgi,  
Tanrımıza bir övgü ilahisi koydu.  
Çokları görüp korkacak  
Ve RABbe güvenecekler.

<span id="an_40:4">40:4</span> Ne mutlu RABbe güvenen insana,  
Gururluya, yalana sapana ilgi duymayana.

<span id="an_40:5">40:5</span> Ya RAB, Tanrım,  
Harikaların, düşüncelerin ne çoktur bizim için;  
Sana eş koşulmaz!  
Duyurmak, anlatmak istesem yaptıklarını,  
Saymakla bitmez.

<span id="an_40:6">40:6</span> Kurbandan, sunudan hoşnut olmadın,  
Ama kulaklarımı açtın.  
Yakmalık sunu, günah sunusu da istemedin.

<span id="an_40:7">40:7</span> O zaman şöyle dedim: ‹‹İşte geldim;  
Kutsal Yazı tomarında benim için yazılmıştır.  
Ey Tanrım, senin isteğini yapmaktan zevk alırım ben,  
Yasan yüreğimin derinliğindedir.››

<span id="an_40:9">40:9</span> Büyük toplantıda müjdelerim senin
zaferini,  
Sözümü esirgemem,  
Ya RAB, bildiğin gibi!

<span id="an_40:10">40:10</span> Zaferini içimde gizlemem,  
Bağlılığını ve kurtarışını duyururum,  
Sevgini, sadakatini saklamam büyük topluluktan.

<span id="an_40:11">40:11</span> Ya RAB, esirgeme sevecenliğini
benden!  
Sevgin, sadakatin hep korusun beni!

<span id="an_40:12">40:12</span> Sayısız belalar çevremi sardı,  
Suçlarım bana yetişti, önümü göremiyorum;  
Başımdaki saçlardan daha çoklar,  
Çaresiz kaldım.

<span id="an_40:13">40:13</span> Ne olur, ya RAB, kurtar beni!  
Yardımıma koş, ya RAB!

<span id="an_40:14">40:14</span> Utansın canımı almaya çalışanlar,  
Yüzleri kızarsın!  
Geri dönsün zararımı isteyenler,  
Rezil olsunlar!

<span id="an_40:15">40:15</span> Bana, ‹‹Oh! Oh!›› çekenler  
Dehşete düşsün utançlarından!

<span id="an_40:16">40:16</span> Sende neşe ve sevinç bulsun  
Bütün sana yönelenler!  
‹‹RAB yücedir!›› desin hep  
Senin kurtarışını özleyenler!

<span id="an_40:17">40:17</span> Bense mazlum ve yoksulum,  
Düşün beni, ya Rab.  
Yardımcım ve kurtarıcım sensin,  
Geç kalma, ey Tanrım!

<span id="an_41:1">41:1</span> Ne mutlu yoksulu düşünene!  
RAB kurtarır onu kötü günde.

<span id="an_41:2">41:2</span> Korur RAB, yaşatır onu,  
Ülkede mutlu kılar,  
Terk etmez düşmanlarının eline.

<span id="an_41:3">41:3</span> Destek olur RAB ona  
Yatağa düşünce;  
Hastalandığında sağlığa kavuşturur onu.

<span id="an_41:4">41:4</span> ‹‹Acı bana, ya RAB!›› dedim,  
‹‹Şifa ver bana, çünkü sana karşı günah işledim!››

<span id="an_41:5">41:5</span> Kötü konuşuyor düşmanlarım ardımdan:  
‹‹Ne zaman ölecek adı batası?›› diyorlar.

<span id="an_41:6">41:6</span> Biri beni görmeye geldi mi, boş laf
ediyor,  
Fesat topluyor içinde,  
Sonra dışarı çıkıp fesadı yayıyor.

<span id="an_41:7">41:7</span> Benden nefret edenlerin hepsi  
Fısıldaşıyor aralarında bana karşı,  
Zararımı düşünüyorlar,

<span id="an_41:8">41:8</span> ‹‹Başına öyle kötü bir şey geldi ki››
diyorlar,  
‹‹Yatağından kalkamaz artık.››

<span id="an_41:9">41:9</span> Ekmeğimi yiyen, güvendiğim yakın dostum
bile  
İhanet etti bana.

<span id="an_41:10">41:10</span> Bari sen acı bana, ya RAB, kaldır
beni.  
Bunların hakkından geleyim.

<span id="an_41:11">41:11</span> Düşmanım zafer çığlığı atmazsa,  
O zaman anlarım benden hoşnut kaldığını.

<span id="an_41:12">41:12</span> Dürüstlüğümden ötürü bana destek
olur,  
Sonsuza dek beni huzurunda tutarsın.

<span id="an_41:13">41:13</span> Öncesizlikten sonsuza dek,  
Övgüler olsun İsrail'in Tanrısı RAB'be!  
Amin! Amin!

<span id="an_42:1">42:1</span> Geyik akarsuları nasıl özlerse,  
Canım da seni öyle özler, ey Tanrı! yazılır.

<span id="an_42:2">42:2</span> Canım Tanrıya, yaşayan Tanrıya susadı;  
Ne zaman görmeye gideceğim Tanrının yüzünü?

<span id="an_42:3">42:3</span> Gözyaşlarım ekmeğim oldu gece gündüz,  
Gün boyu, ‹‹Nerede senin Tanrın?›› dedikleri için.

<span id="an_42:4">42:4</span> Anımsayınca içim içimi yiyor,  
Nasıl toplulukla birlikte yürür,  
Tanrının evine kadar alaya öncülük ederdim,  
Sevinç ve şükran sesleri arasında,  
Bayram eden bir kalabalıkla birlikte.

<span id="an_42:5">42:5</span> Neden üzgünsün, ey gönlüm,  
Neden içim huzursuz?  
Tanrıya umut bağla,  
Çünkü Ona yine övgüler sunacağım;  
O benim kurtarıcım ve Tanrımdır.

<span id="an_42:6">42:6</span> Gönlüm üzgün,  
Bu yüzden seni anımsıyorum, ey Tanrım.  
Şeria yöresinde, Hermon ve Misar dağlarında  
Çağlayanların gümbürdeyince,  
Enginler birbirine sesleniyor,  
Bütün dalgaların, sellerin üzerimden geçiyor.

<span id="an_42:8">42:8</span> Gündüz RAB sevgisini gösterir,  
Gece ilahi söyler, dua ederim  
Yaşamımın Tanrısına.

<span id="an_42:9">42:9</span> Kayam olan Tanrıma diyorum ki,  
‹‹Neden beni unuttun?  
Niçin düşmanlarımın baskısı altında  
Yaslı gezeyim?››

<span id="an_42:10">42:10</span> Gün boyu hasımlarım: ‹‹Nerede senin
Tanrın?›› diyerek  
Bana sataştıkça,  
Kemiklerim kırılıyor sanki.

<span id="an_42:11">42:11</span> Neden üzgünsün, ey gönlüm,  
Neden içim huzursuz?  
Tanrı'ya umut bağla,  
Çünkü O'na yine övgüler sunacağım;  
O benim kurtarıcım ve Tanrım'dır.

<span id="an_43:1">43:1</span> Hakkımı ara, ey Tanrı,  
Savun beni vefasız ulusa karşı,  
Kurtar hileci, haksız insandan.

<span id="an_43:2">43:2</span> Çünkü sen Tanrım, kalemsin;  
Neden beni reddettin?  
Niçin düşmanlarımın baskısı altında  
Yaslı gezeyim?

<span id="an_43:3">43:3</span> Gönder ışığını, gerçeğini,  
Yol göstersinler bana,  
Senin kutsal dağına, konutuna götürsünler beni.

<span id="an_43:4">43:4</span> O zaman Tanrının sunağına,  
Neşe, sevinç kaynağım Tanrıya gideceğim  
Ve sana, ey Tanrı, Tanrım benim,  
Lirle şükredeceğim.

<span id="an_43:5">43:5</span> Neden üzgünsün, ey gönlüm,  
Neden içim huzursuz?  
Tanrı'ya umut bağla,  
Çünkü O'na yine övgüler sunacağım;  
O benim kurtarıcım ve Tanrım'dır.

<span id="an_44:1">44:1</span> Ey Tanrı, kulaklarımızla duyduk,  
Atalarımız anlattı bize,  
Neler yaptığını onların gününde, eski günlerde.

<span id="an_44:2">44:2</span> Elinle ulusları kovdun,  
Ama atalarımıza yer verdin;  
Halkları kırdın,  
Ama atalarımızın yayılmasını sağladın.

<span id="an_44:3">44:3</span> Onlar ülkeyi kılıçla kazanmadılar,  
Kendi bilekleriyle zafere ulaşmadılar.  
Senin sağ elin, bileğin, yüzünün ışığı sayesinde oldu bu;  
Çünkü sen onları sevdin.

<span id="an_44:4">44:4</span> Ey Tanrı, kralım sensin,  
Buyruk ver de Yakup soyu kazansın!

<span id="an_44:5">44:5</span> Senin sayende düşmanlarımızı
püskürteceğiz,  
Senin adınla karşıtlarımızı ezeceğiz.

<span id="an_44:6">44:6</span> Çünkü ben yayıma güvenmem,  
Kılıcım da beni kurtarmaz;

<span id="an_44:7">44:7</span> Ancak sensin bizi düşmanlarımızdan
kurtaran,  
Bizden nefret edenleri utanca boğan.

<span id="an_44:8">44:8</span> Her gün Tanrıyla övünür,  
Sonsuza dek adına şükran sunarız. --iSela

<span id="an_44:9">44:9</span> Ne var ki, reddettin bizi, aşağıladın,  
Artık ordularımızla savaşa çıkmıyorsun.

<span id="an_44:10">44:10</span> Düşman karşısında bizi gerilettin,  
Bizden tiksinenler bizi soydu.

<span id="an_44:11">44:11</span> Kasaplık koyuna çevirdin bizi,  
Ulusların arasına dağıttın.

<span id="an_44:12">44:12</span> Yok pahasına sattın halkını,  
Üstelik satıştan hiçbir şey kazanmadan.

<span id="an_44:13">44:13</span> Bizi komşularımızın yüzkarası,  
Çevremizdekilerin eğlencesi, alay konusu ettin.

<span id="an_44:14">44:14</span> Ulusların diline düşürdün bizi,  
Gülüyor halklar halimize.

<span id="an_44:15">44:15</span> Rezilliğim gün boyu karşımda,  
Utancımdan yerin dibine geçtim

<span id="an_44:16">44:16</span> Hakaret ve sövgü duya duya,  
Öç almak isteyen düşman karşısında.

<span id="an_44:17">44:17</span> Bütün bunlar başımıza geldi,  
Yine de seni unutmadık,  
Antlaşmana ihanet etmedik,

<span id="an_44:18">44:18</span> Döneklik etmedik,  
Adımlarımız senin yolundan sapmadı.

<span id="an_44:19">44:19</span> Oysa sen bizi ezdin, ülkemizi
çakalların uğrağı ettin,  
Üstümüzü koyu karanlıkla örttün.

<span id="an_44:20">44:20</span> Eğer Tanrımızın adını unutsaydık,  
Yabancı bir ilaha ellerimizi açsaydık,

<span id="an_44:21">44:21</span> Tanrı bunu ortaya çıkarmaz mıydı?  
Çünkü O yürekteki gizleri bilir.

<span id="an_44:22">44:22</span> Senin uğruna her gün öldürülüyoruz,  
Kasaplık koyun sayılıyoruz.

<span id="an_44:23">44:23</span> Uyan, ya Rab! Niçin uyuyorsun?  
Kalk! Sonsuza dek terk etme bizi!

<span id="an_44:24">44:24</span> Niçin yüzünü gizliyorsun?  
Neden mazlum halimizi, üzerimizdeki baskıyı unutuyorsun?

<span id="an_44:25">44:25</span> Çünkü yere serildik,  
Bedenimiz toprağa yapıştı.

<span id="an_44:26">44:26</span> Kalk, yardım et bize!  
Kurtar bizi sevgin uğruna!

<span id="an_45:1">45:1</span> Yüreğimden güzel sözler taşıyor,  
Kral için söylüyorum şiirlerimi,  
Dilim usta bir yazarın kalemi gibi olsun.

<span id="an_45:2">45:2</span> Sen insanların en güzelisin,  
Lütuf saçılmış dudaklarına.  
Çünkü Tanrı seni sonsuza dek kutsamış.

<span id="an_45:3">45:3</span> Ey yiğit savaşçı, kuşan kılıcını
beline,  
Görkemine, yüceliğine bürün.

<span id="an_45:4">45:4</span> At sırtında görkeminle, zaferle ilerle,  
Gerçek ve adalet uğruna  
Sağ elin korkunç işler göstersin. ‹‹Gerçek ve alçakgönüllülük, adalet
uğruna››.

<span id="an_45:5">45:5</span> Okların sivridir,  
Kral düşmanlarının yüreğine saplanır,  
Halklar ayaklarının altına serilir.

<span id="an_45:6">45:6</span> Ey Tanrı, tahtın sonsuzluklar boyunca
kalıcıdırfö,  
Krallığının asası adalet asasıdır. da ‹‹Tanrının sana armağan ettiği
krallık sonsuzluklar boyunca kalıcıdır››.

<span id="an_45:7">45:7</span> Doğruluğu sever, kötülükten nefret
edersin.  
Bunun için Tanrı, senin Tanrın,  
Seni sevinç yağıyla  
Arkadaşlarından daha çok meshetti.

<span id="an_45:8">45:8</span> Giysilerinin tümü mür, öd, tarçın
kokuyor;  
Fildişi saraylardan gelen çalgı sesleri seni eğlendiriyor!

<span id="an_45:9">45:9</span> Kral kızları senin saygın kadınların
arasında,  
Kraliçe, Ofir altınları içinde senin sağında duruyor.

<span id="an_45:10">45:10</span> Dinle, ey kral kızı, bak, kulak ver,  
Halkını, baba evini unut.

<span id="an_45:11">45:11</span> Kral senin güzelliğine vuruldu,  
Efendin olduğu için önünde eğil.

<span id="an_45:12">45:12</span> Sur halkı armağan getirecek,  
Halkın zenginleri lütfunu kazanmak isteyecek.

<span id="an_45:13">45:13</span> Kral kızı odasında ışıl ışıl
parıldıyor,  
Giysisi altınla dokunmuş.

<span id="an_45:14">45:14</span> İşlemeli giysiler içinde kralın önüne
çıkarılacak,  
Arkadaşları, ona eşlik eden kızlar sana getirilecek.

<span id="an_45:15">45:15</span> Sevinç ve coşkuyla götürülecek,  
Kralın sarayına girecekler.

<span id="an_45:16">45:16</span> Atalarının yerini oğulların alacak,  
Onları önder yapacaksın bütün ülkeye.

<span id="an_45:17">45:17</span> Adını kuşaklar boyunca yaşatacağım,  
Böylece halklar sonsuza dek övecek seni.

<span id="an_46:1">46:1</span> Tanrı sığınağımız ve gücümüzdür,  
Sıkıntıda hep yardıma hazırdır. bilinmeyen bir müzik terimi.

<span id="an_46:2">46:2</span> Bu yüzden korkmayız yeryüzü altüst
olsa,  
Dağlar denizlerin bağrına devrilse,

<span id="an_46:3">46:3</span> Sular kükreyip köpürse,  
Kabaran deniz dağları titretse bile. --iSela

<span id="an_46:4">46:4</span> Bir ırmak var ki, suları sevinç getirir
Tanrı kentine,  
Yüceler Yücesinin kutsal konutuna.

<span id="an_46:5">46:5</span> Tanrı onun ortasındadır,  
Sarsılmaz o kent.  
Gün doğarken Tanrı ona yardım eder.

<span id="an_46:6">46:6</span> Uluslar kükrüyor, krallıklar
sarsılıyor,  
Tanrı gürleyince yeryüzü eriyip gidiyor.

<span id="an_46:7">46:7</span> Her Şeye Egemen RAB bizimledir,  
Yakupun Tanrısı kalemizdir. --iSela

<span id="an_46:8">46:8</span> Gelin, görün RABbin yaptıklarını,  
Yeryüzüne getirdiği yıkımları.

<span id="an_46:9">46:9</span> Savaşları durdurur yeryüzünün dört
bucağında,  
Yayları kırar, mızrakları parçalar,  
Kalkanları yakar.

<span id="an_46:10">46:10</span> ‹‹Sakin olun, bilin ki, Tanrı benim!  
Uluslar arasında yüceleceğim,  
Yeryüzünde yüceleceğim!››

<span id="an_46:11">46:11</span> Her Şeye Egemen RAB bizimledir,  
Yakup'un Tanrısı kalemizdir. --iSela

<span id="an_47:1">47:1</span> Ey bütün uluslar, el çırpın!  
Sevinç çığlıkları atın Tanrının onuruna!

<span id="an_47:2">47:2</span> Ne müthiştir yüce RAB,  
Bütün dünyanın ulu Kralı.

<span id="an_47:3">47:3</span> Halkları altımıza,  
Ulusları ayaklarımızın dibine serer.

<span id="an_47:4">47:4</span> Sevdiği Yakupun gururu olan mirasımızı  
O seçti bizim için. --iSela

<span id="an_47:5">47:5</span> RAB Tanrı sevinç çığlıkları,  
Boru sesleri arasında yükseldi.

<span id="an_47:6">47:6</span> Ezgiler sunun Tanrıya, ezgiler;  
Ezgiler sunun Kralımıza, ezgiler!

<span id="an_47:7">47:7</span> Çünkü Tanrı bütün dünyanın kralıdır,  
Maskil sunun! edebiyat terimi. ‹‹Didaktik şiir›› anlamına gelebilir.

<span id="an_47:8">47:8</span> Tanrı kutsal tahtına oturmuş,  
Krallık eder uluslara.

<span id="an_47:9">47:9</span> Ulusların önderleri  
İbrahim'in Tanrısı'nın halkıyla bir araya gelmiş;  
Çünkü Tanrı'ya aittir yeryüzü kralları.  
O çok yücedir.

<span id="an_48:1">48:1</span> RAB büyüktür ve yalnız O övülmeye değer  
Tanrımızın kentinde, kutsal dağında.

<span id="an_48:2">48:2</span> Yükselir zarafetle,  
Bütün yeryüzünün sevinci Siyon Dağı,  
Safonunfş doruğu, ulu Kralın kenti.

<span id="an_48:3">48:3</span> Tanrı onun kalelerinde  
Sağlam kule olarak gösterdi kendini.

<span id="an_48:4">48:4</span> Krallar toplandı,  
Birlikte Siyonun üzerine yürüdüler.

<span id="an_48:5">48:5</span> Ama onu görünce şaşkına döndüler,  
Dehşete düşüp kaçtılar.

<span id="an_48:6">48:6</span> Doğum sancısı tutan kadın gibi,  
Bir titreme aldı onları orada.

<span id="an_48:7">48:7</span> Doğu rüzgarının parçaladığı ticaret
gemileri gibi  
Yok ettin onları.

<span id="an_48:8">48:8</span> Her Şeye Egemen RABbin kentinde,  
Tanrımızın kentinde,  
Nasıl duyduksa, öyle gördük.  
Tanrı onu sonsuza dek güvenlik içinde tutacak. --iSela

<span id="an_48:9">48:9</span> Ey Tanrı, tapınağında,  
Ne kadar vefalı olduğunu düşünüyoruz.

<span id="an_48:10">48:10</span> Adın gibi, ey Tanrı, övgün de  
Dünyanın dört bucağına varıyor.  
Sağ elin zafer dolu.

<span id="an_48:11">48:11</span> Sevinsin Siyon Dağı,  
Coşsun Yahuda beldeleri  
Senin yargılarınla!

<span id="an_48:12">48:12</span> Siyonun çevresini gezip dolanın,  
Kulelerini sayın,

<span id="an_48:13">48:13</span> Surlarına dikkatle bakın,  
Kalelerini yoklayın ki,  
Gelecek kuşağa anlatasınız:

<span id="an_48:14">48:14</span> Bu Tanrı sonsuza dek bizim Tanrımız
olacak,  
Bize hep yol gösterecektir.

<span id="an_49:1">49:1</span> Ey bütün halklar, dinleyin!  
Kulak verin hepiniz, ey dünyada yaşayanlar,

<span id="an_49:2">49:2</span> Halk çocukları, bey çocukları,  
Zenginler, yoksullar!

<span id="an_49:3">49:3</span> Bilgelik dökülecek ağzımdan,  
Anlayış sağlayacak içimdeki düşünceler,

<span id="an_49:4">49:4</span> Kulak vereceğim özdeyişlere,  
Lirle yorumlayacağım bilmecemi.

<span id="an_49:5">49:5</span> Niçin korkayım kötü günlerde  
Niyeti bozuk düşmanlarım çevremi sarınca?

<span id="an_49:6">49:6</span> Onlar varlıklarına güvenir,  
Büyük servetleriyle böbürlenirler.

<span id="an_49:7">49:7</span> Kimse kimsenin hayatının bedelini
ödeyemez,  
Tanrıya fidye veremez.

<span id="an_49:8">49:8</span> Çünkü hayatın fidyesi büyüktür,  
Kimse ödemeye yeltenmemeli.

<span id="an_49:9">49:9</span> Böyle olmasa,  
Sonsuza dek yaşar insan,  
Mezar yüzü görmez.

<span id="an_49:10">49:10</span> Kuşkusuz herkes biliyor bilgelerin
öldüğünü,  
Aptallarla budalaların yok olduğunu.  
Mallarını başkalarına bırakıyorlar.

<span id="an_49:11">49:11</span> Mezarları, sonsuza dek evleri,  
Kuşaklar boyu konutları olacak,  
Topraklarına kendi adlarını verseler bile. evleri, kuşaklar boyu
konutları olacak››, Masoretik metin ‹‹ ‹Evlerimiz sonsuza dek kalacak›
diye düşünüyorlar››.

<span id="an_49:12">49:12</span> Bütün gösterişine karşın geçicidir
insan,  
Ölüp giden hayvanlar gibi.

<span id="an_49:13">49:13</span> Budalaların yolu,  
Onların sözünü onaylayanların sonu budur. --iSela

<span id="an_49:14">49:14</span> Sürü gibi ölüler diyarına
sürülecekler,  
Ölüm güdecek onları.  
Tan ağarınca doğrular onlara egemen olacak,  
Cesetleri çürüyecek,  
Ölüler diyarı onlara konut olacak.

<span id="an_49:15">49:15</span> Ama Tanrı beni  
Ölüler diyarının pençesinden kurtaracak  
Ve yanına alacak. --iSela

<span id="an_49:16">49:16</span> Korkma biri zenginleşirse,  
Evinin görkemi artarsa.

<span id="an_49:17">49:17</span> Çünkü ölünce hiçbir şey götüremez,  
Görkemi onunla mezara gitmez.

<span id="an_49:18">49:18</span> Yaşarken kendini mutlu saysa bile,  
Başarılı olunca övülse bile.

<span id="an_49:19">49:19</span> Atalarının kuşağına katılacak,  
Onlar ki asla ışık yüzü görmeyecekler.

<span id="an_49:20">49:20</span> Bütün gösterişine karşın anlayışsızdır
insan,  
Ölüp giden hayvanlar gibi.

<span id="an_50:1">50:1</span> Güçlü olan Tanrı, RAB konuşuyor;  
Güneşin doğduğu yerden battığı yere kadar  
Yeryüzünün tümüne sesleniyor.

<span id="an_50:2">50:2</span> Güzelliğin doruğu Siyondan  
Parıldıyor Tanrı.

<span id="an_50:3">50:3</span> Tanrımız geliyor, sessiz kalmayacak,  
Önünde yanan ateş her şeyi kül ediyor,  
Çevresinde şiddetli bir fırtına esiyor.

<span id="an_50:4">50:4</span> Halkını yargılamak için  
Yere göğe sesleniyor:

<span id="an_50:5">50:5</span> ‹‹Toplayın önüme sadık kullarımı,  
Kurban keserek benimle antlaşma yapanları.››

<span id="an_50:6">50:6</span> Gökler Onun doğruluğunu duyuruyor,  
Çünkü yargıç Tanrının kendisidir. --iSela

<span id="an_50:7">50:7</span> ‹‹Ey halkım, dinle de konuşayım,  
Ey İsrail, sana karşı tanıklık edeyim:  
Ben Tanrıyım, senin Tanrınım!

<span id="an_50:8">50:8</span> Kurbanlarından ötürü seni
azarlamıyorum,  
Yakmalık sunuların sürekli önümde.

<span id="an_50:9">50:9</span> Ne evinden bir boğa,  
Ne de ağıllarından bir teke alacağım.

<span id="an_50:10">50:10</span> Çünkü bütün orman yaratıkları,  
Dağlardaki bütün hayvanlar benimdir.

<span id="an_50:11">50:11</span> Dağlardaki bütün kuşları korurum,  
Kırlardaki bütün yabanıl hayvanlar benimdir.

<span id="an_50:12">50:12</span> Acıksam sana söylemezdim,  
Çünkü bütün dünya ve içindekiler benimdir.

<span id="an_50:13">50:13</span> Ben boğa eti yer miyim?  
Ya da keçi kanı içer miyim?

<span id="an_50:14">50:14</span> Tanrıya şükran kurbanı sun,  
Yüceler Yücesine adadığın adakları yerine getir.

<span id="an_50:15">50:15</span> Sıkıntılı gününde seslen bana,  
Seni kurtarırım, sen de beni yüceltirsin.

<span id="an_50:16">50:16</span> Ama Tanrı kötüye şöyle diyor:  
‹‹Kurallarımı ezbere okumaya  
Ya da antlaşmamı ağzına almaya ne hakkın var?

<span id="an_50:17">50:17</span> Çünkü yola getirilmekten nefret
ediyor,  
Sözlerimi arkana atıyorsun.

<span id="an_50:18">50:18</span> Hırsız görünce onunla dost oluyor,  
Zina edenlere ortak oluyorsun.

<span id="an_50:19">50:19</span> Ağzını kötülük için kullanıyor,  
Dilini yalana koşuyorsun.

<span id="an_50:20">50:20</span> Oturup kardeşine karşı konuşur,  
Annenin oğluna kara çalarsın.

<span id="an_50:21">50:21</span> Sen bunları yaptın, ben sustum,  
Beni kendin gibi sandın.  
Seni azarlıyorum,  
Suçlarını gözünün önüne seriyorum.

<span id="an_50:22">50:22</span> ‹‹Dikkate alın bunu, ey Tanrıyı unutan
sizler!  
Yoksa parçalarım sizi, kurtaran olmaz.

<span id="an_50:23">50:23</span> Kim şükran kurbanı sunarsa beni
yüceltir;  
Yolunu düzeltene kurtarışımı göstereceğim.››

<span id="an_51:1">51:1</span> Ey Tanrı, lütfet bana,  
Sevgin uğruna;  
Sil isyanlarımı,  
Sınırsız merhametin uğruna.

<span id="an_51:2">51:2</span> Tümüyle yıka beni suçumdan,  
Arıt beni günahımdan.

<span id="an_51:3">51:3</span> Çünkü biliyorum isyanlarımı,  
Günahım sürekli karşımda.

<span id="an_51:4">51:4</span> Sana karşı, yalnız sana karşı günah
işledim,  
Senin gözünde kötü olanı yaptım.  
Öyle ki, konuşurken haklı,  
Yargılarken adil olasın.

<span id="an_51:5">51:5</span> Nitekim suç içinde doğdum ben,  
Günah içinde annem bana hamile kaldı.

<span id="an_51:6">51:6</span> Madem sen gönülde sadakat istiyorsun,  
Bilgelik öğret bana yüreğimin derinliklerinde.

<span id="an_51:7">51:7</span> Beni mercanköşkotuyla arıt, paklanayım,  
Yıka beni, kardan beyaz olayım.

<span id="an_51:8">51:8</span> Neşe, sevinç sesini duyur bana,  
Bayram etsin ezdiğin kemikler.

<span id="an_51:9">51:9</span> Bakma günahlarıma,  
Sil bütün suçlarımı.

<span id="an_51:10">51:10</span> Ey Tanrı, temiz bir yürek yarat,  
Yeniden kararlı bir ruh var et içimde.

<span id="an_51:11">51:11</span> Beni huzurundan atma,  
Kutsal Ruhunu benden alma.

<span id="an_51:12">51:12</span> Geri ver bana sağladığın kurtuluş
sevincini,  
Bana destek ol, istekli bir ruh ver.

<span id="an_51:13">51:13</span> Başkaldıranlara senin yollarını
öğreteyim,  
Günahkârlar geri dönsün sana.

<span id="an_51:14">51:14</span> Kurtar beni kan dökme suçundan,  
Ey Tanrı, beni kurtaran Tanrı,  
Dilim senin kurtarışını ilahilerle övsün.

<span id="an_51:15">51:15</span> Ya Rab, aç dudaklarımı,  
Ağzım senin övgülerini duyursun.

<span id="an_51:16">51:16</span> Çünkü sen kurbandan hoşlanmazsın,  
Yoksa sunardım sana,  
Yakmalık sunudan hoşnut kalmazsın.

<span id="an_51:17">51:17</span> Senin kabul ettiğin kurban alçakgönüllü
bir ruhtur,  
Alçakgönüllü ve pişman bir yüreği hor görmezsin, ey Tanrı.

<span id="an_51:18">51:18</span> Lütfet, Siyona iyilik yap,  
Yeruşalimin surlarını onar.

<span id="an_51:19">51:19</span> O zaman doğru sunulan kurbanlar,  
Yakmalık sunular, tümüyle yakmalık sunular,  
Seni hoşnut kılar;  
O zaman sunağında boğalar sunulur.

<span id="an_52:1">52:1</span> Niçin kötülüğünle böbürlenirsin, ey
kabadayı,  
Tanrının sadık kullarına karşı  
Bütün gün dilin yıkım tasarlar  
Keskin ustura gibi, ey hilekâr.

<span id="an_52:3">52:3</span> İyilikten çok kötülüğü,  
Doğru konuşmaktan çok yalanı seversin. --iSela

<span id="an_52:4">52:4</span> Seni hileli dil seni!  
Her yıkıcı sözü seversin.

<span id="an_52:5">52:5</span> Ama Tanrı seni sonsuza dek yıkacak,  
Seni kapıp çadırından fırlatacak,  
Yaşam diyarından kökünü sökecek. --iSela

<span id="an_52:6">52:6</span> Doğrular bunu görünce korkacak,  
Gülerek şöyle diyecekler:

<span id="an_52:7">52:7</span> ‹‹İşte bu adam, Tanrıya sığınmak
istemedi,  
Servetinin bolluğuna güvendi,  
Başkalarını yıkarak güçlendi!››

<span id="an_52:8">52:8</span> Ama ben Tanrının evinde yeşeren zeytin
ağacı gibiyim,  
Sonsuza dek Tanrının sevgisine güvenirim.

<span id="an_52:9">52:9</span> Sürekli sana şükrederim yaptıkların
için,  
Sadık kullarının önünde umut bağlarım,  
Çünkü adın iyidir.

<span id="an_53:1">53:1</span> Akılsız içinden, ‹‹Tanrı yok!›› der.  
İnsanlar bozuldu, iğrençlik aldı yürüdü,  
İyilik eden yok. sazlar››.

<span id="an_53:2">53:2</span> Tanrı göklerden bakar oldu insanlara,  
Akıllı, Tanrıya yönelen biri var mı diye.

<span id="an_53:3">53:3</span> Hepsi saptı,  
Tümü yozlaştı,  
İyilik eden yok,  
Bir kişi bile!

<span id="an_53:4">53:4</span> Suç işleyenler görmüyor mu?  
Halkımı ekmek yer gibi yiyor,  
Tanrıya yakarmıyorlar.

<span id="an_53:5">53:5</span> Ama korkulmayacak yerde korkacaklar,  
Çünkü Tanrı seni kuşatanların kemiklerini dağıtacak,  
Onları reddettiği için hepsini utandıracak.

<span id="an_53:6">53:6</span> Keşke İsrail'in kurtuluşu Siyon'dan
gelse!  
Tanrı halkını eski gönencine kavuşturunca,  
Yakup soyu sevinecek, İsrail halkı coşacak.

<span id="an_54:1">54:1</span> Ey Tanrı, beni adınla kurtar,  
Gücünle akla beni!

<span id="an_54:2">54:2</span> Ey Tanrı, duamı dinle,  
Kulak ver ağzımdan çıkan sözlere.

<span id="an_54:3">54:3</span> Çünkü küstahlar bana saldırıyor,  
Zorbalar canımı almak istiyor,  
Tanrıya aldırmıyorlar. --iSela

<span id="an_54:4">54:4</span> İşte Tanrı benim yardımcımdır,  
Tek desteğim Rabdir.

<span id="an_54:5">54:5</span> Düşmanlarım yaptıkları kötülüğün cezasını
bulsun,  
Sadakatin uyarınca yok et onları.

<span id="an_54:6">54:6</span> Ya RAB, sana gönülden bir kurban
sunacağım,  
Adına şükredeceğim, çünkü adın iyidir.

<span id="an_54:7">54:7</span> Beni bütün sıkıntılarımdan kurtardın,  
Gözlerim düşmanlarımın yok oluşunu gördü.

<span id="an_55:1">55:1</span> Ey Tanrı, kulak ver duama,  
Sırt çevirme yalvarışıma!

<span id="an_55:2">55:2</span> Dikkatini çevir, yanıt ver bana.  
Düşüncelerim beni rahatsız ediyor, şaşkınım

<span id="an_55:3">55:3</span> Düşman sesinden, kötünün baskısından;  
Çünkü sıkıntıya sokuyorlar beni,  
Öfkeyle üstüme üstüme geliyorlar.

<span id="an_55:4">55:4</span> Yüreğim sızlıyor içimde,  
Ölüm dehşeti çöktü üzerime.

<span id="an_55:5">55:5</span> Korku ve titreme sardı beni,  
Ürperti kapladı içimi.

<span id="an_55:6">55:6</span> ‹‹Keşke güvercin gibi kanatlarım
olsaydı!››  
Dedim kendi kendime, ‹‹Uçar, rahatlardım.

<span id="an_55:7">55:7</span> Uzaklara kaçar,  
Çöllerde konaklardım. --iSela

<span id="an_55:8">55:8</span> Sert rüzgara, kasırgaya karşı  
Hemen bir barınak bulurdum.››

<span id="an_55:9">55:9</span> Şaşkına çevir kötüleri, ya Rab, karıştır
dillerini,  
Çünkü kentte şiddet ve çatışma görüyorum.

<span id="an_55:10">55:10</span> Gece gündüz kent surları üzerinde
dolaşırlar,  
Haksızlık, fesat dolu kentin içi.

<span id="an_55:11">55:11</span> Yıkıcılık kentin göbeğinde,  
Zorbalık, hile eksilmez meydanından.

<span id="an_55:12">55:12</span> Beni aşağılayan bir düşman olsaydı,  
Katlanabilirdim;  
Bana küstahlık eden bir hasım olsaydı,  
Gizlenebilirdim.

<span id="an_55:13">55:13</span> Ama sensin, bana denk,  
Yoldaşım, yakın arkadaşım.

<span id="an_55:14">55:14</span> Birlikte tatlı tatlı yarenlik eder,  
Toplulukla Tanrının evine giderdik.

<span id="an_55:15">55:15</span> Ölüm yakalasın düşmanlarımı ansızın,  
Diri diri ölüler diyarına insinler;  
Çünkü içleri ve evleri kötülük dolu.

<span id="an_55:16">55:16</span> Bense Tanrıya seslenirim,  
RAB kurtarır beni.

<span id="an_55:17">55:17</span> Sabah, öğlen, akşam kederimden feryat
ederim,  
O işitir sesimi.

<span id="an_55:18">55:18</span> Bana karşı girişilen savaştan  
Esenlikle kurtarır canımı,  
Sayısı çok da olsa karşıtlarımın.

<span id="an_55:19">55:19</span> Öncesizlikten bu yana tahtında oturan
Tanrı,  
Duyacak ve ezecek onları. --iSela  
Çünkü hiç değişmiyor  
Ve Tanrıdan korkmuyorlar.

<span id="an_55:20">55:20</span> Yoldaşım dostlarına saldırarak  
Yaptığı antlaşmayı bozdu.

<span id="an_55:21">55:21</span> Ağzından bal damlar,  
Ama yüreğinde savaş var.  
Sözleri yağdan yumuşak,  
Ama yalın birer kılıçtır.

<span id="an_55:22">55:22</span> Yükünü RABbe bırak,  
O sana destek olur.  
Asla izin vermez  
Doğru insanın sarsılmasına.

<span id="an_55:23">55:23</span> Ama sen, ey Tanrı, ölüm çukuruna
atacaksın kötüleri,  
Günlerinin yarısını görmeyecek katillerle hainler;  
Bense sana güveniyorum.

<span id="an_56:1">56:1</span> Acı bana, ey Tanrı,  
Çünkü ayak altında çiğniyor insanlar beni,  
Gün boyu saldırıp eziyorlar.

<span id="an_56:2">56:2</span> Düşmanlarım ayak altında çiğniyor beni
her gün,  
Küstahça saldırıyor çoğu.

<span id="an_56:3">56:3</span> Sana güvenirim korktuğum zaman.

<span id="an_56:4">56:4</span> Tanrıya, sözünü övdüğüm Tanrıya  
Güvenirim ben, korkmam.  
İnsan bana ne yapabilir?

<span id="an_56:5">56:5</span> Gün boyu sözlerimi çarpıtıyorlar,  
Hakkımda hep kötülük tasarlıyorlar.

<span id="an_56:6">56:6</span> Fesatlık için uğraşıyor, pusuya
yatıyor,  
Adımlarımı gözlüyor, canımı almak istiyorlar.

<span id="an_56:7">56:7</span> Kötülüklerinin cezasından kurtulacaklar
mı?  
Ey Tanrı, halkları öfkeyle yere çal!

<span id="an_56:8">56:8</span> Çektiğim acıları kaydettin,  
Gözyaşlarımı tulumunda biriktirdin!  
Bunlar defterinde yazılı değil mi?

<span id="an_56:9">56:9</span> Seslendiğim zaman,  
Düşmanlarım geri çekilecek. Biliyorum, Tanrı benden yana.

<span id="an_56:10">56:10</span> Sözünü övdüğüm Tanrıya,  
Sözünü övdüğüm RABbe,

<span id="an_56:11">56:11</span> Tanrıya güvenirim ben, korkmam;  
İnsan bana ne yapabilir?

<span id="an_56:12">56:12</span> Ey Tanrı, sana adaklar adamıştım,  
Şükran kurbanları sunmalıyım şimdi.

<span id="an_56:13">56:13</span> Çünkü canımı ölümden kurtardın,  
Ayaklarımı tökezlemekten korudun;  
İşte yaşam ışığında, Tanrı huzurunda yürüyorum.

<span id="an_57:1">57:1</span> Acı bana, ey Tanrı, acı,  
Çünkü sana sığınıyorum;  
Felaket geçinceye kadar,  
Kanatlarının gölgesine sığınacağım.

<span id="an_57:2">57:2</span> Yüce Tanrıya,  
Benim için her şeyi yapan Tanrıya sesleniyorum.

<span id="an_57:3">57:3</span> Gökten gönderip beni kurtaracak,  
Beni ezmek isteyenleri azarlayacak, --iSela  
Sevgisini, sadakatini gösterecektir.

<span id="an_57:4">57:4</span> Aslanların arasındayım,  
Alev kusan insanlar arasında yatarım,  
Mızrak gibi, ok gibi dişleri,  
Keskin kılıç gibi dilleri.

<span id="an_57:5">57:5</span> Yüceliğini göster göklerin üstünde, ey
Tanrı,  
Görkemin bütün yeryüzünü kaplasın!

<span id="an_57:6">57:6</span> Ayaklarım için ağ serdiler,  
Çöktüm;  
Yoluma çukur kazdılar,  
İçine kendileri düştüler. --iSela

<span id="an_57:7">57:7</span> Kararlıyım, ey Tanrı, kararlıyım,  
Ezgiler, ilahiler söyleyeceğim.

<span id="an_57:8">57:8</span> Uyan, ey canım,  
Uyan, ey lir, ey çenk,  
Seheri ben uyandırayım!

<span id="an_57:9">57:9</span> Halkların arasında sana şükürler sunayım,
ya Rab,  
Ulusların arasında seni ilahilerle öveyim.

<span id="an_57:10">57:10</span> Çünkü sevgin göklere erişir,  
Sadakatin gökyüzüne ulaşır.

<span id="an_57:11">57:11</span> Yüceliğini göster göklerin üstünde, ey
Tanrı,  
Görkemin bütün yeryüzünü kaplasın!

<span id="an_58:1">58:1</span> Ey yöneticilerfü, gerçekten adil mi karar
verirsiniz?  
Doğru mu yargılarsınız insanları?

<span id="an_58:2">58:2</span> Hayır! Hep haksızlık tasarlarsınız
içinizde,  
Zorbalık saçar elleriniz yeryüzüne.

<span id="an_58:3">58:3</span> Kötüler daha ana rahmindeyken yoldan
çıkar,  
Doğdu doğalı yalan söyleyerek sapar.

<span id="an_58:4">58:4</span> Zehirleri yılan zehiri gibidir.  
Kulakları tıkalı bir kobrayı andırırlar,

<span id="an_58:5">58:5</span> Usta büyücülerin,  
Afsuncuların sesini duymak istemeyen bir kobrayı.

<span id="an_58:6">58:6</span> Ey Tanrı, kır onların ağzında
dişlerini,  
Sök genç aslanların azı dişlerini, ya RAB!

<span id="an_58:7">58:7</span> Akıp giden su gibi yok olsunlar.  
Yaylarını gerince oklarının ucu kırılsın.

<span id="an_58:8">58:8</span> Süründükçe eriyen sümüklüböceğe
dönsünler.  
Düşük çocuk gibi güneş yüzü görmesinler.

<span id="an_58:9">58:9</span> Kazanlarınız diken ateşini daha
duymadan,  
Yaşı da kurusu da kasırgayla savrulacak kötülerin.

<span id="an_58:10">58:10</span> Doğru adam alınan öcü görünce
sevinecek  
Ve ayaklarını kötünün kanında yıkayacak.

<span id="an_58:11">58:11</span> O zaman insanlar, ‹‹Gerçekten doğrulara
ödül var›› diyecek,  
‹‹Gerçekten dünyayı yargılayan bir Tanrı var.››

<span id="an_59:1">59:1</span> Kurtar beni düşmanlarımdan, ey Tanrım,  
Kalem ol hasımlarıma karşı.

<span id="an_59:2">59:2</span> Kurtar beni suç işleyenlerden,  
Uzak tut kanlı katillerden.

<span id="an_59:3">59:3</span> Bak, canımı almak için pusu kuruyorlar,  
Güçlüler bana karşı birleşiyorlar,  
Oysa başkaldırmadım, günahım yok, ya RAB.

<span id="an_59:4">59:4</span> Suç işlemediğim halde,  
Koşuşup hazırlanıyorlar.  
Kalk bana yardım etmek için, halime bak!

<span id="an_59:5">59:5</span> Sen, ya RAB, Her Şeye Egemen Tanrı,  
İsrailin Tanrısı,  
Uyan bütün ulusları cezalandırmak için,  
Acıma bu suçlu hainlere! --iSela

<span id="an_59:6">59:6</span> Akşam döner, köpek gibi hırlayıp  
Sinsi sinsi kenti dolaşırlar.

<span id="an_59:7">59:7</span> Bak, neler dökülür ağızlarından,  
Kılıç çıkar dudaklarından.  
‹‹Kim duyacak?›› derler.

<span id="an_59:8">59:8</span> Ama sen onlara gülersin, ya RAB,  
Bütün uluslarla eğlenirsin.

<span id="an_59:9">59:9</span> Gücüm sensin, seni gözlüyorum,  
Çünkü kalemsin, ey Tanrı.

<span id="an_59:10">59:10</span> Tanrım sevgisiyle karşılar beni,  
Bana düşmanlarımın yıkımını gösterir.

<span id="an_59:11">59:11</span> Onları öldürme, yoksa halkım unutur,  
Gücünle dağıt ve alçalt onları,  
Ya Rab, kalkanımız bizim.

<span id="an_59:12">59:12</span> Ağızlarının günahı, dudaklarından çıkan
söz yüzünden,  
Gururlarının tuzağına düşsünler.  
Okudukları lanet, söyledikleri yalan yüzünden

<span id="an_59:13">59:13</span> Yok et onları gazabınla, yok et,
tükensinler;  
Bilsinler ki, Tanrının egemenliği Yakup soyundan  
Yeryüzünün ucuna kadar ulaşır. --iSela

<span id="an_59:14">59:14</span> Akşam döner, köpek gibi hırlayıp  
Sinsi sinsi kenti dolaşırlar.

<span id="an_59:15">59:15</span> Yiyecek bulmak için gezerler,  
Doymazlarsa ulurlar.

<span id="an_59:16">59:16</span> Bense gücün için sabah ezgiler
söyleyecek,  
Sevgini sevinçle dile getireceğim.  
Çünkü sen bana kale,  
Sıkıntılı günümde sığınak oldun.

<span id="an_59:17">59:17</span> Gücüm sensin, seni ilahilerle
öveceğim,  
Çünkü kalem, beni seven Tanrı sensin.

<span id="an_60:1">60:1</span> Bizi reddettin, parladın bize karşı, ey
Tanrı,  
Öfkelendin; eski halimize döndür bizi!

<span id="an_60:2">60:2</span> Salladın yeri, yarıklar açtın;  
Onar çatlaklarını, çünkü yer sarsılıyor.

<span id="an_60:3">60:3</span> Halkına sıkıntı çektirdin,  
Sersemletici bir şarap içirdin bize.

<span id="an_60:4">60:4</span> Sancak verdin senden korkanlara,  
Okçulara karşı açsınlar diye. --iSela

<span id="an_60:5">60:5</span> Kurtar bizi sağ elinle, yardım et,  
Sevdiklerin özgürlüğe kavuşsun diye!

<span id="an_60:6">60:6</span> Tanrı şöyle konuştu kutsal yerinde:  
‹‹Şekemi sevinçle bölüştürecek,  
Sukkot Vadisini ölçeceğim.

<span id="an_60:7">60:7</span> Gilat benimdir, Manaşşe de benim,  
Efrayim miğferim,  
Yahuda asam.

<span id="an_60:8">60:8</span> Moav yıkanma leğenim,  
Edomun üzerine çarığımı fırlatacağım,  
Filiste zaferle haykıracağım.›› fırlatılması, bir yerin sahiplenilmesi
anlamına geliyordu.

<span id="an_60:9">60:9</span> Kim beni surlu kente götürecek?  
Kim bana Edoma kadar yol gösterecek?

<span id="an_60:10">60:10</span> Ey Tanrı, sen bizi reddetmedin mi?  
Ordularımıza öncülük etmiyor musun artık?

<span id="an_60:11">60:11</span> Yardım et bize düşmana karşı,  
Çünkü boştur insan yardımı.

<span id="an_60:12">60:12</span> Tanrı'yla zafer kazanırız,  
O çiğner düşmanlarımızı.

<span id="an_61:1">61:1</span> Ey Tanrı, yakarışımı işit,  
Duama kulak ver!

<span id="an_61:2">61:2</span> Sana seslenirim yeryüzünün öbür
ucundan,  
Yüreğime hüzün çökünce. Erişemeyeceğim yüksek bir kayaya çıkar beni,

<span id="an_61:3">61:3</span> Çünkü sen benim için sığınak,  
Düşmana karşı güçlü bir kule oldun.

<span id="an_61:4">61:4</span> Çadırında sonsuza dek oturmak  
Ve kanatlarının gölgesine sığınmak isterim. --iSela

<span id="an_61:5">61:5</span> Çünkü sen, ey Tanrı, adaklarımı duydun,  
Adından korkanların mirasını bana verdin.

<span id="an_61:6">61:6</span> Kralın günlerine gün kat,  
Yılları yüzyıllar olsun!

<span id="an_61:7">61:7</span> Tanrının huzurunda sonsuza dek tahtında
otursun;  
Onu sevgin ve sadakatinle koru!

<span id="an_61:8">61:8</span> O zaman adını hep ilahilerle öveceğim,  
Her gün adaklarımı yerine getireceğim.

<span id="an_62:1">62:1</span> Canım yalnız Tanrıda huzur bulur,  
Kurtuluşum Ondan gelir.

<span id="an_62:2">62:2</span> Tek kayam, kurtuluşum,  
Kalem Odur, asla sarsılmam.

<span id="an_62:3">62:3</span> Birini ezmek için daha ne vakte kadar  
Hep birlikte üstüne saldıracaksınız,  
Eğri bir duvara,  
Yerinden oynamış bir çite saldırır gibi?

<span id="an_62:4">62:4</span> Tek düşünceleri onu doruktan
indirmektir.  
Yalandan zevk alırlar.  
Ağızlarıyla hayırdua ederken,  
İçlerinden lanet okurlar. --iSela

<span id="an_62:5">62:5</span> Ey canım, yalnız Tanrıda huzur bul,  
Çünkü umudum Ondadır.

<span id="an_62:6">62:6</span> Tek kayam, kurtuluşum,  
Kalem Odur, sarsılmam.

<span id="an_62:7">62:7</span> Kurtuluşum ve onurum Tanrıya bağlıdır,  
Güçlü kayam, sığınağım Odur.

<span id="an_62:8">62:8</span> Ey halkım, her zaman Ona güven,  
İçini dök Ona,  
Çünkü Tanrı sığınağımızdır. --iSela

<span id="an_62:9">62:9</span> Sıradan insan ancak bir soluk,  
Soylu insansa bir yalandır.  
Tartıya konduğunda ikisi birlikte soluktan hafiftir.

<span id="an_62:10">62:10</span> Zorbalığa güvenmeyin, yağma malla
övünmeyin;  
Varlığınız artsa bile, ona gönül bağlamayın.

<span id="an_62:11">62:11</span> Tanrı bir şey söyledi,  
Ben iki şey duydum:  
Güç Tanrınındır,

<span id="an_62:12">62:12</span> Sevgi de senin, ya Rab!  
Çünkü sen herkese, yaptığının karşılığını verirsin.

<span id="an_63:1">63:1</span> Ey Tanrı, sensin benim Tanrım,  
Seni çok özlüyorum,  
Canım sana susamış,  
Kurak, yorucu, susuz bir diyarda,  
Bütün varlığımla seni arıyorum.

<span id="an_63:2">63:2</span> Kutsal yerde baktım sana,  
Gücünü, görkemini görmek için.

<span id="an_63:3">63:3</span> Senin sevgin yaşamdan iyidir,  
Bu yüzden dudaklarım seni yüceltir.

<span id="an_63:4">63:4</span> Ömrümce sana övgüler sunacağım,  
Senin adınla ellerimi kaldıracağım.

<span id="an_63:5">63:5</span> Zengin yiyeceklere doyarcasına doyacağım
sana,  
Şakıyan dudaklarla ağzım sana övgüler sunacak.

<span id="an_63:6">63:6</span> Yatağıma uzanınca seni anarım,  
Gece boyunca derin derin seni düşünürüm.

<span id="an_63:7">63:7</span> Çünkü sen bana yardımcı oldun,  
Kanatlarının gölgesinde sevincimi dile getiririm.

<span id="an_63:8">63:8</span> Canım sana sımsıkı sarılır,  
Sağ elin bana destek olur.

<span id="an_63:9">63:9</span> Ama canımı almak isteyenler,  
Yerin derinliklerine inecek,

<span id="an_63:10">63:10</span> Kılıcın ağzına atılacak,  
Çakallara yem olacak.

<span id="an_63:11">63:11</span> Kralsa Tanrı'da sevinç bulacak.  
Tanrı'nın adıyla ant içenlerin hepsi övünecek,  
Yalancıların ağzıysa kapanacak.

<span id="an_64:1">64:1</span> Ey Tanrı, kulak ver sesime yakındığım
zaman,  
Hayatımı düşman korkusundan koru.

<span id="an_64:2">64:2</span> Kötülerin gizli tasarılarından,  
O suçlu güruhun şamatasından esirge beni.

<span id="an_64:3">64:3</span> Onlar dillerini kılıç gibi bilemiş,  
Acı sözlerini ok gibi hedefe yöneltmişler,

<span id="an_64:4">64:4</span> Pusularından masum insanın üzerine atmak
için.  
Ansızın vururlar, hiç çekinmeden.

<span id="an_64:5">64:5</span> Birbirlerini kötülük yapmaya iter,  
Gizli tuzaklar tasarlarken,  
‹‹Kim görecek?›› derler.

<span id="an_64:6">64:6</span> Haksızlık yapmayı düşünür,  
‹‹Kusursuz bir plan yaptık!›› derler.  
İnsanın içi ve yüreği derin bir sırdır, bilinmez.

<span id="an_64:7">64:7</span> Ama Tanrı onlara ok atacak,  
Ansızın yaralanacaklar.

<span id="an_64:8">64:8</span> Dilleri yüzünden yıkıma uğrayacaklar,  
Hallerini gören herkes alayla baş sallayacak.

<span id="an_64:9">64:9</span> Bütün insanlar korkuya kapılacak,  
Tanrının işini duyuracak,  
Onun yaptıkları üzerinde düşünecekler.

<span id="an_64:10">64:10</span> Doğru insan RAB'de sevinç bulacak,  
O'na sığınacak,  
Bütün temiz yürekliler O'nu övecek.

<span id="an_65:1">65:1</span> Ey Tanrı, Siyonda seni övgü bekliyor,  
Yerine getirilecek sana adanan adaklar. Masoretik metin ‹‹Senin için
sessizlik övgü››.

<span id="an_65:2">65:2</span> Ey sen, duaları işiten,  
Bütün insanlar sana gelecek.

<span id="an_65:3">65:3</span> Suçlarımızın altında ezildik,  
Ama sen isyanlarımızı bağışlarsın.

<span id="an_65:4">65:4</span> Ne mutlu avlularında otursun diye  
Seçip kendine yaklaştırdığın kişiye!  
Evinin, kutsal tapınağının  
Nimetlerine doyacağız.

<span id="an_65:5">65:5</span> Ey bizi kurtaran Tanrı,  
Müthiş işler yaparak  
Zaferle yanıtlarsın bizi.  
Sen yeryüzünün dört bucağında,  
Uzak denizlerdekilerin umudusun;

<span id="an_65:6">65:6</span> Kudret kuşanan,  
Gücüyle dağları kuran,

<span id="an_65:7">65:7</span> Denizlerin kükremesini,  
Dalgaların gümbürtüsünü,  
Halkların kargaşasını yatıştıran sensin.

<span id="an_65:8">65:8</span> Dünyanın öbür ucunda yaşayanlar  
Korkuya kapılır senin belirtilerin karşısında.  
Doğudan batıya kadar insanlara  
Sevinç çığlıkları attırırsın.

<span id="an_65:9">65:9</span> Toprağa bakar, çok verimli kılarsın,  
Onu zenginliğe boğarsın.  
Ey Tanrı, ırmakların suyla doludur,  
İnsanlara tahıl sağlarsın,  
Çünkü sen toprağı şöyle hazırlarsın:

<span id="an_65:10">65:10</span> Sabanın açtığı yarıkları bolca sular,  
Sırtlarını düzlersin.  
Yağmurla toprağı yumuşatır,  
Ürünlerine bereket katarsın.

<span id="an_65:11">65:11</span> İyiliklerinle yılı taçlandırırsın,  
Arabalarının geçtiği yollardan bolluk akar,

<span id="an_65:12">65:12</span> Otlaklar yeşillenir,  
Tepeler sevince bürünür,

<span id="an_65:13">65:13</span> Çayırlar sürülerle bezenir,  
Vadiler ekinle örtünür,  
Sevinçten haykırır, ezgi söylerler.

<span id="an_66:1">66:1</span> Ey yeryüzündeki bütün insanlar,  
Tanrıya sevinç çığlıkları atın!

<span id="an_66:2">66:2</span> Adının yüceliğine ilahiler söyleyin,  
Ona görkemli övgüler sunun!

<span id="an_66:3">66:3</span> ‹‹Ne müthiş işlerin var!›› deyin
Tanrıya,  
‹‹Öyle büyük gücün var ki,  
Düşmanların eğiliyor önünde.

<span id="an_66:4">66:4</span> Bütün yeryüzü sana tapınıyor,  
İlahiler okuyor, adını ilahilerle övüyor.›› --iSela

<span id="an_66:5">66:5</span> Gelin, bakın Tanrının neler yaptığına!  
Ne müthiş işler yaptı insanlar arasında:

<span id="an_66:6">66:6</span> Denizi karaya çevirdi,  
Atalarımız yaya geçtiler ırmaktan.  
Yaptığına sevindik orada.

<span id="an_66:7">66:7</span> Kudretiyle sonsuza dek egemenlik sürer,  
Gözleri ulusları süzer;  
Başkaldıranlar gurura kapılmasın! --iSela

<span id="an_66:8">66:8</span> Ey halklar, Tanrımıza şükredin,  
Övgülerini duyurun.

<span id="an_66:9">66:9</span> Hayatımızı koruyan,  
Ayaklarımızın kaymasına izin vermeyen Odur.

<span id="an_66:10">66:10</span> Sen bizi sınadın, ey Tanrı,  
Gümüş arıtır gibi arıttın.

<span id="an_66:11">66:11</span> Ağa düşürdün bizi,  
Sırtımıza ağır yük vurdun.

<span id="an_66:12">66:12</span> İnsanları başımıza çıkardın,  
Ateşten, sudan geçtik.  
Ama sonra bizi bolluğa kavuşturdun.

<span id="an_66:13">66:13</span> Yakmalık sunularla evine gireceğim,  
Adaklarımı yerine getireceğim,

<span id="an_66:14">66:14</span> Sıkıntı içindeyken dudaklarımdan
dökülen,  
Ağzımdan çıkan adakları.

<span id="an_66:15">66:15</span> Yakılan koçların dumanıyla semiz
hayvanlardan  
Sana yakmalık sunular sunacağım,  
Tekeler, sığırlar kurban edeceğim. --iSela

<span id="an_66:16">66:16</span> Gelin, dinleyin, ey sizler, Tanrıdan
korkanlar,  
Benim için neler yaptığını size anlatayım.

<span id="an_66:17">66:17</span> Ağzımla Ona yakardım,  
Övgüsü dilimden düşmedi.

<span id="an_66:18">66:18</span> Yüreğimde kötülüğe yer verseydim,  
Rab beni dinlemezdi.

<span id="an_66:19">66:19</span> Oysa Tanrı dinledi beni,  
Kulak verdi duamın sesine.

<span id="an_66:20">66:20</span> Övgüler olsun Tanrı'ya,  
Çünkü duamı geri çevirmedi,  
Sevgisini benden esirgemedi.

<span id="an_67:1">67:1</span> Tanrı bize lütfetsin, bolluk versin,  
Yüzünün ışığı üzerimize parlasın. --iSela

<span id="an_67:2">67:2</span> Öyle ki, yeryüzünde yolun,  
Bütün uluslar arasında kurtarıcı gücün bilinsin.

<span id="an_67:3">67:3</span> Halklar sana şükretsin, ey Tanrı,  
Bütün halklar sana şükretsin!

<span id="an_67:4">67:4</span> Uluslar sevinsin, sevinçten çığlık
atsın,  
Çünkü sen halkları adaletle yargılarsın,  
Yeryüzündeki uluslara yol gösterirsin. --iSela

<span id="an_67:5">67:5</span> Halklar sana şükretsin, ey Tanrı,  
Bütün halklar sana şükretsin!

<span id="an_67:6">67:6</span> Toprak ürününü verdi,  
Tanrı, Tanrımız, bizi bolluğa kavuştursun.

<span id="an_67:7">67:7</span> Tanrı bize bolluk versin,  
Dünyanın dört bucağındakiler O'ndan korksun!

<span id="an_68:1">68:1</span> Kalksın Tanrı, dağılsın düşmanları,  
Kaçsın önünden Ondan nefret edenler!

<span id="an_68:2">68:2</span> Dağıtsın onları dağılan duman gibi;  
Ateşin karşısında eriyen balmumu gibi  
Yok olsun kötüler Tanrının önünde!

<span id="an_68:3">68:3</span> Ancak doğrular sevinsin,  
Bayram etsinler Tanrının önünde,  
Neşeyle coşsunlar.

<span id="an_68:4">68:4</span> Tanrıya ezgiler söyleyin, adını
ilahilerle övün,  
Çölleri geçecek biniciye yol hazırlayın;  
Onun adı RABdir, bayram edin önünde! ‹‹Bulutlara binmiş olana ezgiler
sunun››.

<span id="an_68:5">68:5</span> Kutsal konutundaki Tanrı,  
Öksüzlerin babası, dul kadınların savunucusudur.

<span id="an_68:6">68:6</span> Tanrı kimsesizlere ev verir,  
Tutsakları özgürlüğe ve gönence kavuşturur,  
Ama başkaldıranlar kurak yerde oturur.

<span id="an_68:7">68:7</span> Ey Tanrı, sen halkına öncülük
ettiğinde,  
Çölde yürüdüğünde, --iSela

<span id="an_68:8">68:8</span> Yer sarsıldı,  
Göklerden yağmur boşandı Tanrının önünde,  
Sina Dağı sarsıldı  
Tanrının, İsrailin Tanrısının önünde.

<span id="an_68:9">68:9</span> Bol yağmurlar yağdırdın, ey Tanrı,  
Canlandırdın yorgun düşen yurdunu.

<span id="an_68:10">68:10</span> Halkın oraya yerleşti,  
İyiliğinle mazlumların geçimini sağladın, ey Tanrı.

<span id="an_68:11">68:11</span> Rab buyruk verdi,  
Büyük bir kadın topluluğu duyurdu müjdeyi:

<span id="an_68:12">68:12</span> ‹‹Kaçıyor, kaçıyor orduların
kralları!  
Evi bekleyen kadınlar ganimeti paylaşıyor.

<span id="an_68:13">68:13</span> Ağılların arasında uyurken,  
Kanatları gümüş, tüyleri pırıl pırıl altınla kaplı  
Bir güvercine benzersiniz.››

<span id="an_68:14">68:14</span> Her Şeye Gücü Yeten, kralları
dağıtırken,  
Sanki Salmon Dağına kar yağıyordu.

<span id="an_68:15">68:15</span> Ey Başan Dağı, Tanrı Dağı!  
Ey Başan Dağı, dorukları ulu dağ!

<span id="an_68:16">68:16</span> Ey ulu dağlar, niçin yan gözle
bakıyorsunuz  
Tanrının yerleşmek için seçtiği dağa?  
Evet, RAB orada sonsuza dek oturacaktır.

<span id="an_68:17">68:17</span> Tanrının savaş arabaları sayısızdır,  
Rab kutsallık içinde Sinadan geldi.

<span id="an_68:18">68:18</span> Sen yükseğe çıktın, tutsakları peşine
taktın,  
İnsanlardan, başkaldıranlardan bile armağanlar aldın,  
Oraya yerleşmek için, ya RAB Tanrı.

<span id="an_68:19">68:19</span> Her gün yükümüzü taşıyan Rabbe,  
Bizi kurtaran Tanrıya övgüler olsun. --iSela

<span id="an_68:20">68:20</span> Tanrımız kurtarıcı bir Tanrıdır,  
Ölümden kurtarış yalnız Egemen RABbe özgüdür.

<span id="an_68:21">68:21</span> Kuşkusuz Tanrı düşmanlarının başını,  
Suçlu yaşayanların kıllı kafasını ezer.

<span id="an_68:22">68:22</span> Rab, ‹‹Onları Başandan,  
Denizin derinliklerinden geri getireceğim›› der,

<span id="an_68:23">68:23</span> ‹‹Öyle ki, ayaklarını düşmanlarının
kanına batırasın,  
Köpeklerinin dili de onlardan payını alsın.››

<span id="an_68:24">68:24</span> Ey Tanrı, senin zafer alayını,  
Tanrımın, Kralımın kutsal yere törenle gelişini gördüler:

<span id="an_68:25">68:25</span> Başta okuyucular, arkada çalgıcılar,  
Ortada tef çalan genç kızlar.

<span id="an_68:26">68:26</span> ‹‹Ey sizler, İsrail soyundan
gelenler,  
Toplantılarınızda Tanrıya, RABbe övgüler sunun!››

<span id="an_68:27">68:27</span> Önde en küçük oymak Benyamin,  
Kalabalık halinde Yahuda önderleri,  
Zevulun ve Naftali önderleri oradalar!

<span id="an_68:28">68:28</span> Ey Tanrı, Yeruşalimdeki tapınağından
göster gücünü,  
Bizim için kullandığın gücünü, ey Tanrı.  
Krallar sana armağanlar sunacak.

<span id="an_68:30">68:30</span> Azarla kamışlar arasında yaşayan
hayvanı,  
Halkların buzağılarıyla boğalar sürüsünü,  
Çiğne ayaklarınla gümüşe gönül verenleri,  
Dağıt savaştan zevk alan halkları! boğalar›› ise irili ufaklı ulusları
simgelemektedir.

<span id="an_68:31">68:31</span> Mısırdan elçiler gelecek,  
Kûşlular ellerini Tanrıya doğru kaldırıverecek.

<span id="an_68:32">68:32</span> Ey yeryüzünün krallıkları, Tanrıya
ezgiler söyleyin,  
İlahilerle övün Rabbi, --iSela

<span id="an_68:33">68:33</span> Göklere, kadim göklere binmiş olanı.  
İşte sesiyle, güçlü sesiyle gürlüyor!

<span id="an_68:34">68:34</span> Tanrının gücünü tanıyın;  
Onun yüceliği İsrailin üzerinde,  
Gücü göklerdedir.

<span id="an_68:35">68:35</span> Ne heybetlisin, ey Tanrı,
tapınağında!  
İsrail'in Tanrısı'na,  
Halkına güç, kudret veren Tanrı'ya övgüler olsun!

<span id="an_69:1">69:1</span> Kurtar beni, ey Tanrı,  
Sular boyuma ulaştı.

<span id="an_69:2">69:2</span> Dipsiz batağa gömülüyorum,  
Basacak yer yok.  
Derin sulara battım,  
Sellere kapıldım.

<span id="an_69:3">69:3</span> Tükendim feryat etmekten,  
Boğazım kurudu;  
Gözlerimin feri sönüyor  
Tanrımı beklemekten.

<span id="an_69:4">69:4</span> Yok yere benden nefret edenler  
Saçlarımdan daha çok.  
Kalabalıktır canıma kasteden haksız düşmanlarım.  
Çalmadığım malı nasıl geri verebilirim?

<span id="an_69:5">69:5</span> Akılsızlığımı biliyorsun, ey Tanrı,  
Suçlarım senden gizli değil.

<span id="an_69:6">69:6</span> Ya Rab, Her Şeye Egemen RAB,  
Utanmasın sana umut bağlayanlar benim yüzümden!  
Ey İsrailin Tanrısı,  
Benim yüzümden sana yönelenler rezil olmasın!

<span id="an_69:7">69:7</span> Senin uğruna hakarete katlandım,  
Utanç kapladı yüzümü.

<span id="an_69:8">69:8</span> Kardeşlerime yabancı,  
Annemin öz oğullarına uzak kaldım.

<span id="an_69:9">69:9</span> Çünkü evin için gösterdiğim gayret beni
yiyip bitirdi,  
Sana edilen hakaretlere ben uğradım.

<span id="an_69:10">69:10</span> Oruç tutup ağlayınca,  
Yine hakarete uğradım.

<span id="an_69:11">69:11</span> Çula büründüğüm zaman  
Alay konusu oldum.

<span id="an_69:12">69:12</span> Kent kapısında oturanlar beni
çekiştiriyor,  
Sarhoşların türküsü oldum.

<span id="an_69:13">69:13</span> Ama benim duam sanadır, ya RAB.  
Ey Tanrı, sevginin bolluğuyla,  
Güvenilir kurtarışınla uygun gördüğünde  
Yanıtla beni.

<span id="an_69:14">69:14</span> Beni çamurdan kurtar,  
İzin verme batmama;  
Benden nefret edenlerden,  
Derin sulardan kurtulayım.

<span id="an_69:15">69:15</span> Seller beni sürüklemesin,  
Engin beni yutmasın,  
Ölüm çukuru ağzını üstüme kapamasın.

<span id="an_69:16">69:16</span> Yanıt ver bana, ya RAB,  
Çünkü sevgin iyidir.  
Yüzünü çevir bana büyük merhametinle!

<span id="an_69:17">69:17</span> Kulundan yüzünü gizleme,  
Çünkü sıkıntıdayım, hemen yanıtla beni!

<span id="an_69:18">69:18</span> Yaklaş bana, kurtar canımı,  
Al başımdan düşmanlarımı.

<span id="an_69:19">69:19</span> Bana nasıl hakaret edildiğini,  
Utandığımı, rezil olduğumu biliyorsun;  
Düşmanlarımın hepsi senin önünde.

<span id="an_69:20">69:20</span> Hakaret kalbimi kırdı, dertliyim,  
Acılarımı paylaşacak birini bekledim, çıkmadı,  
Avutacak birini aradım, bulamadım.

<span id="an_69:21">69:21</span> Yiyeceğime zehir kattılar,  
Sirke içirdiler susadığımda.

<span id="an_69:22">69:22</span> Önlerindeki sofra tuzak olsun onlara,  
Yandaşları için kapan olsun!

<span id="an_69:23">69:23</span> Gözleri kararsın, göremesinler!  
Bellerini hep bükük tut!

<span id="an_69:24">69:24</span> Gazabını yağdır üzerlerine,  
Öfkenin ateşi yapışsın yakalarına!

<span id="an_69:25">69:25</span> Issız kalsın konakları,  
Çadırlarında oturan olmasın!

<span id="an_69:26">69:26</span> Çünkü senin vurduğun insanlara
zulmediyor,  
Yaraladığın insanların acısını konuşuyorlar.

<span id="an_69:27">69:27</span> Ceza yağdır başlarına,  
Senin tarafından aklanmasınlar!

<span id="an_69:28">69:28</span> Yaşam kitabından silinsin adları,  
Doğrularla yan yana yazılmasınlar!

<span id="an_69:29">69:29</span> Bense ezilmiş ve kederliyim,  
Senin kurtarışın, ey Tanrı, bana bir kale olsun!

<span id="an_69:30">69:30</span> Tanrının adını ezgilerle öveceğim,  
Şükranlarımla Onu yücelteceğim.

<span id="an_69:31">69:31</span> RABbi bir öküzden,  
Boynuzlu, tırnaklı bir boğadan  
Daha çok hoşnut eder bu.

<span id="an_69:32">69:32</span> Mazlumlar bunu görünce sevinsin,  
Ey Tanrıya yönelen sizler, yüreğiniz canlansın.

<span id="an_69:33">69:33</span> Çünkü RAB yoksulları işitir,  
Kendi tutsak halkını hor görmez.

<span id="an_69:34">69:34</span> Ona övgüler sunun, ey yer, gök,  
Denizler ve onlardaki bütün canlılar!

<span id="an_69:35">69:35</span> Çünkü Tanrı Siyonu kurtaracak,  
Yahuda kentlerini onaracak;  
Halk oraya yerleşip sahibi olacak.

<span id="an_69:36">69:36</span> Kullarının çocukları orayı miras
alacak,  
O'nun adını sevenler orada oturacak.

<span id="an_70:1">70:1</span> Ey Tanrı, kurtar beni!  
Yardımıma koş, ya RAB!

<span id="an_70:2">70:2</span> Utansın canımı almaya çalışanlar,  
Yüzleri kızarsın!  
Geri dönsün zararımı isteyenler,  
Rezil olsunlar!

<span id="an_70:3">70:3</span> Bana, ‹‹Oh! Oh!›› çekenler  
Geri çekilsin utançlarından!

<span id="an_70:4">70:4</span> Sende neşe ve sevinç bulsun  
Bütün sana yönelenler!  
‹‹Tanrı yücedir!›› desin hep  
Senin kurtarışını özleyenler!

<span id="an_70:5">70:5</span> Bense, mazlum ve yoksulum,  
Ey Tanrı, yardımıma koş!  
Yardımcım ve kurtarıcım sensin,  
Geç kalma, ya RAB!

<span id="an_71:1">71:1</span> Ya RAB, sana sığınıyorum,  
Utandırma beni hiçbir zaman!

<span id="an_71:2">71:2</span> Adaletinle kurtar beni, tehlikeden
uzaklaştır,  
Kulak ver bana, kurtar beni!

<span id="an_71:3">71:3</span> Sığınacak kayam ol,  
Her zaman başvurabileceğim;  
Buyruk ver, kurtulayım,  
Çünkü kayam ve kalem sensin.

<span id="an_71:4">71:4</span> Ey Tanrım, kurtar beni  
Kötünün elinden, haksızın, gaddarın pençesinden!

<span id="an_71:5">71:5</span> Çünkü umudum sensin, ey Egemen RAB,  
Gençliğimden beri dayanağım sensin.

<span id="an_71:6">71:6</span> Doğduğum günden beri sana güveniyorum,  
Beni ana rahminden çıkaran sensin.  
Övgülerim hep sanadır.

<span id="an_71:7">71:7</span> Birçokları için iyi bir örnek oldum,  
Çünkü sen güçlü sığınağımsın.

<span id="an_71:8">71:8</span> Ağzımdan sana övgü eksilmez,  
Gün boyu yüceliğini anarım.

<span id="an_71:9">71:9</span> Yaşlandığımda beni reddetme,  
Gücüm tükendiğinde beni terk etme!

<span id="an_71:10">71:10</span> Çünkü düşmanlarım benden söz ediyor,  
Beni öldürmek isteyenler birbirine danışıyor,

<span id="an_71:11">71:11</span> ‹‹Tanrı onu terk etti›› diyorlar,  
‹‹Kovalayıp yakalayın,  
Kurtaracak kimsesi yok!››

<span id="an_71:12">71:12</span> Ey Tanrı, benden uzak durma,  
Tanrım, yardımıma koş!

<span id="an_71:13">71:13</span> Utansın, yok olsun beni suçlayanlar,  
Utanca, rezalete bürünsün kötülüğümü isteyenler.

<span id="an_71:14">71:14</span> Ama ben her zaman umutluyum,  
Sana övgü üstüne övgü dizeceğim.

<span id="an_71:15">71:15</span> Gün boyu senin zaferini,  
Kurtarışını anlatacağım,  
Ölçüsünü bilmesem de.

<span id="an_71:16">71:16</span> Ey Egemen RAB, gelip yiğitliklerini,  
Senin, yalnız senin zaferini duyuracağım.

<span id="an_71:17">71:17</span> Ey Tanrı, çocukluğumdan beri beni sen
yetiştirdin,  
Senin harikalarını hâlâ anlatıyorum.

<span id="an_71:18">71:18</span> Yaşlanıp saçlarıma ak düşse bile  
Terk etme beni, ey Tanrı,  
Gücünü gelecek kuşağa,  
Kudretini sonrakilere anlatana dek.

<span id="an_71:19">71:19</span> Ey Tanrı, doğruluğun göklere
erişiyor,  
Büyük işler yaptın,  
Senin gibisi var mı, ey Tanrı?

<span id="an_71:20">71:20</span> Sen ki, bana birçok kötü sıkıntı
gösterdin,  
Bana yeniden yaşam verecek,  
Beni toprağın derinliklerinden çıkaracaksın.

<span id="an_71:21">71:21</span> Saygınlığımı artıracak,  
Yine beni avutacaksın.

<span id="an_71:22">71:22</span> Ben de seni,  
Senin sadakatini çenkle öveceğim, ey Tanrım,  
Lir çalarak seni ilahilerle öveceğim,  
Ey İsrailin Kutsalı!

<span id="an_71:23">71:23</span> Seni ilahilerle överken,  
Dudaklarımla, varlığımla sevincimi dile getireceğim,  
Çünkü sen beni kurtardın.

<span id="an_71:24">71:24</span> Dilim gün boyu senin zaferinden söz
edecek,  
Çünkü kötülüğümü isteyenler  
Utanıp rezil oldu.

<span id="an_72:1">72:1</span> Ey Tanrı, adaletini krala,  
Doğruluğunu kral oğluna armağan et.

<span id="an_72:2">72:2</span> Senin halkını doğrulukla,  
Mazlum kullarını adilce yargılasın!

<span id="an_72:3">72:3</span> Dağlar, tepeler,  
Halka adilce gönenç getirsin!

<span id="an_72:4">72:4</span> Mazlumlara hakkını versin,  
Yoksulların çocuklarını kurtarsın,  
Zalimleriyse ezsin!

<span id="an_72:5">72:5</span> Güneş ve ay durdukça,  
Kral kuşaklar boyunca yaşasın; metin ‹‹Kuşaklar boyunca senden
korksunlar.››

<span id="an_72:6">72:6</span> Yeni biçilmiş çayıra düşen yağmur gibi,  
Toprağı sulayan bereketli yağmurlar gibi olsun!

<span id="an_72:7">72:7</span> Onun günlerinde doğruluk serpilip
gelişsin,  
Ay ışıdığı sürece esenlik artsın!

<span id="an_72:8">72:8</span> Egemenlik sürsün denizden denize,  
Fırattan yeryüzünün ucuna dek!

<span id="an_72:9">72:9</span> Çöl kabileleri diz çöksün önünde,  
Düşmanları toz yalasın.

<span id="an_72:10">72:10</span> Tarşişin ve kıyı ülkelerinin kralları  
Ona haraç getirsin,  
Saba ve Seva kralları armağanlar sunsun!

<span id="an_72:11">72:11</span> Bütün krallar önünde yere kapansın,  
Bütün uluslar ona kulluk etsin!

<span id="an_72:12">72:12</span> Çünkü yardım isteyen yoksulu,  
Dayanağı olmayan düşkünü o kurtarır.

<span id="an_72:13">72:13</span> Yoksula, düşküne acır,  
Düşkünlerin canını kurtarır.

<span id="an_72:14">72:14</span> Baskıdan, zorbalıktan özgür kılar
onları,  
Çünkü onun gözünde onların kanı değerlidir.

<span id="an_72:15">72:15</span> Yaşasın kral!  
Ona Saba altını versinler;  
Durmadan dua etsinler onun için,  
Gün boyu onu övsünler!

<span id="an_72:16">72:16</span> Ülkede bol buğday olsun,  
Dağ başlarında dalgalansın!  
Başakları Lübnan gibi verimli olsun,  
Kent halkı ot gibi serpilip çoğalsın!

<span id="an_72:17">72:17</span> Kralın adı sonsuza dek yaşasın,  
Güneş durdukça adı var olsun,  
Onun aracılığıyla insanlar kutsansın,  
Bütün uluslar ‹‹Ne mutlu ona›› desin!

<span id="an_72:18">72:18</span> RAB Tanrıya, İsrailin Tanrısına övgüler
olsun,  
Harikalar yaratan yalnız Odur.

<span id="an_72:19">72:19</span> Yüce adına sonsuza dek övgüler olsun,  
Bütün yeryüzü Onun yüceliğiyle dolsun!  
Amin! Amin!

<span id="an_72:20">72:20</span> İşay oğlu Davut'un duaları burada
bitiyor.

<span id="an_73:1">73:1</span> Tanrı gerçekten İsraile,  
Yüreği temiz olanlara karşı iyidir.

<span id="an_73:2">73:2</span> Ama benim ayaklarım neredeyse
tökezlemiş,  
Adımlarım az kalsın kaymıştı.

<span id="an_73:3">73:3</span> Çünkü kötülerin gönencini gördükçe,  
Küstahları kıskanıyordum.

<span id="an_73:4">73:4</span> Onlar acı nedir bilmezler,  
Bedenleri sağlıklı ve semizdirfç. semizdir›› ya da ‹‹Ölürken acı
çekmezler, bedenleri semizdir››.

<span id="an_73:5">73:5</span> Başkalarının derdini bilmez,  
Onlar gibi çile çekmezler.

<span id="an_73:6">73:6</span> Bu yüzden gurur onların gerdanlığı,  
Zorbalık onları örten bir giysi gibidir.

<span id="an_73:7">73:7</span> Şişmanlıktan gözleri dışarı fırlar,  
İçleri kötülük kazanı gibi kaynar.

<span id="an_73:8">73:8</span> İnsanlarla eğlenir, kötü niyetle
konuşur,  
Tepeden bakar, baskıyla tehdit ederler.

<span id="an_73:9">73:9</span> Göklere karşı ağızlarını açarlar,  
Boş sözleri yeryüzünü dolaşır.

<span id="an_73:10">73:10</span> Bu yüzden halk onlardan yana döner,  
Sözlerini ağzı açık dinler.

<span id="an_73:11">73:11</span> Derler ki, ‹‹Tanrı nasıl bilir?  
Bilgisi var mı Yüceler Yücesinin?››

<span id="an_73:12">73:12</span> İşte böyledir kötüler,  
Hep tasasız, sürekli varlıklarını artırırlar.

<span id="an_73:13">73:13</span> Anlaşılan boş yere yüreğimi temiz
tutmuşum,  
Ellerimi yıkamışım suçsuzum diye.

<span id="an_73:14">73:14</span> Gün boyu içim içimi yiyor,  
Her sabah azap çekiyorum.

<span id="an_73:15">73:15</span> ‹‹Ben de onlar gibi konuşayım››
deseydim,  
Senin çocuklarına ihanet etmiş olurdum.

<span id="an_73:16">73:16</span> Bunu anlamak için düşündüğümde,  
Zor geldi bana,

<span id="an_73:17">73:17</span> Tanrının Tapınağına girene dek;  
O zaman anladım sonlarının ne olacağını.

<span id="an_73:18">73:18</span> Gerçekten onları kaygan yere koyuyor,  
Yıkıma sürüklüyorsun.

<span id="an_73:19">73:19</span> Nasıl da bir anda yok oluyor,  
Siliniveriyorlar dehşet içinde!

<span id="an_73:20">73:20</span> Uyanan birisi için rüya nasılsa,  
Sen de uyanınca, ya Rab,  
Hor göreceksin onların görüntüsünü.

<span id="an_73:21">73:21</span> Kalbim kırıldığında,  
İçim acı dolduğunda,

<span id="an_73:22">73:22</span> Akılsız ve bilgisizdim,  
Karşında bir hayvan gibi.

<span id="an_73:23">73:23</span> Yine de sürekli seninleyim,  
Sağ elimden tutarsın beni.

<span id="an_73:24">73:24</span> Öğütlerinle yol gösterir,  
Beni sonunda yüceliğe eriştirirsin.

<span id="an_73:25">73:25</span> Senden başka kimim var göklerde?  
İstemem senden başkasını yeryüzünde.

<span id="an_73:26">73:26</span> Bedenim ve yüreğim tükenebilir,  
Ama Tanrı yüreğimde güç,  
Bana düşen paydır sonsuza dek.

<span id="an_73:27">73:27</span> Kuşkusuz yok olacak senden uzak
duranlar,  
Ortadan kaldıracaksın sana vefasızlık edenleri.

<span id="an_73:28">73:28</span> Ama benim için en iyisi Tanrı'ya yakın
olmaktır;  
Bütün işlerini duyurayım diye  
Sığınak yaptım Egemen RAB'bi kendime.

<span id="an_74:1">74:1</span> Ey Tanrı, neden bizi sonsuza dek
reddettin?  
Niçin otlağının koyunlarına karşı öfken tütmekte?

<span id="an_74:2">74:2</span> Anımsa geçmişte sahiplendiğin
topluluğu,  
Kendi halkın olsun diye kurtardığın oymağı  
Ve üzerine konut kurduğun Siyon Dağını.

<span id="an_74:3">74:3</span> Yönelt adımlarını şu onarılmaz
yıkıntılara doğru,  
Düşman kutsal yerdeki her şeyi yıktı.

<span id="an_74:4">74:4</span> Düşmanların bizimle buluştuğun yerde
kükredi,  
Zafer simgesi olarak kendi bayraklarını dikti.

<span id="an_74:5">74:5</span> Gür bir ormana  
Baltayla dalar gibiydiler.

<span id="an_74:6">74:6</span> Baltayla, balyozla kırdılar,  
Bütün oymaları.

<span id="an_74:7">74:7</span> Ateşe verdiler tapınağını,  
Yerle bir edip kutsallığını bozdular  
Adının yaşadığı konutun.

<span id="an_74:8">74:8</span> İçlerinden, ‹‹Hepsini ezelim!››
dediler.  
Ülkede Tanrıyla buluşma yerlerinin tümünü yaktılar.

<span id="an_74:9">74:9</span> Artık kutsal simgelerimizi görmüyoruz,  
Peygamberler de yok oldu,  
İçimizden kimse bilmiyor ne zamana dek...

<span id="an_74:10">74:10</span> Ey Tanrı, ne zamana dek düşman sana
sövecek,  
Hasmın senin adını hor görecek?

<span id="an_74:11">74:11</span> Niçin geri çekiyorsun elini?  
Çıkar sağ elini bağrından, yok et onları!

<span id="an_74:12">74:12</span> Ama geçmişten bu yana kralım sensin, ey
Tanrı,  
Yeryüzünde kurtuluş sağladın.

<span id="an_74:13">74:13</span> Gücünle denizi yardın,  
Canavarların kafasını sularda parçaladın.

<span id="an_74:14">74:14</span> Livyatanın başlarını ezdin,  
Çölde yaşayanlara onu yem ettin.

<span id="an_74:15">74:15</span> Kaynaklar, dereler fışkırttın,  
Sürekli akan ırmakları kuruttun.

<span id="an_74:16">74:16</span> Gün senindir, gece de senin,  
Ay ve güneşi sen yerleştirdin, kastediyor.

<span id="an_74:17">74:17</span> Yeryüzünün bütün sınırlarını sen
saptadın,  
Yazı da kışı da yaratan sensin.

<span id="an_74:18">74:18</span> Anımsa, ya RAB, düşmanın sana nasıl
sövdüğünü,  
Akılsız bir halkın, adını nasıl hor gördüğünü.

<span id="an_74:19">74:19</span> Canavara teslim etme kumrunun canını,  
Asla unutma düşkün kullarının yaşamını.

<span id="an_74:20">74:20</span> Yaptığın antlaşmayı gözönüne al,  
Çünkü ülkenin her karanlık köşesi  
Zorbaların inleriyle dolmuş.

<span id="an_74:21">74:21</span> Düşkünler boynu bükük geri
çevrilmesin,  
Mazlumlar, yoksullar adına övgüler dizsin.

<span id="an_74:22">74:22</span> Kalk, ey Tanrı, davanı savun!  
Anımsa akılsızların gün boyu sana nasıl sövdüğünü!

<span id="an_74:23">74:23</span> Unutma hasımlarının yaygarasını,  
Sana başkaldıranların durmadan yükselen patırtısını!

<span id="an_75:1">75:1</span> Sana şükrederiz, ey Tanrı,  
Şükrederiz, çünkü sen yakınsın,  
Harikaların bunu gösterir.

<span id="an_75:2">75:2</span> ‹‹Belirlediğim zaman gelince,  
Doğrulukla yargılayacağım›› diyor Tanrı,

<span id="an_75:3">75:3</span> ‹‹Yeryüzü altüst olunca
üzerindekilerle,  
Ben pekiştireceğim onun direklerini. --iSela

<span id="an_75:4">75:4</span> Övünenlere, ‹Övünmeyin artık!› dedim;  
Kötülere, ‹Kaldırmayın başınızı!

<span id="an_75:5">75:5</span> Kaldırmayın başınızı!  
Tepeden konuşmayın!› ›› simgesidir).

<span id="an_75:6">75:6</span> Çünkü ne doğudan, ne batıdan,  
Ne de çöldeki dağlardan doğar yargı.

<span id="an_75:7">75:7</span> Yargıç ancak Tanrıdır,  
Birini alçaltır, birini yükseltir.

<span id="an_75:8">75:8</span> RAB elinde dolu bir kâse tutuyor,  
Köpüklü, baharat karıştırılmış şarap döküyor;  
Yeryüzünün bütün kötüleri  
Tortusuna dek yalayıp onu içiyor.

<span id="an_75:9">75:9</span> Bense sürekli duyuracağım bunu,  
Yakupun Tanrısını ilahilerle öveceğim:

<span id="an_75:10">75:10</span> ‹‹Kıracağım kötülerin bütün gücünü,  
Doğruların gücüyse yükseltilecek.››

<span id="an_76:1">76:1</span> Yahudada Tanrı bilinir,  
İsrailde adı uludur;

<span id="an_76:2">76:2</span> Konutu Şalemdedir,  
Yaşadığı yer Siyonda.

<span id="an_76:3">76:3</span> Orada kırdı alevli okları,  
Kalkanı, kılıcı, savaş silahlarını. --iSela

<span id="an_76:4">76:4</span> Işıl ışıl parıldıyorsun,  
Avı bol dağlardan daha görkemli.

<span id="an_76:5">76:5</span> Yağmaya uğradı yiğitler,  
Uykularına daldılar,  
En güçlüleri bile elini kıpırdatamaz oldu.

<span id="an_76:6">76:6</span> Ey Yakupun Tanrısı, sen kükreyince,  
Atlarla atlılar son uykularına daldılar.

<span id="an_76:7">76:7</span> Yalnız sensin korkulması gereken,  
Öfkelenince kim durabilir karşında?

<span id="an_76:8">76:8</span> Yargını göklerden açıkladın,  
Yeryüzü korkup sessizliğe büründü,

<span id="an_76:9">76:9</span> Ey Tanrı, sen yargılamaya,  
Ülkedeki mazlumları kurtarmaya kalkınca. --iSela

<span id="an_76:10">76:10</span> İnsanların gazabı bile sana övgüler
doğuruyor,  
Gazabından kurtulanları çevrene topluyorsun.

<span id="an_76:11">76:11</span> Adaklar adayın Tanrınız RABbe,  
Yerine getirin adaklarınızı,  
Armağanlar sunun korkulması gereken Tanrıya,  
Bütün çevresindekiler.

<span id="an_76:12">76:12</span> RAB önderlerin soluğunu keser,  
Korku salar yeryüzü krallarına.

<span id="an_77:1">77:1</span> Yüksek sesle Tanrıya yakarıyorum,  
Haykırıyorum beni duysun diye.

<span id="an_77:2">77:2</span> Sıkıntılı günümde Rabbe yönelir,  
Gece hiç durmadan ellerimi açarım,  
Gönlüm avunmaz bir türlü.

<span id="an_77:3">77:3</span> Tanrıyı anımsayınca inlerim,  
Düşündükçe içim daralır. --iSela

<span id="an_77:4">77:4</span> Açık tutuyorsun göz kapaklarımı,  
Sıkıntıdan konuşamıyorum.

<span id="an_77:5">77:5</span> Geçmiş günleri,  
Yıllar öncesini düşünüyorum.

<span id="an_77:6">77:6</span> Gece ilahilerimi anacağım,  
Kendi kendimle konuşacağım,  
İnceden inceye soracağım:

<span id="an_77:7">77:7</span> ‹‹Rab sonsuza dek mi bizi reddedecek?  
Lütfunu bir daha göstermeyecek mi?

<span id="an_77:8">77:8</span> Sevgisi sonsuza dek mi yok oldu?  
Sözü geçerli değil mi artık?

<span id="an_77:9">77:9</span> Tanrı unuttu mu acımayı?  
Sevecenliğinin yerini öfke mi aldı?›› --iSela

<span id="an_77:10">77:10</span> Sonra kendi kendime, ‹‹İşte benim
derdim bu!›› dedim,  
‹‹Yüceler Yücesi gücünü göstermiyor artık.››

<span id="an_77:11">77:11</span> RABbin işlerini anacağım,  
Evet, geçmişteki harikalarını anacağım.

<span id="an_77:12">77:12</span> Yaptıkları üzerinde derin derin
düşüneceğim,  
Bütün işlerinin üzerinde dikkatle duracağım.

<span id="an_77:13">77:13</span> Ey Tanrı, yolun kutsaldır!  
Hangi ilah Tanrı kadar uludur?

<span id="an_77:14">77:14</span> Harikalar yaratan Tanrı sensin,  
Halklar arasında gücünü gösterdin.

<span id="an_77:15">77:15</span> Güçlü bileğinle kendi halkını,  
Yakup ve Yusuf oğullarını kurtardın. --iSela

<span id="an_77:16">77:16</span> Sular seni görünce, ey Tanrı,  
Sular seni görünce çalkalandı,  
Enginler titredi.

<span id="an_77:17">77:17</span> Bulutlar suyunu boşalttı,  
Gökler gürledi,  
Her yanda okların uçuştu.

<span id="an_77:18">77:18</span> Kasırgada gürleyişin duyuldu,  
Şimşekler dünyayı aydınlattı,  
Yer titreyip sarsıldı.

<span id="an_77:19">77:19</span> Kendine denizde,  
Derin sularda yollar açtın,  
Ama ayak izlerin belli değildi.

<span id="an_77:20">77:20</span> Musa ve Harun'un eliyle  
Halkını bir sürü gibi güttün.

<span id="an_78:1">78:1</span> Dinle, ey halkım, öğrettiklerimi,  
Kulak ver ağzımdan çıkan sözlere.

<span id="an_78:2">78:2</span> Özdeyişlerle söze başlayacağım,  
Eski sırları anlatacağım,

<span id="an_78:3">78:3</span> Duyduğumuzu, bildiğimizi,  
Atalarımızın bize anlattığını.

<span id="an_78:4">78:4</span> Torunlarından bunları gizlemeyeceğiz;  
RABbin övgüye değer işlerini,  
Gücünü, yaptığı harikaları  
Gelecek kuşağa duyuracağız.

<span id="an_78:5">78:5</span> RAB Yakup soyuna koşullar bildirdi,  
İsraile yasa koydu.  
Bunları çocuklarına öğretsinler diye  
Atalarımıza buyruk verdi.

<span id="an_78:6">78:6</span> Öyle ki, gelecek kuşak, yeni doğacak
çocuklar bilsinler,  
Onlar da kendi çocuklarına anlatsınlar,

<span id="an_78:7">78:7</span> Tanrıya güven duysunlar,  
Tanrının yaptıklarını unutmasınlar,  
Onun buyruklarını yerine getirsinler;

<span id="an_78:8">78:8</span> Ataları gibi inatçı, başkaldırıcı,  
Yüreği kararsız,  
Tanrıya sadakatsiz bir kuşak olmasınlar.

<span id="an_78:9">78:9</span> Oklarla, yaylarla kuşanmış
Efrayimoğulları  
Savaş günü sırtlarını döndüler.

<span id="an_78:10">78:10</span> Tanrının antlaşmasına uymadılar,  
Onun yasasına göre yaşamayı reddettiler.

<span id="an_78:11">78:11</span> Unuttular Onun işlerini,  
Kendilerine gösterdiği harikaları.

<span id="an_78:12">78:12</span> Mısırda, Soan bölgesinde  
Tanrı harikalar yapmıştı atalarının önünde.

<span id="an_78:13">78:13</span> Denizi yarıp geçirmişti onları,  
Bir duvar gibi ayakta tutmuştu suları.

<span id="an_78:14">78:14</span> Gündüz bulutla,  
Gece ateş ışığıyla onlara yol göstermişti.

<span id="an_78:15">78:15</span> Çölde kayaları yarmış,  
Sanki dipsiz kaynaklardan  
Onlara kana kana su içirmişti.

<span id="an_78:16">78:16</span> Kayadan akarsular fışkırtmış,  
Suları ırmak gibi akıtmıştı.

<span id="an_78:17">78:17</span> Ama onlar çölde Yüceler Yücesine
başkaldırarak  
Günah işlemeye devam ettiler.

<span id="an_78:18">78:18</span> Canlarının çektiği yiyeceği isteyerek  
İçlerinde Tanrıyı denediler.

<span id="an_78:19">78:19</span> ‹‹Tanrı çölde sofra kurabilir mi?››
diyerek,  
Tanrıya karşı konuştular.

<span id="an_78:20">78:20</span> ‹‹Bak, kayaya vurunca sular fışkırdı,  
Dereler taştı.  
Peki, ekmek de verebilir mi,  
Et sağlayabilir mi halkına?››

<span id="an_78:21">78:21</span> RAB bunu duyunca çok öfkelendi,  
Yakupa ateş püskürdü,  
Öfkesi tırmandı İsraile karşı;

<span id="an_78:22">78:22</span> Çünkü Tanrıya inanmıyorlardı,  
Onun kurtarıcılığına güvenmiyorlardı.

<span id="an_78:23">78:23</span> Yine de RAB buyruk verdi bulutlara,  
Kapaklarını açtı göklerin;

<span id="an_78:24">78:24</span> Man yağdırdı onları beslemek için,  
Göksel tahıl verdi onlara.

<span id="an_78:25">78:25</span> Meleklerinfı ekmeğini yedi her biri,  
Doyasıya yiyecek gönderdi onlara.

<span id="an_78:26">78:26</span> Doğu rüzgarını estirdi göklerde,  
Gücüyle güney rüzgarına yol gösterdi.

<span id="an_78:27">78:27</span> Toz gibi et yağdırdı başlarına,  
Deniz kumu kadar kuş;

<span id="an_78:28">78:28</span> Ordugahlarının ortasına,  
Konakladıkları yerin çevresine düşürdü.

<span id="an_78:29">78:29</span> Yediler, tıka basa doydular,  
İsteklerini yerine getirdi Tanrı.

<span id="an_78:30">78:30</span> Ancak onlar isteklerine doymadan,  
Daha ağızları doluyken,

<span id="an_78:31">78:31</span> Tanrının öfkesi parladı üzerlerine.  
En güçlülerini öldürdü,  
Yere serdi İsrail yiğitlerini.

<span id="an_78:32">78:32</span> Yine de günah işlemeye devam ettiler,  
Onun harikalarına inanmadılar.

<span id="an_78:33">78:33</span> Bu yüzden Tanrı onların günlerini
boşluk,  
Yıllarını dehşet içinde bitirdi.

<span id="an_78:34">78:34</span> Tanrı onları öldürdükçe Ona
yönelmeye,  
İstekle Onu yeniden aramaya başlıyorlardı.

<span id="an_78:35">78:35</span> Tanrının kayaları olduğunu,  
Yüce Tanrının kurtarıcıları olduğunu anımsıyorlardı.

<span id="an_78:36">78:36</span> Oysa ağızlarıyla Ona yaltaklanıyor,  
Dilleriyle yalan söylüyorlardı.

<span id="an_78:37">78:37</span> Ona yürekten bağlı değillerdi,  
Antlaşmasına sadık kalmadılar.

<span id="an_78:38">78:38</span> Yine de Tanrı sevecendi,  
Suçlarını bağışlıyor, onları yok etmiyordu;  
Çok kez öfkesini tuttu,  
Bütün gazabını göstermedi.

<span id="an_78:39">78:39</span> Onların yalnızca insan olduğunu
anımsadı,  
Geçip giden, dönmeyen bir rüzgar gibi.

<span id="an_78:40">78:40</span> Çölde kaç kez Ona başkaldırdılar,  
Issız yerlerde Onu gücendirdiler!

<span id="an_78:41">78:41</span> Defalarca denediler Tanrıyı,  
İncittiler İsrailin Kutsalını.

<span id="an_78:42">78:42</span> Anımsamadılar Onun güçlü elini,  
Kendilerini düşmandan kurtardığı günü,

<span id="an_78:43">78:43</span> Mısırda gösterdiği belirtileri,  
Soan bölgesinde yaptığı şaşılası işleri.

<span id="an_78:44">78:44</span> Mısırın kanallarını kana çevirdi,  
Sularını içemediler.

<span id="an_78:45">78:45</span> Gönderdiği at sinekleri yedi halkı,  
Gönderdiği kurbağalar yok etti ülkeyi.

<span id="an_78:46">78:46</span> Ekinlerini tırtıllara,  
Emeklerinin ürününü çekirgelere verdi.

<span id="an_78:47">78:47</span> Asmalarını doluyla,  
Yabanıl incir ağaçlarını iri dolu taneleriyle yok etti.

<span id="an_78:48">78:48</span> Büyükbaş hayvanlarını kırgına,  
Küçükbaş hayvanlarını yıldırıma teslim etti.

<span id="an_78:49">78:49</span> Üzerlerine kızgın öfkesini,  
Gazap, hışım, bela  
Ve bir alay kötülük meleği gönderdi.

<span id="an_78:50">78:50</span> Yol verdi öfkesine,  
Canlarını ölümden esirgemedi,  
Onları salgın hastalığın pençesine düşürdü.

<span id="an_78:51">78:51</span> Mısırda bütün ilk doğanları,  
Hamın çadırlarında bütün ilk çocukları vurdu.

<span id="an_78:52">78:52</span> Kendi halkını davar gibi götürdü,  
Çölde onları bir sürü gibi güttü.

<span id="an_78:53">78:53</span> Onlara güvenlik içinde yol gösterdi,
korkmadılar;  
Düşmanlarınıysa deniz yuttu.

<span id="an_78:54">78:54</span> Böylece onları kendi kutsal
topraklarının sınırına,  
Sağ elinin kazandığı dağlık bölgeye getirdi.

<span id="an_78:55">78:55</span> Önlerinden ulusları kovdu,  
Mülk olarak topraklarını  
İsrail oymakları arasında bölüştürdü.  
Halkını konutlarına yerleştirdi.

<span id="an_78:56">78:56</span> Ama onlar yüce Tanrıyı denediler,  
Ona başkaldırdılar,  
Koşullarına uymadılar.

<span id="an_78:57">78:57</span> Döneklik edip ataları gibi ihanet
ettiler,  
Güvenilmez bir yay gibi bozuk çıktılar.

<span id="an_78:58">78:58</span> Puta taptıkları yerlerle Onu
kızdırdılar,  
Putlarıyla Onu kıskandırdılar.

<span id="an_78:59">78:59</span> Tanrı bunları duyunca çok öfkelendi,  
İsraili büsbütün reddetti.

<span id="an_78:60">78:60</span> İnsanlar arasında kurduğu çadırı,  
Şilodaki konutunu terk etti.

<span id="an_78:61">78:61</span> Kudretini tutsaklığa,  
Görkemini düşman eline teslim etti. Antlaşma Sandığını kastetmektedir.

<span id="an_78:62">78:62</span> Halkını kılıç önüne sürdü,  
Öfkesini kendi halkından çıkardı.

<span id="an_78:63">78:63</span> Gençlerini ateş yuttu,  
Kızlarına düğün türküsü söylenmez oldu.

<span id="an_78:64">78:64</span> Kâhinleri kılıç altında öldü,  
Dul kadınları ağlayamadı.

<span id="an_78:65">78:65</span> O zaman Rab uykudan uyanır gibi,  
Şarabın rehavetinden ayılan bir yiğit gibi oldu.

<span id="an_78:66">78:66</span> Düşmanlarını püskürttü,  
Onları sonsuz utanca boğdu.

<span id="an_78:67">78:67</span> Tanrı Yusuf soyunu reddetti,  
Efrayim oymağını seçmedi;

<span id="an_78:68">78:68</span> Ancak Yahuda oymağını,  
Sevdiği Siyon Dağını seçti.

<span id="an_78:69">78:69</span> Tapınağını doruklar gibi,  
Sonsuzluk için kurduğu yeryüzü gibi yaptı.

<span id="an_78:70">78:70</span> Kulu Davutu seçti,  
Onu koyun ağılından aldı.

<span id="an_78:71">78:71</span> Halkı Yakupu, kendi halkı İsraili
gütmek için,  
Onu yavru kuzuların ardından getirdi.

<span id="an_78:72">78:72</span> Böylece Davut onlara dürüstçe çobanlık
etti,  
Becerikli elleriyle onlara yol gösterdi.

<span id="an_79:1">79:1</span> Ey Tanrı, uluslar senin yurduna
saldırdı,  
Kutsal tapınağını kirletti,  
Yeruşalimi taş yığınına çevirdi.

<span id="an_79:2">79:2</span> Kullarının ölülerini yem olarak yırtıcı
kuşlara,  
Sadık kullarının etini yabanıl hayvanlara verdiler.

<span id="an_79:3">79:3</span> Kanlarını su gibi akıttılar Yeruşalimin
çevresine,  
Onları gömecek kimse yok.

<span id="an_79:4">79:4</span> Komşularımıza yüzkarası,  
Çevremizdekilere eğlence ve oyuncak olduk.

<span id="an_79:5">79:5</span> Ne zamana dek, ya RAB?  
Sonsuza dek mi sürecek öfken,  
Alev gibi yanan kıskançlığın?

<span id="an_79:6">79:6</span> Öfkeni seni tanımayan ulusların,  
Adını anmayan ülkelerin üzerine dök.

<span id="an_79:7">79:7</span> Çünkü onlar Yakup soyunu yiyip
bitirdiler,  
Yurdunu viraneye çevirdiler.

<span id="an_79:8">79:8</span> Atalarımızın suçlarını artık önümüze
sürme,  
Sevecenliğini hemen göster bize,  
Çünkü tükendikçe tükendik.

<span id="an_79:9">79:9</span> Yardım et bize yüce adın uğruna, ey bizi
kurtaran Tanrı,  
Kurtar bizi adın uğruna, bağışla günahlarımızı!

<span id="an_79:10">79:10</span> Niçin uluslar, ‹‹Nerede onların
Tanrısı?›› diye konuşsun,  
Kullarının dökülen kanının öcünü alacağını bilsinler,  
Gözlerimizle bunu görelim!

<span id="an_79:11">79:11</span> Tutsakların iniltisi senin katına
erişsin,  
Koru büyük gücünle ölüme mahkûm olanları.

<span id="an_79:12">79:12</span> Komşularımızın sana ettikleri
hakareti  
Yedi kat iade et bağırlarına, ya Rab!

<span id="an_79:13">79:13</span> Bizler, kendi halkın, otlağının
koyunları  
Sonsuza dek şükredeceğiz sana,  
Kuşaklar boyunca övgülerini dilimizden düşürmeyeceğiz.

<span id="an_80:1">80:1</span> Kulak ver, ey İsrailin çobanı,  
Ey Yusufu bir sürü gibi güden,  
Keruvlar arasında taht kuran,  
Saç ışığını,

<span id="an_80:2">80:2</span> Efrayim, Benyamin, Manaşşe önünde  
Uyandır gücünü,  
Gel, kurtar bizi!

<span id="an_80:3">80:3</span> Bizi eski halimize kavuştur, ey Tanrı,  
Yüzünün ışığıyla aydınlat, kurtulalım!

<span id="an_80:4">80:4</span> Ya RAB, Her Şeye Egemen Tanrı,  
Ne zamana dek halkının dualarına ateş püsküreceksin?

<span id="an_80:5">80:5</span> Onlara ekmek yerine gözyaşı verdin,  
Ölçekler dolusu gözyaşı içirdin.

<span id="an_80:6">80:6</span> Kavga nedeni ettin bizi komşularımıza,  
Düşmanlarımız alay ediyor bizimle.

<span id="an_80:7">80:7</span> Bizi eski halimize kavuştur,  
Ey Her Şeye Egemen Tanrı,  
Yüzünün ışığıyla aydınlat, kurtulalım!

<span id="an_80:8">80:8</span> Mısırdan bir asma çubuğu getirdin,  
Ulusları kovup onu diktin.

<span id="an_80:9">80:9</span> Onun için toprağı hazırladın,  
Kök saldı, bütün ülkeye yayıldı.

<span id="an_80:10">80:10</span> Gölgesi dağları,  
Dalları koca sedir ağaçlarını kapladı.

<span id="an_80:11">80:11</span> Sürgünleri Akdenize,  
Filizleri Fırata dek uzandı.

<span id="an_80:12">80:12</span> Niçin yıktın bağın duvarlarını?  
Yoldan geçen herkes üzümünü koparıyor,

<span id="an_80:13">80:13</span> Orman domuzları onu yoluyor,  
Yabanıl hayvanlar onunla besleniyor.

<span id="an_80:14">80:14</span> Ey Her Şeye Egemen Tanrı, ne olur, dön
bize!  
Göklerden bak ve gör,  
İlgilen bu asmayla.

<span id="an_80:15">80:15</span> İlgilen sağ elinin diktiği filizle,  
Kendine seçtiğin oğulla!

<span id="an_80:16">80:16</span> Asman kesilmiş, yakılmış,  
Öfkeli bakışların yok etsin düşmanlarını!

<span id="an_80:17">80:17</span> Elin, sağ kolun olan adamın üzerinde,  
Kendine seçtiğin insanın üzerinde olsun!

<span id="an_80:18">80:18</span> O zaman senden asla ayrılmayacağız;  
Yaşam ver bize, adını analım!

<span id="an_80:19">80:19</span> Ya RAB, ey Her Şeye Egemen Tanrı,  
Bizi eski halimize kavuştur,  
Yüzünün ışığıyla aydınlat, kurtulalım!

<span id="an_81:1">81:1</span> Sevincinizi dile getirin gücümüz olan
Tanrıya,  
Sevinç çığlıkları atın Yakupun Tanrısına!

<span id="an_81:2">81:2</span> Çalgıya başlayın, tef çalın,  
Tatlı sesli lir ve çenk çınlatın.

<span id="an_81:3">81:3</span> Yeni Ayda, dolunayda,  
Boru çalın bayram günümüzde.

<span id="an_81:4">81:4</span> Çünkü bu İsrail için bir kuraldır,  
Yakupun Tanrısının ilkesidir.

<span id="an_81:5">81:5</span> Tanrı Mısıra karşı yürüdüğünde,  
Yusuf soyuna koydu bu koşulu. Orada tanımadığım bir ses işittim:

<span id="an_81:6">81:6</span> ‹‹Sırtındaki yükü kaldırdım,  
Ellerin küfeden kurtuldu›› diyordu,

<span id="an_81:7">81:7</span> ‹‹Sıkıntıya düşünce seslendin, seni
kurtardım,  
Gök gürlemesinin ardından sana yanıt verdim,  
Meriva sularında seni sınadım. --iSela

<span id="an_81:8">81:8</span> ‹‹Dinle, ey halkım, seni uyarıyorum;  
Ey İsrail, keşke beni dinlesen!

<span id="an_81:9">81:9</span> Aranızda yabancı ilah olmasın,  
Başka bir ilaha tapmayın!

<span id="an_81:10">81:10</span> Seni Mısırdan çıkaran  
Tanrın RAB benim.  
Ağzını iyice aç, doldurayım!

<span id="an_81:11">81:11</span> ‹‹Ama halkım sesimi dinlemedi,  
İsrail bana boyun eğmek istemedi.

<span id="an_81:12">81:12</span> Ben de onları inatçı yürekleriyle baş
başa bıraktım,  
Bildikleri gibi yaşasınlar diye.

<span id="an_81:13">81:13</span> Keşke halkım beni dinleseydi,  
İsrail yollarımda yürüseydi!

<span id="an_81:14">81:14</span> Düşmanlarını hemen yere serer,  
Hasımlarına el kaldırırdım!

<span id="an_81:15">81:15</span> Benden nefret edenler bana boyun
eğerdi,  
Bu böyle sonsuza dek sürerdi.

<span id="an_81:16">81:16</span> Oysa sizleri en iyi buğdayla besler,  
Kayadan akan balla doyururdum.››

<span id="an_82:1">82:1</span> Tanrı yerini aldı tanrısal kurulda,  
Yargısını açıklıyor ilahların ortasında:

<span id="an_82:2">82:2</span> ‹‹Ne zamana dek haksız karar verecek,  
Kötüleri kayıracaksınız? --iSela

<span id="an_82:3">82:3</span> Zayıfın, öksüzün davasını savunun,  
Mazlumun, yoksulun hakkını arayın.

<span id="an_82:4">82:4</span> Zayıfı, düşkünü kurtarın,  
Onları kötülerin elinden özgür kılın.››

<span id="an_82:5">82:5</span> Bilmiyor, anlamıyorlar,  
Karanlıkta dolaşıyorlar. Yeryüzünün temelleri sarsılıyor.

<span id="an_82:6">82:6</span> ‹‹ ‹Siz ilahlarsınız› diyorum,  
‹Yüceler Yücesinin oğullarısınız hepiniz!›

<span id="an_82:7">82:7</span> Yine de insanlar gibi öleceksiniz,  
Sıradan bir önder gibi düşeceksiniz!››

<span id="an_82:8">82:8</span> Kalk, ey Tanrı, yargıla yeryüzünü!  
Çünkü bütün uluslar senindir.

<span id="an_83:1">83:1</span> Ey Tanrı, susma,  
Sessiz, hareketsiz kalma!

<span id="an_83:2">83:2</span> Bak, düşmanların kargaşa çıkarıyor,  
Senden nefret edenler boy gösteriyor.

<span id="an_83:3">83:3</span> Halkına karşı kurnazlık peşindeler,  
Koruduğun insanlara dolap çeviriyorlar.

<span id="an_83:4">83:4</span> ‹‹Gelin, bu ulusun kökünü kazıyalım››
diyorlar,  
‹‹İsrailin adı bir daha anılmasın!››

<span id="an_83:5">83:5</span> Hepsi sözbirliği etmiş, düzen kuruyor,  
Sana karşı anlaşmaya vardı:

<span id="an_83:6">83:6</span> Edomlular, İsmaililer,  
Moavlılar, Hacerliler,

<span id="an_83:7">83:7</span> Geval, Ammon, Amalek,  
Filist ve Sur halkı.

<span id="an_83:8">83:8</span> Asur da onlara katıldı,  
Lutoğullarına güç verdiler. --iSela

<span id="an_83:9">83:9</span> Onlara Midyana,  
Kişon Vadisinde Siseraya ve Yavine yaptığını yap:

<span id="an_83:10">83:10</span> Onlar Eyn-Dorda yok oldular,  
Toprak için gübreye döndüler.

<span id="an_83:11">83:11</span> Onların soylularına Orev ve Zeeve
yaptığını,  
Beylerine Zevah ve Salmunnaya yaptığını yap.

<span id="an_83:12">83:12</span> Onlar: ‹‹Gelin, sahiplenelim  
Tanrının otlaklarını›› demişlerdi.

<span id="an_83:13">83:13</span> Ey Tanrım, savrulan toza,  
Rüzgarın sürüklediği saman çöpüne çevir onları!

<span id="an_83:14">83:14</span> Orman yangını gibi,  
Dağları tutuşturan alev gibi,

<span id="an_83:15">83:15</span> Fırtınanla kovala,  
Kasırganla dehşete düşür onları!

<span id="an_83:16">83:16</span> Utançla kapla yüzlerini,  
Sana yönelsinler, ya RAB.

<span id="an_83:17">83:17</span> Sonsuza dek utanç ve dehşet içinde
kalsınlar,  
Rezil olup yok olsunlar.

<span id="an_83:18">83:18</span> Senin adın RAB'dir,  
Anlasınlar yalnız senin yeryüzüne egemen en yüce Tanrı olduğunu.

<span id="an_84:1">84:1</span> Ey Her Şeye Egemen RAB,  
Ne kadar severim konutunu!

<span id="an_84:2">84:2</span> Canım senin avlularını özlüyor,  
İçim çekiyor,  
Yüreğim, bütün varlığım  
Sana, yaşayan Tanrıya sevinçle haykırıyor.

<span id="an_84:3">84:3</span> Kuşlar bile bir yuva,  
Kırlangıç, yavrularını koyacak bir yer buldu  
Senin sunaklarının yanında,  
Ey Her Şeye Egemen RAB, Kralım ve Tanrım!

<span id="an_84:4">84:4</span> Ne mutlu senin evinde oturanlara,  
Seni sürekli överler! --iSela

<span id="an_84:5">84:5</span> Ne mutlu gücünü senden alan insana!  
Aklı hep Siyonu ziyaret etmekte.

<span id="an_84:6">84:6</span> Baka Vadisinden geçerken,  
Pınar başına çevirirler orayı,  
İlk yağmurlar orayı berekete boğar.

<span id="an_84:7">84:7</span> Gittikçe güçlenir,  
Siyonda Tanrının huzuruna çıkarlar.

<span id="an_84:8">84:8</span> Ya RAB, Her Şeye Egemen Tanrı, duamı
dinle,  
Kulak ver, ey Yakupun Tanrısı! --iSela

<span id="an_84:9">84:9</span> Ey Tanrı, kalkanımıza bak,  
Meshettiğin krala lütfet!

<span id="an_84:10">84:10</span> Senin avlularında bir gün,  
Başka yerdeki bin günden iyidir;  
Kötülerin çadırında yaşamaktansa,  
Tanrımın evinin eşiğinde durmayı yeğlerim.

<span id="an_84:11">84:11</span> Çünkü RAB Tanrı bir güneş, bir
kalkandır.  
Lütuf ve yücelik sağlar;  
Dürüstçe yaşayanlardan hiçbir iyiliği esirgemez.

<span id="an_84:12">84:12</span> Ey Her Şeye Egemen RAB,  
Ne mutlu sana güvenen insana!

<span id="an_85:1">85:1</span> Ya RAB, ülkenden hoşnut kaldın,  
Yakup soyunu eski gönencine kavuşturdun.

<span id="an_85:2">85:2</span> Halkının suçlarını bağışladın,  
Bütün günahlarını yok saydın. --iSela

<span id="an_85:3">85:3</span> Bütün gazabını bir yana koydun,  
Kızgın öfkenden vazgeçtin.

<span id="an_85:4">85:4</span> Ey bizi kurtaran Tanrı, bizi eski
halimize getir,  
Bize karşı öfkeni dindir!

<span id="an_85:5">85:5</span> Sonsuza dek mi öfkeleneceksin bize?  
Kuşaktan kuşağa mı sürdüreceksin öfkeni?

<span id="an_85:6">85:6</span> Halkın sende sevinç bulsun diye  
Bize yeniden yaşam vermeyecek misin?

<span id="an_85:7">85:7</span> Ya RAB, sevgini göster bize,  
Kurtarışını bağışla!

<span id="an_85:8">85:8</span> Kulak vereceğim RAB Tanrının ne
diyeceğine;  
Halkına, sadık kullarına esenlik sözü verecek,  
Yeter ki, bir daha akılsızlık etmesinler.

<span id="an_85:9">85:9</span> Evet, O kendisinden korkanları kurtarmak
üzeredir,  
Görkemi ülkemizde yaşasın diye.

<span id="an_85:10">85:10</span> Sevgiyle sadakat buluşacak,  
Doğrulukla esenlik öpüşecek.

<span id="an_85:11">85:11</span> Sadakat yerden bitecek,  
Doğruluk gökten bakacak.

<span id="an_85:12">85:12</span> Ve RAB iyi olan neyse, onu verecek,  
Toprağımızdan ürün fışkıracak.

<span id="an_85:13">85:13</span> Doğruluk önüsıra yürüyecek,  
Adımları için yol yapacak.

<span id="an_86:1">86:1</span> Kulak ver, ya RAB, yanıtla beni,  
Çünkü mazlum ve yoksulum.

<span id="an_86:2">86:2</span> Koru canımı, çünkü senin sadık kulunum.  
Ey Tanrım, kurtar sana güvenen kulunu!

<span id="an_86:3">86:3</span> Acı bana, ya Rab,  
Çünkü gün boyu sana yakarıyorum.

<span id="an_86:4">86:4</span> Sevindir kulunu, ya Rab,  
Çünkü dualarımı sana yükseltiyorum.

<span id="an_86:5">86:5</span> Sen iyi ve bağışlayıcısın, ya Rab,  
Sana yakaran herkese bol sevgi gösterirsin.

<span id="an_86:6">86:6</span> Kulak ver duama, ya RAB,  
Yalvarışlarımı dikkate al!

<span id="an_86:7">86:7</span> Sıkıntılı günümde sana yakarırım,  
Çünkü yanıtlarsın beni.

<span id="an_86:8">86:8</span> İlahlar arasında senin gibisi yok, ya
Rab,  
Eşsizdir işlerin.

<span id="an_86:9">86:9</span> Yarattığın bütün uluslar gelip  
Sana tapınacaklar, ya Rab,  
Adını yüceltecekler.

<span id="an_86:10">86:10</span> Çünkü sen ulusun, harikalar
yaratırsın,  
Tek Tanrı sensin.

<span id="an_86:11">86:11</span> Ya RAB, yolunu bana öğret,  
Senin gerçeğine göre yürüyeyim,  
Kararlı kıl beni, yalnız senin adından korkayım.

<span id="an_86:12">86:12</span> Ya Rab Tanrım, bütün yüreğimle sana
şükredeceğim,  
Adını sonsuza dek yücelteceğim.

<span id="an_86:13">86:13</span> Çünkü bana sevgin büyüktür,  
Canımı ölüler diyarının derinliklerinden sen kurtardın.

<span id="an_86:14">86:14</span> Ey Tanrı, küstahlar bana saldırıyor,  
Zorbalar sürüsü, sana aldırmayanlar  
Canımı almak istiyor,

<span id="an_86:15">86:15</span> Oysa sen, ya Rab,  
Sevecen, lütfeden, tez öfkelenmeyen,  
Sevgisi ve sadakati bol bir Tanrısın.

<span id="an_86:16">86:16</span> Yönel bana, acı halime,  
Kuluna kendi gücünü ver,  
Kurtar hizmetçinin oğlunu.

<span id="an_86:17">86:17</span> İyiliğinin bir belirtisini göster
bana;  
Benden nefret edenler görüp utansın;  
Çünkü sen, ya RAB, bana yardım ettin,  
Beni avuttun.

<span id="an_87:1">87:1</span> RAB Siyonu kutsal dağlar üzerine kurdu.

<span id="an_87:2">87:2</span> Siyonun kapılarını  
Yakup soyunun bütün konutlarından daha çok sever.

<span id="an_87:3">87:3</span> Ey Tanrı kenti, senin için ne yüce sözler
söylenir: --iSela

<span id="an_87:4">87:4</span> ‹‹Beni tanıyanlar arasında  
Rahav ve Babili anacağım,  
Filisti, Suru, Kûşu da;  
‹Bu da Siyonda doğdu› diyeceğim.››

<span id="an_87:5">87:5</span> Evet, Siyon için şöyle denecek:  
‹‹Şu da orada doğmuş, bu da,  
Yüceler Yücesi onu sarsılmaz kılacak.››

<span id="an_87:6">87:6</span> RAB halkları kaydederken,  
‹‹Bu da Siyonda doğmuş›› diye yazacak. --iSela

<span id="an_87:7">87:7</span> Okuyucular, kavalcılar,  
‹‹Bütün kaynaklarım sendedir!›› diyecek.

<span id="an_88:1">88:1</span> Ya RAB, beni kurtaran Tanrı,  
Gece gündüz sana yakarıyorum.

<span id="an_88:2">88:2</span> Duam sana erişsin,  
Kulak ver yakarışıma.

<span id="an_88:3">88:3</span> Çünkü sıkıntıya doydum,  
Canım ölüler diyarına yaklaştı.

<span id="an_88:4">88:4</span> Ölüm çukuruna inenler arasında
sayılıyorum,  
Tükenmiş gibiyim;

<span id="an_88:5">88:5</span> Ölüler arasına atılmış,  
Artık anımsamadığın,  
İlginden yoksun,  
Mezarda yatan cesetler gibiyim.

<span id="an_88:6">88:6</span> Beni çukurun dibine,  
Karanlıklara, derinliklere attın.

<span id="an_88:7">88:7</span> Öfken üzerime çöktü,  
Dalga dalga kızgınlığınla beni ezdin. --iSela

<span id="an_88:8">88:8</span> Yakınlarımı benden uzaklaştırdın,  
İğrenç kıldın beni gözlerinde.  
Kapalı kaldım, çıkamıyorum.

<span id="an_88:9">88:9</span> Üzüntüden gözlerimin feri sönüyor,  
Her gün sana yakarıyorum, ya RAB,  
Ellerimi sana açıyorum.

<span id="an_88:10">88:10</span> Harikalarını ölülere mi
göstereceksin?  
Ölüler mi kalkıp seni övecek? --iSela

<span id="an_88:11">88:11</span> Sevgin mezarda,  
Sadakatin yıkım diyarında duyurulur mu?

<span id="an_88:12">88:12</span> Karanlıklarda harikaların,  
Unutulmuşluk diyarında doğruluğun bilinir mi?

<span id="an_88:13">88:13</span> Ama ben, ya RAB, yardıma çağırıyorum
seni,  
Sabah duam sana varıyor.

<span id="an_88:14">88:14</span> Niçin beni reddediyorsun, ya RAB,  
Neden yüzünü benden gizliyorsun?

<span id="an_88:15">88:15</span> Düşkünüm, gençliğimden beri ölümle
burun burunayım,  
Dehşetlerinin altında tükendim.

<span id="an_88:16">88:16</span> Şiddetli gazabın üzerimden geçti,  
Saçtığın dehşet beni yedi bitirdi.

<span id="an_88:17">88:17</span> Bütün gün su gibi kuşattılar beni,  
Çevremi tümüyle sardılar.

<span id="an_88:18">88:18</span> Eşi dostu benden uzaklaştırdın,  
Tek dostum karanlık kaldı.

<span id="an_89:1">89:1</span> RABbin sevgisini sonsuza dek ezgilerle
öveceğim,  
Sadakatini bütün kuşaklara bildireceğim.

<span id="an_89:2">89:2</span> Sevgin sonsuza dek ayakta kalır
diyeceğim,  
Sadakatini gökler kadar kalıcı kıldın.

<span id="an_89:3">89:3</span> Dedin ki, ‹‹Seçtiğim adamla antlaşma
yaptım,  
Kulum Davuta şöyle ant içtim:

<span id="an_89:4">89:4</span> ‹Soyunu sonsuza dek sürdüreceğim,  
Tahtını kuşaklar boyunca sürekli kılacağım.› ›› --iSela

<span id="an_89:5">89:5</span> Ya RAB, gökler över harikalarını,  
Kutsallar topluluğunda övülür sadakatin.

<span id="an_89:6">89:6</span> Çünkü göklerde RABbe kim eş koşulur?  
Kim benzer RABbe ilahi varlıklar arasında?

<span id="an_89:7">89:7</span> Kutsallar topluluğunda Tanrı korku
uyandırır,  
Çevresindekilerin hepsinden ulu ve müthiştir.

<span id="an_89:8">89:8</span> Ya RAB, Her Şeye Egemen Tanrı,  
Senin gibi güçlü RAB var mı?  
Sadakatin çevreni sarar.

<span id="an_89:9">89:9</span> Sen kudurmuş denizler üzerinde egemenlik
sürer,  
Dalgalar kabardıkça onları dindirirsin.

<span id="an_89:10">89:10</span> Sen Rahavı leş ezer gibi ezdin,  
Güçlü kolunla düşmanlarını dağıttın. düşmanları kastediyor.

<span id="an_89:11">89:11</span> Gökler senindir, yeryüzü de senin;  
Dünyanın ve içindeki her şeyin temelini sen attın.

<span id="an_89:12">89:12</span> Kuzeyi, güneyi sen yarattın,  
Tavor ve Hermon dağları  
Sana sevincini dile getiriyor.

<span id="an_89:13">89:13</span> Kolun güçlüdür,  
Elin kudretli, sağ elin yüce.

<span id="an_89:14">89:14</span> Tahtın adalet ve doğruluk üzerine
kurulu,  
Sevgi ve sadakat önünsıra gider.

<span id="an_89:15">89:15</span> Ne mutlu sevinç çığlıkları atmasını
bilen halka, ya RAB!  
Yüzünün ışığında yürürler.

<span id="an_89:16">89:16</span> Gün boyu senin adınla sevinir,  
Doğruluğunla yücelirler.

<span id="an_89:17">89:17</span> Çünkü sen onların gücü ve
yüceliğisin,  
Lütfun sayesinde gücümüz artar.

<span id="an_89:18">89:18</span> Kalkanımız RABbe,  
Kralımız İsrailin Kutsalına aittir.

<span id="an_89:19">89:19</span> Geçmişte bir görüm aracılığıyla,  
Sadık kullarına şöyle dedin:  
‹‹Bir yiğide yardım ettim,  
Halkın içinden bir genci yükselttim.

<span id="an_89:20">89:20</span> Kulum Davutu buldum,  
Kutsal yağımla onu meshettim.

<span id="an_89:21">89:21</span> Elim ona destek olacak,  
Kolum güç verecek.

<span id="an_89:22">89:22</span> Düşman onu haraca bağlayamayacak,  
Kötüler onu ezmeyecek.

<span id="an_89:23">89:23</span> Düşmanlarını onun önünde kıracağım,  
Ondan nefret edenleri vuracağım.

<span id="an_89:24">89:24</span> Sadakatim, sevgim ona destek olacak,  
Benim adımla gücü yükselecek.

<span id="an_89:25">89:25</span> Sağ elini denizin,  
Irmakların üzerine egemen kılacağım.

<span id="an_89:26">89:26</span> ‹Babam sensin› diye seslenecek bana,  
‹Tanrım, kurtuluşumun kayası.›

<span id="an_89:27">89:27</span> Ben de onu ilk oğlum,  
Dünyadaki kralların en yücesi kılacağım.

<span id="an_89:28">89:28</span> Sonsuza dek ona sevgi göstereceğim,  
Onunla yaptığım antlaşma hiç bozulmayacak.

<span id="an_89:29">89:29</span> Soyunu sonsuza dek,  
Tahtını gökler durduğu sürece sürdüreceğim.

<span id="an_89:30">89:30</span> ‹‹Çocukları yasamdan ayrılır,  
İlkelerime göre yaşamazsa;

<span id="an_89:31">89:31</span> Kurallarımı bozar,  
Buyruklarıma uymazsa,

<span id="an_89:32">89:32</span> İsyanlarını sopayla,  
Suçlarını dayakla cezalandıracağım.

<span id="an_89:33">89:33</span> Ama onu sevmekten vazgeçmeyecek,  
Sadakatime sırt çevirmeyeceğim.

<span id="an_89:34">89:34</span> Antlaşmamı bozmayacak,  
Ağzımdan çıkan sözü değiştirmeyeceğim.

<span id="an_89:35">89:35</span> Bir kez kutsallığım üstüne ant içtim,  
Davuta yalan söylemeyeceğim.

<span id="an_89:36">89:36</span> Onun soyu sonsuza dek sürecek,  
Tahtı karşımda güneş gibi duracak,

<span id="an_89:37">89:37</span> Göklerde güvenilir bir tanık olan ay
gibi  
Sonsuza dek kalacak.›› --iSela

<span id="an_89:38">89:38</span> Ama sen reddettin, sırt çevirdin,  
Çok öfkelendin meshettiğin krala.

<span id="an_89:39">89:39</span> Kulunla yaptığın antlaşmadan
vazgeçtin,  
Onun tacını yere atıp kirlettin.

<span id="an_89:40">89:40</span> Yıktın bütün surlarını,  
Viran ettin kalelerini.

<span id="an_89:41">89:41</span> Yoldan geçen herkes onu yağmaladı,  
Yüzkarası oldu komşularına.

<span id="an_89:42">89:42</span> Hasımlarının sağ elini onun üstüne
kaldırdın,  
Bütün düşmanlarını sevindirdin.

<span id="an_89:43">89:43</span> Kılıcının ağzını başka yöne çevirdin,  
Savaşta ona yan çıkmadın.

<span id="an_89:44">89:44</span> Görkemine son verdin,  
Tahtını yere çaldın.

<span id="an_89:45">89:45</span> Gençlik günlerini kısalttın,  
Onu utanca boğdun. --iSela

<span id="an_89:46">89:46</span> Ne zamana dek, ya RAB?  
Sonsuza dek mi gizleneceksin?  
Ne zamana dek öfken alev alev yanacak?

<span id="an_89:47">89:47</span> Anımsa ömrümün ne çabuk geçtiğini,  
Ne boş yaratmışsın insanoğlunu!

<span id="an_89:48">89:48</span> Var mı yaşayıp da ölümü görmeyen,  
Ölüler diyarının pençesinden canını kurtaran? --iSela

<span id="an_89:49">89:49</span> Ya Rab, nerede o eski sevgin?  
Davuta göstereceğine ant içtiğin o sadık sevgin!

<span id="an_89:50">89:50</span> Anımsa, ya Rab, kullarının nasıl rezil
olduğunu,  
Bütün halkların hakaretini bağrımda nasıl taşıdığımı,  
Düşmanlarının hakaretini, ya RAB,  
Meshettiğin kralın attığı adıma edilen hakaretleri.

<span id="an_89:52">89:52</span> Sonsuza dek övgüler olsun RAB'be!  
Amin! Amin!

<span id="an_90:1">90:1</span> Ya Rab, barınak oldun bize  
Kuşaklar boyunca.

<span id="an_90:2">90:2</span> Dağlar var olmadan,  
Daha evreni ve dünyayı yaratmadan,  
Öncesizlikten sonsuzluğa dek Tanrı sensin.

<span id="an_90:3">90:3</span> İnsanı toprağa döndürürsün,  
‹‹Ey insanoğulları, toprağa dönün!›› diyerek.

<span id="an_90:4">90:4</span> Çünkü senin gözünde bin yıl  
Geçmiş bir gün, dün gibi,  
Bir gece nöbeti gibidir.

<span id="an_90:5">90:5</span> İnsanları bir düş gibi siler,
süpürürsün,  
Sabah biten ot misali:

<span id="an_90:6">90:6</span> Sabah filizlenir, büyür,  
Akşam solar, kurur.

<span id="an_90:7">90:7</span> Eriyip bitiyoruz senin öfkenden,  
Kızgınlığından dehşete düşüyoruz.

<span id="an_90:8">90:8</span> Suçlarımızı önüne,  
Gizli günahlarımızı yüzünün ışığına çıkardın.

<span id="an_90:9">90:9</span> Gazabından kısalıyor günlerimiz,  
Bir soluk gibi tükeniyor yıllarımız.

<span id="an_90:10">90:10</span> Ömrümüz yetmiş yıl sürüyor,  
Bilemedin seksen, o da sağlıklıysak;  
En güzel yıllar da zahmetle, kederle geçiyor,  
Çabucak bitiyor, uçup gidiyoruz.

<span id="an_90:11">90:11</span> Kim bilir gazabının gücünü?  
Çünkü öfken sana duyulan korku kadar güçlüdür.

<span id="an_90:12">90:12</span> Bu yüzden günlerimizi saymayı bize
öğret ki,  
Bilgelik kazanalım.

<span id="an_90:13">90:13</span> Vazgeç, ya RAB! Öfken ne zamana dek
sürecek?  
Acı kullarına!

<span id="an_90:14">90:14</span> Sabah bizi sevginle doyur,  
Ömrümüz boyunca sevinçle haykıralım.

<span id="an_90:15">90:15</span> Kaç gün bizi sıkıntıya soktunsa,  
Kaç yıl çile çektirdinse,  
O kadar sevindir bizi.

<span id="an_90:16">90:16</span> Yaptıkların kullarına,  
Görkemin onların çocuklarına görünsün.

<span id="an_90:17">90:17</span> Tanrımız Rab bizden hoşnut kalsın.  
Ellerimizin emeğini boşa çıkarma.  
Evet, ellerimizin emeğini boşa çıkarma.

<span id="an_91:1">91:1</span> Yüceler Yücesinin barınağında oturan,  
Her Şeye Gücü Yetenin gölgesinde barınır.

<span id="an_91:2">91:2</span> ‹‹O benim sığınağım, kalemdir›› derim RAB
için,  
‹‹Tanrımdır, Ona güvenirim.››

<span id="an_91:3">91:3</span> Çünkü O seni avcı tuzağından,  
Ölümcül hastalıktan kurtarır.

<span id="an_91:4">91:4</span> Seni kanatlarının altına alır,  
Onların altına sığınırsın.  
Onun sadakati senin kalkanın, siperin olur.

<span id="an_91:5">91:5</span> Ne gecenin dehşetinden korkarsın,  
Ne gündüz uçan oktan,  
Ne karanlıkta dolaşan hastalıktan,  
Ne de öğleyin yok eden kırgından.

<span id="an_91:7">91:7</span> Yanında bin kişi,  
Sağında on bin kişi kırılsa bile,  
Sana dokunmaz.

<span id="an_91:8">91:8</span> Sen yalnız kendi gözlerinle seyredecek,  
Kötülerin cezasını göreceksin.

<span id="an_91:9">91:9</span> Sen RABbi kendine sığınak,  
Yüceler Yücesini konut edindiğin için,

<span id="an_91:10">91:10</span> Başına kötülük gelmeyecek,  
Çadırına felaket yaklaşmayacak.

<span id="an_91:11">91:11</span> Çünkü Tanrı meleklerine buyruk
verecek,  
Gideceğin her yerde seni korusunlar diye.

<span id="an_91:12">91:12</span> Elleri üzerinde taşıyacaklar seni,  
Ayağın bir taşa çarpmasın diye.

<span id="an_91:13">91:13</span> Aslanın, kobranın üzerine basıp
geçeceksin,  
Genç aslanı, yılanı çiğneyeceksin.

<span id="an_91:14">91:14</span> ‹‹Beni sevdiği için  
Onu kurtaracağım›› diyor RAB,  
‹‹Beni iyi tanıdığı için  
Ona kale olacağım.

<span id="an_91:15">91:15</span> Bana seslenince onu yanıtlayacağım,  
Sıkıntıda onun yanında olacağım,  
Kurtarıp yücelteceğim onu.

<span id="an_91:16">91:16</span> Onu uzun ömürle doyuracak,  
Ona kurtarışımı göstereceğim.››

<span id="an_92:1">92:1</span> Ya RAB, sana şükretmek,  
Ey Yüceler Yücesi, adını ilahilerle övmek,  
Sabah sevgini,  
Gece sadakatini,  
On telli sazla, çenk ve lirle duyurmak ne güzel!

<span id="an_92:4">92:4</span> Çünkü yaptıklarınla beni sevindirdin, ya
RAB,  
Ellerinin işi karşısında sevinç ilahileri okuyorum.

<span id="an_92:5">92:5</span> Yaptıkların ne büyüktür, ya RAB,  
Düşüncelerin ne derin!

<span id="an_92:6">92:6</span> Aptal insan bilemez,  
Budala akıl erdiremez:

<span id="an_92:7">92:7</span> Kötüler mantar gibi bitse,  
Suçlular pıtrak gibi açsa bile,  
Bu onların sonsuza dek yok oluşu demektir.

<span id="an_92:8">92:8</span> Ama sen sonsuza dek yücesin, ya RAB.

<span id="an_92:9">92:9</span> Ya RAB, düşmanların kesinlikle,  
Evet, kesinlikle yok olacak,  
Suç işleyen herkes dağılacak.

<span id="an_92:10">92:10</span> Beni yaban öküzü kadar güçlü kıldın,  
Taze zeytinyağını başıma döktün.

<span id="an_92:11">92:11</span> Gözlerim düşmanlarımın bozgununu
gördü,  
Kulaklarım bana saldıran kötülerin sonunu duydu.

<span id="an_92:12">92:12</span> Doğru insan hurma ağacı gibi
serpilecek,  
Lübnan sediri gibi yükselecek.

<span id="an_92:13">92:13</span> RABbin evinde dikilmiş,  
Tanrımızın avlularında serpilecek.

<span id="an_92:14">92:14</span> Böyleleri yaşlanınca da meyve
verecek,  
Taptaze ve yeşil kalacaklar.

<span id="an_92:15">92:15</span> ‹‹RAB doğrudur! Kayamdır benim!  
O'nda haksızlık bulunmaz!›› diye duyuracaklar.

<span id="an_93:1">93:1</span> RAB egemenlik sürüyor, görkeme
bürünmüş,  
Kudret giyinip kuşanmış.  
Dünya sağlam kurulmuş, sarsılmaz.

<span id="an_93:2">93:2</span> Ya RAB, tahtın öteden beri kurulmuş,  
Varlığın öncesizliğe uzanır.

<span id="an_93:3">93:3</span> Denizler gürlüyor, ya RAB,  
Denizler gümbür gümbür gürlüyor,  
Denizler dalgalarını çınlatıyor.

<span id="an_93:4">93:4</span> Yücelerdeki RAB engin suların
gürleyişinden,  
Denizlerin azgın dalgalarından  
Daha güçlüdür.

<span id="an_93:5">93:5</span> Koşulların hep geçerlidir;  
Tapınağına kutsallık yaraşır  
Sonsuza dek, ya RAB.

<span id="an_94:1">94:1</span> Ya RAB, öç alıcı Tanrı,  
Saç ışığını, ey öç alıcı Tanrı!

<span id="an_94:2">94:2</span> Kalk, ey yeryüzünün yargıcı,  
Küstahlara hak ettikleri cezayı ver!

<span id="an_94:3">94:3</span> Kötüler ne zamana dek, ya RAB,  
Ne zamana dek sevinip coşacak?

<span id="an_94:4">94:4</span> Ağızlarından küstahlık dökülüyor,  
Suç işleyen herkes övünüyor.

<span id="an_94:5">94:5</span> Halkını eziyorlar, ya RAB,  
Kendi halkına eziyet ediyorlar.

<span id="an_94:6">94:6</span> Dulu, garibi boğazlıyor,  
Öksüzleri öldürüyorlar.

<span id="an_94:7">94:7</span> ‹‹RAB görmez›› diyorlar,  
‹‹Yakupun Tanrısı dikkat etmez.››

<span id="an_94:8">94:8</span> Ey halkın içindeki budalalar, dikkat
edin;  
Ey aptallar, ne zaman akıllanacaksınız?

<span id="an_94:9">94:9</span> Kulağı yaratan işitmez mi?  
Göze biçim veren görmez mi?

<span id="an_94:10">94:10</span> Ulusları yola getiren yargılamaz mı?  
İnsanı eğiten bilmez mi?

<span id="an_94:11">94:11</span> RAB insanın düşüncelerinin  
Boş olduğunu bilir.

<span id="an_94:12">94:12</span> Ne mutlu, ya RAB, yola getirdiğin,  
Yasanı öğrettiğin insana!

<span id="an_94:13">94:13</span> Kötüler için çukur kazılıncaya dek,  
Onu sıkıntılı günlerden kurtarıp rahatlatırsın.

<span id="an_94:14">94:14</span> Çünkü RAB halkını reddetmez,  
Kendi halkını terk etmez.

<span id="an_94:15">94:15</span> Adalet yine doğruluk üzerine
kurulacak,  
Yüreği temiz olan herkes ona uyacak.

<span id="an_94:16">94:16</span> Kötülere karşı beni kim savunacak?  
Kim benim için suçlulara karşı duracak?

<span id="an_94:17">94:17</span> RAB yardımcım olmasaydı,  
Şimdiye dek sessizlik diyarına göçmüştüm bile.

<span id="an_94:18">94:18</span> ‹‹Ayağım kayıyor›› dediğimde,  
Sevgin ayakta tutar beni, ya RAB.

<span id="an_94:19">94:19</span> Kaygılar içimi sarınca,  
Senin avutmaların gönlümü sevindirir.

<span id="an_94:20">94:20</span> Yasaya dayanarak haksızlık yapan koltuk
sahibi  
Seninle bağdaşır mı?

<span id="an_94:21">94:21</span> Onlar doğruya karşı birleşiyor,  
Suçsuzu ölüme mahkûm ediyorlar.

<span id="an_94:22">94:22</span> Ama RAB bana kale oldu,  
Tanrım sığındığım kaya oldu.

<span id="an_94:23">94:23</span> Tanrımız RAB yaptıkları kötülüğü  
Kendi başlarına getirecek,  
Kötülükleri yüzünden köklerini kurutacak,  
Evet, köklerini kurutacak.

<span id="an_95:1">95:1</span> Gelin, RABbe sevinçle haykıralım,  
Bizi kurtaran kayaya sevinç çığlıkları atalım,

<span id="an_95:2">95:2</span> Şükranla huzuruna çıkalım,  
Ona sevinç ilahileri yükseltelim!

<span id="an_95:3">95:3</span> Çünkü RAB ulu Tanrıdır,  
Bütün ilahların üstünde ulu kraldır.

<span id="an_95:4">95:4</span> Yerin derinlikleri Onun elindedir,  
Dağların dorukları da Onun.

<span id="an_95:5">95:5</span> Deniz Onundur, çünkü O yarattı,  
Karaya da Onun elleri biçim verdi.

<span id="an_95:6">95:6</span> Gelin, tapınalım, eğilelim,  
Bizi yaratan RABbin önünde diz çökelim.

<span id="an_95:7">95:7</span> Çünkü O Tanrımızdır,  
Bizse Onun otlağının halkı,  
Elinin altındaki koyunlarız. Bugün sesini duyarsanız,

<span id="an_95:8">95:8</span> Merivada, o gün çölde, Massadafö olduğu
gibi,  
Yüreklerinizi nasırlaştırmayın.

<span id="an_95:9">95:9</span> Yaptıklarımı görmelerine karşın,  
Atalarınız orada beni sınayıp denediler.

<span id="an_95:10">95:10</span> Kırk yıl o kuşaktan hep iğrendim,  
‹‹Yüreği kötü yola sapan bir halktır›› dedim,  
‹‹Yollarımı bilmiyorlar.››

<span id="an_95:11">95:11</span> Bu yüzden öfkeyle ant içtim:  
‹‹Huzur diyarıma asla girmeyecekler!›› Say.14:26-35; İbr.4:1-7).

<span id="an_96:1">96:1</span> Yeni bir ezgi söyleyin RABbe!  
Ey bütün dünya, RABbe ezgiler söyleyin!

<span id="an_96:2">96:2</span> Ezgi söyleyin, RABbin adını övün,  
Her gün duyurun kurtarışını!

<span id="an_96:3">96:3</span> Görkemini uluslara,  
Harikalarını bütün halklara anlatın!

<span id="an_96:4">96:4</span> Çünkü RAB uludur, yalnız O övgüye
değer,  
İlahlardan çok Ondan korkulur.

<span id="an_96:5">96:5</span> Halkların bütün ilahları bir hiçtir,  
Oysa gökleri yaratan RABdir.

<span id="an_96:6">96:6</span> Yücelik, ululuk Onun huzurundadır,  
Güç ve güzellik Onun tapınağındadır.

<span id="an_96:7">96:7</span> Ey bütün halklar, RABbi övün,  
RABbin gücünü, yüceliğini övün,

<span id="an_96:8">96:8</span> RABbin görkemini adına yaraşır biçimde
övün,  
Sunular getirip avlularına girin!

<span id="an_96:9">96:9</span> Kutsal giysiler içinde RABbe tapının!  
Titreyin Onun önünde, ey bütün yeryüzündekiler!

<span id="an_96:10">96:10</span> Uluslara, ‹‹RAB egemenlik sürüyor››
deyin.  
Dünya sağlam kurulmuş, sarsılmaz.  
O halkları adaletle yargılar.

<span id="an_96:11">96:11</span> Sevinsin gökler, coşsun yeryüzü!  
Gürlesin deniz içindekilerle birlikte!

<span id="an_96:12">96:12</span> Bayram etsin kırlar ve üzerindekiler!  
O zaman RAB'bin önünde bütün orman ağaçları  
Sevinçle haykıracak.  
Çünkü O geliyor!  
Yeryüzünü yargılamaya geliyor.  
Dünyayı adaletle,  
Halkları kendi gerçeğiyle yönetecek.

<span id="an_97:1">97:1</span> RAB egemenlik sürüyor, coşsun yeryüzü,  
Bütün kıyı halkları sevinsin!

<span id="an_97:2">97:2</span> Bulut ve zifiri karanlık sarmış
çevresini,  
Doğruluk ve adalettir tahtının temeli.

<span id="an_97:3">97:3</span> Ateş yürüyor Onun önünde,  
Düşmanlarını yakıyor çevrede.

<span id="an_97:4">97:4</span> Şimşekleri dünyayı aydınlatır,  
Yeryüzü görüp titrer.

<span id="an_97:5">97:5</span> Dağlar balmumu gibi erir,  
RABbin, bütün yeryüzünün Rabbi önünde.

<span id="an_97:6">97:6</span> Gökler Onun doğruluğunu duyurur,  
Bütün halklar görkemini görür.

<span id="an_97:7">97:7</span> Utansın puta tapanlar,  
Değersiz putlarla övünenler!  
RABbe tapın, ey bütün ilahlar!

<span id="an_97:8">97:8</span> Siyon seviniyor yargılarını duyunca, ya
RAB,  
Yahuda kentleri coşuyor.

<span id="an_97:9">97:9</span> Çünkü sensin, ya RAB, bütün yeryüzünün en
yücesi,  
Bütün ilahların üstündesin, çok ulusun.

<span id="an_97:10">97:10</span> Ey sizler, RABbi sevenler, kötülükten
tiksinin.  
O sadık kullarının canını korur,  
Onları kötülerin elinden kurtarır.

<span id="an_97:11">97:11</span> Doğrulara ışık,  
Temiz yüreklilere sevinç saçar.

<span id="an_97:12">97:12</span> Ey doğrular, RAB'de sevinç bulun,  
Kutsallığını anarak O'na şükredin!

<span id="an_98:1">98:1</span> Yeni bir ezgi söyleyin RABbe.  
Çünkü harikalar yaptı,  
Zaferler kazandı sağ eli ve kutsal koluyla.

<span id="an_98:2">98:2</span> RAB ulusların gözü önüne serdi
kurtarışını,  
Zaferini bildirdi.

<span id="an_98:3">98:3</span> İsrail halkına sevgisini,  
Sadakatini anımsadı;  
Tanrımızın zaferini gördü dünyanın dört bucağı.

<span id="an_98:4">98:4</span> Sevinç çığlıkları yükseltin RABbe, ey
yeryüzündekiler!  
Sevinç ilahileriyle yeri göğü çınlatın!

<span id="an_98:5">98:5</span> Lirle ezgiler sunun RABbe,  
Lir ve müzik eşliğinde!

<span id="an_98:6">98:6</span> Boru ve borazan eşliğinde  
Sevinç çığlıkları atın Kral olan RABbin önünde.

<span id="an_98:7">98:7</span> Gürlesin deniz ve içindekiler,  
Gürlesin yeryüzü ve üzerindekiler.

<span id="an_98:8">98:8</span> El çırpsın ırmaklar,  
Sevinçle haykırsın dağlar  
RAB'bin önünde!  
Çünkü O geliyor  
Yeryüzünü yönetmeye.  
Dünyayı adaletle,  
Halkları doğrulukla yönetecek.

<span id="an_99:1">99:1</span> RAB egemenlik sürüyor, titresin
halklar!  
Keruvlar arasında tahtına oturmuş,  
Sarsılsın yeryüzü!

<span id="an_99:2">99:2</span> RAB Siyonda uludur,  
Yücedir O, bütün halklara egemendir.

<span id="an_99:3">99:3</span> Övsünler büyük, müthiş adını!  
O kutsaldır.

<span id="an_99:4">99:4</span> Ey adaleti seven güçlü kral,  
Eşitliği sen sağladın,  
Yakup soyunda doğru ve adil olanı sen yaptın.

<span id="an_99:5">99:5</span> Yüceltin Tanrımız RABbi,  
Ayaklarının taburesi önünde tapının!  
O kutsaldır.

<span id="an_99:6">99:6</span> Musayla Harun Onun kâhinlerindendi,  
Samuel de Onu adıyla çağıranlar arasındaydı.  
RABbe seslenirlerdi,  
O da yanıtlardı.

<span id="an_99:7">99:7</span> Bulut sütunu içinden onlarla konuştu,  
Uydular Onun buyruklarına,  
Kendilerine verdiği kurallara.

<span id="an_99:8">99:8</span> Ya RAB Tanrımız, yanıt verdin onlara;  
Bağışlayıcı bir Tanrı oldun,  
Ama yaptıkları kötülüğü cezasız bırakmadın.

<span id="an_99:9">99:9</span> Tanrımız RAB'bi yüceltin,  
Tapının O'na kutsal dağında!  
Çünkü Tanrımız RAB kutsaldır.

<span id="an_100:1">100:1</span> Ey bütün dünya, RABbe sevinç çığlıkları
yükseltin!

<span id="an_100:2">100:2</span> Ona neşeyle kulluk edin,  
Sevinç ezgileriyle çıkın huzuruna!

<span id="an_100:3">100:3</span> Bilin ki RAB Tanrıdır.  
Bizi yaratan Odur, biz de Onunuz,  
Onun halkı, otlağının koyunlarıyız.

<span id="an_100:4">100:4</span> Kapılarına şükranla,  
Avlularına övgüyle girin!  
Şükredin Ona, adına övgüler sunun!

<span id="an_100:5">100:5</span> Çünkü RAB iyidir,  
Sevgisi sonsuzdur.  
Sadakati kuşaklar boyunca sürer.

<span id="an_101:1">101:1</span> Sevgini ve adaletini ezgilerle
anacağım,  
Seni ilahilerle öveceğim, ya RAB.

<span id="an_101:2">101:2</span> Dürüst davranmaya özen göstereceğim,  
Ne zaman geleceksin bana? Temiz bir yaşam süreceğim evimde,

<span id="an_101:3">101:3</span> Önümde alçaklığa izin vermeyeceğim.  
Tiksinirim döneklerin işinden,  
Etkilemez beni.

<span id="an_101:4">101:4</span> Uzak olsun benden sapıklık,  
Tanımak istemem kötülüğü.

<span id="an_101:5">101:5</span> Yok ederim dostunu gizlice
çekiştireni,  
Katlanamam tepeden bakan, gururlu insana.

<span id="an_101:6">101:6</span> Gözüm ülkenin sadık insanları üzerinde
olacak,  
Yanımda oturmalarını isterim;  
Bana dürüst yaşayan kişi hizmet edecek.

<span id="an_101:7">101:7</span> Dolap çeviren evimde oturmayacak,  
Yalan söyleyen gözümün önünde durmayacak.

<span id="an_101:8">101:8</span> Her sabah ülkedeki kötüleri yok
ederek  
Bütün haksızları RAB'bin kentinden söküp atacağım.

<span id="an_102:1">102:1</span> Ya RAB, duamı işit,  
Yakarışım sana erişsin.

<span id="an_102:2">102:2</span> Sıkıntılı günümde yüzünü benden
gizleme,  
Kulak ver sesime,  
Seslenince yanıt ver bana hemen.

<span id="an_102:3">102:3</span> Çünkü günlerim duman gibi yok oluyor,  
Kemiklerim ateş gibi yanıyor.

<span id="an_102:4">102:4</span> Yüreğim kırgın yemiş ot gibi kurudu,  
Ekmek yemeyi bile unuttum.

<span id="an_102:5">102:5</span> Bir deri bir kemiğe döndüm  
Acı acı inlemekten.

<span id="an_102:6">102:6</span> Issız yerlerdeki ishakkuşunu
andırıyorum,  
Viranelerdeki kukumav gibiyim.

<span id="an_102:7">102:7</span> Gözüme uyku girmiyor,  
Damda yalnız kalmış bir kuş gibiyim.

<span id="an_102:8">102:8</span> Düşmanlarım bütün gün bana hakaret
ediyor,  
Bana dil uzatanlar adımı lanet için kullanıyor.

<span id="an_102:9">102:9</span> Kızıp öfkelendiğin için  
Külü ekmek gibi yiyor,  
İçeceğime gözyaşı katıyorum.  
Beni kaldırıp bir yana attın.

<span id="an_102:11">102:11</span> Günlerim akşam uzayan gölge gibi
yitmekte,  
Ot gibi sararmaktayım.

<span id="an_102:12">102:12</span> Ama sen, sonsuza dek tahtında
oturursun, ya RAB,  
Ünün kuşaklar boyu sürer.

<span id="an_102:13">102:13</span> Kalkıp Siyona sevecenlik
göstereceksin,  
Çünkü onu kayırmanın zamanıdır, beklenen zaman geldi.

<span id="an_102:14">102:14</span> Kulların onun taşlarından hoşlanır,  
Tozunu bile severler.

<span id="an_102:15">102:15</span> Uluslar RABbin adından,  
Yeryüzü kralları görkeminden korkacak.

<span id="an_102:16">102:16</span> Çünkü RAB Siyonu yeniden kuracak,  
Görkem içinde görünecek.

<span id="an_102:17">102:17</span> Yoksulların duasına kulak verecek,  
Yalvarışlarını asla hor görmeyecek.

<span id="an_102:18">102:18</span> Bunlar gelecek kuşak için yazılsın,  
Öyle ki, henüz doğmamış insanlar  
RABbe övgüler sunsun.

<span id="an_102:19">102:19</span> RAB yücelerdeki kutsal katından aşağı
baktı,  
Göklerden yeryüzünü gözetledi,

<span id="an_102:20">102:20</span> Tutsakların iniltisini duymak,  
Ölüm mahkûmlarını kurtarmak için.

<span id="an_102:21">102:21</span> Böylece halklar ve krallıklar  
RABbe tapınmak için toplanınca,  
Onun adı Siyonda,  
Övgüsü Yeruşalimde duyurulacak.

<span id="an_102:23">102:23</span> RAB gücümü kırdı yaşam yolunda,  
Ömrümü kısalttı.

<span id="an_102:24">102:24</span> ‹‹Ey Tanrım, ömrümün ortasında canımı
alma!›› dedim.  
‹‹Senin yılların kuşaklar boyu sürer!

<span id="an_102:25">102:25</span> ‹‹Çok önceden attın dünyanın
temellerini,  
Gökler de senin ellerinin yapıtıdır.

<span id="an_102:26">102:26</span> Onlar yok olacak, ama sen
kalıcısın.  
Hepsi bir giysi gibi eskiyecek.  
Onları bir kaftan gibi değiştireceksin,  
Geçip gidecekler.

<span id="an_102:27">102:27</span> Ama sen hep aynısın,  
Yılların tükenmeyecek.

<span id="an_102:28">102:28</span> Gözetiminde yaşayacak kullarının
çocukları,  
Senin önünde duracak soyları.››

<span id="an_103:1">103:1</span> RABbe övgüler sun, ey gönlüm!  
Onun kutsal adına övgüler sun, ey bütün varlığım!

<span id="an_103:2">103:2</span> RABbe övgüler sun, ey canım!  
İyiliklerinin hiçbirini unutma!

<span id="an_103:3">103:3</span> Bütün suçlarını bağışlayan,  
Bütün hastalıklarını iyileştiren,

<span id="an_103:4">103:4</span> Canını ölüm çukurundan kurtaran,  
Sana sevgi ve sevecenlik tacı giydiren,

<span id="an_103:5">103:5</span> Yaşam boyu seni iyiliklerle doyuran
Odur,  
Bu nedenle gençliğin kartalınki gibi tazelenir.

<span id="an_103:6">103:6</span> RAB bütün düşkünlere  
Hak ve adalet sağlar.

<span id="an_103:7">103:7</span> Kendi yöntemlerini Musaya,  
İşlerini İsraillilere açıkladı.

<span id="an_103:8">103:8</span> RAB sevecen ve lütfedendir,  
Tez öfkelenmez, sevgisi engindir.

<span id="an_103:9">103:9</span> Sürekli suçlamaz,  
Öfkesini sonsuza dek sürdürmez.

<span id="an_103:10">103:10</span> Bize günahlarımıza göre davranmaz,  
Suçlarımızın karşılığını vermez.

<span id="an_103:11">103:11</span> Çünkü gökler yeryüzünden ne kadar
yüksekse,  
Kendisinden korkanlara karşı sevgisi de o kadar büyüktür.

<span id="an_103:12">103:12</span> Doğu batıdan ne kadar uzaksa,  
O kadar uzaklaştırdı bizden isyanlarımızı.

<span id="an_103:13">103:13</span> Bir baba çocuklarına nasıl sevecen
davranırsa,  
RAB de kendisinden korkanlara öyle sevecen davranır.

<span id="an_103:14">103:14</span> Çünkü mayamızı bilir,  
Toprak olduğumuzu anımsar.

<span id="an_103:15">103:15</span> İnsana gelince, ota benzer ömrü,  
Kır çiçeği gibi serpilir;

<span id="an_103:16">103:16</span> Rüzgar üzerine esince yok olur
gider,  
Bulunduğu yer onu tanımaz.

<span id="an_103:17">103:17</span> Ama RAB kendisinden korkanları
sonsuza dek sever,  
Antlaşmasına uyan  
Ve buyruklarına uymayı anımsayan soylarına adil davranır.

<span id="an_103:19">103:19</span> RAB tahtını göklere kurmuştur,  
Onun egemenliği her yeri kapsar.

<span id="an_103:20">103:20</span> RABbe övgüler sunun, ey sizler, Onun
melekleri,  
Onun sözünü dinleyen,  
Söylediklerini yerine getiren güç sahipleri!

<span id="an_103:21">103:21</span> RABbe övgüler sunun, ey sizler,  
Onun bütün göksel orduları,  
İsteğini yerine getiren kulları!

<span id="an_103:22">103:22</span> RAB'be övgüler sunun,  
Ey O'nun egemen olduğu yerlerdeki bütün yaratıklar!  
RAB'be övgüler sun, ey gönlüm!

<span id="an_104:1">104:1</span> RABbe övgüler sun, ey gönlüm!  
Ya RAB Tanrım, ne ulusun!  
Görkem ve yücelik kuşanmışsın,

<span id="an_104:2">104:2</span> Bir kaftana bürünür gibi ışığa
bürünmüşsün.  
Gökleri bir çadır gibi geren,

<span id="an_104:3">104:3</span> Evini yukarıdaki sular üzerine kuran,  
Bulutları kendine savaş arabası yapan,  
Rüzgarın kanatları üzerinde gezen,

<span id="an_104:4">104:4</span> Rüzgarları kendine haberci,  
Yıldırımları hizmetkâr eden sensin. eden sensin›› ya da ‹‹Meleklerini
rüzgarlar, hizmetkârlarını ateş alevleri yapan sensin››.

<span id="an_104:5">104:5</span> Yeryüzünü temeller üzerine kurdun,  
Asla sarsılmasın diye.

<span id="an_104:6">104:6</span> Engini ona bir giysi gibi giydirdin,  
Sular dağların üzerinde durdu.

<span id="an_104:7">104:7</span> Sen kükreyince sular kaçtı,  
Göğü gürletince hemen çekildi.

<span id="an_104:8">104:8</span> Dağları aşıp derelere aktı,  
Onlar için belirlediğin yerlere doğru.

<span id="an_104:9">104:9</span> Bir sınır koydun önlerine,  
Geçmesinler, gelip yeryüzünü bir daha kaplamasınlar diye.

<span id="an_104:10">104:10</span> Vadilerde fışkırttığın pınarlar,  
Dağların arasından akar.

<span id="an_104:11">104:11</span> Bütün kır hayvanlarını suvarır,  
Yaban eşeklerinin susuzluğunu giderirler.

<span id="an_104:12">104:12</span> Kuşlar yanlarında yuva kurar,  
Dalların arasında ötüşürler.

<span id="an_104:13">104:13</span> Gökteki evinden dağları sularsın,  
Yeryüzü işlerinin meyvesine doyar.

<span id="an_104:14">104:14</span> Hayvanlar için ot,  
İnsanların yararı için bitkiler yetiştirirsin;  
İnsanlar ekmeğini topraktan çıkarsın diye,

<span id="an_104:15">104:15</span> Yüreklerini sevindiren şarabı,  
Yüzlerini güldüren zeytinyağını,  
Güçlerini artıran ekmeği hep sen verirsin.

<span id="an_104:16">104:16</span> RABbin ağaçları,  
Kendi diktiği Lübnan sedirleri suya doyar.

<span id="an_104:17">104:17</span> Kuşlar orada yuva yapar,  
Leyleğin evi ise çamlardadır.

<span id="an_104:18">104:18</span> Yüksek dağlar dağ keçilerinin
uğrağı,  
Kayalar kaya tavşanlarının sığınağıdır.

<span id="an_104:19">104:19</span> Mevsimleri göstersin diye ayı,  
Batacağı zamanı bilen güneşi yarattın.

<span id="an_104:20">104:20</span> Karartırsın ortalığı, gece olur,  
Başlar kıpırdamaya orman hayvanları.

<span id="an_104:21">104:21</span> Genç aslan av peşinde kükrer,  
Tanrıdan yiyecek ister.

<span id="an_104:22">104:22</span> Güneş doğunca  
İnlerine çekilir, yatarlar.

<span id="an_104:23">104:23</span> İnsan işine gider,  
Akşama dek çalışmak için.

<span id="an_104:24">104:24</span> Ya RAB, ne çok eserin var!  
Hepsini bilgece yaptın;  
Yeryüzü yarattıklarınla dolu.

<span id="an_104:25">104:25</span> İşte uçsuz bucaksız denizler,  
İçinde kaynaşan sayısız canlılar,  
Büyük küçük yaratıklar.

<span id="an_104:26">104:26</span> Orada gemiler dolaşır,  
İçinde oynaşsın diye yarattığın Livyatan da orada.

<span id="an_104:27">104:27</span> Hepsi seni bekliyor,  
Yiyeceklerini zamanında veresin diye.

<span id="an_104:28">104:28</span> Sen verince onlar toplar,  
Sen elini açınca onlar iyiliğe doyar.

<span id="an_104:29">104:29</span> Yüzünü gizleyince dehşete
kapılırlar,  
Soluklarını kesince ölüp toprak olurlar.

<span id="an_104:30">104:30</span> Ruhunu gönderince var olurlar,  
Yeryüzüne yeni yaşam verirsin.

<span id="an_104:31">104:31</span> RABbin görkemi sonsuza dek sürsün!  
Sevinsin RAB yaptıklarıyla!

<span id="an_104:32">104:32</span> O bakınca yeryüzü titrer,  
O dokununca dağlar tüter.

<span id="an_104:33">104:33</span> Ömrümce RABbe ezgiler söyleyecek,  
Var oldukça Tanrımı ilahilerle öveceğim.

<span id="an_104:34">104:34</span> Düşüncem ona hoş görünsün,  
Sevincim RAB olsun!

<span id="an_104:35">104:35</span> Tükensin dünyadaki günahlılar,  
Yok olsun artık kötüler!  
RAB'be övgüler sun, ey gönlüm!  
RAB'be övgüler sunun!

<span id="an_105:1">105:1</span> RABbe şükredin, Onu adıyla çağırın,  
Halklara duyurun yaptıklarını!

<span id="an_105:2">105:2</span> Onu ezgilerle, ilahilerle övün,  
Bütün harikalarını anlatın!

<span id="an_105:3">105:3</span> Kutsal adıyla övünün,  
Sevinsin RABbe yönelenler!

<span id="an_105:4">105:4</span> RABbe ve Onun gücüne bakın,  
Durmadan Onun yüzünü arayın!

<span id="an_105:5">105:5</span> Ey sizler, kulu İbrahimin soyu,  
Seçtiği Yakupoğulları,  
Onun yaptığı harikaları,  
Olağanüstü işlerini  
Ve ağzından çıkan yargıları anımsayın!

<span id="an_105:7">105:7</span> Tanrımız RAB Odur,  
Yargıları bütün yeryüzünü kapsar.

<span id="an_105:8">105:8</span> O antlaşmasını,  
Bin kuşak için verdiği sözü,  
İbrahimle yaptığı antlaşmayı,  
İshak için içtiği andı sonsuza dek anımsar.

<span id="an_105:10">105:10</span> ‹‹Hakkınıza düşen mülk olarak  
Kenan ülkesini size vereceğim›› diyerek,  
Bunu Yakup için bir kural,  
İsraille sonsuza dek geçerli bir antlaşma yaptı.

<span id="an_105:12">105:12</span> O zaman bir avuç insandılar,  
Sayıca az ve ülkeye yabancıydılar.

<span id="an_105:13">105:13</span> Bir ulustan öbürüne,  
Bir ülkeden ötekine dolaşıp durdular.

<span id="an_105:14">105:14</span> RAB kimsenin onları ezmesine izin
vermedi,  
Onlar için kralları bile payladı:

<span id="an_105:15">105:15</span> ‹‹Meshettiklerime dokunmayın,  
Peygamberlerime kötülük etmeyin!›› dedi.

<span id="an_105:16">105:16</span> Ülkeye kıtlık gönderdi,  
Bütün yiyeceklerini yok etti.

<span id="an_105:17">105:17</span> Önlerinden bir adam göndermişti,  
Köle olarak satılan Yusuftu bu.

<span id="an_105:18">105:18</span> Zincir vurup incittiler ayaklarını,  
Demir halka geçirdiler boynuna,

<span id="an_105:19">105:19</span> Söyledikleri gerçekleşinceye dek,  
RABbin sözü onu sınadı.

<span id="an_105:20">105:20</span> Kral adam gönderip Yusufu
salıverdi,  
Halklara egemen olan onu özgür kıldı.

<span id="an_105:21">105:21</span> Onu kendi sarayının efendisi,  
Bütün varlığının sorumlusu yaptı;

<span id="an_105:22">105:22</span> Önderlerini istediği gibi eğitsin,  
İleri gelenlerine akıl versin diye.

<span id="an_105:23">105:23</span> O zaman İsrail Mısıra gitti,  
Yakup Ham ülkesine yerleşti.

<span id="an_105:24">105:24</span> RAB halkını alabildiğine çoğalttı,  
Düşmanlarından sayıca artırdı onları.

<span id="an_105:25">105:25</span> Sonunda tutumunu değiştirdi
düşmanlarının:  
Halkından tiksindiler,  
Kullarına kurnazca davrandılar.

<span id="an_105:26">105:26</span> Kulu Musayı,  
Seçtiği Harunu gönderdi aralarına.

<span id="an_105:27">105:27</span> Onlar gösterdiler RABbin
belirtilerini,  
Ham ülkesinde şaşılası işlerini.

<span id="an_105:28">105:28</span> Karanlık gönderip ülkeyi karanlığa
bürüdü RAB,  
Çünkü Mısırlılar Onun sözlerine karşı gelmişti.

<span id="an_105:29">105:29</span> Kana çevirdi sularını,  
Öldürdü balıklarını.

<span id="an_105:30">105:30</span> Ülkede kurbağalar kaynaştı  
Krallarının odalarına kadar.

<span id="an_105:31">105:31</span> RAB buyurunca sinek sürüleri,  
Sivrisinekler üşüştü ülkenin her yanına.

<span id="an_105:32">105:32</span> Dolu yağdırdı yağmur yerine,  
Şimşekler çaktırdı ülkelerinde.

<span id="an_105:33">105:33</span> Bağlarını, incir ağaçlarını vurdu,  
Parçaladı ülkenin ağaçlarını.

<span id="an_105:34">105:34</span> O buyurunca çekirgeler,  
Sayısız yavrular kaynadı.

<span id="an_105:35">105:35</span> Ülkenin bütün bitkilerini yediler,  
Toprağın ürününü yiyip bitirdiler.

<span id="an_105:36">105:36</span> RAB ülkede ilk doğanların hepsini,  
İlk çocuklarını öldürdü.

<span id="an_105:37">105:37</span> İsraillileri ülkeden altın ve gümüşle
çıkardı,  
Oymaklarından tek kişi bile tökezlemedi.

<span id="an_105:38">105:38</span> Onlar gidince Mısır sevindi,  
Çünkü İsrail korkusu çökmüştü Mısırın üzerine.

<span id="an_105:39">105:39</span> RAB bulutu bir örtü gibi yaydı
üzerlerine,  
Gece ateş verdi yollarını aydınlatsın diye.

<span id="an_105:40">105:40</span> İstediler, bıldırcın gönderdi,  
Göksel ekmekle doyurdu karınlarını.

<span id="an_105:41">105:41</span> Kayayı yardı, sular fışkırdı,  
Çorak topraklarda bir ırmak gibi aktı.

<span id="an_105:42">105:42</span> Çünkü kutsal sözünü,  
Kulu İbrahime verdiği sözü anımsadı.

<span id="an_105:43">105:43</span> Halkını sevinç içinde,  
Seçtiklerini sevinç çığlıklarıyla ülkeden çıkardı.

<span id="an_105:44">105:44</span> Ulusların topraklarını verdi
onlara.  
Halkların emeğini miras aldılar;

<span id="an_105:45">105:45</span> Kurallarını yerine getirsinler,  
Yasalarına uysunlar diye.  
RAB'be övgüler sunun!

<span id="an_106:1">106:1</span> Övgüler sunun, RABbe!  
RABbe şükredin, çünkü O iyidir,  
Sevgisi sonsuzdur.

<span id="an_106:2">106:2</span> RABbin büyük işlerini kim
anlatabilir,  
Kim Ona yeterince övgü sunabilir?

<span id="an_106:3">106:3</span> Ne mutlu adalete uyanlara,  
Sürekli doğru olanı yapanlara!

<span id="an_106:4">106:4</span> Ya RAB, halkına lütfettiğinde anımsa
beni,  
Onları kurtardığında ilgilen benimle.

<span id="an_106:5">106:5</span> Öyle ki, seçtiklerinin gönencini
göreyim,  
Ulusunun sevincini,  
Kendi halkının kıvancını paylaşayım.

<span id="an_106:6">106:6</span> Atalarımız gibi biz de günah işledik,  
Suç işledik, kötülük ettik.

<span id="an_106:7">106:7</span> Atalarımız Mısırdayken  
Yaptığın harikaları anlamadı,  
Çok kez gösterdiğin sevgiyi anımsamadı,  
Denizde, Kızıldenizde başkaldırdılar.

<span id="an_106:8">106:8</span> Buna karşın RAB gücünü göstermek
için,  
Adı uğruna kurtardı onları.

<span id="an_106:9">106:9</span> Kızıldenizi azarladı, kurudu deniz,  
Yürüdüler enginde Onun öncülüğünde,  
Çölde yürür gibi.

<span id="an_106:10">106:10</span> Kendilerinden nefret edenlerin
elinden aldı onları,  
Düşmanlarının pençesinden kurtardı.

<span id="an_106:11">106:11</span> Sular yuttu hasımlarını,  
Hiçbiri kurtulmadı.

<span id="an_106:12">106:12</span> O zaman atalarımız Onun sözlerine
inandılar,  
Ezgiler söyleyerek Onu övdüler.

<span id="an_106:13">106:13</span> Ne var ki, RABbin yaptıklarını
çabucak unuttular,  
Öğüt vermesini beklemediler.

<span id="an_106:14">106:14</span> Özlemle kıvrandılar çölde,  
Tanrıyı denediler ıssız yerlerde.

<span id="an_106:15">106:15</span> Tanrı onlara istediklerini verdi,  
Ama üzerlerine yıpratıcı bir hastalık gönderdi.

<span id="an_106:16">106:16</span> Onlar ordugahlarında Musayı,  
RABbin kutsal kulu Harunu kıskanınca,

<span id="an_106:17">106:17</span> Yer yarıldı ve Datanı yuttu,  
Aviramla yandaşlarının üzerine kapandı.

<span id="an_106:18">106:18</span> Ateş kavurdu onları izleyenleri,  
Alev yaktı kötüleri.

<span id="an_106:19">106:19</span> Bir buzağı heykeli yaptılar
Horevde,  
Dökme bir puta tapındılar.

<span id="an_106:20">106:20</span> Tanrının yüceliğini,  
Ot yiyen öküz putuna değiştirdiler.

<span id="an_106:21">106:21</span> Unuttular kendilerini kurtaran
Tanrıyı,  
Mısırda yaptığı büyük işleri,

<span id="an_106:22">106:22</span> Ham ülkesinde yarattığı harikaları,  
Kızıldeniz kıyısında yaptığı müthiş işleri.

<span id="an_106:23">106:23</span> Bu yüzden onları yok edeceğini
söyledi Tanrı,  
Ama seçkin kulu Musa Onun önündeki gedikte durarak,  
Yok edici öfkesinden vazgeçirdi Onu.

<span id="an_106:24">106:24</span> Ardından hor gördüler güzelim
ülkeyi,  
Tanrının verdiği söze inanmadılar.

<span id="an_106:25">106:25</span> Çadırlarında söylendiler,  
Dinlemediler RABbin sesini.

<span id="an_106:26">106:26</span> Bu yüzden RAB elini kaldırdı  
Ve çölde onları yere sereceğine,  
Soylarını ulusların arasına saçacağına,  
Onları öteki ülkelere dağıtacağına ant içti.

<span id="an_106:28">106:28</span> Sonra Baal-Peora bel bağladılar,  
Ölülere sunulan kurbanları yediler.

<span id="an_106:29">106:29</span> Öfkelendirdiler RABbi
yaptıklarıyla,  
Salgın hastalık çıktı aralarında.

<span id="an_106:30">106:30</span> Ama Pinehas kalkıp araya girdi,  
Felaketi önledi.

<span id="an_106:31">106:31</span> Bu doğruluk sayıldı ona,  
Kuşaklar boyu, sonsuza dek sürecek bu.

<span id="an_106:32">106:32</span> Yine RABbi öfkelendirdiler Meriva
suları yanında,  
Musanın başına dert açıldı onlar yüzünden;

<span id="an_106:33">106:33</span> Çünkü onu sinirlendirdiler,  
O da düşünmeden konuştu.

<span id="an_106:34">106:34</span> RABbin onlara buyurduğu gibi  
Yok etmediler halkları,

<span id="an_106:35">106:35</span> Tersine öteki uluslara karıştılar,  
Onların törelerini öğrendiler.

<span id="an_106:36">106:36</span> Putlarına taptılar,  
Bu da onlara tuzak oldu.

<span id="an_106:37">106:37</span> Oğullarını, kızlarını  
Cinlere kurban ettiler.

<span id="an_106:38">106:38</span> Kenan putlarına kurban olsun diye  
Oğullarının, kızlarının kanını,  
Suçsuzların kanını döktüler;  
Ülke onların kanıyla kirlendi.

<span id="an_106:39">106:39</span> Böylece yaptıklarıyla kirli
sayıldılar,  
Vefasız duruma düştüler töreleriyle.

<span id="an_106:40">106:40</span> RABbin öfkesi parladı halkına
karşı,  
Tiksindi kendi halkından.

<span id="an_106:41">106:41</span> Onları ulusların eline teslim etti.  
Onlardan nefret edenler onlara egemen oldu.

<span id="an_106:42">106:42</span> Düşmanları onları ezdi,  
Boyun eğdirdi hepsine.

<span id="an_106:43">106:43</span> RAB onları birçok kez kurtardı,  
Ama akılları fikirleri başkaldırmaktaydı  
Ve alçaltıldılar suçları yüzünden.

<span id="an_106:44">106:44</span> RAB yine de ilgilendi
sıkıntılarıyla  
Yakarışlarını duyunca.

<span id="an_106:45">106:45</span> Antlaşmasını anımsadı onlar uğruna,  
Eşsiz sevgisinden ötürü vazgeçti yapacaklarından.

<span id="an_106:46">106:46</span> Merhamet koydu onları tutsak
alanların yüreğine.

<span id="an_106:47">106:47</span> Kurtar bizi, ey Tanrımız RAB,  
Topla bizi ulusların arasından.  
Kutsal adına şükredelim,  
Yüceliğinle övünelim.

<span id="an_106:48">106:48</span> Öncesizlikten sonsuza dek,  
İsrail'in Tanrısı RAB'be övgüler olsun!  
Bütün halk, ‹‹Amin!›› desin.  
RAB'be övgüler olsun!

<span id="an_107:1">107:1</span> RABbe şükredin, çünkü O iyidir,  
Sevgisi sonsuzdur.

<span id="an_107:2">107:2</span> Böyle desin RABbin kurtardıkları,  
Düşman pençesinden özgür kıldıkları,

<span id="an_107:3">107:3</span> Doğudan, batıdan, kuzeyden,
güneydenfş,  
Bütün ülkelerden topladıkları.

<span id="an_107:4">107:4</span> Issız çöllerde dolaştılar,  
Yerleşecekleri kente giden bir yol bulamadılar.

<span id="an_107:5">107:5</span> Aç, susuz,  
Sefil oldular.

<span id="an_107:6">107:6</span> O zaman sıkıntı içinde RABbe
yakardılar,  
RAB kurtardı onları dertlerinden.

<span id="an_107:7">107:7</span> Yerleşecekleri bir kente varıncaya
dek,  
Onlara doğru yolda öncülük etti.

<span id="an_107:8">107:8</span> Şükretsinler RABbe sevgisi için,  
İnsanlar yararına yaptığı harikalar için.

<span id="an_107:9">107:9</span> Çünkü O susamış canın susuzluğunu
giderir,  
Aç canı iyiliklerle doyurur.

<span id="an_107:10">107:10</span> Zincire vurulmuş, acıyla kıvranan
tutsaklar,  
Karanlıkta, zifiri karanlıkta oturmuştu.

<span id="an_107:11">107:11</span> Çünkü Tanrının buyruklarına karşı
çıkmışlardı,  
Küçümsemişlerdi Yüceler Yücesinin öğüdünü.

<span id="an_107:12">107:12</span> Ağır işlerle hayatı onlara zehir
etti,  
Çöktüler, yardım eden olmadı.

<span id="an_107:13">107:13</span> O zaman sıkıntı içinde RABbe
yakardılar,  
RAB kurtardı onları dertlerinden;

<span id="an_107:14">107:14</span> Çıkardı karanlıktan, zifiri
karanlıktan,  
Kopardı zincirlerini.

<span id="an_107:15">107:15</span> Şükretsinler RABbe sevgisi için,  
İnsanlar yararına yaptığı harikalar için!

<span id="an_107:16">107:16</span> Çünkü tunç kapıları kırdı,  
Demir kapı kollarını parçaladı O.

<span id="an_107:17">107:17</span> Cezalarını buldu aptallar,  
Suçları, isyanları yüzünden.

<span id="an_107:18">107:18</span> İğrenir olmuşlardı bütün
yemeklerden,  
Ölümün kapılarına yaklaşmışlardı.

<span id="an_107:19">107:19</span> O zaman sıkıntı içinde RABbe
yakardılar,  
RAB kurtardı onları dertlerinden.

<span id="an_107:20">107:20</span> Sözünü gönderip iyileştirdi onları,  
Kurtardı ölüm çukurundan.

<span id="an_107:21">107:21</span> Şükretsinler RABbe sevgisi için,  
İnsanlar yararına yaptığı harikalar için!

<span id="an_107:22">107:22</span> Şükran kurbanları sunsunlar  
Ve sevinç çığlıklarıyla duyursunlar Onun yaptıklarını!

<span id="an_107:23">107:23</span> Gemilerle denize açılanlar,  
Okyanuslarda iş yapanlar,

<span id="an_107:24">107:24</span> RABbin işlerini,  
Derinliklerde yaptığı harikaları gördüler.

<span id="an_107:25">107:25</span> Çünkü O buyurunca şiddetli bir
fırtına koptu,  
Dalgalar şaha kalktı.

<span id="an_107:26">107:26</span> Göklere yükselip diplere indi
gemiler,  
Sıkıntıdan canları burunlarına geldi gemicilerin,

<span id="an_107:27">107:27</span> Sarhoş gibi sallanıp sendelediler,  
Ustalıkları işe yaramadı.

<span id="an_107:28">107:28</span> O zaman sıkıntı içinde RABbe
yakardılar,  
RAB kurtardı onları dertlerinden.

<span id="an_107:29">107:29</span> Fırtınayı limanlığa çevirdi,  
Yatıştı dalgalar;

<span id="an_107:30">107:30</span> Rahatlayınca sevindiler,  
Diledikleri limana götürdü RAB onları.

<span id="an_107:31">107:31</span> Şükretsinler RABbe sevgisi için,  
İnsanlar yararına yaptığı harikalar için!

<span id="an_107:32">107:32</span> Yüceltsinler Onu halk topluluğunda,  
Övgüler sunsunlar ileri gelenlerin toplantısında.

<span id="an_107:33">107:33</span> Irmakları çöle çevirir,  
Pınarları kurak toprağa,

<span id="an_107:34">107:34</span> Verimli toprağı çorak alana,  
Orada yaşayanların kötülüğü yüzünden.

<span id="an_107:35">107:35</span> Çölü su birikintisine çevirir,  
Kuru toprağı pınara.

<span id="an_107:36">107:36</span> Açları yerleştirir oraya;  
Oturacak bir kent kursunlar,

<span id="an_107:37">107:37</span> Tarlalar ekip bağlar diksinler,  
Bol ürün alsınlar diye.

<span id="an_107:38">107:38</span> RABbin kutsamasıyla,  
Çoğaldılar alabildiğine,  
Eksiltmedi hayvanlarını.

<span id="an_107:39">107:39</span> Sonra azaldılar, alçaldılar,  
Baskı, sıkıntı ve acı yüzünden.

<span id="an_107:40">107:40</span> RAB rezalet saçtı soylular üzerine,  
Yolu izi belirsiz bir çölde dolaştırdı onları.

<span id="an_107:41">107:41</span> Ama yoksulu sefaletten kurtardı,  
Davar sürüsü gibi çoğalttı ailelerini.

<span id="an_107:42">107:42</span> Doğru insanlar görüp sevinecek,  
Kötülerse ağzını kapayacak.

<span id="an_107:43">107:43</span> Aklı olan bunları göz önünde
tutsun,  
RAB'bin sevgisini dikkate alsın.

<span id="an_108:1">108:1</span> Kararlıyım, ey Tanrı,  
Bütün varlığımla sana ezgiler, ilahiler söyleyeceğim!

<span id="an_108:2">108:2</span> Uyan, ey lir, ey çenk,  
Seheri ben uyandırayım!

<span id="an_108:3">108:3</span> Halkların arasında sana şükürler
sunayım, ya RAB,  
Ulusların arasında seni ilahilerle öveyim.

<span id="an_108:4">108:4</span> Çünkü sevgin göklere erişir,  
Sadakatin gökyüzüne ulaşır.

<span id="an_108:5">108:5</span> Yüceliğini göster göklerin üstünde, ey
Tanrı,  
Görkemin bütün yeryüzünü kaplasın!

<span id="an_108:6">108:6</span> Kurtar bizi sağ elinle, yardım et,  
Sevdiklerin özgürlüğe kavuşsun diye!

<span id="an_108:7">108:7</span> Tanrı şöyle konuştu kutsal yerinde:  
‹‹Şekemi sevinçle bölüştürecek,  
Sukkot Vadisini ölçeceğim.

<span id="an_108:8">108:8</span> Gilat benimdir, Manaşşe de benim,  
Efrayim miğferim,  
Yahuda asam.

<span id="an_108:9">108:9</span> Moav yıkanma leğenim,  
Edomun üzerine çarığımı fırlatacağım,  
Filiste zaferle haykıracağım.›› fırlatılması, bir yerin sahiplenilmesi
anlamına geliyordu.

<span id="an_108:10">108:10</span> Kim beni surlu kente götürecek?  
Kim bana Edoma kadar yol gösterecek?

<span id="an_108:11">108:11</span> Ey Tanrı, sen bizi reddetmedin mi?  
Ordularımıza öncülük etmiyor musun artık?

<span id="an_108:12">108:12</span> Yardım et bize düşmana karşı,  
Çünkü boştur insan yardımı.

<span id="an_108:13">108:13</span> Tanrı'yla zafer kazanırız,  
O çiğner düşmanlarımızı.

<span id="an_109:1">109:1</span> Ey övgüler sunduğum Tanrı,  
Sessiz kalma!

<span id="an_109:2">109:2</span> Çünkü kötüler, yalancılar  
Bana karşı ağzını açtı,  
Karalıyorlar beni.

<span id="an_109:3">109:3</span> Nefret dolu sözlerle beni kuşatıp  
Yok yere bana savaş açtılar.

<span id="an_109:4">109:4</span> Sevgime karşılık bana düşman oldular,  
Bense dua etmekteyim.

<span id="an_109:5">109:5</span> İyiliğime kötülük,  
Sevgime nefretle karşılık verdiler.

<span id="an_109:6">109:6</span> Kötü bir adam koy düşmanın başına,  
Sağında onu suçlayan biri dursun!

<span id="an_109:7">109:7</span> Yargılanınca suçlu çıksın,  
Duası bile günah sayılsın!

<span id="an_109:8">109:8</span> Ömrü kısa olsun,  
Görevini bir başkası üstlensin!

<span id="an_109:9">109:9</span> Çocukları öksüz,  
Karısı dul kalsın!

<span id="an_109:10">109:10</span> Çocukları avare gezip dilensin,  
Yıkık evlerinden uzakta yiyecek arasın!

<span id="an_109:11">109:11</span> Bütün malları tefecinin ağına
düşsün,  
Emeğini yabancılar yağmalasın!

<span id="an_109:12">109:12</span> Kimse ona sevgi göstermesin,  
Öksüzlerine acıyan olmasın!

<span id="an_109:13">109:13</span> Soyu kurusun,  
Bir kuşak sonra adı silinsin!

<span id="an_109:14">109:14</span> Atalarının suçları RABbin önünde
anılsın,  
Annesinin günahı silinmesin!

<span id="an_109:15">109:15</span> Günahları hep RABbin önünde dursun,  
RAB anılarını yok etsin yeryüzünden!

<span id="an_109:16">109:16</span> Çünkü düşmanım sevgi göstermeyi
düşünmedi,  
Ölesiye baskı yaptı mazluma, yoksula,  
Yüreği kırık insana.

<span id="an_109:17">109:17</span> Sevdiği lanet başına gelsin!  
Madem kutsamaktan hoşlanmıyor,  
Uzak olsun ondan kutsamak!

<span id="an_109:18">109:18</span> Laneti bir giysi gibi giydi,  
Su gibi içine, yağ gibi kemiklerine işlesin lanet!

<span id="an_109:19">109:19</span> Bir giysi gibi onu örtünsün,  
Bir kuşak gibi hep onu sarsın! düşmanlarının konuşmasıdır.

<span id="an_109:20">109:20</span> Düşmanlarıma, beni kötüleyenlere,  
RAB böyle karşılık versin!

<span id="an_109:21">109:21</span> Ama sen, ey Egemen RAB,  
Adın uğruna bana ilgi göster;  
Kurtar beni, iyiliğin, sevgin uğruna!

<span id="an_109:22">109:22</span> Çünkü düşkün ve yoksulum,  
Yüreğim yaralı içimde.

<span id="an_109:23">109:23</span> Batan güneş gibi geçip gidiyorum,  
Çekirge gibi silkilip atılıyorum.

<span id="an_109:24">109:24</span> Dizlerim titriyor oruç tutmaktan;  
Bir deri bir kemiğe döndüm.

<span id="an_109:25">109:25</span> Düşmanlarıma yüzkarası oldum;  
Beni görünce kafalarını sallıyorlar!

<span id="an_109:26">109:26</span> Yardım et bana, ya RAB Tanrım;  
Kurtar beni sevgin uğruna!

<span id="an_109:27">109:27</span> Bilsinler bu işte senin elin
olduğunu,  
Bunu senin yaptığını, ya RAB!

<span id="an_109:28">109:28</span> Varsın lanet etsin onlar, sen kutsa
beni,  
Bana saldıranlar utanacak,  
Ben kulunsa sevineceğim.

<span id="an_109:29">109:29</span> Rezilliğe bürünsün beni
suçlayanlar,  
Kaftan giyer gibi utançlarıyla örtünsünler!

<span id="an_109:30">109:30</span> RABbe çok şükredeceğim,  
Kalabalığın arasında Ona övgüler dizeceğim;

<span id="an_109:31">109:31</span> Çünkü O yoksulun sağında durur,  
Onu yargılayanlardan kurtarmak için.

<span id="an_110:1">110:1</span> RAB efendime:  
‹‹Ben düşmanlarını ayaklarının altına serinceye dekfü  
Sağımda otur›› diyor. ‹‹Ayaklarına tabure yapıncaya dek››.

<span id="an_110:2">110:2</span> RAB Siyondan uzatacak kudret asanı,  
Düşmanlarının ortasında egemenlik sür!

<span id="an_110:3">110:3</span> Savaşacağın gün  
Gönüllü gidecek askerlerin.  
Seherin bağrından doğan çiy gibi  
Kutsal giysiler içinde  
Sana gelecek gençlerin.

<span id="an_110:4">110:4</span> RAB ant içti, kararından dönmez:  
‹‹Melkisedek düzeni uyarınca  
Sonsuza dek kâhinsin sen!›› dedi.

<span id="an_110:5">110:5</span> Rab senin sağındadır,  
Kralları ezecek öfkelendiği gün.

<span id="an_110:6">110:6</span> Ulusları yargılayacak, ortalığı
cesetler dolduracak,  
Dünyanın dört bucağında başları ezecek.

<span id="an_110:7">110:7</span> Yol kenarındaki dereden su içecek;  
Bu yüzden başını dik tutacak.

<span id="an_111:1">111:1</span> Övgüler sunun RABbe! Doğru insanların
toplantısında,  
Topluluk içinde,  
Bütün yüreğimle RABbe şükredeceğim.

<span id="an_111:2">111:2</span> RABbin işleri büyüktür,  
Onlardan zevk alanlar hep onları düşünür.

<span id="an_111:3">111:3</span> Onun yaptıkları yüce ve görkemlidir,  
Doğruluğu sonsuza dek sürer.

<span id="an_111:4">111:4</span> RAB unutulmayacak harikalar yaptı,  
O sevecen ve lütfedendir.

<span id="an_111:5">111:5</span> Kendisinden korkanları besler,  
Antlaşmasını sonsuza dek anımsar.

<span id="an_111:6">111:6</span> Ulusların topraklarını kendi halkına
vermekle  
Gösterdi onlara işlerinin gücünü.

<span id="an_111:7">111:7</span> Yaptığı her işte sadık ve adildir,  
Bütün koşulları güvenilirdir;

<span id="an_111:8">111:8</span> Sonsuza dek sürer,  
Sadakat ve doğrulukla yapılır.

<span id="an_111:9">111:9</span> O halkının kurtuluşunu sağladı,  
Antlaşmasını sonsuza dek geçerli kıldı.  
Adı kutsal ve müthiştir.

<span id="an_111:10">111:10</span> Bilgeliğin temeli RAB korkusudur,  
O'nun kurallarını yerine getiren herkes  
Sağduyu sahibi olur.  
O'na sonsuza dek övgü sunulur!

<span id="an_112:1">112:1</span> Övgüler sunun RABbe! Ne mutlu RABden
korkan insana,  
Onun buyruklarından büyük zevk alana!

<span id="an_112:2">112:2</span> Soyu yeryüzünde güç kazanacak,  
Doğruların kuşağı kutsanacak.

<span id="an_112:3">112:3</span> Bolluk ve zenginlik eksilmez evinden,  
Sonsuza dek sürer doğruluğu.

<span id="an_112:4">112:4</span> Karanlıkta ışık doğar dürüstler için,  
Lütfeden, sevecen, doğru insanlar için.

<span id="an_112:5">112:5</span> Ne mutlu eli açık olan, ödünç veren,  
İşlerini adaletle yürüten insana!

<span id="an_112:6">112:6</span> Asla sarsılmaz,  
Sonsuza dek anılır doğru insan.

<span id="an_112:7">112:7</span> Kötü haberden korkmaz,  
Yüreği sarsılmaz, RABbe güvenir.

<span id="an_112:8">112:8</span> Gözü pektir, korku nedir bilmez,  
Sonunda düşmanlarının yenilgisini görür.

<span id="an_112:9">112:9</span> Armağanlar dağıttı, yoksullara verdi;  
Doğruluğu sonsuza dek kalıcıdır,  
Gücü ve saygınlığı artar.

<span id="an_112:10">112:10</span> Kötü kişi bunu görünce kudurur,  
Dişlerini gıcırdatır, kendi kendini yer, bitirir.  
Kötülerin dileği boşa çıkar.

<span id="an_113:1">113:1</span> Övgüler sunun RABbe! Övgüler sunun, ey
RABbin kulları,  
RABbin adına övgüler sunun!

<span id="an_113:2">113:2</span> Şimdiden sonsuza dek  
RABbin adına şükürler olsun!

<span id="an_113:3">113:3</span> Güneşin doğduğu yerden battığı yere
kadar  
RABbin adına övgüler sunulmalı!

<span id="an_113:4">113:4</span> RAB bütün uluslara egemendir,  
Görkemi gökleri aşar.

<span id="an_113:5">113:5</span> Var mı Tanrımız RAB gibi,  
Yücelerde oturan,

<span id="an_113:6">113:6</span> Göklerde ve yeryüzünde olanlara  
Bakmak için eğilen?

<span id="an_113:7">113:7</span> Düşkünü yerden kaldırır,  
Yoksulu çöplükten çıkarır;

<span id="an_113:8">113:8</span> Soylularla,  
Halkının soylularıyla birlikte oturtsun diye.

<span id="an_113:9">113:9</span> Kısır kadını evde oturtur,  
Çocuk sahibi mutlu bir anne kılar. RAB'be övgüler sunun!

<span id="an_114:1">114:1</span> İsrail Mısırdan çıktığında,  
Yakupun soyu yabancı dil konuşan bir halktan ayrıldığında,

<span id="an_114:2">114:2</span> Yahuda Rabbin kutsal yeri oldu,  
İsrail de Onun krallığı.

<span id="an_114:3">114:3</span> Deniz olanı görüp geri çekildi,  
Şeria Irmağı tersine aktı.

<span id="an_114:4">114:4</span> Dağlar koç gibi,  
Tepeler kuzu gibi sıçradı.

<span id="an_114:5">114:5</span> Ey deniz, sana ne oldu da kaçtın?  
Ey Şeria, neden tersine aktın?

<span id="an_114:6">114:6</span> Ey dağlar, niçin koç gibi,  
Ey tepeler, niçin kuzu gibi sıçradınız?

<span id="an_114:7">114:7</span> Titre, ey yeryüzü,  
Kayayı havuza,  
Çakmaktaşını pınara çeviren Rab'bin önünde,  
Yakup'un Tanrısı'nın huzurunda.

<span id="an_115:1">115:1</span> Bizi değil, ya RAB, bizi değil,  
Sevgin ve sadakatin uğruna,  
Kendi adını yücelt!

<span id="an_115:2">115:2</span> Niçin uluslar:  
‹‹Hani, nerede onların Tanrısı?›› desin.

<span id="an_115:3">115:3</span> Bizim Tanrımız göklerdedir,  
Ne isterse yapar.

<span id="an_115:4">115:4</span> Oysa onların putları altın ve gümüşten
yapılmış,  
İnsan elinin eseridir.

<span id="an_115:5">115:5</span> Ağızları var, konuşmazlar,  
Gözleri var, görmezler,

<span id="an_115:6">115:6</span> Kulakları var, duymazlar,  
Burunları var, koku almazlar,

<span id="an_115:7">115:7</span> Elleri var, hissetmezler,  
Ayakları var, yürümezler,  
Boğazlarından ses çıkmaz.

<span id="an_115:8">115:8</span> Onları yapan, onlara güvenen herkes  
Onlar gibi olacak!

<span id="an_115:9">115:9</span> Ey İsrail halkı, RABbe güven,  
Odur yardımcınız ve kalkanınız!

<span id="an_115:10">115:10</span> Ey Harun soyu, RABbe güven,  
Odur yardımcınız ve kalkanınız!

<span id="an_115:11">115:11</span> Ey RABden korkanlar, RABbe güvenin,  
Odur yardımcınız ve kalkanınız!

<span id="an_115:12">115:12</span> RAB bizi anımsayıp kutsayacak,  
İsrail halkını,  
Harun soyunu kutsayacak.

<span id="an_115:13">115:13</span> Küçük, büyük,  
Kendisinden korkan herkesi kutsayacak.

<span id="an_115:14">115:14</span> RAB sizi,  
Sizi ve çocuklarınızı çoğaltsın!

<span id="an_115:15">115:15</span> Yeri göğü yaratan RAB  
Sizleri kutsasın.

<span id="an_115:16">115:16</span> Göklerin öteleri RABbindir,  
Ama yeryüzünü insanlara vermiştir.

<span id="an_115:17">115:17</span> Ölüler, sessizlik diyarına inenler,  
RABbe övgüler sunmaz;

<span id="an_115:18">115:18</span> Biziz RAB'bi öven,  
Şimdiden sonsuza dek. RAB'be övgüler sunun!

<span id="an_116:1">116:1</span> RABbi seviyorum,  
Çünkü O feryadımı duyar.

<span id="an_116:2">116:2</span> Bana kulak verdiği için,  
Yaşadığım sürece Ona sesleneceğim.

<span id="an_116:3">116:3</span> Ölüm iplerine dolaşmıştım,  
Ölüler diyarının kâbusu yakama yapışmıştı,  
Sıkıntıya, acıya gömülmüştüm.

<span id="an_116:4">116:4</span> O zaman RABbi adıyla çağırdım,  
‹‹Aman, ya RAB, kurtar canımı!›› dedim.

<span id="an_116:5">116:5</span> RAB lütufkâr ve adildir,  
Sevecendir Tanrımız.

<span id="an_116:6">116:6</span> RAB saf insanları korur,  
Tükendiğim zaman beni kurtardı.

<span id="an_116:7">116:7</span> Ey canım, yine huzura kavuş,  
Çünkü RAB sana iyilik etti.

<span id="an_116:8">116:8</span> Sen, ya RAB, canımı ölümden,  
Gözlerimi yaştan,  
Ayaklarımı sürçmekten kurtardın.

<span id="an_116:9">116:9</span> Yaşayanların diyarında,  
RABbin huzurunda yürüyeceğim.

<span id="an_116:10">116:10</span> İman ettim,  
‹‹Büyük acı çekiyorum›› dediğim zaman bile. bile›› ya da ‹‹İman ettim,
bu nedenle konuştum. Büyük acı çekiyorum›› (bkz. 2Ko.4:13).

<span id="an_116:11">116:11</span> Şaşkınlık içinde,  
‹‹Bütün insanlar yalancı›› dedim.

<span id="an_116:12">116:12</span> Ne karşılık verebilirim RABbe,  
Bana yaptığı onca iyilik için?

<span id="an_116:13">116:13</span> Kurtuluş sunusu olarak kadeh
kaldırıp  
RABbi adıyla çağıracağım.

<span id="an_116:14">116:14</span> Bütün halkının önünde,  
RABbe adadıklarımı yerine getireceğim.

<span id="an_116:15">116:15</span> RABbin gözünde değerlidir  
Sadık kullarının ölümü.

<span id="an_116:16">116:16</span> Ya RAB, ben gerçekten senin
kulunum;  
Kulun, hizmetçinin oğluyum,  
Sen çözdün bağlarımı.

<span id="an_116:17">116:17</span> Ya RAB, seni adınla çağırıp  
Şükran kurbanı sunacağım.

<span id="an_116:18">116:18</span> RABbe adadıklarımı yerine
getireceğim  
Bütün halkının önünde,

<span id="an_116:19">116:19</span> RAB'bin Tapınağı'nın avlularında,  
Senin orta yerinde, ey Yeruşalim! RAB'be övgüler sunun!

<span id="an_117:1">117:1</span> Ey bütün uluslar, RABbe övgüler
sunun!  
Ey bütün halklar, Onu yüceltin!

<span id="an_117:2">117:2</span> Çünkü bize beslediği sevgi büyüktür,  
RAB'bin sadakati sonsuza dek sürer. RAB'be övgüler sunun!

<span id="an_118:1">118:1</span> RABbe şükredin, çünkü O iyidir,  
Sevgisi sonsuzdur.

<span id="an_118:2">118:2</span> ‹‹Sonsuzdur sevgisi!›› desin İsrail
halkı.

<span id="an_118:3">118:3</span> ‹‹Sonsuzdur sevgisi!›› desin Harunun
soyu.

<span id="an_118:4">118:4</span> ‹‹Sonsuzdur sevgisi!›› desin RABden
korkanlar.

<span id="an_118:5">118:5</span> Sıkıntı içinde RABbe seslendim;  
Yanıtladı, rahata kavuşturdu beni.

<span id="an_118:6">118:6</span> RAB benden yana, korkmam;  
İnsan bana ne yapabilir?

<span id="an_118:7">118:7</span> RAB benden yana, benim yardımcım,  
Benden nefret edenlerin sonuna zaferle bakacağım.

<span id="an_118:8">118:8</span> RABbe sığınmak  
İnsana güvenmekten iyidir.

<span id="an_118:9">118:9</span> RABbe sığınmak  
Soylulara güvenmekten iyidir.

<span id="an_118:10">118:10</span> Bütün uluslar beni kuşattı,  
RABbin adıyla püskürttüm onları.

<span id="an_118:11">118:11</span> Kuşattılar, sardılar beni,  
RABbin adıyla püskürttüm onları.

<span id="an_118:12">118:12</span> Arılar gibi sardılar beni,  
Ama diken ateşi gibi sönüverdiler;  
RABbin adıyla püskürttüm onları.

<span id="an_118:13">118:13</span> İtilip kakıldım, düşmek üzereydim,  
Ama RAB yardım etti bana. metin ‹‹Beni itip kaktın››.

<span id="an_118:14">118:14</span> RAB gücüm ve ezgimdir,  
O kurtardı beni.

<span id="an_118:15">118:15</span> Sevinç ve zafer çığlıkları  
Çınlıyor doğruların çadırlarında:  
‹‹RABbin sağ eli güçlü işler yapar!

<span id="an_118:16">118:16</span> RABbin sağ eli üstündür,  
RABbin sağ eli güçlü işler yapar!››

<span id="an_118:17">118:17</span> Ölmeyecek, yaşayacağım,  
RABbin yaptıklarını duyuracağım.

<span id="an_118:18">118:18</span> RAB beni şiddetle yola getirdi,  
Ama ölüme terk etmedi.

<span id="an_118:19">118:19</span> Açın bana adalet kapılarını,  
Girip RABbe şükredeyim.

<span id="an_118:20">118:20</span> İşte budur RABbin kapısı!  
Doğrular girebilir oradan.

<span id="an_118:21">118:21</span> Sana şükrederim, çünkü bana yanıt
verdin,  
Kurtarıcım oldun.

<span id="an_118:22">118:22</span> Yapıcıların reddettiği taş,  
Köşenin baş taşı oldu.

<span id="an_118:23">118:23</span> RABbin işidir bu,  
Gözümüzde harika bir iş!

<span id="an_118:24">118:24</span> Bugün RABbin yarattığı gündür,  
Onun için sevinip coşalım!

<span id="an_118:25">118:25</span> Ne olur, ya RAB, kurtar bizi,  
Ne olur, başarılı kıl bizi!

<span id="an_118:26">118:26</span> Kutsansın RABbin adıyla gelen!  
Kutsuyoruz sizi RABbin evinden.

<span id="an_118:27">118:27</span> RAB Tanrıdır, aydınlattı bizi.  
İplerle bağlayın bayram kurbanını,  
İlerleyin sunağın boynuzlarına kadar. dallarla bayramı kutlayın››.

<span id="an_118:28">118:28</span> Tanrım sensin, şükrederim sana,  
Tanrım sensin, yüceltirim seni.

<span id="an_118:29">118:29</span> RAB'be şükredin, çünkü O iyidir,  
Sevgisi sonsuzdur.

<span id="an_119:1">119:1</span> Ne mutlu yolları temiz olanlara,  
RABbin yasasına göre yaşayanlara! 119. Mezmur akrostiş biçimde yazılmış
bir şiirdir.

<span id="an_119:2">119:2</span> Ne mutlu Onun öğütlerine uyanlara,  
Bütün yüreğiyle Ona yönelenlere!

<span id="an_119:3">119:3</span> Hiç haksızlık etmezler,  
Onun yolunda yürürler.

<span id="an_119:4">119:4</span> Koyduğun koşullara  
Dikkatle uyulmasını buyurdun.

<span id="an_119:5">119:5</span> Keşke kararlı olsam  
Senin kurallarına uymakta!

<span id="an_119:6">119:6</span> Hiç utanmayacağım,  
Bütün buyruklarını izledikçe.

<span id="an_119:7">119:7</span> Şükredeceğim sana temiz yürekle,  
Adil hükümlerini öğrendikçe.

<span id="an_119:8">119:8</span> Kurallarını yerine getireceğim,  
Bırakma beni hiçbir zaman!

<span id="an_119:9">119:9</span> Genç insan yolunu nasıl temiz tutar?  
Senin sözünü tutmakla.

<span id="an_119:10">119:10</span> Bütün yüreğimle sana yöneliyorum,  
İzin verme buyruklarından sapmama!

<span id="an_119:11">119:11</span> Aklımdan çıkarmam sözünü,  
Sana karşı günah işlememek için.

<span id="an_119:12">119:12</span> Övgüler olsun sana, ya RAB,  
Bana kurallarını öğret.

<span id="an_119:13">119:13</span> Ağzından çıkan bütün hükümleri  
Dudaklarımla yineliyorum.

<span id="an_119:14">119:14</span> Sevinç duyuyorum öğütlerini
izlerken,  
Sanki benim oluyor bütün hazineler.

<span id="an_119:15">119:15</span> Koşullarını derin derin
düşünüyorum,  
Yollarını izlerken.

<span id="an_119:16">119:16</span> Zevk alıyorum kurallarından,  
Sözünü unutmayacağım.

<span id="an_119:17">119:17</span> Ben kuluna iyilik et ki yaşayayım,  
Sözüne uyayım.

<span id="an_119:18">119:18</span> Gözlerimi aç,  
Yasandaki harikaları göreyim.

<span id="an_119:19">119:19</span> Garibim bu dünyada,  
Buyruklarını benden gizleme!

<span id="an_119:20">119:20</span> İçim tükeniyor,  
Her an hükümlerini özlemekten.

<span id="an_119:21">119:21</span> Buyruklarından sapan  
Lanetli küstahları azarlarsın.

<span id="an_119:22">119:22</span> Uzaklaştır benden küçümsemeleri,
hakaretleri,  
Çünkü öğütlerini tutuyorum.

<span id="an_119:23">119:23</span> Önderler toplanıp beni kötüleseler
bile,  
Ben kulun senin kurallarını derin derin düşüneceğim.

<span id="an_119:24">119:24</span> Öğütlerin benim zevkimdir,  
Bana akıl verirler.

<span id="an_119:25">119:25</span> Toza toprağa serildim,  
Sözün uyarınca yaşam ver bana.

<span id="an_119:26">119:26</span> Yaptıklarımı açıkladım, beni
yanıtladın;  
Kurallarını öğret bana!

<span id="an_119:27">119:27</span> Koşullarını anlamamı sağla ki,  
Harikalarının üzerinde düşüneyim.

<span id="an_119:28">119:28</span> İçim eriyor kederden,  
Sözün uyarınca güçlendir beni!

<span id="an_119:29">119:29</span> Yalan yoldan uzaklaştır,  
Yasan uyarınca lütfet bana.

<span id="an_119:30">119:30</span> Ben sadakat yolunu seçtim,  
Hükümlerini uygun gördüm.

<span id="an_119:31">119:31</span> Öğütlerine dört elle sarıldım, ya
RAB,  
Utandırma beni!

<span id="an_119:32">119:32</span> İçime huzur verdiğin için  
Buyrukların doğrultusunda koşacağım.

<span id="an_119:33">119:33</span> Kurallarını nasıl izleyeceğimi öğret
bana, ya RAB,  
Öyle ki, onları sonuna kadar izleyeyim.

<span id="an_119:34">119:34</span> Anlamamı sağla, yasana uyayım,  
Bütün yüreğimle onu yerine getireyim.

<span id="an_119:35">119:35</span> Buyrukların doğrultusunda yol göster
bana,  
Çünkü yolundan zevk alırım.

<span id="an_119:36">119:36</span> Yüreğimi haksız kazanca değil,  
Kendi öğütlerine yönelt.

<span id="an_119:37">119:37</span> Gözlerimi boş şeylerden çevir,  
Beni kendi yolunda yaşat.

<span id="an_119:38">119:38</span> Senden korkulması için  
Ben kuluna verdiğin sözü yerine getir.

<span id="an_119:39">119:39</span> Korktuğum hakaretten uzak tut beni,  
Çünkü senin ilkelerin iyidir.

<span id="an_119:40">119:40</span> Çok özlüyorum senin koşullarını!  
Beni doğruluğunun içinde yaşat!

<span id="an_119:41">119:41</span> Bana sevgini göster, ya RAB,  
Sözün uyarınca kurtar beni!

<span id="an_119:42">119:42</span> O zaman beni aşağılayanlara  
Gereken yanıtı verebilirim,  
Çünkü senin sözüne güvenirim.

<span id="an_119:43">119:43</span> Gerçeğini ağzımdan düşürme,  
Çünkü senin hükümlerine umut bağladım.

<span id="an_119:44">119:44</span> Yasana sürekli,  
Sonsuza dek uyacağım.

<span id="an_119:45">119:45</span> Özgürce yürüyeceğim,  
Çünkü senin koşullarına yöneldim ben.

<span id="an_119:46">119:46</span> Kralların önünde senin öğütlerinden
söz edecek,  
Utanç duymayacağım.

<span id="an_119:47">119:47</span> Senin buyruklarından zevk alıyor,  
Onları seviyorum.

<span id="an_119:48">119:48</span> Saygı ve sevgi duyuyorum
buyruklarına,  
Derin derin düşünüyorum kurallarını.

<span id="an_119:49">119:49</span> Kuluna verdiğin sözü anımsa,  
Bununla umut verdin bana.

<span id="an_119:50">119:50</span> Acı çektiğimde beni avutan budur,  
Sözün bana yaşam verir.

<span id="an_119:51">119:51</span> Çok eğlendiler küstahlar benimle,  
Yine de yasandan şaşmadım.

<span id="an_119:52">119:52</span> Geçmişte verdiğin hükümleri
anımsayınca,  
Avundum, ya RAB.

<span id="an_119:53">119:53</span> Çileden çıkıyorum,  
Yasanı terk eden kötüler yüzünden.

<span id="an_119:54">119:54</span> Senin kurallarındır ezgilerimin
konusu,  
Konuk olduğum bu dünyada.

<span id="an_119:55">119:55</span> Gece adını anarım, ya RAB,  
Yasana uyarım.

<span id="an_119:56">119:56</span> Tek yaptığım,  
Senin koşullarına uymak.

<span id="an_119:57">119:57</span> Benim payıma düşen sensin, ya RAB,  
Sözlerini yerine getireceğim, dedim.

<span id="an_119:58">119:58</span> Bütün yüreğimle sana yakardım.  
Lütfet bana, sözün uyarınca.

<span id="an_119:59">119:59</span> Tuttuğum yolları düşündüm,  
Senin öğütlerine göre adım attım.

<span id="an_119:60">119:60</span> Buyruklarına uymak için  
Elimi çabuk tuttum, oyalanmadım.

<span id="an_119:61">119:61</span> Kötülerin ipleri beni sardı,  
Yasanı unutmadım.

<span id="an_119:62">119:62</span> Doğru hükümlerin için  
Gece yarısı kalkıp sana şükrederim.

<span id="an_119:63">119:63</span> Dostuyum bütün senden korkanların,  
Koşullarına uyanların.

<span id="an_119:64">119:64</span> Yeryüzü sevginle dolu, ya RAB,  
Kurallarını öğret bana!

<span id="an_119:65">119:65</span> Ya RAB, iyilik ettin kuluna,  
Sözünü tuttun.

<span id="an_119:66">119:66</span> Bana sağduyu ve bilgi ver,  
Çünkü inanıyorum buyruklarına.

<span id="an_119:67">119:67</span> Acı çekmeden önce yoldan sapardım,  
Ama şimdi sözüne uyuyorum.

<span id="an_119:68">119:68</span> Sen iyisin, iyilik edersin;  
Bana kurallarını öğret.

<span id="an_119:69">119:69</span> Küstahlar yalanlarla beni lekeledi,  
Ama ben bütün yüreğimle senin koşullarına uyarım.

<span id="an_119:70">119:70</span> Onların yüreği yağ bağladı,  
Bense zevk alırım yasandan.

<span id="an_119:71">119:71</span> İyi oldu acı çekmem;  
Çünkü kurallarını öğreniyorum.

<span id="an_119:72">119:72</span> Ağzından çıkan yasa benim için  
Binlerce altın ve gümüşten daha değerlidir.

<span id="an_119:73">119:73</span> Senin ellerin beni yarattı,
biçimlendirdi.  
Anlamamı sağla ki buyruklarını öğreneyim.

<span id="an_119:74">119:74</span> Senden korkanlar beni görünce
sevinsin,  
Çünkü senin sözüne umut bağladım.

<span id="an_119:75">119:75</span> Biliyorum, ya RAB, hükümlerin
adildir;  
Bana acı çektirirken bile sadıksın.

<span id="an_119:76">119:76</span> Ben kuluna verdiğin söz uyarınca,  
Sevgin beni avutsun.

<span id="an_119:77">119:77</span> Sevecenlik göster bana, yaşayayım,  
Çünkü yasandan zevk alıyorum.

<span id="an_119:78">119:78</span> Utansın küstahlar beni yalan yere
suçladıkları için.  
Bense senin koşullarını düşünüyorum.

<span id="an_119:79">119:79</span> Bana dönsün senden korkanlar,  
Öğütlerini bilenler.

<span id="an_119:80">119:80</span> Yüreğim kusursuz uysun kurallarına,  
Öyle ki, utanç duymayayım.

<span id="an_119:81">119:81</span> İçim tükeniyor senin kurtarışını
özlerken,  
Senin sözüne umut bağladım ben.

<span id="an_119:82">119:82</span> Gözümün feri sönüyor söz verdiklerini
beklemekten,  
‹‹Ne zaman avutacaksın beni?›› diye soruyorum.

<span id="an_119:83">119:83</span> Dumandan kararmış tuluma döndüm,  
Yine de unutmuyorum kurallarını.

<span id="an_119:84">119:84</span> Daha ne kadar bekleyecek kulun?  
Ne zaman yargılayacaksın bana zulmedenleri?

<span id="an_119:85">119:85</span> Çukur kazdılar benim için  
Yasana uymayan küstahlar.

<span id="an_119:86">119:86</span> Bütün buyrukların güvenilirdir;  
Haksız yere zulmediyorlar, yardım et bana!

<span id="an_119:87">119:87</span> Nerdeyse sileceklerdi beni
yeryüzünden,  
Ama ben senin koşullarından ayrılmadım.

<span id="an_119:88">119:88</span> Koru canımı sevgin uyarınca,  
Tutayım ağzından çıkan öğütleri.

<span id="an_119:89">119:89</span> Ya RAB, sözün  
Göklerde sonsuza dek duruyor.

<span id="an_119:90">119:90</span> Sadakatin kuşaklar boyu sürüyor,  
Kurduğun yeryüzü sapasağlam duruyor.

<span id="an_119:91">119:91</span> Bugün hükümlerin uyarınca ayakta
duran her şey  
Sana kulluk ediyor.

<span id="an_119:92">119:92</span> Eğer yasan zevk kaynağım olmasaydı,  
Çektiğim acılardan yok olurdum.

<span id="an_119:93">119:93</span> Koşullarını asla unutmayacağım,  
Çünkü onlarla bana yaşam verdin.

<span id="an_119:94">119:94</span> Kurtar beni, çünkü seninim,  
Senin koşullarına yöneldim.

<span id="an_119:95">119:95</span> Kötüler beni yok etmeyi beklerken,  
Ben senin öğütlerini inceliyorum.

<span id="an_119:96">119:96</span> Kusursuz olan her şeyin bir sonu
olduğunu gördüm,  
Ama senin buyruğun sınır tanımaz.

<span id="an_119:97">119:97</span> Ne kadar severim yasanı!  
Bütün gün düşünürüm onun üzerinde.

<span id="an_119:98">119:98</span> Buyrukların beni düşmanlarımdan bilge
kılar,  
Çünkü her zaman aklımdadır onlar.

<span id="an_119:99">119:99</span> Bütün öğretmenlerimden daha
akıllıyım,  
Çünkü öğütlerin üzerinde düşünüyorum.

<span id="an_119:100">119:100</span> Yaşlılardan daha bilgeyim,  
Çünkü senin koşullarına uyuyorum.

<span id="an_119:101">119:101</span> Sakınırım her kötü yoldan,  
Senin sözünü tutmak için.

<span id="an_119:102">119:102</span> Ayrılmam hükümlerinden,  
Çünkü bana sen öğrettin.

<span id="an_119:103">119:103</span> Ne tatlı geliyor verdiğin sözler
damağıma,  
Baldan tatlı geliyor ağzıma!

<span id="an_119:104">119:104</span> Senin koşullarına uymakla bilgelik
kazanıyorum,  
Bu yüzden nefret ediyorum her yanlış yoldan.

<span id="an_119:105">119:105</span> Sözün adımlarım için çıra,  
Yolum için ışıktır.

<span id="an_119:106">119:106</span> Adil hükümlerini izleyeceğime ant
içtim,  
Andımı tutacağım.

<span id="an_119:107">119:107</span> Çok sıkıntı çektim, ya RAB;  
Koru hayatımı sözün uyarınca.

<span id="an_119:108">119:108</span> Ağzımdan çıkan içten övgüleri  
Kabul et, ya RAB,  
Bana hükümlerini öğret.

<span id="an_119:109">119:109</span> Hayatım her an tehlikede,  
Yine de unutmam yasanı.

<span id="an_119:110">119:110</span> Kötüler tuzak kurdu bana,  
Yine de sapmadım senin koşullarından.

<span id="an_119:111">119:111</span> Öğütlerin sonsuza dek mirasımdır,  
Yüreğimin sevincidir onlar.

<span id="an_119:112">119:112</span> Kararlıyım  
Sonuna kadar senin kurallarına uymaya.

<span id="an_119:113">119:113</span> Döneklerden tiksinir,  
Senin yasanı severim.

<span id="an_119:114">119:114</span> Sığınağım ve kalkanım sensin,  
Senin sözüne umut bağlarım.

<span id="an_119:115">119:115</span> Ey kötüler, benden uzak durun,  
Tanrımın buyruklarını yerine getireyim.

<span id="an_119:116">119:116</span> Sözün uyarınca destek ol bana,
yaşam bulayım;  
Umudumu boşa çıkarma!

<span id="an_119:117">119:117</span> Sıkı tut beni, kurtulayım,  
Her zaman kurallarını dikkate alayım.

<span id="an_119:118">119:118</span> Kurallarından sapan herkesi
reddedersin,  
Çünkü onların hileleri boştur.

<span id="an_119:119">119:119</span> Dünyadaki kötüleri cüruf gibi
atarsın,  
Bu yüzden severim senin öğütlerini.

<span id="an_119:120">119:120</span> Bedenim ürperiyor dehşetinden,  
Korkuyorum hükümlerinden.

<span id="an_119:121">119:121</span> Adil ve doğru olanı yaptım,  
Gaddarların eline bırakma beni!

<span id="an_119:122">119:122</span> Güven altına al kulunun
mutluluğunu,  
Baskı yapmasın bana küstahlar.

<span id="an_119:123">119:123</span> Gözümün feri sönüyor,  
Beni kurtarmanı,  
Adil sözünü yerine getirmeni beklemekten.

<span id="an_119:124">119:124</span> Kuluna sevgin uyarınca davran,  
Bana kurallarını öğret.

<span id="an_119:125">119:125</span> Ben senin kulunum, bana akıl ver
ki,  
Öğütlerini anlayabileyim.

<span id="an_119:126">119:126</span> Ya RAB, harekete geçmenin
zamanıdır,  
Yasanı çiğniyorlar.

<span id="an_119:127">119:127</span> Bu yüzden senin buyruklarını,  
Altından, saf altından daha çok seviyorum;

<span id="an_119:128">119:128</span> Koyduğun koşulların hepsini doğru
buluyorum,  
Her yanlış yoldan tiksiniyorum.

<span id="an_119:129">119:129</span> Harika öğütlerin var,  
Bu yüzden onlara candan uyuyorum.

<span id="an_119:130">119:130</span> Sözlerinin açıklanışı aydınlık
saçar,  
Saf insanlara akıl verir.

<span id="an_119:131">119:131</span> Ağzım açık, soluk soluğayım,  
Çünkü buyruklarını özlüyorum.

<span id="an_119:132">119:132</span> Bana lütufla bak,  
Adını sevenlere her zaman yaptığın gibi.

<span id="an_119:133">119:133</span> Adımlarımı pekiştir verdiğin söz
uyarınca,  
Hiçbir suç bana egemen olmasın.

<span id="an_119:134">119:134</span> Kurtar beni insan baskısından,  
Koşullarına uyabileyim.

<span id="an_119:135">119:135</span> Yüzün aydınlık saçsın kulunun
üzerine,  
Kurallarını öğret bana.

<span id="an_119:136">119:136</span> Oluk oluk yaş akıyor gözlerimden,  
Çünkü uymuyorlar yasana.

<span id="an_119:137">119:137</span> Sen adilsin, ya RAB,  
Hükümlerin doğrudur.

<span id="an_119:138">119:138</span> Buyurduğun öğütler doğru  
Ve tam güvenilirdir.

<span id="an_119:139">119:139</span> Gayretim beni tüketti,  
Çünkü düşmanlarım unuttu senin sözlerini.

<span id="an_119:140">119:140</span> Sözün çok güvenilirdir,  
Kulun onu sever.

<span id="an_119:141">119:141</span> Önemsiz ve horlanan biriyim ben,  
Ama koşullarını unutmuyorum.

<span id="an_119:142">119:142</span> Adaletin sonsuza dek doğrudur,  
Yasan gerçektir.

<span id="an_119:143">119:143</span> Sıkıntıya, darlığa düştüm,  
Ama buyrukların benim zevkimdir.

<span id="an_119:144">119:144</span> Öğütlerin sonsuza dek doğrudur;  
Bana akıl ver ki, yaşayayım.

<span id="an_119:145">119:145</span> Bütün yüreğimle haykırıyorum,  
Yanıtla beni, ya RAB!  
Senin kurallarına uyacağım.

<span id="an_119:146">119:146</span> Sana sesleniyorum,  
Kurtar beni,  
Öğütlerine uyayım.

<span id="an_119:147">119:147</span> Gün doğmadan kalkıp yardım
dilerim,  
Senin sözüne umut bağladım.

<span id="an_119:148">119:148</span> Verdiğin söz üzerinde düşüneyim
diye,  
Gece boyunca uyku girmiyor gözüme.

<span id="an_119:149">119:149</span> Sevgin uyarınca sesime kulak ver,  
Hükümlerin uyarınca, ya RAB, yaşam ver bana!

<span id="an_119:150">119:150</span> Yaklaşıyor kötülük ardınca
koşanlar,  
Yasandan uzaklaşıyorlar.

<span id="an_119:151">119:151</span> Oysa sen yakınsın, ya RAB,  
Bütün buyrukların gerçektir.

<span id="an_119:152">119:152</span> Çoktan beri anladım  
Öğütlerini sonsuza dek verdiğini.

<span id="an_119:153">119:153</span> Çektiğim sıkıntıyı gör, kurtar
beni,  
Çünkü yasanı unutmadım.

<span id="an_119:154">119:154</span> Davamı savun, özgür kıl beni,  
Sözün uyarınca koru canımı.

<span id="an_119:155">119:155</span> Kurtuluş kötülerden uzaktır,  
Çünkü senin kurallarına yönelmiyorlar.

<span id="an_119:156">119:156</span> Çok sevecensin, ya RAB,  
Hükümlerin uyarınca koru canımı.

<span id="an_119:157">119:157</span> Bana zulmedenler, düşmanlarım
çok,  
Yine de sapmadım senin öğütlerinden.

<span id="an_119:158">119:158</span> Tiksinerek bakıyorum hainlere,  
Çünkü uymuyorlar senin sözüne.

<span id="an_119:159">119:159</span> Bak, ne kadar seviyorum
koşullarını,  
Sevgin uyarınca, ya RAB, koru canımı.

<span id="an_119:160">119:160</span> Sözlerinin temeli gerçektir,  
Doğru hükümlerinin tümü sonsuza dek sürecektir.

<span id="an_119:161">119:161</span> Yok yere zulmediyor bana
önderler,  
Oysa yüreğim senin sözünle titrer.

<span id="an_119:162">119:162</span> Ganimet bulan biri gibi  
Verdiğin sözlerde sevinç bulurum.

<span id="an_119:163">119:163</span> Tiksinir, iğrenirim yalandan,  
Ama senin yasanı severim.

<span id="an_119:164">119:164</span> Doğru hükümlerin için  
Seni günde yedi kez överim.

<span id="an_119:165">119:165</span> Yasanı sevenler büyük esenlik
bulur,  
Hiçbir şey sendeletmez onları.

<span id="an_119:166">119:166</span> Ya RAB, kurtarışına umut bağlar,  
Buyruklarını yerine getiririm.

<span id="an_119:167">119:167</span> Öğütlerine candan uyar,  
Onları çok severim.

<span id="an_119:168">119:168</span> Öğütlerini, koşullarını
uygularım,  
Çünkü bütün davranışlarımı görürsün sen.

<span id="an_119:169">119:169</span> Feryadım sana erişsin, ya RAB,  
Sözün uyarınca akıl ver bana!

<span id="an_119:170">119:170</span> Yalvarışım sana ulaşsın;  
Verdiğin söz uyarınca kurtar beni!

<span id="an_119:171">119:171</span> Dudaklarımdan övgüler aksın,  
Çünkü bana kurallarını öğretiyorsun.

<span id="an_119:172">119:172</span> Dilimde sözün ezgilere dönüşsün,  
Çünkü bütün buyrukların doğrudur.

<span id="an_119:173">119:173</span> Elin bana yardıma hazır olsun,  
Çünkü senin koşullarını seçtim ben.

<span id="an_119:174">119:174</span> Kurtarışını özlüyorum, ya RAB,  
Yasan zevk kaynağımdır.

<span id="an_119:175">119:175</span> Beni yaşat ki, sana övgüler
sunayım,  
Hükümlerin bana yardımcı olsun.

<span id="an_119:176">119:176</span> Kaybolmuş koyun gibi avare
dolaşıyordum;  
Kulunu ara,  
Çünkü buyruklarını unutmadım ben.

<span id="an_120:1">120:1</span> Sıkıntıya düşünce RABbe seslendim;  
Yanıtladı beni.

<span id="an_120:2">120:2</span> Ya RAB, kurtar canımı yalancı
dudaklardan,  
Aldatıcı dillerden! için Yeruşalime çıkarken söylenen ezgi.

<span id="an_120:3">120:3</span> Ey aldatıcı dil,  
RAB ne verecek sana,  
Daha ne verecek?

<span id="an_120:4">120:4</span> Yiğidin sivri oklarıyla  
Retem çalısından alevli korlar!

<span id="an_120:5">120:5</span> Vay bana, Meşekte garip kaldım sanki,  
Kedar çadırları arasında oturdum.

<span id="an_120:6">120:6</span> Fazla kaldım  
Barıştan nefret edenler arasında.

<span id="an_120:7">120:7</span> Ben barış yanlısıyım,  
Ama söze başladığımda,  
Onlar savaşa kalkıyor!

<span id="an_121:1">121:1</span> Gözlerimi dağlara kaldırıyorum,  
Nereden yardım gelecek?

<span id="an_121:2">121:2</span> Yeri göğü yaratan  
RABden gelecek yardım.

<span id="an_121:3">121:3</span> O ayaklarının kaymasına izin vermez,  
Seni koruyan uyuklamaz.

<span id="an_121:4">121:4</span> İsrailin koruyucusu ne uyur ne uyuklar.

<span id="an_121:5">121:5</span> Senin koruyucun RABdir,  
O sağ yanında sana gölgedir.

<span id="an_121:6">121:6</span> Gündüz güneş,  
Gece ay sana zarar vermez.

<span id="an_121:7">121:7</span> RAB her kötülükten seni korur,  
Esirger canını.

<span id="an_121:8">121:8</span> Şimdiden sonsuza dek  
RAB koruyacak gidişini, gelişini.

<span id="an_122:1">122:1</span> Bana: ‹‹RABbin evine gidelim››
dendikçe  
Sevinirim.

<span id="an_122:2">122:2</span> Ayaklarımız senin kapılarında,  
Ey Yeruşalim!

<span id="an_122:3">122:3</span> Bitişik nizamda kurulmuş bir kenttir  
Yeruşalim!

<span id="an_122:4">122:4</span> Oymaklar çıkar oraya, RABbin
oymakları,  
İsraile verilen öğüt uyarınca,  
RABbin adına şükretmek için.

<span id="an_122:5">122:5</span> Çünkü orada yargı tahtları,  
Davut soyunun tahtları kurulmuştur.

<span id="an_122:6">122:6</span> Esenlik dileyin Yeruşalime:  
‹‹Huzur bulsun seni sevenler!

<span id="an_122:7">122:7</span> Surlarına esenlik,  
Saraylarına huzur egemen olsun!››

<span id="an_122:8">122:8</span> Kardeşlerim, dostlarım için,  
‹‹Esenlik olsun sana!›› derim.

<span id="an_122:9">122:9</span> Tanrımız RAB'bin evi için  
İyilik dilerim sana.

<span id="an_123:1">123:1</span> Gözlerimi sana kaldırıyorum,  
Ey göklerde taht kuran!

<span id="an_123:2">123:2</span> Nasıl kulların gözleri efendilerinin,  
Hizmetçinin gözleri hanımının eline bakarsa,  
Bizim gözlerimiz de RAB Tanrımıza öyle bakar,  
O bize acıyıncaya dek.

<span id="an_123:3">123:3</span> Acı bize, ya RAB, acı;  
Gördüğümüz hakaret yeter de artar.

<span id="an_123:4">123:4</span> Rahat yaşayanların alayları,  
Küstahların hakareti  
Canımıza yetti.

<span id="an_124:1">124:1</span> RAB bizden yana olmasaydı,  
Desin şimdi İsrail:

<span id="an_124:2">124:2</span> RAB bizden yana olmasaydı,  
İnsanlar bize saldırdığında,

<span id="an_124:3">124:3</span> Diri diri yutarlardı bizi,  
Öfkeleri bize karşı alevlenince.

<span id="an_124:4">124:4</span> Sular silip süpürürdü bizleri,  
Seller geçerdi üzerimizden.

<span id="an_124:5">124:5</span> Kabaran sular  
Aşardı başımızdan.

<span id="an_124:6">124:6</span> Övgüler olsun  
Bizi onların ağzına yem etmeyen RABbe!

<span id="an_124:7">124:7</span> Bir kuş gibi  
Kurtuldu canımız avcının tuzağından,  
Kırıldı tuzak, kurtulduk.

<span id="an_124:8">124:8</span> Yeri göğü yaratan  
RAB'bin adı yardımcımızdır.

<span id="an_125:1">125:1</span> RABbe güvenenler Siyon Dağına benzer,  
Sarsılmaz, sonsuza dek durur.

<span id="an_125:2">125:2</span> Dağlar Yeruşalimi nasıl kuşatmışsa,  
RAB de halkını öyle kuşatmıştır,  
Şimdiden sonsuza dek.

<span id="an_125:3">125:3</span> Kalmayacak kötülerin asası,  
Doğruların payına düşen toprakta,  
Yoksa doğrular haksızlığa el uzatabilir.

<span id="an_125:4">125:4</span> İyilik et, ya RAB,  
İyilere, yüreği temiz olanlara.

<span id="an_125:5">125:5</span> Ama kendi halkından eğri yollara
sapanları,  
RAB kötü uluslarla birlikte kovacak. İsrail'e esenlik olsun!

<span id="an_126:1">126:1</span> RAB sürgünleri Siyona geri getirince,  
Rüya gibi geldi bize. Siyonu eski gönencine kavuşturunca››.

<span id="an_126:2">126:2</span> Ağzımız gülüşlerle,  
Dilimiz sevinç çığlıklarıyla doldu.  
‹‹RAB onlar için büyük işler yaptı››  
Diye konuşuldu uluslar arasında.

<span id="an_126:3">126:3</span> RAB bizim için büyük işler yaptı,  
Sevinç doldu içimiz.

<span id="an_126:4">126:4</span> Ya RAB, eski gönencimize kavuştur
bizi,  
Negevde suya kavuşan vadiler gibi.

<span id="an_126:5">126:5</span> Gözyaşları içinde ekenler,  
Sevinç çığlıklarıyla biçecek;

<span id="an_126:6">126:6</span> Ağlayarak tohum çuvalını taşıyıp
dolaşan,  
Sevinç çığlıkları atarak demetlerle dönecek.

<span id="an_127:1">127:1</span> Evi RAB yapmazsa,  
Yapıcılar boşuna didinir.  
Kenti RAB korumazsa,  
Bekçi boşuna bekler.

<span id="an_127:2">127:2</span> Boşuna erken kalkıp  
Geç yatıyorsunuz.  
Ey zahmetle kazanılan ekmeği yiyenler,  
RAB sevdiklerinin rahat uyumasını sağlar.

<span id="an_127:3">127:3</span> Çocuklar RABbin verdiği bir
armağandır,  
Rahmin ürünü bir ödüldür.

<span id="an_127:4">127:4</span> Yiğidin elinde nasılsa oklar,  
Öyledir gençlikte doğan çocuklar.

<span id="an_127:5">127:5</span> Ne mutlu ok kılıfı onlarla dolu
insana!  
Kent kapısında hasımlarıyla tartışırken  
Utanç duymayacaklar. kapısında yapılırdı.

<span id="an_128:1">128:1</span> Ne mutlu RABden korkana,  
Onun yolunda yürüyene!

<span id="an_128:2">128:2</span> Emeğinin ürününü yiyeceksin,  
Mutlu ve başarılı olacaksın.

<span id="an_128:3">128:3</span> Eşin evinde verimli bir asma gibi
olacak;  
Çocukların zeytin filizleri gibi sofranın çevresinde.

<span id="an_128:4">128:4</span> İşte RABden korkan kişi  
Böyle kutsanacak.

<span id="an_128:5">128:5</span> RAB seni Siyondan kutsasın!  
Yeruşalimin gönencini göresin,  
Bütün yaşamın boyunca!

<span id="an_128:6">128:6</span> Çocuklarının çocuklarını göresin!
İsrail'e esenlik olsun!

<span id="an_129:1">129:1</span> Gençliğimden beri bana sık sık
saldırdılar;  
Şimdi söylesin İsrail:

<span id="an_129:2">129:2</span> ‹‹Gençliğimden beri bana sık sık
saldırdılar,  
Ama yenemediler beni.

<span id="an_129:3">129:3</span> Çiftçiler saban sürdüler sırtımda,  
Upuzun iz bıraktılar.››

<span id="an_129:4">129:4</span> Ama RAB adildir,  
Kesti kötülerin bağlarını.

<span id="an_129:5">129:5</span> Siyondan nefret eden herkes  
Utanç içinde geri çekilsin.

<span id="an_129:6">129:6</span> Damlardaki ota,  
Büyümeden kuruyan ota dönsünler.

<span id="an_129:7">129:7</span> Orakçı avucunu,  
Demetçi kucağını dolduramaz onunla.

<span id="an_129:8">129:8</span> Yoldan geçenler de,  
‹‹RAB sizi kutsasın,  
RAB'bin adıyla sizi kutsarız›› demezler.

<span id="an_130:1">130:1</span> Derinliklerden sana sesleniyorum, ya
RAB,

<span id="an_130:2">130:2</span> Sesimi işit, ya Rab,  
Yalvarışıma iyi kulak ver!

<span id="an_130:3">130:3</span> Ya RAB, sen suçların hesabını tutsan,  
Kim ayakta kalabilir, ya Rab?

<span id="an_130:4">130:4</span> Ama sen bağışlayıcısın,  
Öyle ki senden korkulsun.

<span id="an_130:5">130:5</span> RABbi gözlüyorum,  
Canım RABbi gözlüyor,  
Umut bağlıyorum Onun sözüne.

<span id="an_130:6">130:6</span> Sabahı gözleyenlerden,  
Evet, sabahı gözleyenlerden daha çok,  
Canım Rabbi gözlüyor.

<span id="an_130:7">130:7</span> Ey İsrail, RABbe umut bağla!  
Çünkü RABde sevgi,  
Tam kurtuluş vardır.

<span id="an_130:8">130:8</span> İsrail'i bütün suçlarından  
Fidyeyle O kurtaracaktır.

<span id="an_131:1">131:1</span> Ya RAB, yüreğimde gurur yok,  
Gözüm yükseklerde değil.  
Büyük işlerle,  
Kendimi aşan harika işlerle uğraşmıyorum.

<span id="an_131:2">131:2</span> Tersine, ana kucağında sütten kesilmiş
çocuk gibi,  
Kendimi yatıştırıp huzur buldum,  
Sütten kesilmiş çocuğa döndüm.

<span id="an_131:3">131:3</span> Ey İsrail, RAB'be umut bağla  
Şimdiden sonsuza dek!

<span id="an_132:1">132:1</span> Ya RAB, Davutun hatırı için,  
Çektiği bütün zorlukları,  
Sana nasıl ant içtiğini,  
Yakupun güçlü Tanrısına adak adadığını anımsa:

<span id="an_132:3">132:3</span> ‹‹Evime gitmeyeceğim,  
Yatağıma uzanmayacağım,

<span id="an_132:4">132:4</span> Gözlerime uyku girmeyecek,  
Göz kapaklarım kapanmayacak,

<span id="an_132:5">132:5</span> RABbe bir yer,  
Yakupun güçlü Tanrısına bir konut buluncaya dek.››

<span id="an_132:6">132:6</span> Antlaşma Sandığının Efratada olduğunu
duyduk,  
Onu Yaar kırlarında bulduk.

<span id="an_132:7">132:7</span> ‹‹RABbin konutuna gidelim,  
Ayağının taburesi önünde tapınalım›› dedik.

<span id="an_132:8">132:8</span> Çık, ya RAB, yaşayacağın yere,  
Gücünü simgeleyen sandıkla birlikte.

<span id="an_132:9">132:9</span> Kâhinlerin doğruluğu kuşansın,  
Sadık kulların sevinç çığlıkları atsın.

<span id="an_132:10">132:10</span> Kulun Davutun hatırı için,  
Meshettiğin krala yüz çevirme.

<span id="an_132:11">132:11</span> RAB Davuta kesin ant içti,  
Andından dönmez:  
‹‹Senin soyundan birini tahtına oturtacağım.

<span id="an_132:12">132:12</span> Eğer oğulların antlaşmama,  
Vereceğim öğütlere uyarlarsa,  
Onların oğulları da sonsuza dek  
Senin tahtına oturacak.››

<span id="an_132:13">132:13</span> Çünkü RAB Siyonu seçti,  
Onu konut edinmek istedi.

<span id="an_132:14">132:14</span> ‹‹Sonsuza dek yaşayacağım yer budur››
dedi,  
‹‹Burada oturacağım, çünkü bunu kendim istedim.

<span id="an_132:15">132:15</span> Çok bereketli kılacağım erzağını,  
Yiyecekle doyuracağım yoksullarını.

<span id="an_132:16">132:16</span> Kurtuluşla donatacağım kâhinlerini;  
Hep sevinç ezgileri söyleyecek sadık kulları.

<span id="an_132:17">132:17</span> Burada Davut soyundan güçlü bir kral
çıkaracağım,  
Meshettiğim kralın soyunu  
Işık olarak sürdüreceğim.

<span id="an_132:18">132:18</span> Düşmanlarını utanca bürüyeceğim,  
Ama onun başındaki taç parıldayacak.››

<span id="an_133:1">133:1</span> Ne iyi, ne güzeldir,  
Birlik içinde kardeşçe yaşamak!

<span id="an_133:2">133:2</span> Başa sürülen değerli yağ gibi,  
Sakaldan, Harunun sakalından  
Kaftanının yakasına dek inen yağ gibi.

<span id="an_133:3">133:3</span> Hermon Dağı'na yağan çiy  
Siyon dağlarına yağıyor sanki.  
Çünkü RAB orada bereketi,  
Sonsuz yaşamı buyurdu.

<span id="an_134:1">134:1</span> Ey sizler, RABbin bütün kulları,  
RABbin Tapınağında gece hizmet edenler,  
Ona övgüler sunun!

<span id="an_134:2">134:2</span> Ellerinizi kutsal yere doğru kaldırıp  
RABbe övgüler sunun!

<span id="an_134:3">134:3</span> Yeri göğü yaratan  
RAB kutsasın sizi Siyon'dan.

<span id="an_135:1">135:1</span> RABbe övgüler sunun!  
RABbin adına övgüler sunun,  
Ey RABbin kulları!  
Ey sizler, RABbin Tapınağında,  
Tanrımızın Tapınağının avlularında hizmet edenler,  
Övgüler sunun!

<span id="an_135:3">135:3</span> RABbe övgüler sunun,  
Çünkü RAB iyidir.  
Adını ilahilerle övün,  
Çünkü hoştur bu.

<span id="an_135:4">135:4</span> RAB kendine Yakup soyunu,  
Öz halkı olarak İsraili seçti.

<span id="an_135:5">135:5</span> Biliyorum, RAB büyüktür,  
Rabbimiz bütün ilahlardan üstündür.

<span id="an_135:6">135:6</span> RAB ne isterse yapar,  
Göklerde, yeryüzünde,  
Denizlerde, bütün derinliklerde.

<span id="an_135:7">135:7</span> Yeryüzünün dört bucağından bulutlar
yükseltir,  
Yağmur için şimşek çaktırır,  
Ambarlarından rüzgar estirir.

<span id="an_135:8">135:8</span> İnsanlardan hayvanlara dek  
Mısırda ilk doğanları öldürdü.

<span id="an_135:9">135:9</span> Ey Mısır, senin orta yerinde,  
Firavunla bütün görevlilerine  
Belirtiler, şaşılası işler gösterdi.

<span id="an_135:10">135:10</span> Birçok ulusu bozguna uğrattı,  
Güçlü kralları öldürdü:

<span id="an_135:11">135:11</span> Amorlu kral Sihonu,  
Başan Kralı Ogu,  
Bütün Kenan krallarını.

<span id="an_135:12">135:12</span> Topraklarını mülk,  
Evet, mülk olarak halkı İsraile verdi.

<span id="an_135:13">135:13</span> Ya RAB, adın sonsuza dek sürecek,  
Bütün kuşaklar seni anacak.

<span id="an_135:14">135:14</span> RAB halkını haklı çıkarır,  
Kullarına acır.

<span id="an_135:15">135:15</span> Ulusların putları altın ve gümüşten
yapılmış,  
İnsan elinin eseridir.

<span id="an_135:16">135:16</span> Ağızları var, konuşmazlar,  
Gözleri var, görmezler,

<span id="an_135:17">135:17</span> Kulakları var, duymazlar,  
Soluk alıp vermezler.

<span id="an_135:18">135:18</span> Onları yapan, onlara güvenen herkes  
Onlar gibi olacak!

<span id="an_135:19">135:19</span> Ey İsrail halkı, RABbe övgüler sun!  
Ey Harun soyu, RABbe övgüler sun!

<span id="an_135:20">135:20</span> Ey Levi soyu, RABbe övgüler sun!  
RABbe övgüler sunun, ey RABden korkanlar!

<span id="an_135:21">135:21</span> Yeruşalim'de oturan RAB'be  
Siyon'dan övgüler sunulsun! RAB'be övgüler sunun!

<span id="an_136:1">136:1</span> Şükredin RABbe, çünkü O iyidir,  
--iSevgisi sonsuzdur;

<span id="an_136:2">136:2</span> Şükredin tanrılar Tanrısına,  
--iSevgisi sonsuzdur;

<span id="an_136:3">136:3</span> Şükredin rabler Rabbine,  
--iSevgisi sonsuzdur;

<span id="an_136:4">136:4</span> Büyük harikalar yapan tek varlığa,  
--iSevgisi sonsuzdur;

<span id="an_136:5">136:5</span> Gökleri bilgece yaratana,  
--iSevgisi sonsuzdur;

<span id="an_136:6">136:6</span> Yeri sular üzerine yayana,  
--iSevgisi sonsuzdur;

<span id="an_136:7">136:7</span> Büyük ışıklar yaratana,  
--iSevgisi sonsuzdur;

<span id="an_136:8">136:8</span> Gündüze egemen olsun diye güneşi,  
--iSevgisi sonsuzdur;

<span id="an_136:9">136:9</span> Geceye egemen olsun diye ayı ve
yıldızları yaratana,  
--iSevgisi sonsuzdur;

<span id="an_136:10">136:10</span> Mısırda ilk doğanları öldürene,  
--iSevgisi sonsuzdur;

<span id="an_136:11">136:11</span> Güçlü eli, kudretli koluyla  
--iSevgisi sonsuzdur;  
İsraili Mısırdan çıkarana,  
--iSevgisi sonsuzdur;

<span id="an_136:13">136:13</span> Kızıldenizi ikiye bölene,  
--iSevgisi sonsuzdur;

<span id="an_136:14">136:14</span> İsraili ortasından geçirene,  
--iSevgisi sonsuzdur;

<span id="an_136:15">136:15</span> Firavunla ordusunu Kızıldenize
dökene,  
--iSevgisi sonsuzdur;

<span id="an_136:16">136:16</span> Kendi halkını çölde yürütene,  
--iSevgisi sonsuzdur;

<span id="an_136:17">136:17</span> Büyük kralları vurana,  
--iSevgisi sonsuzdur;

<span id="an_136:18">136:18</span> Güçlü kralları öldürene,  
--iSevgisi sonsuzdur;

<span id="an_136:19">136:19</span> Amorlu kral Sihonu,  
--iSevgisi sonsuzdur;

<span id="an_136:20">136:20</span> Başan Kralı Ogu öldürene,  
--iSevgisi sonsuzdur;

<span id="an_136:21">136:21</span> Topraklarını mülk olarak,  
--iSevgisi sonsuzdur;  
Kulu İsraile mülk verene,  
--iSevgisi sonsuzdur;

<span id="an_136:23">136:23</span> Düşkün günlerimizde bizi
anımsayana,  
--iSevgisi sonsuzdur;

<span id="an_136:24">136:24</span> Düşmanlarımızdan bizi kurtarana,  
--iSevgisi sonsuzdur;

<span id="an_136:25">136:25</span> Bütün canlılara yiyecek verene,  
--iSevgisi sonsuzdur;

<span id="an_136:26">136:26</span> Şükredin Göklerin Tanrısı'na,  
--iSevgisi sonsuzdur.

<span id="an_137:1">137:1</span> Babil ırmakları kıyısında oturup  
Siyonu andıkça ağladık;

<span id="an_137:2">137:2</span> Çevredeki kavaklara  
Lirlerimizi astık.

<span id="an_137:3">137:3</span> Çünkü orada bizi tutsak edenler bizden
ezgiler,  
Bize zulmedenler bizden şenlik istiyor,  
‹‹Siyon ezgilerinden birini okuyun bize!›› diyorlardı.

<span id="an_137:4">137:4</span> Nasıl okuyabiliriz RABbin ezgisini  
El toprağında?

<span id="an_137:5">137:5</span> Ey Yeruşalim, seni unutursam,  
Sağ elim kurusun.

<span id="an_137:6">137:6</span> Seni anmaz,  
Yeruşalimi en büyük sevincimden üstün tutmazsam,  
Dilim damağıma yapışsın!

<span id="an_137:7">137:7</span> Yeruşalimin düştüğü gün,  
‹‹Yıkın onu, yıkın temellerine kadar!››  
Diyen Edomluların tavrını anımsa, ya RAB.

<span id="an_137:8">137:8</span> Ey sen, yıkılası Babil kızı,  
Bize yaptıklarını  
Sana ödetecek olana ne mutlu!

<span id="an_137:9">137:9</span> Ne mutlu senin yavrularını tutup  
Kayalarda parçalayacak insana!

<span id="an_138:1">138:1</span> Bütün yüreğimle sana şükrederim, ya
RAB,  
İlahlar önünde seni ilahilerle överim.

<span id="an_138:2">138:2</span> Kutsal tapınağına doğru eğilir,  
Adına şükrederim,  
Sevgin, sadakatin için.  
Çünkü adını ve sözünü her şeyden üstün tuttun.

<span id="an_138:3">138:3</span> Seslendiğim gün bana yanıt verdin,  
İçime güç koydun, beni yüreklendirdin.

<span id="an_138:4">138:4</span> Şükretsin sana, ya RAB, yeryüzü
krallarının tümü,  
Çünkü ağzından çıkan sözleri işittiler.

<span id="an_138:5">138:5</span> Yaptığın işleri ezgilerle övsünler, ya
RAB,  
Çünkü çok yücesin.

<span id="an_138:6">138:6</span> RAB yüksekse de,  
Alçakgönüllüleri gözetir,  
Küstahları uzaktan tanır.

<span id="an_138:7">138:7</span> Sıkıntıya düşersem, canımı korur,  
Düşmanlarımın öfkesine karşı el kaldırırsın,  
Sağ elin beni kurtarır.

<span id="an_138:8">138:8</span> Ya RAB, her şeyi yaparsın benim için.  
Sevgin sonsuzdur, ya RAB,  
Elinin eserini bırakma!

<span id="an_139:1">139:1</span> Ya RAB, sınayıp tanıdın beni.

<span id="an_139:2">139:2</span> Oturup kalkışımı bilirsin,  
Niyetimi uzaktan anlarsın.

<span id="an_139:3">139:3</span> Gittiğim yolu, yattığım yeri inceden
inceye elersin,  
Bütün yaptıklarımdan haberin var.

<span id="an_139:4">139:4</span> Daha sözü ağzıma almadan,  
Söyleyeceğim her şeyi bilirsin, ya RAB.

<span id="an_139:5">139:5</span> Beni çepeçevre kuşattın,  
Elini üzerime koydun.

<span id="an_139:6">139:6</span> Kaldıramam böylesi bir bilgiyi,  
Başa çıkamam, erişemem.

<span id="an_139:7">139:7</span> Nereye gidebilirim senin Ruhundan,  
Nereye kaçabilirim huzurundan?

<span id="an_139:8">139:8</span> Göklere çıksam, oradasın,  
Ölüler diyarına yatak sersem, yine oradasın.

<span id="an_139:9">139:9</span> Seherin kanatlarını alıp uçsam,  
Denizin ötesine konsam,

<span id="an_139:10">139:10</span> Orada bile elin yol gösterir bana,  
Sağ elin tutar beni.

<span id="an_139:11">139:11</span> Desem ki, ‹‹Karanlık beni kaplasın,  
Çevremdeki aydınlık geceye dönsün.››

<span id="an_139:12">139:12</span> Karanlık bile karanlık sayılmaz senin
için,  
Gece, gündüz gibi ışıldar,  
Karanlıkla aydınlık birdir senin için.

<span id="an_139:13">139:13</span> İç varlığımı sen yarattın,  
Annemin rahminde beni sen ördün.

<span id="an_139:14">139:14</span> Sana övgüler sunarım,  
Çünkü müthiş ve harika yaratılmışım.  
Ne harika işlerin var!  
Bunu çok iyi bilirim.

<span id="an_139:15">139:15</span> Gizli yerde yaratıldığımda,  
Yerin derinliklerinde örüldüğümde,  
Bedenim senden gizli değildi.

<span id="an_139:16">139:16</span> Henüz döl yatağındayken gözlerin
gördü beni;  
Bana ayrılan günlerin hiçbiri gelmeden,  
Hepsi senin kitabına yazılmıştı.

<span id="an_139:17">139:17</span> Hakkımdaki düşüncelerin ne değerli,
ey Tanrı,  
Sayıları ne çok!

<span id="an_139:18">139:18</span> Kum tanelerinden fazladır saymaya
kalksam.  
Uyanıyorum, hâlâ seninleyim.

<span id="an_139:19">139:19</span> Ey Tanrı, keşke kötüleri öldürsen!  
Ey eli kanlı insanlar, uzaklaşın benden!

<span id="an_139:20">139:20</span> Çünkü senin için kötü konuşuyorlar,  
Adını kötüye kullanıyor düşmanların.

<span id="an_139:21">139:21</span> Ya RAB, nasıl tiksinmem senden
tiksinenlerden?  
Nasıl iğrenmem sana başkaldıranlardan?

<span id="an_139:22">139:22</span> Onlardan tümüyle nefret ediyor,  
Onları düşman sayıyorum.

<span id="an_139:23">139:23</span> Ey Tanrı, yokla beni, tanı
yüreğimi,  
Sına beni, öğren kaygılarımı.

<span id="an_139:24">139:24</span> Bak, seni gücendiren bir yönüm var
mı,  
Öncülük et bana sonsuz yaşam yolunda!

<span id="an_140:1">140:1</span> Ya RAB, kurtar beni kötü insandan,  
Koru beni zorbadan.

<span id="an_140:2">140:2</span> Onlar yüreklerinde kötülük tasarlar,  
Savaşı sürekli körükler,

<span id="an_140:3">140:3</span> Yılan gibi dillerini bilerler,  
Engerek zehiri var dudaklarının altında. --iSela

<span id="an_140:4">140:4</span> Ya RAB, sakın beni kötünün elinden,  
Koru beni zorbadan;  
Bana çelme takmayı tasarlıyorlar.

<span id="an_140:5">140:5</span> Küstahlar benim için tuzak kurdu,  
Haydutlar ağ gerdi;  
Yol kenarına kapan koydular benim için. --iSela

<span id="an_140:6">140:6</span> Sana diyorum, ya RAB: ‹‹Tanrım
sensin.››  
Yalvarışıma kulak ver, ya RAB.

<span id="an_140:7">140:7</span> Ey Egemen RAB, güçlü kurtarıcım,  
Savaş gününde başımı korudun.

<span id="an_140:8">140:8</span> Kötülerin dileklerini yerine getirme,
ya RAB,  
Tasarılarını ileri götürme!  
Yoksa gurura kapılırlar. --iSela

<span id="an_140:9">140:9</span> Beni kuşatanların başını,  
Dudaklarından dökülen fesat kaplasın.

<span id="an_140:10">140:10</span> Kızgın korlar yağsın üzerlerine!  
Ateşe, dipsiz çukurlara atılsınlar,  
Bir daha kalkamasınlar.

<span id="an_140:11">140:11</span> İftiracılara ülkede hayat kalmasın,  
Felaket zorbaları amansızca avlasın.

<span id="an_140:12">140:12</span> Biliyorum, RAB mazlumun davasını
savunur,  
Yoksulları haklı çıkarır.

<span id="an_140:13">140:13</span> Kuşkusuz doğrular senin adına
şükredecek,  
Dürüstler senin huzurunda oturacak.

<span id="an_141:1">141:1</span> Seni çağırıyorum, ya RAB, yardımıma
koş!  
Sana yakarınca sesime kulak ver!

<span id="an_141:2">141:2</span> Duam önünde yükselen buhur gibi,  
El açışım akşam sunusu gibi kabul görsün!

<span id="an_141:3">141:3</span> Ya RAB, ağzıma bekçi koy,  
Dudaklarımın kapısını koru!

<span id="an_141:4">141:4</span> Yüreğim kötülüğe eğilim göstermesin,  
Suç işleyenlerin fesadına bulaşmayayım;  
Onların nefis yemeklerini tatmayayım.

<span id="an_141:5">141:5</span> Doğru insan bana vursa, iyilik
sayılır,  
Azarlasa, başa sürülen yağ gibidir,  
Başım reddetmez onu.  
Çünkü duam hep kötülere karşıdır.

<span id="an_141:6">141:6</span> Önderleri kayalardan aşağı atılınca,  
Dinleyecekler tatlı sözlerimi.

<span id="an_141:7">141:7</span> Sabanla sürülüp yarılmış toprak gibi,  
Saçılmış kemiklerimiz ölüler diyarının ağzına.

<span id="an_141:8">141:8</span> Ancak gözlerim sende, ey Egemen RAB,  
Sana sığınıyorum, beni savunmasız bırakma!

<span id="an_141:9">141:9</span> Koru beni kurdukları tuzaktan,  
Suç işleyenlerin kapanlarından.

<span id="an_141:10">141:10</span> Ben güvenlik içinde geçip giderken,  
Kendi ağlarına düşsün kötüler.

<span id="an_142:1">142:1</span> Yüksek sesle yakarıyorum RABbe,  
Yüksek sesle RABbe yalvarıyorum.

<span id="an_142:2">142:2</span> Önüne döküyorum yakınmalarımı,  
Önünde anlatıyorum sıkıntılarımı.

<span id="an_142:3">142:3</span> Bunalıma düştüğümde,  
Gideceğim yolu sen bilirsin.  
Tuzak kurdular yürüdüğüm yola.

<span id="an_142:4">142:4</span> Sağıma bak da gör,  
Kimse saymıyor beni,  
Sığınacak yerim kalmadı,  
Kimse aramıyor beni.

<span id="an_142:5">142:5</span> Sana haykırıyorum, ya RAB:  
‹‹Sığınağım,  
Yaşadığımız bu dünyada nasibim sensin›› diyorum.

<span id="an_142:6">142:6</span> Haykırışıma kulak ver,  
Çünkü çok çaresizim;  
Kurtar beni ardıma düşenlerden,  
Çünkü benden güçlüler.

<span id="an_142:7">142:7</span> Çıkar beni zindandan,  
Adına şükredeyim.  
O zaman doğrular çevremi saracak,  
Bana iyilik ettiğin için.

<span id="an_143:1">143:1</span> Duamı işit, ya RAB,  
Yalvarışlarıma kulak ver!  
Sadakatinle, doğruluğunla yanıtla beni!

<span id="an_143:2">143:2</span> Kulunla yargıya girme,  
Çünkü hiçbir canlı senin karşında aklanmaz.

<span id="an_143:3">143:3</span> Düşman beni kovalıyor,  
Ezip yere seriyor.  
Çoktan ölmüş olanlar gibi,  
Beni karanlıklarda oturtuyor.

<span id="an_143:4">143:4</span> Bu yüzden bunalıma düştüm,  
Yüreğim perişan.

<span id="an_143:5">143:5</span> Geçmiş günleri anıyor,  
Bütün yaptıklarını derin derin düşünüyor,  
Ellerinin işine bakıp dalıyorum.

<span id="an_143:6">143:6</span> Ellerimi sana açıyorum,  
Canım kurak toprak gibi sana susamış. --iSela

<span id="an_143:7">143:7</span> Çabuk yanıtla beni, ya RAB,  
Tükeniyorum.  
Çevirme benden yüzünü,  
Yoksa ölüm çukuruna inen ölülere dönerim.

<span id="an_143:8">143:8</span> Sabahları duyur bana sevgini,  
Çünkü sana güveniyorum;  
Bana gideceğim yolu bildir,  
Çünkü duam sanadır.

<span id="an_143:9">143:9</span> Düşmanlarımdan kurtar beni, ya RAB;  
Sana sığınıyorum.

<span id="an_143:10">143:10</span> Bana istemini yapmayı öğret,  
Çünkü Tanrımsın benim.  
Senin iyi Ruhun  
Düz yolda bana öncülük etsin!

<span id="an_143:11">143:11</span> Ya RAB, adın uğruna yaşam ver bana,  
Doğruluğunla kurtar beni sıkıntıdan.

<span id="an_143:12">143:12</span> Sevginden ötürü,  
Öldür düşmanlarımı,  
Yok et bütün hasımlarımı,  
Çünkü senin kulunum ben.

<span id="an_144:1">144:1</span> Ellerime vuruşmayı,  
Parmaklarıma savaşmayı öğreten  
Kayam RABbe övgüler olsun!

<span id="an_144:2">144:2</span> Odur benim vefalı dostum, kalem,  
Kurtarıcım, kulem,  
Kalkanım, Ona sığınırım;  
Odur halkları bana boyun eğdiren!

<span id="an_144:3">144:3</span> Ya RAB, insan ne ki, onu gözetesin,  
İnsan soyu ne ki, onu düşünesin?

<span id="an_144:4">144:4</span> İnsan bir soluğu andırır,  
Günleri geçici bir gölge gibidir.

<span id="an_144:5">144:5</span> Ya RAB, gökleri yar, aşağıya in,  
Dokun dağlara, tütsünler.

<span id="an_144:6">144:6</span> Şimşek çaktır, dağıt düşmanı,  
Savur oklarını, şaşkına çevir onları.

<span id="an_144:7">144:7</span> Yukarıdan elini uzat, kurtar beni;  
Çıkar derin sulardan,  
Al eloğlunun elinden.

<span id="an_144:8">144:8</span> Onların ağzı yalan saçar,  
Sağ ellerini kaldırır, yalan yere ant içerler.

<span id="an_144:9">144:9</span> Ey Tanrı, sana yeni bir ezgi
söyleyeyim,  
Seni on telli çenkle, ilahilerle öveyim.

<span id="an_144:10">144:10</span> Sensin kralları zafere ulaştıran,  
Kulun Davutu kötülük kılıcından kurtaran.

<span id="an_144:11">144:11</span> Kurtar beni, özgür kıl  
Eloğlunun elinden.  
Onların ağzı yalan saçar,  
Sağ ellerini kaldırır, yalan yere ant içerler.

<span id="an_144:12">144:12</span> O zaman gençliğinde  
Sağlıklı yetişen fidan gibi olacak oğullarımız,  
Sarayın oymalı sütunları gibi olacak kızlarımız.

<span id="an_144:13">144:13</span> Her türlü ürünle dolup taşacak
ambarlarımız;  
Binlerce, on binlerce yavrulayacak  
Çayırlarda davarlarımız.

<span id="an_144:14">144:14</span> Semiz olacak sığırlarımız;  
Surlarımıza gedik açılmayacak,  
İnsanlarımız sürgün edilmeyecek,  
Meydanlarımızda feryat duyulmayacak!

<span id="an_144:15">144:15</span> Ne mutlu bunlara sahip olan halka!  
Ne mutlu Tanrısı RAB olan halka!

<span id="an_145:1">145:1</span> Ey Tanrım, ey Kral, seni
yücelteceğim,  
Adını sonsuza dek öveceğim.

<span id="an_145:2">145:2</span> Seni her gün övecek,  
Adını sonsuza dek yücelteceğim.

<span id="an_145:3">145:3</span> RAB büyüktür, yalnız O övgüye
yaraşıktır,  
Akıl ermez büyüklüğüne.

<span id="an_145:4">145:4</span> Yaptıkların kuşaktan kuşağa şükranla
anılacak,  
Güçlü işlerin duyurulacak.

<span id="an_145:5">145:5</span> Düşüneceğim harika işlerini,  
İnsanlar büyüklüğünü, yüce görkemini konuşacak.

<span id="an_145:6">145:6</span> Yaptığın müthiş işlerin gücünden söz
edecekler,  
Ben de senin büyüklüğünü duyuracağım.

<span id="an_145:7">145:7</span> Eşsiz iyiliğinin anılarını
kutlayacak,  
Sevinç ezgileriyle övecekler doğruluğunu.

<span id="an_145:8">145:8</span> RAB lütufkâr ve sevecendir,  
Tez öfkelenmez, sevgisi engindir.

<span id="an_145:9">145:9</span> RAB herkese iyi davranır,  
Sevecenliği bütün yapıtlarını kapsar.

<span id="an_145:10">145:10</span> Bütün yapıtların sana şükreder, ya
RAB,  
Sadık kulların sana övgüler sunar.

<span id="an_145:11">145:11</span> Krallığının yüceliğini anlatır,  
Kudretini konuşur;

<span id="an_145:12">145:12</span> Herkes senin gücünü,  
Krallığının yüce görkemini bilsin diye.

<span id="an_145:13">145:13</span> Senin krallığın ebedi krallıktır,  
Egemenliğin kuşaklar boyunca sürer. RAB verdiği bütün sözleri tutar,  
Her davranışı sadıktır.

<span id="an_145:14">145:14</span> RAB her düşene destek olur,  
İki büklüm olanları doğrultur.

<span id="an_145:15">145:15</span> Herkesin umudu sende,  
Onlara yiyeceklerini zamanında veren sensin.

<span id="an_145:16">145:16</span> Elini açar,  
Bütün canlıları doyurursun dilediklerince.

<span id="an_145:17">145:17</span> RAB bütün davranışlarında adil,  
Yaptığı bütün işlerde sevecendir.

<span id="an_145:18">145:18</span> RAB kendisine yakaran,  
İçtenlikle yakaran herkese yakındır.

<span id="an_145:19">145:19</span> Dileğini yerine getirir kendisinden
korkanların,  
Feryatlarını işitir, onları kurtarır.

<span id="an_145:20">145:20</span> RAB korur kendisini seven herkesi,  
Yok eder kötülerin hepsini.

<span id="an_145:21">145:21</span> RAB'be övgüler sunsun ağzım!  
Bütün canlılar O'nun kutsal adına,  
Sonsuza dek övgüler dizsin.

<span id="an_146:1">146:1</span> RABbe övgüler sunun!  
Ey gönlüm, RABbe övgüler sun.

<span id="an_146:2">146:2</span> Yaşadıkça RABbe övgüler sunacak,  
Var oldukça Tanrıma ilahiler söyleyeceğim.

<span id="an_146:3">146:3</span> Önderlere,  
Sizi kurtaramayacak insanlara güvenmeyin.

<span id="an_146:4">146:4</span> O son soluğunu verince toprağa döner,  
O gün tasarıları da biter.

<span id="an_146:5">146:5</span> Ne mutlu yardımcısı Yakupun Tanrısı
olan insana,  
Umudu Tanrısı RABde olana!

<span id="an_146:6">146:6</span> Yeri göğü,  
Denizi ve içindeki her şeyi yaratan,  
Sonsuza dek sadık kalan,

<span id="an_146:7">146:7</span> Ezilenlerin hakkını alan,  
Açlara yiyecek sağlayan Odur. RAB tutsakları özgür kılar,

<span id="an_146:8">146:8</span> Körlerin gözünü açar,  
İki büklüm olanları doğrultur,  
Doğruları sever.

<span id="an_146:9">146:9</span> RAB garipleri korur,  
Öksüze, dul kadına yardım eder,  
Kötülerin yolunuysa saptırır.

<span id="an_146:10">146:10</span> RAB Tanrın sonsuza dek, ey Siyon,  
Kuşaklar boyunca egemenlik sürecek. RAB'be övgüler sunun!

<span id="an_147:1">147:1</span> RABbe övgüler sunun!  
Ne güzel, ne hoş Tanrımızı ilahilerle övmek!  
Ona övgü yaraşır.

<span id="an_147:2">147:2</span> RAB yeniden kuruyor Yeruşalimi,  
Bir araya topluyor İsrailin sürgünlerini.

<span id="an_147:3">147:3</span> O kırık kalplileri iyileştirir,  
Yaralarını sarar.

<span id="an_147:4">147:4</span> Yıldızların sayısını belirler,  
Her birini adıyla çağırır.

<span id="an_147:5">147:5</span> Rabbimiz büyük ve çok güçlüdür,  
Sınırsızdır anlayışı.

<span id="an_147:6">147:6</span> RAB mazlumlara yardım eder,  
Kötüleri yere çalar.

<span id="an_147:7">147:7</span> RABbe şükran ezgileri okuyun,  
Tanrımızı lirle, ilahilerle övün.

<span id="an_147:8">147:8</span> Odur gökleri bulutlarla kaplayan,  
Yeryüzüne yağmur sağlayan,  
Dağlarda ot bitiren.

<span id="an_147:9">147:9</span> O yiyecek sağlar hayvanlara,  
Bağrışan kuzgun yavrularına.

<span id="an_147:10">147:10</span> Ne atın gücünden zevk alır,  
Ne de insanın yiğitliğinden hoşlanır.

<span id="an_147:11">147:11</span> RAB kendisinden korkanlardan,  
Sevgisine umut bağlayanlardan hoşlanır.

<span id="an_147:12">147:12</span> RABbi yücelt, ey Yeruşalim!  
Tanrına övgüler sun, ey Siyon!

<span id="an_147:13">147:13</span> Çünkü senin kapılarının kol
demirlerine güç katar,  
İçindeki halkı kutsar.

<span id="an_147:14">147:14</span> Sınırlarını esenlik içinde tutar,  
Seni en iyi buğdayla doyurur.

<span id="an_147:15">147:15</span> Yeryüzüne buyruğunu gönderir,  
Sözü çarçabuk yayılır.

<span id="an_147:16">147:16</span> Yapağı gibi kar yağdırır,  
Kırağıyı kül gibi saçar.

<span id="an_147:17">147:17</span> Aşağıya iri iri dolu savurur,  
Kim dayanabilir soğuğuna?

<span id="an_147:18">147:18</span> Buyruk verir, eritir buzları,  
Rüzgarını estirir, sular akmaya başlar.

<span id="an_147:19">147:19</span> Sözünü Yakup soyuna,  
Kurallarını, ilkelerini İsraile bildirir.

<span id="an_147:20">147:20</span> Başka hiçbir ulus için yapmadı
bunu,  
Onlar O'nun ilkelerini bilmezler. RAB'be övgüler sunun!

<span id="an_148:1">148:1</span> RABbe övgüler sunun!  
Göklerden RABbe övgüler sunun,  
Yücelerde Ona övgüler sunun!

<span id="an_148:2">148:2</span> Ey bütün melekleri, Ona övgüler
sunun,  
Övgüler sunun Ona, ey bütün göksel orduları!

<span id="an_148:3">148:3</span> Ey güneş, ay, Ona övgüler sunun,  
Övgüler sunun Ona, ey ışıldayan bütün yıldızlar!

<span id="an_148:4">148:4</span> Ey göklerin gökleri  
Ve göklerin üstündeki sular,  
Ona övgüler sunun!

<span id="an_148:5">148:5</span> RABbin adına övgüler sunsunlar,  
Çünkü O buyruk verince, var oldular;

<span id="an_148:6">148:6</span> Bozulmayacak bir kural koyarak,  
Onları sonsuza dek yerlerine oturttu.

<span id="an_148:7">148:7</span> Yeryüzünden RABbe övgüler sunun,  
Ey deniz canavarları, bütün enginler,

<span id="an_148:8">148:8</span> Şimşek, dolu, kar, bulutlar,  
Onun buyruğuna uyan fırtınalar,

<span id="an_148:9">148:9</span> Dağlar, bütün tepeler,  
Meyve ağaçları, sedir ağaçları,

<span id="an_148:10">148:10</span> Yabanıl ve evcil hayvanlar,  
Sürüngenler, uçan kuşlar,

<span id="an_148:11">148:11</span> Yeryüzünün kralları, bütün halklar,  
Önderler, yeryüzünün bütün yöneticileri,

<span id="an_148:12">148:12</span> Delikanlılar, genç kızlar,  
Yaşlılar, çocuklar!

<span id="an_148:13">148:13</span> RABbin adına övgüler sunsunlar,  
Çünkü yalnız Onun adı yücedir.  
Onun yüceliği yerin göğün üstündedir.

<span id="an_148:14">148:14</span> RAB kendi halkını güçlü kıldı,  
Bütün sadık kullarına,  
Kendisine yakın olan halka,  
İsrailliler'e ün kazandırdı. RAB'be övgüler sunun!

<span id="an_149:1">149:1</span> RABbe övgüler sunun!  
RABbe yeni bir ezgi söyleyin,  
Sadık kullarının toplantısında  
Onu ezgilerle övün!

<span id="an_149:2">149:2</span> İsrail Yaratıcısında sevinç bulsun,  
Siyon halkı Krallarıyla coşsun!

<span id="an_149:3">149:3</span> Dans ederek övgüler sunsunlar Onun
adına,  
Tef ve lir çalarak Onu ilahilerle övsünler!

<span id="an_149:4">149:4</span> Çünkü RAB halkından hoşlanır,  
Alçakgönüllüleri zafer tacıyla süsler.

<span id="an_149:5">149:5</span> Bu onurla mutlu olsun sadık kulları,  
Sevinç ezgileri okusunlar yataklarında!

<span id="an_149:6">149:6</span> Ağızlarında Tanrıya yüce övgüler,  
Ellerinde iki ağızlı kılıçla

<span id="an_149:7">149:7</span> Uluslardan öç alsınlar,  
Halkları cezalandırsınlar,

<span id="an_149:8">149:8</span> Krallarını zincire,  
Soylularını prangaya vursunlar!

<span id="an_149:9">149:9</span> Yazılan kararı onlara uygulasınlar!  
Bütün sadık kulları için onurdur bu. RAB'be övgüler sunun!

<span id="an_150:1">150:1</span> RABbe övgüler sunun! Kutsal yerde
Tanrıya övgüler sunun!  
Gücünü gösteren göklerde övgüler sunun Ona!

<span id="an_150:2">150:2</span> Övgüler sunun Ona güçlü işleri için!  
Övgüler sunun Ona eşsiz büyüklüğüne yaraşır biçimde!

<span id="an_150:3">150:3</span> Boru çalarak Ona övgüler sunun!  
Çenkle ve lirle Ona övgüler sunun!

<span id="an_150:4">150:4</span> Tef ve dansla Ona övgüler sunun!  
Saz ve neyle Ona övgüler sunun!

<span id="an_150:5">150:5</span> Zillerle Ona övgüler sunun!  
Çınlayan zillerle Ona övgüler sunun!

<span id="an_150:6">150:6</span> Bütün canlı varlıklar RAB'be övgüler
sunsun! RAB'be övgüler sunun!

------------------------------------------------------------------------

[Next: Proverbs](pro.md)
