[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo3)  [Next](rev) 

------------------------------------------------------------------------

### Turkish Bible: Jude

<span id="an_1:1">1:1</span> İsa Mesihin kulu, Yakupun kardeşi ben
Yahudadan, Baba Tanrı tarafından sevilip İsa Mesih için korunmuş olan
çağrılmışlara selam!

<span id="an_1:2">1:2</span> Merhamet, esenlik ve sevgi artan ölçüde
sizin olsun.

<span id="an_1:3">1:3</span> Sevgili kardeşlerim, size ortak
kurtuluşumuzla ilgili yazmaya çok gayret ettim. Bu arada sizi kutsallara
ilk ve son kez emanet edilen iman uğrunda mücadeleye özendirmek için
yazma gereğini duydum.

<span id="an_1:4">1:4</span> Çünkü Tanrımızın lütfunu sefahate araç
eden, tek Efendimiz ve Rabbimiz İsa Mesihi yadsıyan bazı tanrısızlar
gizlice aranıza sızdılar. Onların yargılanacakları çoktan beri
yazılmıştır.

<span id="an_1:5">1:5</span> Bütün bunları bildiğiniz halde, size
anımsatmak isterim ki, ilk ve son kez halkı Mısırdan kurtaran Rab iman
etmeyenleri daha sonra yok etti.

<span id="an_1:6">1:6</span> Yetkilerinin sınırı içinde kalmayıp
kendilerine ayrılan yeri terk etmiş olan melekleri, büyük yargı günü
için çözülmez bağlarla bağlayarak karanlığa hapsetti.

<span id="an_1:7">1:7</span> Sodom, Gomora ve çevrelerindeki kentler de
benzer biçimde kendilerini fuhuş ve sapıklığa teslim ettiler. Sonsuza
dek ateşte yanma cezasını çeken bu kentler ders alınacak birer örnektir.

<span id="an_1:8">1:8</span> Aranıza sızan bu kişiler de onlar gibi
gördükleri düşlere dayanarak öz bedenlerini kirletiyor, Rabbin yetkisini
hiçe sayıyor, yüce varlıklara sövüyorlar.

<span id="an_1:9">1:9</span> Oysa Başmelek Mikail bile Musanın cesedi
konusunda İblisle çekişip tartışırken, söverek onu yargılamaya
kalkışmadı. Ancak, ‹‹Seni Rab azarlasın›› dedi.

<span id="an_1:10">1:10</span> Ama bu kişiler anlamadıkları her şeye
sövüyorlar. Öte yandan, akıldan yoksun hayvanlar gibi içgüdüleriyle
anladıkları ne varsa, onları yıkıma götürüyor.

<span id="an_1:11">1:11</span> Vay onların haline! Çünkü Kayinin
yolundan gittiler. Kazanç için kendilerini Balamınkine benzer bir
yanılgıya kaptırdılar. Korahınkine benzer bir isyanda mahvoldular.

<span id="an_1:12">1:12</span> Sevgi şölenlerinizde sizinle birlikte
pervasızca yiyip içen bu kişiler birer kara lekedir. Yalnız kendilerini
besleyen çobanlardır. Rüzgarın sürüklediği yağmursuz bulutlara, iki kez
ölmüş, kökünden sökülmüş, sonbaharın meyvesiz ağaçlarına benzerler.

<span id="an_1:13">1:13</span> Köpüğünü savuran denizin azgın dalgaları
gibi ayıplarını çevreye savururlar. Serseri yıldızlar gibidirler. Onları
sonsuza dek sürecek koyu karanlık bekliyor.

<span id="an_1:14">1:14</span> Ademden sonraki altıncı kuşaktan olan
Hanok, bu adamlara ilişkin şu peygamberlikte bulundu: ‹‹İşte Rab herkesi
yargılamak üzere on binlerce kutsalıyla geliyor. Tanrı yoluna aykırı,
tanrısızca yapılan bütün işlerden ve tanrısız günahkârların kendisine
karşı söylediği bütün ağır sözlerden ötürü Rab, bütün insanlara
suçluluklarını gösterecektir.››

<span id="an_1:16">1:16</span> Bunlar hep yakınıp söylenir, kendi
tutkularının peşinden giderler. Ağızlarından kurumlu sözler çıkar, kendi
çıkarları için başkalarını pohpohlarlar.

<span id="an_1:17">1:17</span> Ama siz, sevgili kardeşlerim, Rabbimiz
İsa Mesihin elçileri tarafından önceden söylenen sözleri anımsayın.

<span id="an_1:18">1:18</span> Size demişlerdi ki, ‹‹Dünyanın son
günlerinde alay edenler, tanrısızlığa yönelip kendi tutkularına göre
yaşayanlar olacaktır.››

<span id="an_1:19">1:19</span> Bunlar bölücü, insan doğasıyla sınırlı,
Kutsal Ruhtan yoksun kişilerdir.

<span id="an_1:20">1:20</span> Ama siz, sevgili kardeşlerim, kendinizi
tümden kutsal olan imanınızın temeli üzerinde geliştirin. Kutsal Ruhun
yönetiminde dua edin.

<span id="an_1:21">1:21</span> Rabbimiz İsa Mesihin sizi sonsuz yaşama
kavuşturacak olan merhametini beklerken kendinizi Tanrının sevgisinde
koruyun.

<span id="an_1:22">1:22</span> Kimi kararsızlara merhamet edin.

<span id="an_1:23">1:23</span> Kimini ateşten çekip kurtarın. Kimine de
korkuyla merhamet edin. Ama günahlı bir bedenin lekelediği giysiden bile
tiksinin.

<span id="an_1:24">1:24</span> Kurtarıcımız tek Tanrı, sizi düşmekten
alıkoyacak, büyük sevinç içinde lekesiz olarak yüce huzuruna çıkaracak
güçtedir. Yücelik, ululuk, güç ve yetki Rabbimiz İsa Mesih aracılığıyla
bütün çağlardan önce, şimdi ve bütün çağlar boyunca Tanrı'nın olsun!
Amin.

------------------------------------------------------------------------

[Next: Revelation](rev)
