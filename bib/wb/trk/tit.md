[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Turkish Bible: Titus

<span id="an_1:1">1:1</span> Tanrının seçtiği kişilerin iman etmeleri,
Tanrı yoluna uygun gerçeği anlamaları için Tanrının kulu ve İsa Mesihin
elçisi atanan ben Pavlustan selam!

<span id="an_1:2">1:2</span> Elçiliğim, yalan söylemeyen Tanrının
zamanın başlangıcından önce vaat ettiği sonsuz yaşam umuduna
dayanmaktadır.

<span id="an_1:3">1:3</span> Kurtarıcımız Tanrının buyruğuyla bana
emanet edilen bildiride Tanrı, kendi sözünü uygun zamanda açıklamıştır.

<span id="an_1:4">1:4</span> Ortak imanımıza göre öz oğlum olan Titusa
Baba Tanrıdan ve Kurtarıcımız Mesih İsadan lütuf ve esenlik olsun.

<span id="an_1:5">1:5</span> Geri kalan işleri düzene sokman ve sana
buyurduğum gibi her kentte ihtiyarlar ataman için seni Giritte bıraktım.

<span id="an_1:6">1:6</span> İhtiyar seçilecek kişi eleştirilecek yönü
olmayan, tek karılı biri olsun. Çocukları imanlı olmalı, sefahatle
suçlanan ya da asi çocuklar olmamalı.

<span id="an_1:7">1:7</span> Gözetmen, Tanrı evinin kâhyası olduğuna
göre, eleştirilecek yönü olmamalı. Dikbaşlı, tez öfkelenen, şarap
düşkünü, zorba, haksız kazanç peşinde koşan biri olmamalı.

<span id="an_1:8">1:8</span> Tersine, konuksever, iyiliksever,
sağduyulu, adil, pak, kendini denetleyebilen biri olmalı.

<span id="an_1:9">1:9</span> Hem başkalarını sağlam öğretiyle
yüreklendirmek, hem de karşı çıkanları ikna edebilmek için imanlılara
öğretilen güvenilir söze sımsıkı sarılmalı.

<span id="an_1:10">1:10</span> Çünkü asi, boşboğaz, aldatıcı birçok kişi
vardır. Özellikle sünnet yanlıları bunlardandır.

<span id="an_1:11">1:11</span> Onların ağzını kapamak gerek. Haksız
kazanç uğruna, öğretmemeleri gerekeni öğreterek bazı aileleri tümüyle
yıkıyorlar.

<span id="an_1:12">1:12</span> Kendilerinden biri, öz peygamberlerinden
biri şöyle demiştir: ‹‹Giritliler hep yalancıdır, azgın canavarlar,
tembel oburlardır.››

<span id="an_1:13">1:13</span> Bu tanıklık doğrudur. Bu nedenle, Yahudi
masallarına, gerçeği reddedenlerin buyruklarına kulak vermeyip sağlam
imana sahip olmaları için onları sert bir şekilde uyar.

<span id="an_1:15">1:15</span> Yüreği temiz olanlar için her şey
temizdir, ama yüreği kirli olanlar ve imansızlar için hiçbir şey temiz
değildir. Çünkü onların zihinleri de vicdanları da kirlenmiştir.

<span id="an_1:16">1:16</span> Tanrı'yı tanıdıklarını ileri sürer, ama
yaptıklarıyla O'nu yadsırlar. Söz dinlemez, hiçbir iyi işe yaramaz
iğrenç kişilerdir.

<span id="an_2:1">2:1</span> Sana gelince, sağlam öğretiye uygun olanı
öğret.

<span id="an_2:2">2:2</span> Yaşlı erkeklere ölçülü, ağırbaşlı,
sağduyulu olmalarını buyur. İmanda, sevgide ve sabırda sağlam olsunlar.

<span id="an_2:3">2:3</span> Aynı şekilde yaşlı kadınlar saygın bir
yaşam sürmeli. İftiracı, şaraba tutsak olmamalı; iyi olanı öğretmeli.

<span id="an_2:4">2:4</span> Öyle ki genç kadınları, kocalarını ve
çocuklarını seven, sağduyulu, temiz yürekli, iyi birer ev kadını ve
kocalarına bağımlı olmak üzere eğitebilsinler. O zaman Tanrının sözü
kötülenmez.

<span id="an_2:6">2:6</span> Genç erkekleri de sağduyulu olmaya özendir.

<span id="an_2:7">2:7</span> İyi olanı yaparak her konuda onlara örnek
ol. Öğretişinde dürüst ve ağırbaşlı ol, kimsenin kınayamayacağı doğru
sözler söyle. Öyle ki bize karşı gelen, hakkımızda söyleyecek kötü bir
söz bulamayıp utansın.

<span id="an_2:9">2:9</span> Köleleri, her konuda efendilerine bağımlı
olmaya özendir. Efendilerini hoşnut etsinler. Ters yanıt vermeden,

<span id="an_2:10">2:10</span> hırsızlık yapmadan, tümüyle güvenilir
olduklarını göstersinler. Böylece Kurtarıcımız Tanrıyla ilgili öğretiyi
her yönden çekici kılsınlar.

<span id="an_2:11">2:11</span> Çünkü Tanrının bütün insanlara kurtuluş
sağlayan lütfu ortaya çıkmıştır.

<span id="an_2:12">2:12</span> Bu lütuf, tanrısızlığı ve dünyasal
arzuları reddedip şimdiki çağda sağduyulu, doğru, Tanrı yoluna yaraşır
bir yaşam sürebilmemiz için bizi eğitiyor.

<span id="an_2:13">2:13</span> Bu arada, mübarek umudumuzun
gerçekleşmesini, ulu Tanrı ve Kurtarıcımız İsa Mesihin yücelik içinde
gelmesini bekliyoruz.

<span id="an_2:14">2:14</span> Mesih bizi her suçtan kurtarmak, arıtıp
kendisine ait, iyilik etmekte gayretli bir halk yapmak üzere kendini
bizim için feda etti.

<span id="an_2:15">2:15</span> Bunları tam bir yetkiyle bildir,
dinleyenleri isteklendir, günahlı olanları ikna et. Hiç kimse seni
küçümsemesin.

<span id="an_3:1">3:1</span> Yöneticilerle yönetimlere bağlı olmaları,
söz dinlemeleri ve iyi olan her şeyi yapmaya hazır olmaları gerektiğini
imanlılara anımsat.

<span id="an_3:2">3:2</span> Kimseyi kötülemesinler. Kavgacı değil,
uysal olsunlar. Herkese her zaman yumuşak davransınlar.

<span id="an_3:3">3:3</span> Çünkü bir zamanlar biz de anlayışsız, söz
dinlemez, kolay aldanan, türlü arzulara ve zevklere köle olan, kötülük
ve kıskançlık içinde yaşayan, nefret edilen ve birbirimizden nefret eden
kişilerdik.

<span id="an_3:4">3:4</span> Ama Kurtarıcımız Tanrı iyiliğini ve insana
olan sevgisini açıkça göstererek bizi kurtardı. Bunu doğrulukla
yaptığımız işlerden dolayı değil, kendi merhametiyle, yeniden doğuş
yıkamasıyla ve Kurtarıcımız İsa Mesih aracılığıyla üzerimize bol bol
döktüğü Kutsal Ruhun yenilemesiyle yaptı.

<span id="an_3:7">3:7</span> Öyle ki, Onun lütfuyla aklanmış olarak umut
içinde sonsuz yaşamın mirasçıları olalım.

<span id="an_3:8">3:8</span> Bu güvenilir bir sözdür. Tanrıya iman etmiş
olanların, kendilerini iyi işlere vermeye özen göstermeleri için bu
konularda ısrarlı olmanı istiyorum. Bunlar insan için iyi ve yararlıdır.

<span id="an_3:9">3:9</span> Akılsız tartışmalardan, soyağacı
didişmelerinden, Kutsal Yasayla ilgili çekişme ve kavgalardan sakın.
Bunlar yararsız ve boş şeylerdir.

<span id="an_3:10">3:10</span> Birinci ve ikinci uyarıdan sonra bölücü
kişiyle ilişkini kes.

<span id="an_3:11">3:11</span> Böyle birinin sapmış olduğundan ve günah
işlediğinden emin olabilirsin; o kendi kendini mahkûm etmiştir.

<span id="an_3:12">3:12</span> Ben Arteması ya da Tihikosu sana gönderir
göndermez, Nikopolise, yanıma gelmeye gayret et. Çünkü kışı orada
geçirmeye karar verdim.

<span id="an_3:13">3:13</span> Hukukçu Zenasla Apollosu yolcu ederken
bir eksikleri olmamasına dikkat et.

<span id="an_3:14">3:14</span> Bizimkiler de kendilerini iyi işlere
vermeyi öğrensinler. Böylelikle temel ihtiyaçları karşılamış ve verimsiz
bir yaşam sürmemiş olurlar.

<span id="an_3:15">3:15</span> Yanımdakilerin hepsi sana selam eder.
Bizi seven imanlılara selam söyle. Tanrı'nın lütfu hepinizle birlikte
olsun.

------------------------------------------------------------------------

[Next: Philemon](plm)
