[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](kg1)  [Next](ch1.md) 

------------------------------------------------------------------------

### Turkish Bible: 2 Kings

<span id="an_1:1">1:1</span> İsrail Kralı Ahavın ölümünden sonra
Moavlılar İsraile karşı ayaklandı.

<span id="an_1:2">1:2</span> İsrail Kralı Ahazya Samiriyede yaşadığı
sarayın üst katındaki kafesli pencereden düşüp yaralandı. Habercilerine,
‹‹Gidin, Ekron ilahı Baalzevuva danışın, yaralarımın iyileşip
iyileşmeyeceğini öğrenin›› dedi.

<span id="an_1:3">1:3</span> Ama RABbin meleği, Tişbeli İlyasa şöyle
dedi: ‹‹Kalk, Samiriye Kralının habercilerini karşıla ve onlara de ki,
‹İsrailde Tanrı yok mu ki Ekron ilahı Baalzevuva danışmaya
gidiyorsunuz?›

<span id="an_1:4">1:4</span> Kralınıza deyin ki, ‹RAB, Yattığın yataktan
kalkamayacak, kesinlikle öleceksin! diyor.› ›› Böylece İlyas oradan
ayrıldı.

<span id="an_1:5">1:5</span> Haberciler kralın yanına döndüler. Kral,
‹‹Neden geri döndünüz?›› diye sordu.

<span id="an_1:6">1:6</span> Şöyle karşılık verdiler: ‹‹Yolda bir adamla
karşılaştık. Bize dedi ki, ‹Gidin, sizi gönderen krala RAB şöyle diyor
deyin: İsrailde Tanrı yok mu ki Ekron ilahı Baalzevuva danışmak için
haberciler gönderdin? Bu yüzden yattığın yataktan kalkamayacak,
kesinlikle öleceksin!› ››

<span id="an_1:7">1:7</span> Kral, ‹‹Sizi karşılayıp bu sözleri söyleyen
nasıl bir adamdı?›› diye sordu.

<span id="an_1:8">1:8</span> ‹‹Üzerinde tüylü bir giysi, belinde deri
bir kuşak vardı›› diye yanıtladılar. Kral, ‹‹O Tişbeli İlyastır›› dedi.

<span id="an_1:9">1:9</span> Sonra bir komutanla birlikte elli adamını
İlyasa gönderdi. Komutan tepenin üstünde oturan İlyasın yanına çıkıp
ona, ‹‹Ey Tanrı adamı, kral aşağı inmeni istiyor›› dedi.

<span id="an_1:10">1:10</span> İlyas, ‹‹Eğer ben Tanrı adamıysam, şimdi
göklerden ateş yağacak ve seninle birlikte elli adamını yok edecek!››
diye karşılık verdi. O anda göklerden ateş yağdı, komutanla birlikte
elli adamını yakıp yok etti.

<span id="an_1:11">1:11</span> Bunun üzerine kral, İlyasa başka bir
komutanla birlikte elli adam daha gönderdi. Komutan İlyasa, ‹‹Ey Tanrı
adamı, kral hemen aşağı inmeni istiyor!›› dedi.

<span id="an_1:12">1:12</span> İlyas, ‹‹Eğer ben Tanrı adamıysam,
göklerden ateş yağacak ve seninle birlikte elli adamını yok edecek!››
diye karşılık verdi. O anda göklerden ateş yağdı, komutanla birlikte
elli adamını yakıp yok etti.

<span id="an_1:13">1:13</span> Kral üçüncü kez bir komutanla elli adam
gönderdi. Üçüncü komutan çıkıp İlyasın önünde diz çöktü ve ona şöyle
yalvardı: ‹‹Ey Tanrı adamı, lütfen bana ve adamlarıma acı, canımızı
bağışla!

<span id="an_1:14">1:14</span> Göklerden yağan ateş daha önce gelen iki
komutanla ellişer adamını yakıp yok etti, ama lütfen bana acı.››

<span id="an_1:15">1:15</span> RABbin meleği, İlyasa, ‹‹Onunla birlikte
aşağı in, korkma›› dedi. İlyas kalkıp komutanla birlikte kralın yanına
gitti

<span id="an_1:16">1:16</span> ve ona şöyle dedi: ‹‹RAB diyor ki,
‹İsrailde danışacak Tanrı yok mu ki Ekron ilahı Baalzevuva danışmak için
haberciler gönderdin? Bu yüzden yattığın yataktan kalkamayacak,
kesinlikle öleceksin!› ››

<span id="an_1:17">1:17</span> RABbin İlyas aracılığıyla söylediği söz
uyarınca Kral Ahazya öldü. Oğlu olmadığı için yerine kardeşi Yoram
geçti. Bu olay Yahuda Kralı Yehoşafat oğlu Yehoramın krallığının ikinci
yılında oldu.

<span id="an_1:18">1:18</span> Ahazya'nın krallığı dönemindeki öteki
olaylar ve yaptıkları İsrail krallarının tarihinde yazılıdır.

<span id="an_2:1">2:1</span> RAB İlyası kasırgayla göklere çıkarmadan
önce, İlyas ile Elişa Gilgaldan ayrılıp yola çıkmışlardı.

<span id="an_2:2">2:2</span> İlyas Elişaya, ‹‹Lütfen sen burada kal,
çünkü RAB beni Beytele gönderdi›› dedi. Elişa, ‹‹Yaşayan RABbin adıyla
başın üzerine ant içerim ki, senden ayrılmam›› diye karşılık verdi.
Böylece Beytele birlikte gittiler.

<span id="an_2:3">2:3</span> Beyteldeki peygamber topluluğu Elişanın
yanına geldi. ‹‹RAB bugün efendini senin başından alacak, biliyor
musun?›› diye ona sordular. Elişa, ‹‹Evet, biliyorum, konuşmayın!›› diye
karşılık verdi.

<span id="an_2:4">2:4</span> İlyas, ‹‹Elişa, lütfen burada kal, çünkü
RAB beni Erihaya gönderdi›› dedi. Elişa, ‹‹Yaşayan RABbin adıyla başın
üzerine ant içerim ki, senden ayrılmam›› diye karşılık verdi. Böylece
birlikte Erihaya gittiler.

<span id="an_2:5">2:5</span> Erihadaki peygamber topluluğu Elişanın
yanına geldi. ‹‹RAB efendini bugün senin başından alacak, biliyor
musun?›› diye ona sordular. Elişa, ‹‹Evet, biliyorum, konuşmayın›› diye
karşılık verdi.

<span id="an_2:6">2:6</span> Sonra İlyas, ‹‹Lütfen, burada kal, çünkü
RAB beni Şeria Irmağı kıyısına gönderdi›› dedi. Elişa, ‹‹Yaşayan RABbin
adıyla başın üzerine ant içerim ki, senden ayrılmam›› diye karşılık
verdi. Böylece ikisi birlikte yollarına devam etti.

<span id="an_2:7">2:7</span> Elli peygamber de onları Şeria Irmağına
kadar izledi. İlyas ile Elişa Şeria Irmağının kıyısında durdular.
Peygamberler de biraz ötede, onların karşısında durdu.

<span id="an_2:8">2:8</span> İlyas cüppesini dürüp sulara vurunca, sular
ikiye ayrıldı. Elişa ile İlyas kuru toprağın üzerinden yürüyerek karşıya
geçtiler.

<span id="an_2:9">2:9</span> Karşı yakaya geçtikten sonra İlyas Elişaya,
‹‹Söyle, yanından alınmadan önce senin için ne yapabilirim?›› dedi.
Elişa, ‹‹İzin ver, senin ruhundan iki pay miras alayım›› diye karşılık
verdi. (bkz. Yas.21:17).

<span id="an_2:10">2:10</span> İlyas, ‹‹Zor bir şey istedin›› dedi,
‹‹Eğer yanından alındığımı görürsen olur, yoksa olmaz.››

<span id="an_2:11">2:11</span> Onlar yürüyüp konuşurlarken, ansızın
ateşten bir atlı araba göründü, onları birbirinden ayırdı. İlyas
kasırgayla göklere alındı.

<span id="an_2:12">2:12</span> Olanları gören Elişa şöyle bağırdı:
‹‹Baba, baba, İsrailin arabası ve atlıları!›› İlyası bir daha göremedi.
Giysilerini yırtıp paramparça etti.

<span id="an_2:13">2:13</span> Sonra İlyasın üzerinden düşen cüppeyi
alıp geri döndü ve Şeria Irmağının kıyısında durdu.

<span id="an_2:14">2:14</span> İlyasın üzerinden düşen cüppeyi sulara
vurarak, ‹‹İlyasın Tanrısı RAB nerede?›› diye seslendi. Cüppeyi sulara
vurunca ırmak ikiye ayrıldı, Elişa karşı yakaya geçti.

<span id="an_2:15">2:15</span> Erihalı peygamberler karşıdan Elişayı
görünce, ‹‹İlyasın ruhu Elişanın üzerinde!›› dediler. Sonra onu
karşılamaya giderek önünde yere kapandılar.

<span id="an_2:16">2:16</span> ‹‹Yanımızda elli güçlü adam var››
dediler, ‹‹İzin ver, gidip efendini arayalım. Belki RABbin Ruhu onu
dağların ya da vadilerin birine atmıştır.›› Elişa, ‹‹Hayır, onları
göndermeyin›› dedi.

<span id="an_2:17">2:17</span> Ama o kadar direttiler ki, sonunda Elişa
dayanamadı, ‹‹Peki, gönderin›› dedi. Elli adam gidip üç gün İlyası
aradılarsa da bulamadılar.

<span id="an_2:18">2:18</span> Sonra Erihaya, Elişanın yanına döndüler.
Elişa onlara, ‹‹Ben size gitmeyin demedim mi?›› dedi.

<span id="an_2:19">2:19</span> Erihalılar Elişaya, ‹‹Efendimiz, gördüğün
gibi bu kentin yeri iyi ama suyu kötü, toprağı da verimsiz›› dediler.

<span id="an_2:20">2:20</span> Elişa, ‹‹Yeni bir kabın içine tuz koyup
bana getirin›› dedi. Kap getirilince,

<span id="an_2:21">2:21</span> Elişa suyun kaynağına çıktı, tuzu suya
atıp şöyle dedi: ‹‹RAB diyor ki, ‹Bu suyu paklıyorum, artık onda ölüm ve
verimsizlik olmayacak.› ››

<span id="an_2:22">2:22</span> Elişanın söylediği gibi, su bugüne dek
temiz kaldı.

<span id="an_2:23">2:23</span> Elişa oradan ayrılıp Beytele giderken
kentin küçük çocukları yola döküldüler. ‹‹Defol, defol, kel kafalı!››
diyerek onunla alay ettiler.

<span id="an_2:24">2:24</span> Elişa arkasına dönüp çocuklara baktı ve
RABbin adıyla onları lanetledi. Bunun üzerine ormandan çıkan iki dişi
ayı çocuklardan kırk ikisini parçaladı.

<span id="an_2:25">2:25</span> Elişa oradan Karmel Dağı'na gitti, sonra
Samiriye'ye döndü.

<span id="an_3:1">3:1</span> Yahuda Kralı Yehoşafatın krallığının on
sekizinci yılında Ahav oğlu Yoram Samiriyede İsrail Kralı oldu ve on iki
yıl krallık yaptı.

<span id="an_3:2">3:2</span> Yoram RABbin gözünde kötü olanı yaptıysa da
annesiyle babası kadar kötü değildi. Çünkü babasının yaptırdığı Baalı
simgeleyen dikili taşı kaldırıp attı.

<span id="an_3:3">3:3</span> Bununla birlikte Nevat oğlu Yarovamın
İsraili sürüklediği günahlara o da katıldı ve bu günahlardan ayrılmadı.

<span id="an_3:4">3:4</span> Moav Kralı Meşa koyun yetiştirirdi. İsrail
Kralına her yıl yüz bin kuzu, yüz bin de koç yünü sağlamak zorundaydı.

<span id="an_3:5">3:5</span> Ama Ahavın ölümünden sonra, Moav Kralı
İsrail Kralına karşı ayaklandı.

<span id="an_3:6">3:6</span> O zaman Kral Yoram Samiriyeden ayrıldı ve
bütün İsraillileri bir araya topladı.

<span id="an_3:7">3:7</span> Yahuda Kralı Yehoşafata da şu haberi
gönderdi: ‹‹Moav Kralı bana başkaldırdı, benimle birlikte Moavlılara
karşı savaşır mısın?›› Yehoşafat, ‹‹Evet, savaşırım. Beni kendin,
halkımı halkın, atlarımı atların say›› dedi.

<span id="an_3:8">3:8</span> Sonra, ‹‹Hangi yönden saldıralım?›› diye
sordu. Yoram, ‹‹Edom kırlarından›› diye karşılık verdi.

<span id="an_3:9">3:9</span> İsrail, Yahuda ve Edom kralları birlikte
yola çıktılar. Dolambaçlı yollarda yedi gün ilerledikten sonra suları
tükendi. Askerler ve hayvanlar susuz kaldı.

<span id="an_3:10">3:10</span> İsrail Kralı, ‹‹Eyvah!›› diye bağırdı,
‹‹RAB, Moavlıların eline teslim etmek için mi üçümüzü bir araya
topladı?››

<span id="an_3:11">3:11</span> Yehoşafat, ‹‹Burada RABbin peygamberi yok
mu? Onun aracılığıyla RABbe danışalım›› dedi. İsrail Kralının
adamlarından biri, ‹‹Şafat oğlu Elişa burada. İlyasın ellerine o su
dökerdi›› diye yanıtladı.

<span id="an_3:12">3:12</span> Kral Yehoşafat, ‹‹O, RABbin ne
düşündüğünü bilir›› dedi. Bunun üzerine Yehoşafat, İsrail ve Edom
kralları birlikte Elişanın yanına gittiler.

<span id="an_3:13">3:13</span> Elişa İsrail Kralına, ‹‹Ne diye bana
geldin?›› dedi, ‹‹Git, annenle babanın peygamberlerine danış.›› İsrail
Kralı, ‹‹Olmaz! Demek RAB üçümüzü Moavlıların eline teslim etmek için
bir araya toplamış›› diye karşılık verdi.

<span id="an_3:14">3:14</span> Elişa şöyle dedi: ‹‹Hizmetinde olduğum,
Her Şeye Egemen, yaşayan RABbin adıyla derim ki, Yahuda Kralı Yehoşafata
saygım olmasaydı, sana ne bakardım, ne de ilgilenirdim.

<span id="an_3:15">3:15</span> Şimdi bana lir çalan bir adam getirin.››
Getirilen adam lir çalarken, RABbin gücü Elişanın üzerine indi.

<span id="an_3:16">3:16</span> Elişa şöyle dedi: ‹‹RAB diyor ki, ‹Bu
vadinin başından sonuna kadar hendekler kazın.

<span id="an_3:17">3:17</span> Ne rüzgar göreceksiniz, ne yağmur.
Öyleyken vadi suyla dolup taşacak. Sizler, sürüleriniz ve öteki
hayvanlarınız doyasıya içeceksiniz.

<span id="an_3:18">3:18</span> RAB için bunu yapmak kolaydır. O,
Moavlıları da sizin elinize teslim edecek.

<span id="an_3:19">3:19</span> Onların önemli surlu kentlerinin tümünü
ele geçireceksiniz. Meyve ağaçlarının hepsini kesecek, su kaynaklarını
kurutacak, verimli tarlalarına taş dolduracaksınız.› ››

<span id="an_3:20">3:20</span> Ertesi sabah, sununun sunulduğu saatte,
Edom yönünden akan sular her yeri doldurdu.

<span id="an_3:21">3:21</span> Moavlılar kralların kendilerine saldırmak
üzere yola çıktıklarını duydular. Genç, yaşlı eli silah tutan herkes bir
araya toplanıp sınırda beklemeye başladı.

<span id="an_3:22">3:22</span> Ertesi sabah erkenden kalktılar. Güneş
ışınlarının kızıllaştırdığı suyu kan sanarak,

<span id="an_3:23">3:23</span> ‹‹Kan bu!›› diye haykırdılar, ‹‹Krallar
kendi aralarında savaşıp birbirlerini öldürmüş olsalar gerek. Haydi,
Moavlılar, yağmaya!››

<span id="an_3:24">3:24</span> Ama Moavlılar İsrail ordugahına
vardıklarında, İsrailliler saldırıp onları püskürttü. Moavlılar kaçmaya
başladı. İsrailliler peşlerine düşüp onları öldürdüler.

<span id="an_3:25">3:25</span> Kentlerini yıktılar. Her İsrailli verimli
tarlalara taş attı. Bütün tarlalar taşla doldu. Su kaynaklarını
kuruttular, meyve ağaçlarını kestiler. Yalnız Kîr-Heresetin taşları
yerinde kaldı. Sapancılar kenti kuşatıp saldırıya geçti.

<span id="an_3:26">3:26</span> Moav Kralı, savaşı kaybettiğini
anlayınca, yanına yedi yüz kılıçlı adam aldı; Edom kuvvetlerini yarıp
kaçmak istediyse de başaramadı.

<span id="an_3:27">3:27</span> Bunun üzerine tahtına geçecek en büyük
oğlunu surların üzerine götürüp yakmalık sunu olarak sundu. İsrailliler
bu olaydan doğan büyük öfke karşısında oradan ayrılıp ülkelerine
döndüler.

<span id="an_4:1">4:1</span> Bir gün, peygamber topluluğundan bir adamın
karısı gidip Elişaya şöyle yakardı: ‹‹Efendim, kocam öldü! Bildiğin gibi
RABbe tapınırdı. Şimdi bir alacaklısı geldi, iki oğlumu benden alıp köle
olarak götürmek istiyor.››

<span id="an_4:2">4:2</span> Elişa, ‹‹Senin için ne yapsam?›› diye
karşılık verdi, ‹‹Söyle bana, evinde neler var?›› Kadın, ‹‹Azıcık
zeytinyağı dışında, kulunun evinde hiçbir şey yok›› dedi.

<span id="an_4:3">4:3</span> Elişa, ‹‹Bütün komşularına git, ne kadar
boş kapları varsa iste›› dedi,

<span id="an_4:4">4:4</span> ‹‹Sonra oğullarınla birlikte eve git.
Kapıyı üzerinize kapayın ve bütün kapları yağla doldurun.
Doldurduklarınızı bir kenara koyun.››

<span id="an_4:5">4:5</span> Kadın oradan ayrılıp oğullarıyla birlikte
evine gitti, kapıyı kapadı. Oğullarının getirdiği kapları doldurmaya
başladı.

<span id="an_4:6">4:6</span> Bütün kaplar dolunca oğullarından birine,
‹‹Bana bir kap daha getir›› dedi. Oğlu, ‹‹Başka kap kalmadı›› diye
karşılık verdi. O zaman zeytinyağının akışı durdu.

<span id="an_4:7">4:7</span> Kadın gidip durumu Tanrı adamı Elişaya
bildirdi. Elişa, ‹‹Git, zeytinyağını sat, borcunu öde›› dedi, ‹‹Kalan
parayla da oğullarınla birlikte yaşamını sürdür.››

<span id="an_4:8">4:8</span> Elişa bir gün Şuneme gitti. Orada zengin
bir kadın vardı. Elişayı yemeğe alıkoydu. O günden sonra Elişa ne zaman
Şuneme gitse, yemek için oraya uğradı.

<span id="an_4:9">4:9</span> Kadın kocasına, ‹‹Bize sık sık gelen bu
adamın kutsal bir Tanrı adamı olduğunu anladım›› dedi,

<span id="an_4:10">4:10</span> ‹‹Gel, damda onun için küçük bir oda
yapalım; içine yatak, masa, sandalye, bir de kandil koyalım. Bize
geldiğinde orada kalsın.››

<span id="an_4:11">4:11</span> Bir gün Elişa geldi, yukarı odaya çıkıp
uzandı.

<span id="an_4:12">4:12</span> Uşağı Gehaziye, ‹‹Şunemli kadını çağır››
dedi. Gehazi kadını çağırdı. Kadın gelince,

<span id="an_4:13">4:13</span> Elişa Gehaziye şöyle dedi: ‹‹Ona de ki,
‹Bizim için katlandığın bunca zahmetlere karşılık ne yapabilirim? Senin
için kralla ya da ordu komutanıyla konuşayım mı?› ›› Kadın, ‹‹Ben
halkımın arasında mutlu yaşıyorum›› diye karşılık verdi.

<span id="an_4:14">4:14</span> Elişa, ‹‹Öyleyse ne yapabilirim?›› diye
sordu. Gehazi, ‹‹Kadının oğlu yok, kocası da yaşlı›› diye yanıtladı.

<span id="an_4:15">4:15</span> Bunun üzerine Elişa, ‹‹Kadını çağır››
dedi. Gehazi kadını çağırdı. Kadın gelip kapının eşiğinde durdu.

<span id="an_4:16">4:16</span> Elişa, kadına, ‹‹Gelecek yıl bu zaman
kucağında bir oğlun olacak›› dedi. Kadın, ‹‹Olamaz, efendim!›› diye
karşılık verdi, ‹‹Sen ki bir Tanrı adamısın, lütfen kuluna yalan
söyleme!››

<span id="an_4:17">4:17</span> Ama kadın gebe kaldı ve bir yıl sonra,
Elişanın söylediği günlerde bir oğul doğurdu.

<span id="an_4:18">4:18</span> Çocuk büyüdü. Bir gün orakçıların başında
bulunan babasının yanına gitti.

<span id="an_4:19">4:19</span> ‹‹Başım ağrıyor, başım!›› diye bağırmaya
başladı. Babası uşağına, ‹‹Onu annesine götür›› dedi.

<span id="an_4:20">4:20</span> Uşak çocuğu alıp annesine götürdü. Çocuk
öğlene kadar annesinin dizlerinde yattıktan sonra öldü.

<span id="an_4:21">4:21</span> Annesi onu yukarı çıkardı, Tanrı adamının
yatağına yatırdı, sonra kapıyı kapayıp dışarıya çıktı.

<span id="an_4:22">4:22</span> Kocasını çağırıp şöyle dedi: ‹‹Lütfen bir
eşekle birlikte uşaklarından birini bana gönder. Tanrı adamının yanına
gitmeliyim. Hemen dönerim.››

<span id="an_4:23">4:23</span> Kocası, ‹‹Neden bugün gidiyorsun?›› dedi,
‹‹Ne Yeni Ay, ne de Şabat bugün.›› Kadın, ‹‹Zarar yok›› karşılığını
verdi.

<span id="an_4:24">4:24</span> Eşeğe palan vurup uşağına, ‹‹Haydi yürü,
ben sana söylemedikçe yavaşlama›› dedi.

<span id="an_4:25">4:25</span> Karmel Dağına varıp Tanrı adamının yanına
çıktı. Tanrı adamı, kadını uzaktan görünce, uşağı Gehaziye, ‹‹Bak,
Şunemli kadın geliyor!›› dedi,

<span id="an_4:26">4:26</span> ‹‹Haydi koş, onu karşıla, ‹Nasılsın,
kocanla oğlun nasıllar?› diye sor.›› Kadın Gehaziye, ‹‹Herkes iyi››
dedi.

<span id="an_4:27">4:27</span> Kadın dağa çıkıp Tanrı adamının yanına
varınca, onun ayaklarına sarıldı. Gehazi kadını uzaklaştırmak istediyse
de Tanrı adamı, ‹‹Kadını rahat bırak!›› dedi, ‹‹Çünkü acı çekiyor. RAB
bunun nedenini benden gizledi, açıklamadı.››

<span id="an_4:28">4:28</span> Kadın ona, ‹‹Efendim, ben senden çocuk
istedim mi?›› dedi, ‹‹Beni umutlandırma demedim mi?››

<span id="an_4:29">4:29</span> Elişa Gehaziye, ‹‹Hemen kemerini kuşan,
değneğimi al, koş›› dedi, ‹‹Biriyle karşılaşırsan selam verme, biri seni
selamlarsa karşılık verme. Git, değneğimi çocuğun yüzüne tut.››

<span id="an_4:30">4:30</span> Çocuğun annesi, ‹‹Yaşayan RABbin adıyla
başın üzerine ant içerim ki, senden ayrılmayacağım›› dedi. Sonra
Gehaziyle birlikte yola çıktı.

<span id="an_4:31">4:31</span> Gehazi önden gidip değneği çocuğun yüzüne
tuttu, ama ne bir ses vardı, ne de bir yanıt. Bunun üzerine Gehazi geri
dönüp Elişayı karşıladı ve ona, ‹‹Çocuk dirilmedi›› diye haber verdi.

<span id="an_4:32">4:32</span> Elişa eve vardığında, çocuğu yatağında
ölü buldu.

<span id="an_4:33">4:33</span> İçeri girdi, kapıyı kapayıp RABbe
yalvarmaya başladı.

<span id="an_4:34">4:34</span> Sonra ağzı çocuğun ağzının, gözleriyle
elleri de çocuğun gözleriyle ellerinin üzerine gelecek biçimde yatağa,
çocuğun üzerine kapandı. Çocuğun bedeni ısınmaya başladı.

<span id="an_4:35">4:35</span> Elişa kalkıp odanın içinde sağa sola
gezindi, sonra yine dönüp çocuğun üzerine kapandı. Çocuk yedi kez
aksırdı ve gözlerini açtı.

<span id="an_4:36">4:36</span> Elişa Gehaziye, ‹‹Şunemli kadını çağır››
diye seslendi. Gehazi kadını çağırdı. Kadın gelince, Elişa, ‹‹Al
oğlunu›› dedi.

<span id="an_4:37">4:37</span> Kadın Elişanın ayaklarına kapandı,
yerlere kadar eğildi, sonra çocuğunu alıp gitti.

<span id="an_4:38">4:38</span> Elişa Gilgala döndü. Ülkede kıtlık vardı.
Elişa bir peygamber topluluğuyla otururken uşağına, ‹‹Büyük tencereyi
ateşe koy, peygamberlere çorba pişir›› dedi.

<span id="an_4:39">4:39</span> Biri ot toplamak için tarlaya gitti ve
yabanıl bir bitki buldu. Bitkiden bir etek dolusu yaban kabağı topladı,
getirip tencereye doğradı. Bunların ne olduğunu kimse bilmiyordu.

<span id="an_4:40">4:40</span> Çorba yenmek üzere boşaltıldı. Ama
adamlar çorbayı tadar tatmaz, ‹‹Ey Tanrı adamı, zehirli bu!›› diye
bağırdılar ve yiyemediler.

<span id="an_4:41">4:41</span> Elişa, ‹‹Biraz un getirin›› dedi. Unu
tencereye atıp, ‹‹Koy önlerine, yesinler›› dedi. Tencerede zararlı bir
şey kalmadı.

<span id="an_4:42">4:42</span> Baal-Şalişadan bir adam geldi. Tanrı
adamına o yıl ilk biçilen arpadan yapılmış yirmi ekmekle taze buğday
başağı getirdi. Elişa uşağına, ‹‹Bunları halka dağıt, yesinler›› dedi.

<span id="an_4:43">4:43</span> Uşak, ‹‹Nasıl olur, bu yüz kişinin önüne
konur mu?›› diye sordu. Elişa, ‹‹Halka dağıt, yesinler›› diye karşılık
verdi, ‹‹Çünkü RAB diyor ki, ‹Yiyecekler, birazı da artacak.› ››

<span id="an_4:44">4:44</span> Bunun üzerine uşak yiyecekleri halkın
önüne koydu. RAB'bin sözü uyarınca halk yedi, birazı da arttı.

<span id="an_5:1">5:1</span> Aram Kralının ordu komutanı Naaman
efendisinin gözünde saygın, değerli bir adamdı. Çünkü RAB onun
aracılığıyla Aramlıları zafere ulaştırmıştı. Naaman yiğit bir askerdi,
ama bir deri hastalığına yakalanmıştı.

<span id="an_5:2">5:2</span> Aramlılar düzenledikleri akınlar sırasında
İsrailden küçük bir kızı tutsak almışlardı. Bu kız Naamanın karısının
hizmetine verilmişti.

<span id="an_5:3">5:3</span> Bir gün hanımına, ‹‹Keşke efendim
Samiriyedeki peygamberin yanına gitse! Peygamber onu deri hastalığından
kurtarırdı›› dedi.

<span id="an_5:4">5:4</span> Naaman gidip İsrailli kızın söylediklerini
efendisi krala anlattı.

<span id="an_5:5">5:5</span> Aram Kralı şöyle karşılık verdi: ‹‹Kalk
git, seninle İsrail Kralına bir mektup göndereceğim.›› Naaman yanına on
talant gümüş, altı bin şekelfç altın ve on takım giysi alıp gitti.

<span id="an_5:6">5:6</span> Mektubu İsrail Kralına verdi. Mektupta
şunlar yazılıydı: ‹‹Bu mektupla birlikte sana kulum Naamanı
gönderiyorum. Onu deri hastalığından kurtarmanı dilerim.››

<span id="an_5:7">5:7</span> İsrail Kralı mektubu okuyunca giysilerini
yırtıp şöyle haykırdı: ‹‹Ben Tanrı mıyım, can alıp can vereyim? Nasıl
bana bir adam gönderip onu deri hastalığından kurtar der? Görüyor
musunuz, açıkça benimle kavga çıkarmaya çalışıyor!››

<span id="an_5:8">5:8</span> İsrail Kralının giysilerini yırttığını
duyan Tanrı adamı Elişa ona şu haberi gönderdi: ‹‹Neden giysilerini
yırttın? Adam bana gelsin, İsrailde bir peygamber olduğunu anlasın!››

<span id="an_5:9">5:9</span> Böylece Naaman atları ve savaş arabalarıyla
birlikte gidip Elişanın evinin kapısı önünde durdu.

<span id="an_5:10">5:10</span> Elişa ona şu haberi gönderdi: ‹‹Git,
Şeria Irmağında yedi kez yıkan. Tenin eski halini alacak, tertemiz
olacaksın.››

<span id="an_5:11">5:11</span> Gelgelelim Naaman oradan öfkeyle ayrıldı.
‹‹Sandım ki dışarı çıkıp yanıma gelecek, Tanrısı RABbi adıyla çağırarak
eliyle hastalıklı derime dokunup beni iyileştirecek›› dedi,

<span id="an_5:12">5:12</span> ‹‹Şamın Avana ve Farpar ırmakları
İsrailin bütün ırmaklarından daha iyi değil mi? Oralarda yıkanıp
paklanamaz mıydım sanki?›› Sonra öfkeyle dönüp gitti.

<span id="an_5:13">5:13</span> Naamanın görevlileri yanına varıp,
‹‹Efendim, peygamber senden daha zor bir şey istemiş olsaydı, yapmaz
mıydın?›› dediler, ‹‹Oysa o sana sadece, ‹Yıkan, temizlen› diyor.››

<span id="an_5:14">5:14</span> Bunun üzerine Naaman Tanrı adamının sözü
uyarınca gidip Şeria Irmağında yedi kez suya daldı. Teni eski haline
döndü, bebek teni gibi tertemiz oldu.

<span id="an_5:15">5:15</span> Naaman adamlarıyla birlikte Tanrı
adamının yanına döndü. Onun önünde durup şöyle dedi: ‹‹Şimdi anladım ki,
İsrail dışında dünyanın hiçbir yerinde Tanrı yoktur. Lütfen, bu kulunun
armağanını kabul et.››

<span id="an_5:16">5:16</span> Elişa, ‹‹Hizmetinde olduğum yaşayan
RABbin adıyla ant içerim ki, hiçbir şey alamam›› diye karşılık verdi.
Naaman direttiyse de, Elişa almak istemedi.

<span id="an_5:17">5:17</span> Bunun üzerine Naaman, ‹‹Madem armağan
istemiyorsun, öyleyse buradan iki katır yükü toprak almama izin ver››
dedi, ‹‹Çünkü bu kulun artık RABbin dışında başka ilahlara yakmalık sunu
ve kurban sunmayacaktır.

<span id="an_5:18">5:18</span> Ama RAB kulunu bir konuda bağışlasın.
Efendim tapınmak için Rimmon Tapınağına girip kendisine eşlik etmemi
isteyince, tapınakta onunla birlikte yere kapandığımda RAB bu kulunu
bağışlasın.››

<span id="an_5:19">5:19</span> Elişa ona, ‹‹Esenlikle git›› dedi. Naaman
oradan ayrılıp biraz uzaklaşınca,

<span id="an_5:20">5:20</span> Tanrı adamı Elişanın uşağı Gehazi,
‹‹Efendim, Aramlı Naamana çok yumuşak davrandı; getirdiği armağanları
kabul etmedi›› dedi, ‹‹Yaşayan RABbin hakkı için, peşinden koşup ondan
bir şey alacağım.››

<span id="an_5:21">5:21</span> Böylece Gehazi Naamanın peşine düştü.
Naaman ardından birinin koştuğunu görünce, arabasından inip onu
karşıladı ve, ‹‹Ne oldu?›› diye sordu.

<span id="an_5:22">5:22</span> Gehazi, ‹‹Bir şey yok›› dedi, ‹‹Yalnız
efendimin bir ricası var. Biraz önce Efrayimin dağlık bölgesinden iki
genç peygamber geldi. Efendim onlara bir talant gümüşle iki takım giysi
vermen için beni gönderdi.››

<span id="an_5:23">5:23</span> Naaman, ‹‹Lütfen iki talant al!›› dedi ve
ısrarla iki talant gümüşü iki torbaya koyup bağladı. Ayrıca iki uşağına
da birer takım giysi verdi. Uşaklar Gehazinin önüsıra bunları taşıdılar.

<span id="an_5:24">5:24</span> Tepeye varınca Gehazi eşyaları ellerinden
alıp eve koydu, adamları da geri gönderdi.

<span id="an_5:25">5:25</span> Sonra gidip efendisi Elişanın huzuruna
çıktı. Elişa, ‹‹Neredeydin, Gehazi?›› diye sordu. Gehazi, ‹‹Kulun hiçbir
yere gitmedi›› diye karşılık verdi.

<span id="an_5:26">5:26</span> Bunun üzerine Elişa, ‹‹O adam arabasından
inip seni karşılarken ruhum seninle değil miydi?›› diye sordu, ‹‹Şimdi
gümüş ya da giysi, zeytinlik, bağ, koyun, sığır, erkek ve kadın köle
almanın zamanı mı?

<span id="an_5:27">5:27</span> Bu yüzden Naaman'ın deri hastalığı
sonsuza dek senin ve soyunun üzerinde kalacak.›› Böylece Gehazi
Elişa'nın huzurundan kar gibi beyaz bir deri hastalığıyla ayrıldı.

<span id="an_6:1">6:1</span> Bir gün peygamber topluluğu Elişaya, ‹‹Bak,
yaşadığımız yer bize küçük geliyor›› dedi,

<span id="an_6:2">6:2</span> ‹‹Lütfen izin ver, Şeria Irmağı kıyısına
gidelim, ağaç kesip kendimize ev yapalım.›› Elişa, ‹‹Gidin›› dedi.

<span id="an_6:3">6:3</span> Peygamberlerden biri, ‹‹Lütfen kullarınla
birlikte sen de gel›› dedi. Elişa, ‹‹Olur, gelirim›› diye karşılık verdi

<span id="an_6:4">6:4</span> ve onlarla birlikte gitti. Şeria Irmağı
kıyısına varınca ağaç kesmeye başladılar.

<span id="an_6:5">6:5</span> Biri ağaç keserken balta demirini suya
düşürdü. ‹‹Eyvah, efendim! Onu ödünç almıştım›› diye bağırdı.

<span id="an_6:6">6:6</span> Tanrı adamı, ‹‹Nereye düştü?›› diye sordu.
Adam ona demirin düştüğü yeri gösterdi. Elişa bir dal kesip oraya
atınca, balta demiri su yüzüne çıktı.

<span id="an_6:7">6:7</span> Elişa, ‹‹Al onu!›› dedi. Adam elini uzatıp
balta demirini aldı.

<span id="an_6:8">6:8</span> Aram Kralı İsraille savaş halindeydi.
Görevlilerine danıştıktan sonra, ‹‹Ordugahımı kuracak bir yer seçtim››
dedi.

<span id="an_6:9">6:9</span> Tanrı adamı Elişa, İsrail Kralına şu haberi
gönderdi: ‹‹Sakın oradan geçmeyin, çünkü Aramlılar oraya doğru
iniyorlar.››

<span id="an_6:10">6:10</span> İsrail Kralı adam gönderip oradaki durumu
denetledi. Böylece Tanrı adamı İsrail Kralını birkaç kez uyardı. Kral da
önlem aldı.

<span id="an_6:11">6:11</span> Bu durum Aram Kralını çok öfkelendirdi.
Görevlilerini çağırıp, ‹‹İçinizden hanginizin İsrail Kralından yana
olduğunu söylemeyecek misiniz?›› dedi.

<span id="an_6:12">6:12</span> Görevlilerden biri, ‹‹Hiçbirimiz,
efendimiz kral›› diye karşılık verdi, ‹‹Yalnız İsrailde yaşayan
Peygamber Elişa senin yatak odanda söylediklerini bile İsrail Kralına
bildiriyor.››

<span id="an_6:13">6:13</span> Aram Kralı şöyle buyurdu: ‹‹Gidip onun
nerede olduğunu öğrenin. Adam gönderip onu yakalayacağım.›› Elişanın
Dotanda olduğu bildirilince,

<span id="an_6:14">6:14</span> kral oraya atlılar, savaş arabaları ve
büyük bir kuvvet gönderdi. Geceleyin varıp kenti kuşattılar.

<span id="an_6:15">6:15</span> Tanrı adamının uşağı erkenden kalktı.
Dışarıya çıkınca kentin askerler, atlılar ve savaş arabalarınca
kuşatıldığını gördü. Dönüp Elişaya, ‹‹Eyvah, efendim, ne yapacağız?››
diye sordu.

<span id="an_6:16">6:16</span> Elişa, ‹‹Korkma, çünkü bizim
yandaşlarımız onlarınkinden daha çok›› diye karşılık verdi.

<span id="an_6:17">6:17</span> Sonra şöyle dua etti: ‹‹Ya RAB, lütfen
onun gözlerini aç, görsün!›› RAB uşağın gözlerini açtı. Uşak Elişanın
çevresindeki dağların atlılarla, ateşten savaş arabalarıyla dolu
olduğunu gördü.

<span id="an_6:18">6:18</span> Aramlılar kendisine doğru ilerleyince
Elişa RABbe şöyle yalvardı: ‹‹Ya RAB, lütfen bu halkı kör et.›› RAB
Elişanın yalvarışını duydu ve onları kör etti.

<span id="an_6:19">6:19</span> Bunun üzerine Elişa onlara, ‹‹Yanlış
yoldasınız›› dedi, ‹‹Aradığınız kent bu değil. Beni izleyin, sizi
aradığınız adama götüreyim.›› Sonra onları Samiriyeye götürdü.

<span id="an_6:20">6:20</span> Samiriyeye girdiklerinde Elişa şöyle dua
etti: ‹‹Ya RAB, bu adamların gözlerini aç, görsünler.›› RAB gözlerini
açınca adamlar Samiriyenin ortasında olduklarını anladılar.

<span id="an_6:21">6:21</span> İsrail Kralı adamları görünce Elişaya,
‹‹Onları öldüreyim mi? Öldüreyim mi, baba?›› dedi.

<span id="an_6:22">6:22</span> Elişa, ‹‹Hayır, öldürme›› diye karşılık
verdi, ‹‹Kendi kılıç ve yayınla tutsak aldığın insanları nasıl
öldürürsün. Önlerine yiyecek içecek bir şeyler koy, yiyip içtikten sonra
izin ver, krallarına dönsünler.››

<span id="an_6:23">6:23</span> Bunun üzerine İsrail Kralı adamlara büyük
bir şölen verdi, yedirip içirdikten sonra da onları krallarına gönderdi.
Aramlı akıncılar bir daha İsrail topraklarına ayak basmadılar.

<span id="an_6:24">6:24</span> Bir süre sonra, Aram Kralı Ben-Hadat
bütün ordusunu toplayıp İsraile girdi ve Samiriyeyi kuşattı.

<span id="an_6:25">6:25</span> Samiriyede büyük bir kıtlık oldu. Kuşatma
sonunda bir eşek kellesinin fiyatı seksen şekel gümüşe, dörtte bir kav
güvercin gübresinin fiyatı ise beş şekelfı gümüşe çıktı.

<span id="an_6:26">6:26</span> İsrail Kralı surların üzerinde yürürken,
bir kadın, ‹‹Efendim kral, bana yardım et!›› diye seslendi.

<span id="an_6:27">6:27</span> Kral, ‹‹RAB sana yardım etmiyorsa, ben
nasıl yardım edebilirim ki?›› diye karşılık verdi, ‹‹Buğday mı, yoksa
şarap mı istersin?

<span id="an_6:28">6:28</span> Derdin ne?›› Kadın şöyle yanıtladı:
‹‹Geçen gün şu kadın bana dedi ki, ‹Oğlunu ver, bugün yiyelim, yarın da
benim oğlumu yeriz.›

<span id="an_6:29">6:29</span> Böylece oğlumu pişirip yedik. Ertesi gün
ona, ‹Oğlunu ver de yiyelim› dedim. Ama o, oğlunu gizledi.››

<span id="an_6:30">6:30</span> Kadının bu sözlerini duyan kral
giysilerini yırttı. Surların üzerinde yürürken, halk onun giysilerinin
altına çul giydiğini gördü.

<span id="an_6:31">6:31</span> Kral, ‹‹Eğer bugün Şafat oğlu Elişanın
başı yerinde kalırsa, Tanrı bana aynısını, hatta daha kötüsünü yapsın!››
dedi.

<span id="an_6:32">6:32</span> Elişa o sırada halkın ileri gelenleriyle
birlikte evinde oturuyordu. Kral önden bir haberci gönderdi. Ama daha
haberci gelmeden, Elişa ileri gelenlere, ‹‹Görüyor musunuz caniyi?››
dedi, ‹‹Kalkmış, başımı kestirmek için adam gönderiyor! Haberci
geldiğinde kapıyı kapayın, onu içeri almayın. Çünkü ardından efendisi
kral da gelecek.››

<span id="an_6:33">6:33</span> Elişa konuşmasını bitirmeden, haberci
yanına geldi ve, ‹‹Bu felaket RAB'dendir›› dedi, ‹‹Neden hâlâ RAB'bi
bekleyeyim?››

<span id="an_7:1">7:1</span> Elişa, ‹‹RABbin sözüne kulak verin!›› dedi,
‹‹RAB diyor ki, ‹Yarın bu saatlerde Samiriye Kapısında bir sea ince un
da, iki sea arpa da birer şekele satılacak.› ››

<span id="an_7:2">7:2</span> Kralın özel yardımcısı olan komutan, Tanrı
adamına, ‹‹RAB göklerin kapaklarını açsa bile olacak şey değil bu!››
dedi. Elişa, ‹‹Sen herşeyi gözlerinle göreceksin, ama onlardan hiçbir
şey yiyemeyeceksin!›› diye karşılık verdi.

<span id="an_7:3">7:3</span> Kent kapısının girişinde deri hastalığına
yakalanmış dört adam vardı. Birbirlerine, ‹‹Ne diye ölene dek burada
kalalım?›› diyorlardı,

<span id="an_7:4">7:4</span> ‹‹Kente girelim desek, orada kıtlık var,
ölürüz; burada kalsak da öleceğiz. Bari gidip Aram ordugahına teslim
olalım. Canımızı bağışlarlarsa yaşarız, öldürürlerse de öldürsünler.››

<span id="an_7:5">7:5</span> Akşam karanlığında kalkıp Aram ordugahına
doğru gittiler. Ordugaha yaklaştıklarında, orada kimseyi göremediler.

<span id="an_7:6">7:6</span> Çünkü Rab Aram ordugahında savaş
arabalarıyla, atlarıyla yaklaşan büyük bir ordunun çıkardığı seslerin
duyulmasını sağlamıştı. Aramlılar da birbirlerine, ‹‹Bakın, İsrail Kralı
bize saldırmak için Hitit ve Mısır krallarını kiralamış!›› demişlerdi.

<span id="an_7:7">7:7</span> Böylece, gün batarken çadırlarını,
atlarını, eşeklerini bırakıp kaçmışlar, canlarını kurtarmak için
ordugahı olduğu gibi bırakmışlardı.

<span id="an_7:8">7:8</span> Deri hastalığına yakalanmış adamlar
ordugaha varıp çadırların birine girdiler. Yiyip içtikten sonra oradaki
altın, gümüş ve giysileri götürüp gizlediler. Sonra dönüp başka bir
çadıra girdiler, orada bulduklarını da götürüp gizlediler.

<span id="an_7:9">7:9</span> Ardından birbirlerine, ‹‹Yaptığımız doğru
değil›› dediler, ‹‹Bugün müjde günü. Oysa biz susuyoruz. Gün doğuncaya
kadar beklersek, cezaya çarptırılacağımız kesin. Haydi saraya gidip
durumu bildirelim.››

<span id="an_7:10">7:10</span> Böylece gidip kent kapısındaki
nöbetçilere seslendiler. ‹‹Aram ordugahına gittik›› dediler, ‹‹Hiç
kimseyi göremedik; ne de bir insan sesi duyduk. Yalnızca bağlı atlar,
eşekler vardı. Çadırları da olduğu gibi bırakıp gitmişler.››

<span id="an_7:11">7:11</span> Kapı nöbetçileri haberi duyurdu. Haber
kralın sarayına ulaştırıldı.

<span id="an_7:12">7:12</span> Kral gece kalkıp görevlilerine,
‹‹Aramlıların ne tasarladığını size söyleyeyim›› dedi, ‹‹Aç kaldığımızı
biliyorlar. Onun için ordugahlarını bırakıp kırda gizlenmişler. Kentin
dışına çıktığımızda, bizi canlı yakalayıp kenti ele geçirmeyi
düşünüyorlar.››

<span id="an_7:13">7:13</span> Görevlilerden biri, ‹‹Kentte kalan beş
atla birkaç adam gönderelim, o zaman durumu anlarız›› dedi, ‹‹Nasıl olsa
gidecek olanlar da burada, kentte kalan nice İsrailli gibi ölüme
mahkûm!››

<span id="an_7:14">7:14</span> Adamlar yanlarına iki atlı araba aldılar.
Kral, ‹‹Gidin, ne olduğunu öğrenin›› diyerek onları Aram ordusunun
ardından gönderdi.

<span id="an_7:15">7:15</span> Adamlar Şeria Irmağına kadar Aram
ordusunu izlediler. Yol baştan sona kadar Aramlıların kaçarken attıkları
giysi ve eşyalarla doluydu. Haberciler dönüp krala durumu bildirdiler.

<span id="an_7:16">7:16</span> Bunun üzerine halk kentten çıkıp Aram
ordugahını yağmaladı. RABbin dediği gibi, bir sea ince unun da, iki sea
arpanın da fiyatı bir şekele düştü.

<span id="an_7:17">7:17</span> Kral özel yardımcısı olan komutanı kentin
kapısında bırakmıştı. Halk onu kapının ağzında çiğneyerek öldürdü. Kral
Elişanın evine gittiğinde, Tanrı adamı ona olacakları önceden
bildirmişti.

<span id="an_7:18">7:18</span> Her şey Tanrı adamının krala dediği gibi
oldu. ‹‹Yarın bu saatlerde Samiriye Kapısında bir sea ince un da, iki
sea arpa da birer şekele satılacak›› demişti.

<span id="an_7:19">7:19</span> Komutan da Tanrı adamına şöyle karşılık
vermişti: ‹‹RAB göklerin kapaklarını açsa bile, olacak şey değil bu!››
Elişa, ‹‹Sen her şeyi gözlerinle görecek, ama onlardan hiçbir şey
yiyemeyeceksin!›› demişti.

<span id="an_7:20">7:20</span> Tam dediği gibi oldu. Komutan kentin
kapısında halk tarafından çiğnenerek öldü.

<span id="an_8:1">8:1</span> Elişa, oğlunu diriltmiş olduğu Şunemli
kadına şöyle demişti: ‹‹Kalk, ailenle birlikte buradan git, geçici
olarak kalabileceğin bir yer bul. Çünkü RAB ülkeye yedi yıl sürecek bir
kıtlık göndermeye karar verdi.››

<span id="an_8:2">8:2</span> Kadın Tanrı adamının öğüdüne uyarak
ailesiyle birlikte kalkıp Filist ülkesine gitti ve orada yedi yıl kaldı.

<span id="an_8:3">8:3</span> Yedi yıl sonra Filistten döndü. Evini,
tarlasını geri almak için kraldan yardım istemeye gitti.

<span id="an_8:4">8:4</span> O sırada kral Tanrı adamının uşağı
Gehaziyle konuşuyor, ‹‹Bana Elişanın yaptığı bütün mucizeleri anlat››
diyordu.

<span id="an_8:5">8:5</span> İşte Gehazi tam Elişanın ölüyü nasıl
dirilttiğini krala anlatırken, oğlu diriltilen kadın eviyle tarlasını
geri almak için kraldan yardım istemeye geldi. Gehazi krala, ‹‹Efendim
kral, sözünü ettiğim kadın budur. Yanındaki oğlu da Elişanın dirilttiği
çocuktur›› dedi.

<span id="an_8:6">8:6</span> Kral kadına sorunca kadın her şeyi anlattı.
Bunun üzerine kral bir görevli çağırtıp şu buyruğu verdi: ‹‹Bu kadına
her şeyini, ülkeden ayrıldığı günden bugüne kadar biriken bütün
geliriyle birlikte tarlasını geri verin.››

<span id="an_8:7">8:7</span> Aram Kralı Ben-Hadat hastalandığı sırada
Elişa Şama gitti. Tanrı adamının Şama geldiği krala bildirildi.

<span id="an_8:8">8:8</span> Kral, Hazaele, ‹‹Bir armağan al, Tanrı
adamını karşılamaya git›› dedi, ‹‹Onun aracılığıyla RABbe danış, bu
hastalıktan kurtulup kurtulamayacağımı sor.››

<span id="an_8:9">8:9</span> Hazael, Şamın en iyi mallarından oluşan
kırk deve yükü armağanı yanına alarak, Tanrı adamını karşılamaya gitti.
Elişanın önünde durup şöyle dedi: ‹‹Kulun Aram Kralı Ben-Hadat,
hastalığından kurtulup kurtulamayacağını sormam için beni gönderdi.››

<span id="an_8:10">8:10</span> Elişa, ‹‹Git ona, ‹Kesinlikle
iyileşeceksin› de; ama RAB bana onun kesinlikle öleceğini açıkladı››
diye karşılık verdi.

<span id="an_8:11">8:11</span> Tanrı adamı, Hazaeli utandırıncaya kadar
dik dik yüzüne baktı. Ardından ağlamaya başladı.

<span id="an_8:12">8:12</span> Hazael, ‹‹Efendim, niçin ağlıyorsun?››
diye sordu. Elişa, ‹‹Senin İsrail halkına yapacağın kötülükleri
biliyorum›› diye yanıtladı, ‹‹Kalelerini ateşe verecek, gençlerini
kılıçtan geçirecek, çocuklarını yere çalıp öldürecek, gebe kadınlarının
karınlarını deşeceksin.››

<span id="an_8:13">8:13</span> Hazael, ‹‹Bir köpekten farksız olan bu
kulun, bütün bu işleri nasıl yapabilir?›› dedi. Elişa, ‹‹RAB bana senin
Aram Kralı olacağını gösterdi›› diye yanıtladı.

<span id="an_8:14">8:14</span> Bunun üzerine Hazael Elişadan ayrılıp
efendisi Ben-Hadatın yanına döndü. Ben-Hadat ona, ‹‹Elişa sana ne
söyledi?›› diye sordu. Hazael, ‹‹Kesinlikle iyileşeceğini söyledi›› diye
yanıtladı.

<span id="an_8:15">8:15</span> Gelgelelim ertesi gün Hazael ıslattığı
bir örtüyü kralın yüzüne kapatıp onu boğdu. Böylece kral öldü, yerine
Hazael geçti.

<span id="an_8:16">8:16</span> İsrail Kralı Ahav oğlu Yoramın
krallığının beşinci yılında, Yehoşafatın Yahuda Kralı olduğu sırada,
Yehoşafatın oğlu Yehoram Yahudayı yönetmeye başladı.

<span id="an_8:17">8:17</span> Yehoram otuz iki yaşında kral oldu ve
Yeruşalimde sekiz yıl krallık yaptı.

<span id="an_8:18">8:18</span> Karısı Ahavın kızı olduğu için, o da
Ahavın ailesi gibi İsrail krallarının yolunu izledi ve RABbin gözünde
kötü olanı yaptı.

<span id="an_8:19">8:19</span> Ama RAB kulu Davutun hatırı için Yahudayı
yok etmek istemedi. Çünkü Davuta ve soyuna sönmeyen bir ışık vereceğine
söz vermişti.

<span id="an_8:20">8:20</span> Yehoramın krallığı döneminde Edomlular
Yahudalılara karşı ayaklanarak kendi krallıklarını kurdular.

<span id="an_8:21">8:21</span> Yehoram bütün savaş arabalarıyla Saire
gitti. Edomlular onu ve savaş arabalarının komutanlarını kuşattılar. Ama
Yehoram gece kalkıp kuşatmayı yararak kaçtı. Askerleri de kaçarak
evlerine döndü.

<span id="an_8:22">8:22</span> O sırada Livna Kenti ayaklandı.
Edomluların Yahudaya karşı başkaldırması bugün de sürüyor.

<span id="an_8:23">8:23</span> Yehoramın krallığı dönemindeki öteki
olaylar ve bütün yaptıkları Yahuda krallarının tarihinde yazılıdır.

<span id="an_8:24">8:24</span> Yehoram ölüp atalarına kavuştu ve Davut
Kentinde atalarının yanına gömüldü. Yerine oğlu Ahazya kral oldu.

<span id="an_8:25">8:25</span> İsrail Kralı Ahav oğlu Yoramın
krallığının on ikinci yılında Yehoram oğlu Ahazya Yahuda Kralı oldu.

<span id="an_8:26">8:26</span> Ahazya yirmi iki yaşında kral oldu ve
Yeruşalimde bir yıl krallık yaptı. Annesi İsrail Kralı Omrinin torunu
Atalyaydı.

<span id="an_8:27">8:27</span> Ahazya evlilik yoluyla Ahava akraba
olduğu için Ahav ailesinin yolunu izledi ve onlar gibi RABbin gözünde
kötü olanı yaptı.

<span id="an_8:28">8:28</span> Ahazya, Aram Kralı Hazaelle savaşmak
üzere Ahav oğlu Yoramla birlikte Ramot-Gilata gitti. Aramlılar Yoramı
yaraladılar.

<span id="an_8:29">8:29</span> Kral Yoram Ramot-Gilat'ta Aram Kralı
Hazael'le savaşırken aldığı yaraların iyileşmesi için Yizreel'e döndü.
Yahuda Kralı Yehoram oğlu Ahazya da yaralanan Ahav oğlu Yoram'ı görmek
için Yizreel'e gitti.

<span id="an_9:1">9:1</span> Peygamber Elişa, peygamberler topluluğundan
bir adam çağırıp, ‹‹Kemerini kuşan, bu yağ kabını alıp Ramot-Gilata
git›› dedi,

<span id="an_9:2">9:2</span> ‹‹Oraya varınca Nimşi oğlu, Yehoşafat oğlu
Yehuyu ara. Onu kardeşlerinin arasından alıp başka bir odaya götür.

<span id="an_9:3">9:3</span> Zeytinyağını başına dök ve ona RAB şöyle
diyor de: ‹Seni İsrail Kralı olarak meshettim.› Sonra kapıyı aç ve koş,
oyalanma!››

<span id="an_9:4">9:4</span> Böylece peygamberin uşağı Ramot-Gilata
gitti.

<span id="an_9:5">9:5</span> Oraya vardığında ordu komutanlarının bir
arada oturduklarını gördü. ‹‹Komutanım, sana bir haberim var›› dedi.
Yehu, ‹‹Hangimize söylüyorsun?›› diye sordu. Uşak, ‹‹Sana, efendim››
diye yanıtladı.

<span id="an_9:6">9:6</span> Yehu kalkıp eve girdi. Uşak yağı Yehunun
başına döküp ona şöyle dedi: ‹‹İsrailin Tanrısı RAB diyor ki, ‹Seni
halkım İsrailin kralı olarak meshettim.

<span id="an_9:7">9:7</span> Efendin Ahavın ailesini öldüreceksin. Bana
hizmet eden peygamberlerin ve bütün kullarımın dökülen kanının öcünü
İzebelden alacağım.

<span id="an_9:8">9:8</span> Ahavın bütün soyu ortadan kalkacak.
İsrailde genç yaşlı Ahavın soyundan gelen bütün erkeklerin kökünü
kurutacağım.

<span id="an_9:9">9:9</span> Nevat oğlu Yarovamla Ahiya oğlu Baaşanın
ailelerine ne yaptımsa, Ahavın ailesine de aynısını yapacağım.

<span id="an_9:10">9:10</span> Yizreel topraklarında İzebelin ölüsünü
köpekler yiyecek ve onu gömen olmayacak.› ›› Uşak bunları söyledikten
sonra kapıyı açıp kaçtı.

<span id="an_9:11">9:11</span> Yehu komutan arkadaşlarının yanına döndü.
İçlerinden biri, ‹‹Her şey yolunda mı? O delinin seninle ne işi vardı?››
diye sordu. Yehu, ‹‹Onu tanıyorsunuz, neler saçmaladığını bilirsiniz››
diye karşılık verdi.

<span id="an_9:12">9:12</span> ‹‹Hayır, bilmiyoruz, ne söyledi? Anlat
bize!›› dediler. Yehu şöyle yanıtladı: ‹‹Bana RAB şöyle diyor dedi:
‹Seni İsrail Kralı olarak meshettim.› ››

<span id="an_9:13">9:13</span> Bunun üzerine hepsi hemen cüppelerini
çıkarıp merdivenin başında duran Yehunun ayaklarına serdi. Boru çalarak,
‹‹Yehu kraldır!›› diye bağırdılar.

<span id="an_9:14">9:14</span> Nimşi oğlu Yehoşafat oğlu Yehu Yorama
karşı bir düzen kurdu. O sıralarda Yoram ile İsrail halkı Aram Kralı
Hazaele karşı Ramot-Gilatı savunuyordu.

<span id="an_9:15">9:15</span> Ancak Kral Yoram, Aram Kralı Hazaelle
savaşırken Aramlılar onu yaralamıştı. Yoram da yaraların iyileşmesi için
Yizreele dönmüştü. Yehu arkadaşlarına, ‹‹Eğer siz de benimle aynı
görüşteyseniz, hiç kimsenin kentten kaçmasına ve gidip durumu Yizreele
bildirmesine izin vermeyin›› dedi.

<span id="an_9:16">9:16</span> Yehu savaş arabasına binip Yizreele
gitti. Çünkü Yoram orada hasta yatıyordu. Yahuda Kralı Ahazya da Yoramı
görmek için oraya gitmişti.

<span id="an_9:17">9:17</span> Yizreelde kulede nöbet tutan gözcü,
Yehunun ordusuyla yaklaştığını görünce, ‹‹Bir kalabalık görüyorum!››
diye bağırdı. Yoram, ‹‹Bir atlı gönder, onu karşılasın, barış için gelip
gelmediğini sorsun›› dedi.

<span id="an_9:18">9:18</span> Atlı Yehuyu karşılamaya gitti ve ona,
‹‹Kralımız, ‹Barış için mi geldin?› diye soruyor›› dedi. Yehu,
‹‹Barıştan sana ne! Sen beni izle›› diye karşılık verdi. Gözcü durumu
krala bildirdi: ‹‹Ulak onlara vardı, ama geri dönmedi.››

<span id="an_9:19">9:19</span> Bu kez ikinci bir atlı gönderildi. Atlı
onlara varıp, ‹‹Kralımız, ‹Barış için mi geldin?› diye soruyor›› dedi.
Yehu, ‹‹Barıştan sana ne! Sen beni izle›› diye karşılık verdi.

<span id="an_9:20">9:20</span> Gözcü durumu krala bildirdi: ‹‹Ulak
onlara vardı, ama geri dönmedi. Komutanları savaş arabasını Nimşi oğlu
Yehu gibi delicesine sürüyor.››

<span id="an_9:21">9:21</span> Kral Yoram, ‹‹Arabamı hazırlayın!›› diye
buyruk verdi. Arabası hazırlandı. İsrail Kralı Yoram ile Yahuda Kralı
Ahazya arabalarına binip Yehuyu karşılamaya gittiler. Yizreelli Navotun
topraklarında onunla karşılaştılar.

<span id="an_9:22">9:22</span> Yoram Yehuyu görünce, ‹‹Barış için mi
geldin?›› diye sordu. Yehu, ‹‹Annen İzebelin yaptığı bunca putperestlik
ve büyücülük sürüp giderken barıştan söz edilir mi?›› diye karşılık
verdi.

<span id="an_9:23">9:23</span> Yoram, ‹‹Hainlik bu, Ahazya!›› diye
bağırdı ve arabasının dizginlerini çevirip kaçtı.

<span id="an_9:24">9:24</span> Yehu var gücüyle yayını çekip Yoramı
sırtından vurdu. Ok Yoramın kalbini delip geçti. Yoram arabasının içine
yığılıp kaldı.

<span id="an_9:25">9:25</span> Yehu yardımcısı Bidkara, ‹‹Onun cesedini
al, Yizreelli Navotun toprağına at›› dedi, ‹‹Anımsa, senle ben birlikte
Yoramın babası Ahavın ardından savaş arabasıyla giderken, RAB Ahava,

<span id="an_9:26">9:26</span> ‹Dün Navotla oğullarının kanını gördüm.
Seni de bu topraklarda cezalandıracağım› demişti. Şimdi RABbin sözü
uyarınca, Yoramın cesedini al, Navotun toprağına at!››

<span id="an_9:27">9:27</span> Yahuda Kralı Ahazya olanları görünce
Beythaggana doğru kaçmaya başladı. Yehu ardına takılıp, ‹‹Onu da
öldürün!›› diye bağırdı. Ahazyayı Yivleam yakınlarında, Gur yolunda,
arabasının içinde vurdular. Yaralı olarak Megiddoya kadar kaçıp orada
öldü.

<span id="an_9:28">9:28</span> Adamları Ahazyanın cesedini bir savaş
arabasına koyup Yeruşalime götürdüler. Onu Davut Kentinde atalarının
yanına, kendi mezarına gömdüler.

<span id="an_9:29">9:29</span> Ahazya Ahav oğlu Yoramın krallığının on
birinci yılında Yahuda Kralı olmuştu.

<span id="an_9:30">9:30</span> Sonra Yehu Yizreele gitti. İzebel bunu
duyunca, gözlerine sürme çekti, saçlarını tarayıp pencereden dışarıyı
gözlemeye başladı.

<span id="an_9:31">9:31</span> Yehu kentin kapısından içeri girince,
İzebel, ‹‹Ey efendisini öldüren Zimri, barış için mi geldin?›› diye
seslendi.

<span id="an_9:32">9:32</span> Yehu pencereye doğru bakıp, ‹‹Kim benden
yana?›› diye bağırdı. İki üç görevli yukarıdan ona baktı.

<span id="an_9:33">9:33</span> Yehu, ‹‹Atın onu aşağı!›› dedi.
Görevliler İzebeli aşağıya attılar. Kanı surların ve bedenini çiğneyen
atların üzerine sıçradı.

<span id="an_9:34">9:34</span> Yehu içeri girip yedi, içti. Sonra, ‹‹O
lanet olası kadını alıp gömün, ne de olsa bir kral kızıdır›› dedi.

<span id="an_9:35">9:35</span> Ama İzebeli gömmeye giden adamlar
başından, ayaklarından, ellerinden başka bir şey bulamadılar.

<span id="an_9:36">9:36</span> Geri dönüp durumu Yehuya bildirdiler.
Yehu onlara şöyle dedi: ‹‹Kulu Tişbeli İlyas aracılığıyla konuşan RABbin
sözü yerine geldi. RAB, ‹Yizreel topraklarında İzebelin ölüsünü köpekler
yiyecek› demişti.

<span id="an_9:37">9:37</span> ‹İzebel'in leşi Yizreel topraklarına
gübre olacak ve kimse, bu İzebel'dir, diyemeyecek.› ››

<span id="an_10:1">10:1</span> Ahavın Samiriyede yetmiş oğlu vardı. Yehu
mektuplar yazıp Samiriyeye gönderdi. Yizreelin yöneticilerine, ileri
gelenlere ve Ahavın çocuklarını koruyanlara yazdığı mektuplarda Yehu
şöyle diyordu:

<span id="an_10:2">10:2</span> ‹‹Efendinizin oğulları sizinle
birliktedir. Savaş arabalarınız, atlarınız, silahlarınız var. Surlu bir
kentte yaşıyorsunuz. Bu mektup size ulaşır ulaşmaz,

<span id="an_10:3">10:3</span> efendinizin oğullarından en iyi ve en
uygun olanı seçip babasının tahtına oturtun. Ve efendinizin ailesini
korumak için savaşın.››

<span id="an_10:4">10:4</span> Ama onlar dehşete düştüler. ‹‹İki kral
Yehuyla başa çıkamadı, biz nasıl çıkarız?›› dediler.

<span id="an_10:5">10:5</span> Saray sorumlusu, kent valisi, ileri
gelenler ve Ahavın çocuklarını koruyanlar Yehuya şu haberi gönderdi:
‹‹Biz senin kullarınız, söyleyeceğin her şeyi yapmaya hazırız. Kimseyi
kral yapmaya niyetimiz yok. Kendin için en iyi olan neyse onu yap.››

<span id="an_10:6">10:6</span> Yehu onlara ikinci bir mektup yazdı:
‹‹Eğer siz benden yana ve bana bağlıysanız, efendinizin oğullarının
başını kesip yarın bu saatlerde Yizreele, bana getirin.›› Kral Ahavın
yetmiş oğlu, onları yetiştirmekle görevli kent ileri gelenlerinin
koruması altındaydı.

<span id="an_10:7">10:7</span> Yehunun mektubu kent ileri gelenlerine
ulaşınca, Ahavın yetmiş oğlunu öldürüp başlarını küfelere koydular ve
Yizreele, Yehuya gönderdiler.

<span id="an_10:8">10:8</span> Ulak gelip Yehuya, ‹‹Kral oğullarının
başlarını getirdiler›› diye haber verdi. Yehu, ‹‹Onları iki yığın
halinde kent kapısının girişine bırakın, sabaha kadar orada kalsınlar››
dedi.

<span id="an_10:9">10:9</span> Ertesi sabah Yehu halkın önüne çıkıp
şöyle dedi: ‹‹Efendime düzen kurup onu öldüren benim, sizin suçunuz yok.
Ama bunları kim öldürdü?

<span id="an_10:10">10:10</span> Bu olay gösteriyor ki, RABbin Ahavın
ailesine ilişkin söylediği hiçbir söz boşa çıkmayacaktır. RAB, kulu
İlyas aracılığıyla verdiği sözü yerine getirdi.››

<span id="an_10:11">10:11</span> Sonra Yizreelde Ahavın öteki
akrabalarının hepsini, bütün yüksek görevlilerini, yakın arkadaşlarını
ve kâhinlerini öldürdü. Sağ kalan olmadı.

<span id="an_10:12">10:12</span> Yehu Yizreelden ayrılıp Samiriyeye
doğru yola çıktı. Yolda çobanların Beyteket adını verdiği yerde,

<span id="an_10:13">10:13</span> Yahuda Kralı Ahazyanın akrabalarıyla
karşılaştı. Onlara, ‹‹Siz kimsiniz?›› diye sordu. ‹‹Biz Ahazyanın
akrabalarıyız›› diye karşılık verdiler, ‹‹Kralın ve ana kraliçe İzebelin
çocuklarına saygılarımızı sunmaya gidiyoruz.››

<span id="an_10:14">10:14</span> Yehu adamlarına, ‹‹Bunları diri
yakalayın!›› diye buyruk verdi. Onları diri yakalayıp Beyteket Kuyusu
yakınında kılıçtan geçirdiler. Öldürülenler kırk iki kişiydi. Sağ kalan
olmadı.

<span id="an_10:15">10:15</span> Yehu oradan ayrıldı. Yolda kendisine
doğru gelen Rekav oğlu Yehonadavla karşılaştı. Ona selam vererek, ‹‹Ben
sana karşı iyi duygular besliyorum, sen de aynı duygulara sahip misin?››
diye sordu. Yehonadav, ‹‹Evet›› diye yanıtladı. Yehu, ‹‹Öyleyse elini
ver›› dedi. Yehonadav elini uzattı. Yehu onu arabasına alarak,

<span id="an_10:16">10:16</span> ‹‹Benimle gel ve RAB için nasıl çaba
harcadığımı gör›› dedi. Sonra onu arabasıyla Samiriyeye götürdü.

<span id="an_10:17">10:17</span> Samiriyeye varınca Yehu RABbin İlyas
aracılığıyla söylediği söz uyarınca, Ahavın orada kalan akrabalarının
hepsini öldürdü.

<span id="an_10:18">10:18</span> Yehu, bütün halkı toplayarak, ‹‹Ahav
Baala az kulluk etti, ben daha çok edeceğim›› dedi,

<span id="an_10:19">10:19</span> ‹‹Baalın bütün peygamberlerini,
kâhinlerini, ona tapan herkesi çağırın. Hiçbiri gelmemezlik etmesin.
Çünkü Baala büyük bir kurban sunacağım. Kim gelmezse öldürülecek.››
Gerçekte Yehu Baala tapanları yok etmek için bir düzen kurmaktaydı.

<span id="an_10:20">10:20</span> Yehu, ‹‹Baalın onuruna bir toplantı
yapılacağını duyurun›› dedi. Duyuru yapıldı.

<span id="an_10:21">10:21</span> Yehu bütün İsraile haber saldı. Baala
tapanların hepsi geldi, gelmeyen kalmadı. Baalın tapınağı hıncahınç
doldu.

<span id="an_10:22">10:22</span> Yehu, kutsal giysiler görevlisine,
‹‹Baala tapanların hepsine giysi çıkar›› diye buyruk verdi. Görevli
herkese giysi getirdi.

<span id="an_10:23">10:23</span> O zaman Yehu Rekav oğlu Yehonadavla
birlikte Baalın tapınağına girdi. İçerdekilere, ‹‹Çevrenize iyi bakın››
dedi, ‹‹Aranızda RABbe tapanlardan kimse olmasın, sadece Baala tapanlar
olsun.››

<span id="an_10:24">10:24</span> Ardından Yehuyla Yehonadav kurban ve
yakmalık sunu sunmak üzere içeri girdiler. Yehu tapınağın çevresine
seksen kişi yerleştirmiş ve onlara şu buyruğu vermişti: ‹‹Elinize teslim
ettiğim bu adamlardan biri kaçarsa, bunu canınızla ödersiniz!››

<span id="an_10:25">10:25</span> Yakmalık sununun sunulması biter
bitmez, Yehu muhafızlarla komutanlara, ‹‹İçeriye girin, hepsini öldürün,
hiçbiri kaçmasın!›› diye buyruk verdi. Muhafızlarla komutanlar hepsini
kılıçtan geçirip ölülerini dışarı attılar. Sonra Baalın tapınağının iç
bölümüne girdiler.

<span id="an_10:26">10:26</span> Baalın tapınağındaki dikili taşları
çıkarıp yaktılar.

<span id="an_10:27">10:27</span> Baalın dikili taşını ve tapınağını
ortadan kaldırdılar. Halk orayı helaya çevirdi. Orası bugüne kadar da
öyle kaldı.

<span id="an_10:28">10:28</span> Böylece Yehu İsrailde Baala tapmaya son
verdi.

<span id="an_10:29">10:29</span> Ne var ki, Nevat oğlu Yarovamın İsraili
sürüklediği günahlardan -Beytel ve Dandaki altın buzağılara tapmaktan-
vazgeçmedi.

<span id="an_10:30">10:30</span> RAB Yehuya, ‹‹Gözümde doğru olanı
yaparak başarılı oldun›› dedi, ‹‹Ahavın ailesine istediğim her şeyi
yaptın. Bunun için senin soyun dört kuşak İsrail tahtında oturacak.››

<span id="an_10:31">10:31</span> Gelgelelim Yehu İsrailin Tanrısı RABbin
yasasını yürekten izlemedi, önemsemedi. Yarovamın İsraili sürüklediği
günahlardan ayrılmadı.

<span id="an_10:32">10:32</span> RAB o günlerde İsrail topraklarını
küçültmeye başladı. Aram Kralı Hazael Şeria Irmağının doğusunda
Gadlılar, Rubenliler ve Manaşşelilerin yaşadığı bütün Gilat bölgesini,
Arnon Vadisindeki Aroerden Gilat ve Başana kadar bütün İsrail
topraklarını ele geçirdi.

<span id="an_10:34">10:34</span> Yehunun krallığı dönemindeki öteki
olaylar, bütün yaptıkları ve başarıları İsrail krallarının tarihinde
yazılıdır.

<span id="an_10:35">10:35</span> Yehu ölüp atalarına kavuşunca,
Samiriyede gömüldü. Yerine oğlu Yehoahaz kral oldu.

<span id="an_10:36">10:36</span> Yehu Samiriye'de yirmi sekiz yıl İsrail
krallığı yaptı.

<span id="an_11:1">11:1</span> Ahazyanın annesi Atalya, oğlunun
öldürüldüğünü duyunca, kral soyunun bütün bireylerini yok etmeye
çalıştı.

<span id="an_11:2">11:2</span> Ne var ki, Kral Yehoramın kızı, Ahazyanın
üvey kızkardeşi Yehoşeva, Ahazya oğlu Yoaşı kralın öldürülmek istenen
öteki oğullarının arasından alıp kaçırdı ve dadısıyla birlikte yatak
odasına gizledi. Çocuğu Atalyadan gizleyerek kurtarmış oldu.

<span id="an_11:3">11:3</span> Atalya ülkeyi yönetirken, çocuk altı yıl
boyunca RABbin Tapınağında dadısıyla birlikte gizlendi.

<span id="an_11:4">11:4</span> Yedinci yıl Yehoyada haber gönderip
Karyalılarınfö ve muhafızların yüzbaşılarını çağırttı. Onları RABbin
Tapınağında toplayarak onlarla bir antlaşma yaptı. Hepsine RABbin
Tapınağında ant içirdikten sonra kralın oğlu Yoaşı kendilerine gösterdi.

<span id="an_11:5">11:5</span> Onlara şu buyrukları verdi: ‹‹Şabat Günü
göreve gidenlerin üçte biri kral sarayını koruyacak,

<span id="an_11:6">11:6</span> üçte biri Sur Kapısında, üçte biri de
muhafızların arkasındaki kapıda bulunacak. Sırayla tapınak nöbeti
tutacaksınız.

<span id="an_11:7">11:7</span> Şabat Günü görevleri biten öbür iki
bölükteki askerlerin tümü RABbin Tapınağının çevresinde durup kralı
koruyacak.

<span id="an_11:8">11:8</span> Herkes yalın kılıç kralın çevresini
sarsın, yaklaşan olursa öldürün. Kral nereye giderse, ona eşlik edin.››
paralı askerler.

<span id="an_11:9">11:9</span> Yüzbaşılar Kâhin Yehoyadanın buyruklarını
tam tamına uyguladılar. Şabat Günü göreve gidenlerle görevi biten
adamlarını alıp Yehoyadanın yanına gittiler.

<span id="an_11:10">11:10</span> Kâhin RABbin Tapınağındaki Kral
Davuttan kalan mızraklarla kalkanları yüzbaşılara dağıttı.

<span id="an_11:11">11:11</span> Kralı korumak için sunağın ve tapınağın
çevresine tapınağın güneyinden kuzeyine kadar silahlı muhafızlar
yerleştirildi.

<span id="an_11:12">11:12</span> Yehoyada kralın oğlu Yoaşı dışarı
çıkarıp başına taç koydu. Tanrının Yasasını da ona verip krallığını ilan
ettiler. Onu meshedip alkışlayarak, ‹‹Yaşasın kral!›› diye bağırdılar.

<span id="an_11:13">11:13</span> Atalya muhafızlarla halkın çıkardığı
gürültüyü duyunca, RABbin Tapınağında toplananların yanına gitti.

<span id="an_11:14">11:14</span> Baktı, kral geleneğe uygun olarak
sütunun yanında duruyor; yüzbaşılar, borazan çalanlar çevresine
toplanmış. Ülke halkı sevinç içindeydi, borazanlar çalınıyordu. Atalya
giysilerini yırtarak, ‹‹Hainlik! Hainlik!›› diye bağırdı.

<span id="an_11:15">11:15</span> Kâhin Yehoyada yüzbaşılara, ‹‹O kadını
aradan çıkarın. Ardından kim giderse kılıçtan geçirin›› diye buyruk
verdi. Çünkü kadının RABbin Tapınağında öldürülmesini istemiyordu.

<span id="an_11:16">11:16</span> Atalya yakalandı ve sarayın At Kapısına
götürülüp öldürüldü.

<span id="an_11:17">11:17</span> Yehoyada RABbin halkı olmaları için RAB
ile kral ve halk arasında bir antlaşma yaptı. Ayrıca halkla kral
arasında da bir antlaşma yaptı.

<span id="an_11:18">11:18</span> Ülke halkı gidip Baalın tapınağını
yıktı. Sunaklarını, putlarını parçaladılar; Baalın Kâhini Mattanı da
sunakların önünde öldürdüler. Kâhin Yehoyada RABbin Tapınağına
nöbetçiler yerleştirdi.

<span id="an_11:19">11:19</span> Sonra yüzbaşıları, Karyalıları,
muhafızları ve halkı yanına aldı. Kralı RABbin Tapınağından getirdiler.
Muhafızlar Kapısından geçerek sarayına götürdüler, kral tahtına
oturttular.

<span id="an_11:20">11:20</span> Ülke halkı sevinç içindeydi, ancak kent
suskundu. Çünkü Atalya sarayda kılıçla öldürülmüştü.

<span id="an_12:1">12:1</span> İsrail Kralı Yehunun krallığının yedinci
yılında Yoaş Yahuda Kralı oldu. Yedi yaşında kral oldu ve Yeruşalimde
kırk yıl krallık yaptı. Annesi Beer-Şevalı Sivyaydı.

<span id="an_12:2">12:2</span> Yoaş Kâhin Yehoyada yaşadığı sürece
RABbin gözünde doğru olanı yaptı. Çünkü Kâhin Yehoyada ona yol
gösteriyordu.

<span id="an_12:3">12:3</span> Ancak alışılagelen tapınma yerleri henüz
kaldırılmamıştı ve halk oralarda hâlâ kurban kesip buhur yakıyordu.
eklenmiştir.

<span id="an_12:4">12:4</span> Yoaş kâhinlere şöyle dedi: ‹‹RABbin
Tapınağı için yapılan bağışları: Nüfus sayımından elde edilen geliri,
kişi başına düşen vergiyi ve halkın gönüllü olarak RABbin Tapınağına
sunduğu paraları toplayın.

<span id="an_12:5">12:5</span> Her kâhin bunları hazine görevlilerinden
alsın. Tapınağın neresinde yıkık bir yer varsa, onarılsın.››

<span id="an_12:6">12:6</span> Yoaşın krallığının yirmi üçüncü yılında
kâhinler tapınağı hâlâ onarmamışlardı.

<span id="an_12:7">12:7</span> Bunun üzerine Kral Yoaş, Kâhin Yehoyada
ile öbür kâhinleri çağırıp, ‹‹Neden RABbin Tapınağını onarmıyorsunuz?››
diye sordu, ‹‹Hazine görevlilerinden artık para almayın. Aldığınız
paraları da RABbin Tapınağının onarımına devredin.››

<span id="an_12:8">12:8</span> Böylece kâhinler halktan para toplamamayı
ve tapınağın onarım işlerine karışmamayı kabul ettiler.

<span id="an_12:9">12:9</span> Kâhin Yehoyada bir sandık aldı. Kapağına
bir delik açıp sunağın yanına, RABbin Tapınağına girenlerin sağına
yerleştirdi. Kapıda görevli kâhinler RABbin Tapınağına getirilen bütün
paraları sandığa atıyorlardı.

<span id="an_12:10">12:10</span> Sandıkta çok para biriktiğini görünce
kralın yazmanıyla başkâhin RABbin Tapınağına getirilen paraları sayıp
torbalara koyarlardı.

<span id="an_12:11">12:11</span> Sayılan paralar RABbin Tapınağındaki
işlerin başında bulunan adamlara verilirdi. Onlar da paraları RABbin
Tapınağında çalışan marangozlara, yapıcılara,

<span id="an_12:12">12:12</span> duvarcılara, taşçılara öder, tapınağı
onarmak için kereste ve yontma taş alımında kullanır ve onarım için
gereken öbür malzemelere harcarlardı.

<span id="an_12:13">12:13</span> RABbin Tapınağında toplanan paralar,
tapınak için gümüş tas, fitil maşaları, çanak, borazan, altın ya da
gümüş eşya yapımında kullanılmadı.

<span id="an_12:14">12:14</span> Bu para yalnız işçilere ödendi ve
tapınağın onarımına harcandı.

<span id="an_12:15">12:15</span> Tapınakta çalışanlara para ödemekle
görevli kişiler öyle dürüst insanlardı ki, onlara hesap bile sorulmazdı.

<span id="an_12:16">12:16</span> Suç ve günah sunusu olarak verilen
paralarsa RABbin Tapınağına getirilmezdi; bunlar kâhinlere aitti.

<span id="an_12:17">12:17</span> O sırada Aram Kralı Hazael, Gat Kentine
saldırıp kenti ele geçirdi. Sonra Yeruşalime saldırmaya karar verdi.

<span id="an_12:18">12:18</span> Yahuda Kralı Yoaş, ataları olan öbür
Yahuda krallarından Yehoşafatın, Yehoramın, Ahazyanın ve kendisinin
RABbe adamış olduğu bütün kutsal armağanları, RABbin Tapınağında ve
sarayın hazinelerinde bulunan bütün altınları Aram Kralı Hazaele
gönderdi. Bunun üzerine Hazael Yeruşalime saldırmaktan vazgeçti.

<span id="an_12:19">12:19</span> Yoaşın krallığı dönemindeki öteki
olaylar ve bütün yaptıkları Yahuda krallarının tarihinde yazılıdır.

<span id="an_12:20">12:20</span> Kral Yoaşın görevlileri düzen kurup onu
Sillaya inen yolda, Beytmilloda öldürdüler.

<span id="an_12:21">12:21</span> Yoaş'ı öldürenler, görevlilerinden
Şimat oğlu Yozakar'la Şomer oğlu Yehozavat'tı. Yoaş Davut Kenti'nde
atalarının yanına gömüldü. Yerine oğlu Amatsya kral oldu.

<span id="an_13:1">13:1</span> Yahuda Kralı Ahazya oğlu Yoaşın
krallığının yirmi üçüncü yılında Yehu oğlu Yehoahaz Samiriyede İsrail
Kralı oldu ve on yedi yıl krallık yaptı.

<span id="an_13:2">13:2</span> Yehoahaz RABbin gözünde kötü olanı yaptı
ve Nevat oğlu Yarovamın İsraili sürüklediği günahlara katıldı. Bu
günahlardan ayrılmadı.

<span id="an_13:3">13:3</span> İşte bu yüzden RABbin İsraile karşı
öfkesi alevlendi ve RAB onları uzun süre Aram Kralı Hazaelle oğlu
Ben-Hadatın egemenliği altına soktu.

<span id="an_13:4">13:4</span> Bunun üzerine Yehoahaz RABbe yakardı. RAB
onun yakarışını kabul etti. Çünkü İsrailin çektiği sıkıntıyı, Aram
Kralının onlara neler yaptığını görüyordu.

<span id="an_13:5">13:5</span> RAB İsraile bir kurtarıcı gönderdi.
Böylece halk Aramlıların egemenliğinden kurtuldu ve önceki gibi
evlerinde yaşamaya başladı.

<span id="an_13:6">13:6</span> Ne var ki Yarovam ailesinin İsraili
sürüklediği günahları izlediler, bu günahlardan ayrılmadılar. Aşera putu
da Samiriyede dikili kaldı.

<span id="an_13:7">13:7</span> Yehoahazın elli atlı, on savaş arabası,
on bin de yaya asker dışında gücü kalmamıştı. Çünkü Aram Kralı ötekileri
harman tozu gibi ezip yok etmişti.

<span id="an_13:8">13:8</span> Yehoahazın krallığı dönemindeki öteki
olaylar, bütün yaptıkları ve başarıları İsrail krallarının tarihinde
yazılıdır.

<span id="an_13:9">13:9</span> Yehoahaz ölüp atalarına kavuşunca,
Samiriyede gömüldü ve yerine oğlu Yehoaş kral oldu.

<span id="an_13:10">13:10</span> Yahuda Kralı Yoaşın krallığının otuz
yedinci yılında Yehoahaz oğlu Yehoaş Samiriyede İsrail Kralı oldu ve on
altı yıl krallık yaptı.

<span id="an_13:11">13:11</span> RABbin gözünde kötü olanı yaptı ve
Nevat oğlu Yarovamın İsraili sürüklediği günahlardan ayrılmadı; onun
yolunu izledi.

<span id="an_13:12">13:12</span> Yehoaşın krallığı dönemindeki öteki
olaylar, bütün yaptıkları, Yahuda Kralı Amatsya ile savaşırken
gösterdiği başarılar İsrail krallarının tarihinde yazılıdır.

<span id="an_13:13">13:13</span> Yehoaş ölüp atalarına kavuşunca,
Samiriyede İsrail krallarının yanına gömüldü ve tahtına Yarovam geçti.

<span id="an_13:14">13:14</span> Elişa ölümcül bir hastalığa yakalandı.
İsrail Kralı Yehoaş gidip onu ziyaret etti, ‹‹Baba, baba, İsrailin
arabası ve atlıları!›› diyerek ağladı.

<span id="an_13:15">13:15</span> Elişa ona, ‹‹Bir yayla birkaç ok al››
dedi. Kral yayla okları aldı.

<span id="an_13:16">13:16</span> Elişa, ‹‹Yayı hazırla›› dedi. Kral yayı
hazırlayınca, Elişa ellerini kralın elleri üzerine koydu.

<span id="an_13:17">13:17</span> ‹‹Doğuya bakan pencereyi aç›› dedi.
Kral pencereyi açtı. Elişa, ‹‹Oku at!›› dedi. Kral oku atınca, Elişa,
‹‹Bu ok Aramlılara karşı sizi zafere ulaştıracak RABbin kurtarış
okudur›› dedi, ‹‹Afekte onları kesin bozguna uğratacaksınız.››

<span id="an_13:18">13:18</span> Sonra, ‹‹Öbür okları al›› dedi. İsrail
Kralı okları alınca, Elişa, ‹‹Onları yere vur›› dedi. Kral okları üç kez
yere vurdu ve durdu.

<span id="an_13:19">13:19</span> Buna öfkelenen Tanrı adamı Elişa, ‹‹Beş
altı kez vurmalıydın, o zaman Aramlılara karşı kesin bir zafer
kazanırdın›› dedi, ‹‹Ama şimdi Aramlıları ancak üç kez bozguna
uğratacaksın.››

<span id="an_13:20">13:20</span> Elişa öldü ve gömüldü. Her ilkbaharda
Moav akıncıları İsrail topraklarına girerlerdi.

<span id="an_13:21">13:21</span> Bir keresinde İsrailliler, ölü gömerken
akıncıların geldiğini görünce, ölüyü Elişanın mezarına atıp kaçtılar.
Ölü Elişanın kemiklerine dokununca dirilip ayağa kalktı.

<span id="an_13:22">13:22</span> Aram Kralı Hazael Yehoahazın krallığı
boyunca İsraillilere baskı yaptı.

<span id="an_13:23">13:23</span> Ama RAB, İbrahim, İshak ve Yakupla
yaptığı antlaşmadan ötürü, İsraillilere iyilik etti. Onlara acıyıp
yardım etti. Yok olmalarına izin vermedi. Onları şimdiye kadar
huzurundan atmadı.

<span id="an_13:24">13:24</span> Aram Kralı Hazael ölünce yerine oğlu
Ben-Hadat kral oldu.

<span id="an_13:25">13:25</span> Bunun üzerine İsrail Kralı Yehoaş,
babası Yehoahaz'ın krallığı döneminde Hazael oğlu Ben-Hadat'ın savaşta
ele geçirmiş olduğu kentleri geri aldı. Onu üç kez bozguna uğratıp
İsrail kentlerine yeniden sahip oldu.

<span id="an_14:1">14:1</span> İsrail Kralı Yehoahaz oğlu Yehoaşın
krallığının ikinci yılında Yoaş oğlu Amatsya Yahuda Kralı oldu.

<span id="an_14:2">14:2</span> Amatsya yirmi beş yaşında kral oldu ve
Yeruşalimde yirmi dokuz yıl krallık yaptı. Annesi Yeruşalimli
Yehoaddandı.

<span id="an_14:3">14:3</span> Amatsya RABbin gözünde doğru olanı
yaptıysa da atası Davut gibi değildi. Her konuda babası Yoaşı örnek
aldı.

<span id="an_14:4">14:4</span> Ancak alışılagelen tapınma yerleri henüz
kaldırılmamıştı ve halk oralarda hâlâ kurban kesip buhur yakıyordu.

<span id="an_14:5">14:5</span> Amatsya krallığını güçlendirdikten sonra,
babasını öldüren görevlileri ortadan kaldırdı.

<span id="an_14:6">14:6</span> Ancak Musanın Kitabındaki yasaya uyarak
katillerin çocuklarını öldürtmedi. Çünkü RAB, ‹‹Ne babalar çocuklarının
yerine öldürülecek, ne de çocuklar babalarının yerine. Herkes kendi
günahı için öldürülecek›› diye buyurmuştu.

<span id="an_14:7">14:7</span> Amatsya Tuz Vadisinde on bin Edomlu asker
öldürdü. Savaşarak Selayı ele geçirdi ve oraya Yokteel adını verdi.
Orası hâlâ aynı adla anılmaktadır.

<span id="an_14:8">14:8</span> Bundan sonra Amatsya, Yehu oğlu Yehoahaz
oğlu İsrail Kralı Yehoaşa, ‹‹Gel, yüz yüze görüşelim›› diye haber
gönderdi.

<span id="an_14:9">14:9</span> İsrail Kralı Yehoaş da karşılık olarak
Yahuda Kralı Amatsyaya şu haberi gönderdi: ‹‹Lübnanda dikenli bir çalı,
sedir ağacına, ‹Kızını oğluma eş olarak ver› diye haber yollar. O sırada
oradan geçen yabanıl bir hayvan basıp çalıyı çiğner.

<span id="an_14:10">14:10</span> Edomluları bozguna uğrattın diye
böbürleniyorsun. Bu zafer sana yeter. Otur evinde! Niçin bela arıyorsun?
Kendi başını da, Yahuda halkının başını da derde sokacaksın.››

<span id="an_14:11">14:11</span> Ne var ki, Amatsya dinlemek istemedi.
Derken İsrail Kralı Yehoaş Yahuda Kralı Amatsyanın üzerine yürüdü. İki
ordu Yahudanın Beytşemeş Kentinde karşılaştı.

<span id="an_14:12">14:12</span> İsraillilerin önünde bozguna uğrayan
Yahudalılar evlerine kaçtı.

<span id="an_14:13">14:13</span> İsrail Kralı Yehoaş, Ahazya oğlu Yoaş
oğlu Yahuda Kralı Amatsyayı Beytşemeşte yakaladı. Sonra Yeruşalime girip
Efrayim Kapısından Köşe Kapısına kadar Yeruşalim surlarının dört yüz
arşınlıkfş bölümünü yıktırdı.

<span id="an_14:14">14:14</span> RABbin Tapınağında ve sarayın
hazinelerinde bulduğu altını, gümüşü ve bütün eşyaları aldı. Ayrıca bazı
adamları da rehine olarak yanına alıp Samiriyeye döndü.

<span id="an_14:15">14:15</span> Yehoaşın krallığı dönemindeki öteki
olaylar, yaptıkları ve Yahuda Kralı Amatsya ile savaşırken gösterdiği
başarılar İsrail krallarının tarihinde yazılıdır.

<span id="an_14:16">14:16</span> Yehoaş ölüp atalarına kavuşunca,
Samiriyede İsrail krallarının yanına gömüldü. Yerine oğlu Yarovam kral
oldu.

<span id="an_14:17">14:17</span> Yahuda Kralı Yoaş oğlu Amatsya, İsrail
Kralı Yehoahaz oğlu Yehoaşın ölümünden sonra on beş yıl daha yaşadı.

<span id="an_14:18">14:18</span> Amatsyanın krallığı dönemindeki öteki
olaylar Yahuda krallarının tarihinde yazılıdır.

<span id="an_14:19">14:19</span> Yeruşalimde Amatsyaya bir düzen
kurulmuştu. Amatsya Lakişe kaçtı. Ardından adam göndererek onu
öldürttüler.

<span id="an_14:20">14:20</span> Ölüsü at sırtında Yeruşalime getirildi,
Davut Kentinde atalarının yanına gömüldü.

<span id="an_14:21">14:21</span> Yahuda halkı Amatsyanın yerine on altı
yaşındaki oğlu Azaryayı kral yaptı.

<span id="an_14:22">14:22</span> Babası Amatsya ölüp atalarına
kavuştuktan sonra Azarya Eylat Kentini onarıp Yahuda topraklarına kattı.

<span id="an_14:23">14:23</span> Yahuda Kralı Yoaş oğlu Amatsyanın
krallığının on beşinci yılında Yehoaş oğlu Yarovam Samiriyede İsrail
Kralı oldu ve kırk bir yıl krallık yaptı.

<span id="an_14:24">14:24</span> Yarovam RABbin gözünde kötü olanı yaptı
ve Nevat oğlu Yarovamın İsraili sürüklediği günahlardan ayrılmadı.

<span id="an_14:25">14:25</span> İsrailin Tanrısı RABbin, kulu
Gat-Heferli Amittay oğlu Yunus Peygamber aracılığıyla söylediği söz
uyarınca, Yarovam Levo-Hamattan Arava Gölünefü kadar İsrail topraklarını
yeniden ele geçirdi.

<span id="an_14:26">14:26</span> RAB İsrailin çektiği sıkıntıyı
görmüştü. Genç yaşlı herkes acı içinde kıvranıyordu. İsraile yardım
edecek kimse yoktu.

<span id="an_14:27">14:27</span> RAB İsrailin adını yeryüzünden silmek
istemiyordu. Onun için, Yehoaş oğlu Yarovam aracılığıyla onları
kurtardı.

<span id="an_14:28">14:28</span> Yarovamın krallığı dönemindeki öteki
olaylar, bütün yaptıkları, askeri başarıları, eskiden Yaudiye ait olan
Şam ve Hama kentlerini yeniden İsrail topraklarına katışı İsrail
krallarının tarihinde yazılıdır.

<span id="an_14:29">14:29</span> Yarovam ölüp ataları olan İsrail
krallarına kavuştu. Yerine oğlu Zekeriya kral oldu. o dönemde
topraklarının çoğu bugünkü Suriye'de bulunan küçük bir krallık. Başkenti
Gaziantep İli İslahiye İlçesi'ne bağlı Zincirli Köyü'ydü.

<span id="an_15:1">15:1</span> İsrail Kralı Yarovamın krallığının yirmi
yedinci yılında Amatsya oğlu Azarya Yahuda Kralı oldu.

<span id="an_15:2">15:2</span> Azarya on altı yaşında kral oldu ve
Yeruşalimde elli iki yıl krallık yaptı. Annesi Yeruşalimli Yekolyaydı.

<span id="an_15:3">15:3</span> Babası Amatsya gibi, Azarya da RABbin
gözünde doğru olanı yaptı.

<span id="an_15:4">15:4</span> Ancak alışılagelen tapınma yerleri henüz
kaldırılmamıştı ve halk oralarda hâlâ kurban kesip buhur yakıyordu.

<span id="an_15:5">15:5</span> RAB Kral Azaryayı cezalandırdı. Kral
ölünceye kadar deri hastalığından kurtulamadı. Bu yüzden ayrı bir evde
yaşadı. Sarayı ve ülke halkını oğlu Yotam yönetti.

<span id="an_15:6">15:6</span> Azaryanın krallığı dönemindeki öteki
olaylar ve bütün yaptıkları Yahuda krallarının tarihinde yazılıdır.

<span id="an_15:7">15:7</span> Azarya ölüp atalarına kavuşunca, Davut
Kentinde atalarının yanına gömüldü. Yerine oğlu Yotam kral oldu.

<span id="an_15:8">15:8</span> Yahuda Kralı Azaryanın krallığının otuz
sekizinci yılında Yarovam oğlu Zekeriya Samiriyede İsrail Kralı oldu ve
altı ay krallık yaptı.

<span id="an_15:9">15:9</span> Ataları gibi, RABbin gözünde kötü olanı
yaptı ve Nevat oğlu Yarovamın İsraili sürüklediği günahlardan ayrılmadı.

<span id="an_15:10">15:10</span> Yaveş oğlu Şallum Zekeriyaya bir düzen
kurdu; halkın önünde saldırıp onu öldürdü, yerine kendisi kral oldu.

<span id="an_15:11">15:11</span> Zekeriyanın krallığı dönemindeki öteki
olaylar İsrail krallarının tarihinde yazılıdır.

<span id="an_15:12">15:12</span> Böylece RABbin Yehuya, ‹‹Senin soyun
dört kuşak İsrail tahtında oturacak›› diye verdiği söz yerine gelmiş
oldu.

<span id="an_15:13">15:13</span> Yahuda Kralı Azaryanın krallığının otuz
dokuzuncu yılında Yaveş oğlu Şallum İsrail Kralı oldu ve Samiriyede bir
ay krallık yaptı.

<span id="an_15:14">15:14</span> Gadi oğlu Menahem Tirsadan Samiriyeye
gelip Yaveş oğlu Şalluma saldırdı. Onu öldürüp yerine kendisi kral oldu.

<span id="an_15:15">15:15</span> Şallumun krallığı dönemindeki öteki
olaylar ve kurduğu düzen İsrail krallarının tarihinde yazılıdır.

<span id="an_15:16">15:16</span> O sırada Menahem, Tirsa Kentinden
başlayarak, Tifsah Kentine ve çevresinde yaşayan herkese saldırdı. Çünkü
kentin kapısını kendisine açmamışlardı. Herkesi öldürüp gebe kadınların
karınlarını bile yardı.

<span id="an_15:17">15:17</span> Yahuda Kralı Azaryanın krallığının otuz
dokuzuncu yılında Gadi oğlu Menahem İsrail Kralı oldu ve Samiriyede on
yıl krallık yaptı.

<span id="an_15:18">15:18</span> RABbin gözünde kötü olanı yaptı ve
yaşamı boyunca Nevat oğlu Yarovamın İsraili sürüklediği günahlardan
ayrılmadı.

<span id="an_15:19">15:19</span> Asur Kralı Tiglat-Pileser İsraile
saldırdı. Menahem, Tiglat-Pileserin desteğini sağlayıp krallığını
güçlendirmek için, ona bin talant gümüş verdi.

<span id="an_15:20">15:20</span> İsraildeki bütün zenginleri adam başı
elli şekel gümüş ödemekle yükümlü kılarak Asur Kralına verilen gümüşü
karşıladı. Böylece Asur Kralı İsrail topraklarından çekilip ülkesine
döndü. (Tiglat-Pileserin Babilce adı.)

<span id="an_15:21">15:21</span> Menahemin krallığı dönemindeki öteki
olaylar ve bütün yaptıkları İsrail krallarının tarihinde yazılıdır.

<span id="an_15:22">15:22</span> Menahem ölüp atalarına kavuşunca,
yerine oğlu Pekahya kral oldu.

<span id="an_15:23">15:23</span> Yahuda Kralı Azaryanın krallığının
ellinci yılında Menahem oğlu Pekahya Samiriyede İsrail Kralı oldu ve iki
yıl krallık yaptı.

<span id="an_15:24">15:24</span> Pekahya RABbin gözünde kötü olanı yaptı
ve Nevat oğlu Yarovamın İsraili sürüklediği günahlardan ayrılmadı.

<span id="an_15:25">15:25</span> Komutanlarından biri olan Remalyanın
oğlu Pekah kendisine düzen kurdu. Argov ve Aryenin işbirliğiyle yanına
Gilatlı elli adam alarak Pekahyayı Samiriyedeki sarayın kalesinde
öldürdü, yerine kendisi kral oldu.

<span id="an_15:26">15:26</span> Pekahyanın krallığı dönemindeki öteki
olaylar ve bütün yaptıkları İsrail krallarının tarihinde yazılıdır.

<span id="an_15:27">15:27</span> Yahuda Kralı Azaryanın krallığının elli
ikinci yılında Remalya oğlu Pekah Samiriyede İsrail Kralı oldu ve yirmi
yıl krallık yaptı.

<span id="an_15:28">15:28</span> RABbin gözünde kötü olanı yaptı ve
Nevat oğlu Yarovamın İsraili sürüklediği günahlardan ayrılmadı.

<span id="an_15:29">15:29</span> İsrail Kralı Pekahın krallığı
sırasında, Asur Kralı Tiglat-Pileser İsrailin İyon, Avel-Beytmaaka,
Yanoah, Kedeş, Hasor kentleriyle Gilat, Celile ve Naftali bölgelerini
ele geçirerek halkı Asura sürdü.

<span id="an_15:30">15:30</span> Yahuda Kralı Azarya oğlu Yotamın
krallığının yirminci yılında Ela oğlu Hoşea, Remalya oğlu Pekaha düzen
kurdu ve onu öldürüp yerine kendisi kral oldu.

<span id="an_15:31">15:31</span> Pekahın krallığı dönemindeki öteki
olaylar ve bütün yaptıkları İsrail krallarının tarihinde yazılıdır.

<span id="an_15:32">15:32</span> İsrail Kralı Remalya oğlu Pekahın
krallığının ikinci yılında Azarya oğlu Yotam Yahuda Kralı oldu.

<span id="an_15:33">15:33</span> Yotam yirmi beş yaşında kral oldu ve
Yeruşalimde on altı yıl krallık yaptı. Annesi Sadokun kızı Yeruşaydı.

<span id="an_15:34">15:34</span> Babası Azarya gibi, Yotam da RABbin
gözünde doğru olanı yaptı.

<span id="an_15:35">15:35</span> Ancak alışılagelen tapınma yerleri
henüz kaldırılmamıştı ve halk oralarda hâlâ kurban kesip buhur
yakıyordu. Yotam RABbin Tapınağının Yukarı Kapısını onardı.

<span id="an_15:36">15:36</span> Yotamın krallığı dönemindeki öteki
olaylar ve yaptıkları Yahuda krallarının tarihinde yazılıdır.

<span id="an_15:37">15:37</span> RAB işte o günlerde Aram Kralı Resinle
İsrail Kralı Remalya oğlu Pekahı Yahuda üzerine göndermeye başladı.

<span id="an_15:38">15:38</span> Yotam ölüp atalarına kavuşunca, atası
Davut'un Kenti'nde atalarının yanına gömüldü. Yerine oğlu Ahaz kral
oldu.

<span id="an_16:1">16:1</span> İsrail Kralı Remalya oğlu Pekahın
krallığının on yedinci yılında Yotam oğlu Ahaz Yahuda Kralı oldu.

<span id="an_16:2">16:2</span> Ahaz yirmi yaşında kral oldu ve
Yeruşalimde on altı yıl krallık yaptı. Tanrısı RABbin gözünde doğru
olanı yapan atası Davut gibi davranmadı.

<span id="an_16:3">16:3</span> İsrail krallarının yolunu izledi; hatta
RABbin İsrail halkının önünden kovmuş olduğu ulusların iğrenç törelerine
uyarak oğlunu ateşte kurban etti.

<span id="an_16:4">16:4</span> Puta tapılan yerlerde, tepelerde, bol
yapraklı her ağacın altında kurban kesip buhur yaktı.

<span id="an_16:5">16:5</span> Aram Kralı Resinle İsrail Kralı Remalya
oğlu Pekah Yeruşalime yürüdüler. Kenti kuşattılarsa da Ahazı
yenemediler.

<span id="an_16:6">16:6</span> O sırada Aram Kralı Resin Eylatı geri
alıp Yahudalıları oradan sürdü. Edomlular Eylata yerleşti. Bugün de
orada yaşıyorlar.

<span id="an_16:7">16:7</span> Ahaz, Asur Kralı Tiglat-Pilesere: ‹‹Senin
kulun kölenim; gel, bana saldıran Aram ve İsrail krallarının elinden
beni kurtar›› diye ulaklar gönderdi.

<span id="an_16:8">16:8</span> RABbin Tapınağında ve sarayın
hazinelerinde bulunan altın ve gümüşü armağan olarak Asur Kralına
gönderdi.

<span id="an_16:9">16:9</span> Asur Kralı Ahazın isteğini olumlu
karşıladı, saldırıp Şamı ele geçirdi. Kent halkını Kîre sürüp Resini
öldürdü.

<span id="an_16:10">16:10</span> Kral Ahaz, Asur Kralı Tiglat-Pileseri
karşılamak için Şama gittiğinde, oradaki sunağı gördü. Aynısını
yaptırmak için sunağın bütün ayrıntılarını gösteren bir planı ve maketi
Kâhin Uriyaya gönderdi.

<span id="an_16:11">16:11</span> Kâhin Uriya, Kral Ahaz Şamdan dönünceye
kadar, onun göndermiş olduğu maketin tıpkısı bir sunak yaptı.

<span id="an_16:12">16:12</span> Kral Şamdan dönünce sunağı gördü,
yaklaşıp üzerinde sunular sundu.

<span id="an_16:13">16:13</span> Yakmalık sunuları ve tahıl sunularını
sundu, dökmelik sunuyu boşalttı, esenlik sunusunun kanını sunağın
üzerine döktü.

<span id="an_16:14">16:14</span> RABbin huzurundaki tunç sunağı
tapınağın önünden, yeni sunakla tapınağın arasındaki yerinden getirtip
yeni sunağın kuzeyine yerleştirdi.

<span id="an_16:15">16:15</span> Kral Ahaz Kâhin Uriyaya şu buyrukları
verdi: ‹‹Sabahın yakmalık sunusuyla akşamın tahıl sunusunu, kralın
yakmalık ve tahıl sunusunu, ayrıca ülke halkının yakmalık, tahıl ve
dökmelik sunularını bu büyük sunağın üzerinde sun; yakmalık sunuların ve
kurbanların kanını onun üzerine dök. Ama tunç sunağı geleceği bilmek
için kendim kullanacağım.››

<span id="an_16:16">16:16</span> Kâhin Uriya Kral Ahazın bütün
buyruklarını yerine getirdi.

<span id="an_16:17">16:17</span> Kral Ahaz tapınaktaki kazanların
üzerine oturduğu ayaklıkların yan aynalıklarını söküp kazanları
kaldırdı. Havuzu tunç boğaların üzerinden indirip taş bir döşeme üzerine
yerleştirdi.

<span id="an_16:18">16:18</span> Asur Kralını hoşnut etmek için RABbin
Tapınağına konan kral kürsüsünün setini kaldırıp kralın tapınağa girmek
için kullandığı özel kapıyı kapattı. seti››, Masoretik metin ‹‹Şabat
günleri RABbin Tapınağına gitmek için kullanılan üstü kapalı yol.››

<span id="an_16:19">16:19</span> Ahazın krallığı dönemindeki öteki
olaylar ve yaptıkları Yahuda krallarının tarihinde yazılıdır.

<span id="an_16:20">16:20</span> Ahaz ölüp atalarına kavuşunca, Davut
Kenti'nde atalarının yanına gömüldü. Yerine oğlu Hizkiya kral oldu.

<span id="an_17:1">17:1</span> Yahuda Kralı Ahazın krallığının on ikinci
yılında Ela oğlu Hoşea Samiriyede İsrail Kralı oldu ve dokuz yıl krallık
yaptı.

<span id="an_17:2">17:2</span> RABbin gözünde kötü olanı yaptı, ama
kendisinden önceki İsrail kralları kadar kötü değildi.

<span id="an_17:3">17:3</span> Asur Kralı Şalmaneser Hoşeaya savaş açtı.
Hoşea teslim olup haraç ödemeye başladı.

<span id="an_17:4">17:4</span> Ancak Asur Kralı Hoşeanın hainlik
yaptığını öğrendi. Çünkü Hoşea Mısır Firavunu Sonun desteğini sağlamak
için ona ulaklar göndermiş, üstelik her yıl ödemesi gereken haraçları da
Asur Kralına ödememişti. Bunun üzerine Asur Kralı onu yakalayıp
cezaevine kapadı.

<span id="an_17:5">17:5</span> Asur Kralı İsrail topraklarına saldırdı.
Samiriyeyi kuşattı. Kuşatma üç yıl sürdü.

<span id="an_17:6">17:6</span> Hoşeanın krallığının dokuzuncu yılında
Asur Kralı Samiriyeyi ele geçirdi. İsrail halkını Asura sürdü. Onları
Halaha, Habur Irmağı kıyısındaki Gozana ve Med kentlerine yerleştirdi.

<span id="an_17:7">17:7</span> Bütün bunlar kendilerini Mısır
Firavununun boyunduruğundan kurtarıp Mısırdan çıkaran Tanrıları RABbe
karşı günah işledikleri için İsraillilerin başına geldi. Çünkü başka
ilahlara tapmışlar,

<span id="an_17:8">17:8</span> RABbin İsrail halkının önünden kovmuş
olduğu ulusların törelerine ve İsrail krallarının koyduğu kurallara göre
yaşamışlardı.

<span id="an_17:9">17:9</span> Tanrıları RABbin onaylamadığı bu işleri
gizlilik içinde yapmışlar, gözcü kulelerinden surlu kentlere kadar her
yerde tapınma yerleri kurmuşlardı.

<span id="an_17:10">17:10</span> Her yüksek tepenin üzerine, bol
yapraklı her ağacın altına dikili taşlar, Aşera putları diktiler.

<span id="an_17:11">17:11</span> RABbin onların önünden kovmuş olduğu
ulusların yaptığı gibi, bütün tapınma yerlerinde buhur yaktılar.
Yaptıkları kötülüklerle RABbi öfkelendirdiler.

<span id="an_17:12">17:12</span> RABbin, ‹‹Bunu yapmayacaksınız›› demiş
olmasına karşın putlara taptılar.

<span id="an_17:13">17:13</span> RAB İsrail ve Yahuda halkını bütün
peygamberler ve biliciler aracılığıyla uyarmış, onlara, ‹‹Bu kötü
yollarınızdan dönün›› demişti, ‹‹Atalarınıza buyurduğum ve kullarım
peygamberler aracılığıyla size gönderdiğim Kutsal Yasanın tümüne uyarak
buyruklarımı, kurallarımı yerine getirin.››

<span id="an_17:14">17:14</span> Ama dinlemediler, Tanrıları RABbe
güvenmeyen ataları gibi inat ettiler.

<span id="an_17:15">17:15</span> Tanrının kurallarını, uyarılarını ve
atalarıyla yaptığı antlaşmayı hiçe sayarak değersiz putların ardınca
gittiler, böylece kendi değerlerini de yitirdiler. Çevrelerindeki
uluslar gibi yaşamamaları için RAB kendilerine buyruk verdiği halde,
ulusların törelerine göre yaşadılar.

<span id="an_17:16">17:16</span> Tanrıları RABbin bütün buyruklarını
terk ettiler. Tapınmak için kendilerine iki dökme buzağı ve Aşera putu
yaptırdılar. Gök cisimlerine taptılar. Baala kulluk ettiler.

<span id="an_17:17">17:17</span> Oğullarını, kızlarını ateşte kurban
ettiler. Falcılık, büyücülük yaptılar. RABbin gözünde kötü olanı
yaptılar, kendilerini kötülüğe adayarak Onu öfkelendirdiler.

<span id="an_17:18">17:18</span> RAB İsraillilere çok kızdı, Yahuda
oymağı dışında hepsini huzurundan kovdu.

<span id="an_17:19">17:19</span> Yahudalılar bile Tanrıları RABbin
buyruklarına uymadılar. İsraillilerin benimsediği törelere göre
yaşadılar.

<span id="an_17:20">17:20</span> Bundan dolayı RAB İsrail soyundan olan
herkesi reddetti. Çapulcuların eline teslim ederek onları cezalandırdı.
Hepsini huzurundan kovdu.

<span id="an_17:21">17:21</span> RAB İsraili Davut soyunun elinden
aldıktan sonra, İsrailliler Nevat oğlu Yarovamı kral yaptılar. Yarovam
İsraillileri RABbin yolundan saptırarak büyük günaha sürükledi.

<span id="an_17:22">17:22</span> İsrailliler Yarovamın işlediği bütün
günahlara katıldılar ve bunlardan ayrılmadılar.

<span id="an_17:23">17:23</span> Sonunda RAB kulları peygamberler
aracılığıyla uyarmış olduğu gibi, onları huzurundan kovdu. İsrailliler
kendi topraklarından Asura sürüldüler. Bugün de orada yaşıyorlar.

<span id="an_17:24">17:24</span> Asur Kralı İsraillilerin yerine Babil,
Kuta, Avva, Hama ve Sefarvayimden insanlar getirtip Samiriye kentlerine
yerleştirdi. Bunlar Samiriyeyi mülk edinip oradaki kentlerde yaşamaya
başladılar.

<span id="an_17:25">17:25</span> Oralara ilk yerleştiklerinde RABbe
tapınmadılar. Bu yüzden RAB aslanlar göndererek bazılarını öldürttü.

<span id="an_17:26">17:26</span> Asur Kralına, ‹‹Sürdüğün ve Samiriye
kentlerine yerleştirdiğin uluslar Samiriye ilahının yasasını
bilmiyorlar. O da üzerlerine aslanlar gönderiyor›› diye haber salındı,
‹‹Bu yüzden aslanlara yem oluyorlar. Çünkü ülke ilahının yasasından
haberleri yok.››

<span id="an_17:27">17:27</span> Bunun üzerine Asur Kralı şu buyruğu
verdi: ‹‹Samiriyeden sürülen kâhinlerden birini geri gönderin, gidip
orada yaşasın ve ülke ilahının yasasını onlara öğretsin.››

<span id="an_17:28">17:28</span> Samiriyeden sürülen kâhinlerden biri
gelip Beytele yerleşti ve RABbe nasıl tapınacaklarını onlara öğretmeye
başladı.

<span id="an_17:29">17:29</span> Gelgelelim Samiriye kentlerine yerleşen
her ulus kendi ilahlarını yaptı. Samiriyelilerin yapmış olduğu tapınma
yerlerindeki yapılara bu ilahları koydular.

<span id="an_17:30">17:30</span> Babil halkı Sukkot-Benot, Kuta halkı
Nergal, Hama halkı Aşima,

<span id="an_17:31">17:31</span> Avva halkı ise Nivhaz ve Tartak
adındaki ilahlarını yaptılar. Sefarvayim halkı ise oğullarını ilahları
Adrammelek ve Anammeleke yakarak kurban ettiler.

<span id="an_17:32">17:32</span> Bir yandan RABbe tapınıyor, öte yandan
tapınma yerlerindeki yapılarda görev yapmak üzere aralarından rasgele
kâhinler seçiyorlardı.

<span id="an_17:33">17:33</span> Böylece hem RABbe tapınıyorlar, hem de
aralarından geldikleri ulusların törelerine göre kendi ilahlarına kulluk
ediyorlardı.

<span id="an_17:34">17:34</span> Bugün de eski törelerine göre
yaşıyorlar. Ne RABbe tapınıyorlar, ne de RABbin İsrail adını verdiği
Yakupun oğulları için koymuş olduğu kurallara, ilkelere, yasalara,
buyruklara uyuyorlar.

<span id="an_17:35">17:35</span> RAB Yakupoğullarıyla antlaşma yapmış ve
onlara şöyle buyurmuştu: ‹‹Başka ilahlara tapmayacak, önlerinde
eğilmeyecek, onlara kulluk etmeyecek, kurban kesmeyeceksiniz.

<span id="an_17:36">17:36</span> Yalnızca ulu gücüyle her yere erişen
eliyle sizleri Mısırdan çıkaran RABbe tapınacaksınız. Onun önünde eğilip
Ona kurban keseceksiniz.

<span id="an_17:37">17:37</span> Sizler için yazmış olduğu kuralları,
ilkeleri, yasaları, buyrukları her zaman yerine getirmeye özen
gösterecek ve başka ilahlara tapmayacaksınız.

<span id="an_17:38">17:38</span> Sizinle yaptığım antlaşmayı unutmayacak
ve başka ilahlara tapmayacaksınız.

<span id="an_17:39">17:39</span> Yalnız Tanrınız RABbe tapacaksınız. O
sizi bütün düşmanlarınızın elinden kurtaracak.››

<span id="an_17:40">17:40</span> Ne var ki Samiriyeye yerleşenler buna
kulak asmadılar ve eski törelerine göre yaşamaya devam ettiler.

<span id="an_17:41">17:41</span> Bu uluslar aynı zamanda hem RAB'be, hem
de putlarına tapıyorlardı. Çocukları ve torunları da bugüne dek ataları
gibi yaşıyorlar.

<span id="an_18:1">18:1</span> İsrail Kralı Ela oğlu Hoşeanın
krallığının üçüncü yılında Ahaz oğlu Hizkiya Yahuda Kralı oldu.

<span id="an_18:2">18:2</span> Hizkiya yirmi beş yaşında kral oldu ve
Yeruşalimde yirmi dokuz yıl krallık yaptı. Annesi Zekeriyanın kızı
Aviyaydı.

<span id="an_18:3">18:3</span> Atası Davut gibi, o da RABbin gözünde
doğru olanı yaptı.

<span id="an_18:4">18:4</span> Alışılagelen tapınma yerlerini kaldırdı,
dikili taşları, Aşera putlarını parçaladı. Musanın yapmış olduğu
Nehuştan adındaki tunç yılanı da parçaladı. Çünkü İsrailliler o güne
kadar ona buhur yakıyorlardı.

<span id="an_18:5">18:5</span> Hizkiya İsrailin Tanrısı RABbe güvendi.
Kendisinden önceki ve sonraki Yahuda kralları arasında onun gibisi
yoktu.

<span id="an_18:6">18:6</span> RABbe çok bağlıydı, Onun yolundan
ayrılmadı, RABbin Musaya vermiş olduğu buyrukları yerine getirdi.

<span id="an_18:7">18:7</span> RAB onunla birlikteydi. Yaptığı her işte
başarılı oldu. Asur Kralına karşı ayaklandı ve ona kulluk etmedi.

<span id="an_18:8">18:8</span> Gazze ve çevresine, gözcü kulelerinden
surlu kentlere kadar her yerde Filistlileri bozguna uğrattı.

<span id="an_18:9">18:9</span> Hizkiyanın krallığının dördüncü yılında
-İsrail Kralı Ela oğlu Hoşeanın krallığının yedinci yılı- Asur Kralı
Şalmaneser Samiriyeye yürüyerek kenti kuşattı.

<span id="an_18:10">18:10</span> Kuşatma üç yıl sürdü. Sonunda
Samiriyeyi ele geçirdiler. Hizkiyanın krallığının altıncı yılı, İsrail
Kralı Hoşeanın krallığının dokuzuncu yılında Samiriye alındı.

<span id="an_18:11">18:11</span> Asur Kralı İsraillileri Asura sürerek
Halaha, Habur Irmağı kıyısındaki Gozana ve Med kentlerine yerleştirdi.

<span id="an_18:12">18:12</span> Çünkü Tanrıları RABbin sözünü
dinlememişler, Onun antlaşmasını ve RABbin kulu Musanın buyruklarını
çiğnemişlerdi. Ne kulak asmışlar, ne de buyrukları yerine getirmişlerdi.

<span id="an_18:13">18:13</span> Hizkiyanın krallığının on dördüncü
yılında Asur Kralı Sanherib, Yahudanın surlu kentlerine saldırıp hepsini
ele geçirdi.

<span id="an_18:14">18:14</span> Yahuda Kralı Hizkiya, Lakiş Kentindeki
Asur Kralına şu haberi gönderdi: ‹‹Suçluyum, üzerimden kuvvetlerini çek,
ne istersen ödeyeceğim.›› Asur Kralı Yahuda Kralı Hizkiyayı üç yüz
talantfç gümüş ve otuz talant altın ödemekle yükümlü kıldı.

<span id="an_18:15">18:15</span> Hizkiya RABbin Tapınağında ve kral
sarayının hazinelerinde bulunan bütün gümüşü ona verdi.

<span id="an_18:16">18:16</span> Daha önce yaptırmış olduğu RABbin
Tapınağının kapılarıyla kapı pervazlarının üzerindeki altın kaplamaları
da çıkarıp Asur Kralına verdi.

<span id="an_18:17">18:17</span> Asur Kralı başkomutan, askeri danışman
ve komutanını büyük bir orduyla Lakişten Yeruşalime, Kral Hizkiyaya
gönderdi. Yeruşalime varan ordu Çırpıcı Tarlası yolunda, Yukarı Havuzun
su yolunun yanında durdu.

<span id="an_18:18">18:18</span> Haber gönderip Kral Hizkiyayı
çağırdılar. Saray sorumlusu Hilkiya oğlu Elyakim, Yazman Şevna ve devlet
tarihçisi Asaf oğlu Yoah Asurluları karşılamaya çıktı.

<span id="an_18:19">18:19</span> Komutan onlara şöyle dedi: ‹‹Hizkiyaya
söyleyin. ‹Büyük kral, Asur Kralı diyor ki: Güvendiğin şey ne, neye
güveniyorsun?

<span id="an_18:20">18:20</span> Savaş tasarıların ve gücün olduğunu
söylüyorsun, ama bunlar boş sözler. Kime güveniyorsun da bana karşı
ayaklanıyorsun?

<span id="an_18:21">18:21</span> İşte sen şu kırık kamış değneğe, Mısıra
güveniyorsun. Bu değnek kendisine yaslanan herkesin eline batar, deler.
Firavun da kendisine güvenenler için böyledir.

<span id="an_18:22">18:22</span> Yoksa bana, Tanrımız RABbe güveniyoruz
mu diyeceksiniz? Hizkiyanın Yahuda ve Yeruşalim halkına, yalnız
Yeruşalimde, bu sunağın önünde tapınacaksınız diyerek tapınma yerlerini,
sunaklarını ortadan kaldırdığı Tanrı değil mi bu?›

<span id="an_18:23">18:23</span> ‹‹Haydi, efendim Asur Kralıyla bahse
giriş. Binicileri sağlayabilirsen sana iki bin at veririm.

<span id="an_18:24">18:24</span> Mısırın savaş arabalarıyla atlıları
sağlayacağına güvensen bile, efendimin en küçük rütbeli komutanlarından
birini yenemezsin!

<span id="an_18:25">18:25</span> Dahası var: RABbin buyruğu olmadan mı
saldırıp burayı yıkmak için yola çıktığımı sanıyorsun? RAB, ‹Git, o
ülkeyi yık› dedi.››

<span id="an_18:26">18:26</span> Hilkiya oğlu Elyakim, Şevna ve Yoah,
‹‹Lütfen biz kullarınla Aramice konuş›› diye karşılık verdiler, ‹‹Çünkü
biz bu dili anlarız. Yahudi dilinde konuşma. Surların üzerindeki halk
bizi dinliyor.››

<span id="an_18:27">18:27</span> Komutan, ‹‹Efendim bu sözleri yalnız
size ve efendinize söyleyeyim diye mi gönderdi beni?›› dedi, ‹‹Surların
üzerinde oturan bu halka, sizin gibi dışkısını yemek, idrarını içmek
zorunda kalacak olan herkese gönderdi.››

<span id="an_18:28">18:28</span> Sonra ayağa kalkıp Yahudi dilinde
bağırdı: ‹‹Büyük kralın, Asur Kralının söylediklerini dinleyin!

<span id="an_18:29">18:29</span> Kral diyor ki, ‹Hizkiya sizi
aldatmasın, o sizi benim elimden kurtaramaz.

<span id="an_18:30">18:30</span> RAB bizi mutlaka kurtaracak, bu kent
Asur Kralının eline geçmeyecek diyen Hizkiyaya kanmayın, RABbe
güvenmeyin.

<span id="an_18:31">18:31</span> Hizkiyayı dinlemeyin.› Çünkü Asur Kralı
diyor ki, ‹Teslim olun, bana gelin. Böylece ben gelip sizi zeytinyağı ve
bal ülkesi olan kendi ülkeniz gibi bir ülkeye -tahıl ve yeni şarap,
ekmek ve üzüm dolu bir ülkeye- götürene kadar herkes kendi asmasından,
kendi incir ağacından yiyecek, kendi sarnıcından içecek. Yaşamı seçin,
ölümü değil. RAB bizi kurtaracak diyerek sizi aldatmaya çalışan
Hizkiyayı dinlemeyin.

<span id="an_18:33">18:33</span> Ulusların ilahları ülkelerini Asur
Kralının elinden kurtarabildi mi?

<span id="an_18:34">18:34</span> Hani nerede Hamanın, Arpatın ilahları?
Sefarvayimin, Hena ve İvvanın ilahları nerede? Samiriyeyi elimden
kurtarabildiler mi?

<span id="an_18:35">18:35</span> Bütün ülkelerin ilahlarından hangisi
ülkesini elimden kurtardı ki, RAB Yeruşalimi elimden kurtarabilsin?› ››
halk (bkz. 2Kr.17:24,31).

<span id="an_18:36">18:36</span> Halk sustu, komutana tek sözle bile
karşılık veren olmadı. Çünkü Kral Hizkiya, ‹‹Karşılık vermeyin›› diye
buyurmuştu.

<span id="an_18:37">18:37</span> Sonra saray sorumlusu Hilkiya oğlu
Elyakim, Yazman Şevna ve devlet tarihçisi Asaf oğlu Yoah giysilerini
yırttılar ve gidip komutanın söylediklerini Hizkiya'ya bildirdiler.

<span id="an_19:1">19:1</span> Kral Hizkiya olanları duyunca giysilerini
yırttı, çul kuşanıp RABbin Tapınağına girdi.

<span id="an_19:2">19:2</span> Saray sorumlusu Elyakimi, Yazman Şevnayı
ve ileri gelen kâhinleri Amots oğlu Peygamber Yeşayaya gönderdi. Hepsi
çul kuşanmıştı.

<span id="an_19:3">19:3</span> Yeşayaya şöyle dediler: ‹‹Hizkiya diyor
ki, ‹Bugün sıkıntı, azar ve utanç günü. Çünkü çocukların doğum vakti
geldi, ama doğuracak güç yok.

<span id="an_19:4">19:4</span> Yaşayan Tanrıyı aşağılamak için efendisi
Asur Kralının gönderdiği komutanın söylediklerini belki Tanrın RAB duyar
da duyduğu sözlerden ötürü onları cezalandırır. Bu nedenle sağ
kalanlarımız için dua et.› ››

<span id="an_19:5">19:5</span> Yeşaya, Kral Hizkiyadan gelen görevlilere
şöyle dedi: ‹‹Efendinize şunları söyleyin: ‹RAB diyor ki, Asur Kralının
adamlarından benimle ilgili duyduğunuz küfürlerden korkma.

<span id="an_19:7">19:7</span> Onun içine öyle bir ruh koyacağım ki, bir
haber üzerine kendi ülkesine dönecek. Orada onu kılıçla öldürteceğim.›
››

<span id="an_19:8">19:8</span> Komutan, Asur Kralının Lakişten ayrılıp
Livnaya karşı savaştığını duydu. Krala danışmak için oraya gitti.

<span id="an_19:9">19:9</span> Kûş Kralı Tirhakanın kendisiyle savaşmak
üzere yola çıktığını haber alan Asur Kralı, Hizkiyaya yine ulaklar
göndererek şöyle dedi:

<span id="an_19:10">19:10</span> ‹‹Yahuda Kralı Hizkiyaya deyin ki,
‹Güvendiğin Tanrın, Yeruşalim Asur Kralının eline teslim edilmeyecek
diyerek seni aldatmasın.

<span id="an_19:11">19:11</span> Asur krallarının bütün ülkelere neler
yaptığını, onları nasıl yerle bir ettiğini duymuşsundur. Sen
kurtulacağını mı sanıyorsun?

<span id="an_19:12">19:12</span> Atalarımın yok ettiği ulusları
-Gozanlıları, Harranlıları, Reseflileri, Telassarda yaşayan Edenlileri-
ilahları kurtarabildi mi?

<span id="an_19:13">19:13</span> Hani nerede Hama ve Arpat kralları?
Lair, Sefarvayim, Hena, İvva kralları nerede?› ››

<span id="an_19:14">19:14</span> Hizkiya mektubu ulakların elinden alıp
okuduktan sonra RABbin Tapınağına çıktı. RABbin önünde mektubu yere
yayarak

<span id="an_19:15">19:15</span> şöyle dua etti: ‹‹Ey Keruvlar arasında
taht kuran İsrailin Tanrısı RAB, bütün dünya krallıklarının tek Tanrısı
sensin. Yeri, göğü sen yarattın.

<span id="an_19:16">19:16</span> Ya RAB, kulak ver de işit, gözlerini aç
da gör, ya RAB; Sanheribin söylediklerini, yaşayan Tanrıyı nasıl
aşağıladığını duy.

<span id="an_19:17">19:17</span> Ya RAB, gerçek şu ki, Asur kralları
birçok ulusu ve ülkelerini viraneye çevirdiler.

<span id="an_19:18">19:18</span> İlahlarını yakıp yok ettiler. Çünkü
onlar tanrı değil, insan eliyle biçimlendirilmiş tahta ve taşlardı.

<span id="an_19:19">19:19</span> Ya RAB Tanrımız, şimdi bizi Sanheribin
elinden kurtar ki, bütün dünya krallıkları senin tek Tanrı olduğunu
anlasın.››

<span id="an_19:20">19:20</span> Bunun üzerine Amots oğlu Yeşaya,
Hizkiyaya şu haberi gönderdi: ‹‹İsrailin Tanrısı RAB şöyle diyor: ‹Asur
Kralı Sanherible ilgili olarak bana yalvardığın için diyorum ki, ‹‹
‹Erden kız Siyon seni hor görüyor,  
Alay ediyor seninle.  
Yeruşalim kızı ardından alayla baş sallıyor.

<span id="an_19:22">19:22</span> Sen kimi aşağıladın, kime küfrettin?  
Kime sesini yükselttin?  
İsrailin Kutsalına tepeden baktın!

<span id="an_19:23">19:23</span> Ulakların aracılığıyla Rabbi
aşağıladın.  
Bir sürü savaş arabamla dağların tepesine,  
Lübnanın doruklarına çıktım, dedin.  
Yüksek sedir ağaçlarını, seçme çamlarını kestim,  
Lübnanın en iç noktalarına,  
Gür ormanlarına ulaştım.

<span id="an_19:24">19:24</span> Yabancı ülkelerde kuyular kazdım, sular
içtim,  
Mısırın bütün kanallarını ayağımın tabanıyla kuruttum, dedin.

<span id="an_19:25">19:25</span> ‹‹ ‹Bütün bunları çoktan yaptığımı,  
Çok önceden tasarladığımı duymadın mı?  
Surlu kentleri enkaz yığınlarına çevirmeni  
Şimdi ben gerçekleştirdim.

<span id="an_19:26">19:26</span> O kentlerde yaşayanların kolu kanadı
kırıldı.  
Yılgınlık ve utanç içindeydiler;  
Kır otuna, körpe filizlere,  
Damlarda büyümeden kavrulup giden ota döndüler.

<span id="an_19:27">19:27</span> Senin oturuşunu, kalkışını,  
Ne zaman gidip geldiğini,  
Bana nasıl öfkelendiğini biliyorum.

<span id="an_19:28">19:28</span> Bana duyduğun öfkeden,  
Kulağıma erişen küstahlığından ötürü  
Halkamı burnuna, gemimi ağzına takacak,  
Seni geldiğin yoldan geri çevireceğim.

<span id="an_19:29">19:29</span> ‹‹ ‹Senin için belirti şu olacak, ey
Hizkiya:  
Bu yıl kendiliğinden yetişeni yiyeceksiniz,  
İkinci yıl ise ardından biteni.  
Üçüncü yıl ekip biçin,  
Bağlar dikip ürününü yiyin.

<span id="an_19:30">19:30</span> Yahudalıların kurtulup sağ kalanları  
Yine aşağıya doğru kök salacak,  
Yukarıya doğru meyve verecek.

<span id="an_19:31">19:31</span> Çünkü sağ kalanlar Yeruşalimden,  
Kurtulanlar Siyon Dağından çıkacak.  
Her Şeye Egemen RABbin gayretiyle olacak bu.›

<span id="an_19:32">19:32</span> ‹‹Bundan dolayı RAB Asur Kralına
ilişkin şöyle diyor:  
‹Bu kente girmeyecek, ok atmayacak.  
Kente kalkanla yaklaşmayacak,  
Karşısında rampa kurmayacak.

<span id="an_19:33">19:33</span> Geldiği yoldan dönecek ve kente
girmeyecek› diyor RAB,

<span id="an_19:34">19:34</span> ‹Kendim için ve kulum Davutun hatırı
için  
Bu kenti savunup kurtaracağım› diyor.››

<span id="an_19:35">19:35</span> O gece RABbin meleği gidip Asur
ordugahında yüz seksen beş bin kişiyi öldürdü. Ertesi sabah uyananlar
salt cesetlerle karşılaştılar.

<span id="an_19:36">19:36</span> Bunun üzerine Asur Kralı Sanherib
ordugahını bırakıp çekildi. Ninovaya döndü ve orada kaldı.

<span id="an_19:37">19:37</span> Bir gün ilahı Nisrok'un tapınağında
tapınırken, oğullarından Adrammelek'le Şareser, onu kılıçla öldürüp
Ararat ülkesine kaçtılar. Yerine oğlu Esarhaddon kral oldu.

<span id="an_20:1">20:1</span> O günlerde Hizkiya ölümcül bir hastalığa
yakalandı. Amots oğlu Peygamber Yeşaya ona gidip şöyle dedi: ‹‹RAB diyor
ki, ‹Ev işlerini düzene sok. Çünkü iyileşmeyecek, öleceksin.› ››

<span id="an_20:2">20:2</span> Hizkiya yüzünü duvara dönüp RABbe
yalvardı:

<span id="an_20:3">20:3</span> ‹‹Ya RAB, yürekten bir sadakatle önünde
nasıl yaşadığımı, gözünde iyi olanı yaptığımı anımsa lütfen.›› Sonra acı
acı ağlamaya başladı.

<span id="an_20:4">20:4</span> Yeşaya sarayın orta avlusundan çıkmadan
önce RAB ona şöyle dedi:

<span id="an_20:5">20:5</span> ‹‹Geri dön ve halkımı yöneten Hizkiyaya
şunu söyle: ‹Atan Davutun Tanrısı RAB diyor ki: Duanı işittim,
gözyaşlarını gördüm, seni sağlığına kavuşturacağım. Üç gün içinde RABbin
Tapınağına çıkacaksın.

<span id="an_20:6">20:6</span> Ömrünü on beş yıl daha uzatacağım. Seni
de kenti de Asur Kralının elinden kurtaracağım. Kendim için ve kulum
Davutun hatırı için bu kenti savunacağım.› ››

<span id="an_20:7">20:7</span> Sonra Yeşaya, ‹‹İncir pestili getirin››
dedi. Getirip çıbanına koydular ve Hizkiya iyileşti.

<span id="an_20:8">20:8</span> Hizkiya Yeşayaya, ‹‹RABbin beni
iyileştireceğine ve üç gün içinde RABbin Tapınağına çıkacağıma ilişkin
belirti nedir?›› diye sormuştu.

<span id="an_20:9">20:9</span> Yeşaya şöyle karşılık vermişti: ‹‹RABbin
verdiği sözü tutacağına ilişkin belirti şu olacak: Gölge on basamak
uzasın mı, kısalsın mı?››

<span id="an_20:10">20:10</span> Hizkiya, ‹‹Gölgenin on basamak uzaması
kolaydır, on basamak kısalsın›› demişti.

<span id="an_20:11">20:11</span> Bunun üzerine Peygamber Yeşaya RABbe
yakardı ve RAB Ahazın merdiveninden aşağı düşmüş olan gölgeyi on basamak
kısaltmıştı.

<span id="an_20:12">20:12</span> O sırada Hizkiyanın hastalandığını
duyan Baladan oğlu Babil Kralı Merodak-Baladan, ona mektuplarla birlikte
bir armağan gönderdi.

<span id="an_20:13">20:13</span> Hizkiya elçileri kabul etti.
Deposundaki bütün değerli eşyaları -altını, gümüşü, baharatı, değerli
yağı, silah deposunu ve hazine odalarındaki her şeyi- elçilere gösterdi.
Sarayında da krallığında da onlara göstermediği hiçbir şey kalmadı.

<span id="an_20:14">20:14</span> Peygamber Yeşaya Kral Hizkiyaya gidip,
‹‹Bu adamlar sana ne dediler, nereden gelmişler?›› diye sordu. Hizkiya,
‹‹Uzak bir ülkeden, Babilden gelmişler›› diye karşılık verdi.

<span id="an_20:15">20:15</span> Yeşaya, ‹‹Sarayında ne gördüler?›› diye
sordu. Hizkiya, ‹‹Sarayımdaki her şeyi gördüler, hazinelerimde onlara
göstermediğim hiçbir şey kalmadı›› diye yanıtladı.

<span id="an_20:16">20:16</span> Bunun üzerine Yeşaya şöyle dedi:
‹‹RABbin sözüne kulak ver.

<span id="an_20:17">20:17</span> RAB diyor ki, ‹Gün gelecek, sarayındaki
her şey, atalarının bugüne kadar bütün biriktirdikleri Babile taşınacak.
Hiçbir şey kalmayacak.

<span id="an_20:18">20:18</span> Soyundan gelen bazı çocuklar alınıp
götürülecek, Babil Kralının sarayında hadım edilecek.› ››

<span id="an_20:19">20:19</span> Hizkiya, ‹‹RABden ilettiğin bu söz
iyi›› dedi. Çünkü, ‹‹Nasıl olsa yaşadığım sürece barış ve güvenlik
olacak›› diye düşünüyordu.

<span id="an_20:20">20:20</span> Hizkiyanın krallığı dönemindeki öteki
olaylar, bütün başarıları, bir havuz ve tünel yaparak suyu kente nasıl
getirdiği, Yahuda krallarının tarihinde yazılıdır.

<span id="an_20:21">20:21</span> Hizkiya ölüp atalarına kavuşunca,
yerine oğlu Manaşşe kral oldu.

<span id="an_21:1">21:1</span> Manaşşe on iki yaşında kral oldu ve
Yeruşalimde elli beş yıl krallık yaptı. Annesinin adı Hefsivahtı.

<span id="an_21:2">21:2</span> RABbin İsrail halkının önünden kovmuş
olduğu ulusların iğrenç törelerine uyarak RABbin gözünde kötü olanı
yaptı.

<span id="an_21:3">21:3</span> Babası Hizkiyanın yok ettiği puta tapılan
yerleri yeniden yaptırdı. İsrail Kralı Ahav gibi, Baal için sunaklar
kurdu, Aşera putu yaptı. Gök cisimlerine taparak onlara kulluk etti.

<span id="an_21:4">21:4</span> RABbin, ‹‹Yeruşalimde bulunacağım››
dediği RABbin Tapınağında sunaklar kurdu.

<span id="an_21:5">21:5</span> Tapınağın iki avlusunda gök cisimlerine
tapmak için sunaklar yaptırdı.

<span id="an_21:6">21:6</span> Oğlunu ateşte kurban etti; falcılık ve
büyücülük yaptı. Medyumlara, ruh çağıranlara danıştı. RABbin gözünde çok
kötülük yaparak Onu öfkelendirdi.

<span id="an_21:7">21:7</span> Manaşşe yaptırdığı Aşera putunu RABbin
Tapınağına yerleştirdi. Oysa RAB tapınağa ilişkin Davutla oğlu Süleymana
şöyle demişti: ‹‹Bu tapınakta ve İsrail oymaklarının yaşadığı kentler
arasından seçtiğim Yeruşalimde adım sonsuza dek anılacak.

<span id="an_21:8">21:8</span> Buyruklarımı dikkatle yerine getirir ve
kulum Musanın kendilerine verdiği Kutsal Yasayı tam uygularlarsa, İsrail
halkının ayağını bir daha atalarına vermiş olduğum ülkenin dışına
çıkarmayacağım.››

<span id="an_21:9">21:9</span> Ama halk kulak asmadı. Manaşşe onları
öylesine yoldan çıkardı ki, RABbin İsrail halkının önünde yok ettiği
uluslardan daha çok kötülük yaptılar.

<span id="an_21:10">21:10</span> RAB, kulları peygamberler aracılığıyla
şöyle dedi:

<span id="an_21:11">21:11</span> ‹‹Yahuda Kralı Manaşşe bu iğrenç işleri
yaptığı, kendisinden önceki Amorlulardan daha çok kötülük ettiği, putlar
dikerek Yahudalıları günaha sürüklediği için İsrailin Tanrısı RAB,
‹Yeruşalimin ve Yahudanın başına öyle bir felaket getireceğim ki,
duyanların hepsi şaşkına dönecek› diyor,

<span id="an_21:13">21:13</span> ‹Samiriyeyi ve Ahavın soyunu nasıl
cezalandırdımsa, Yeruşalimi cezalandırırken de aynı ölçü ipini, aynı
çekülü kullanacağım. Bir adam tabağını nasıl temizler, silip yüzüstü
kapatırsa, Yeruşalimi de öyle silip süpüreceğim.

<span id="an_21:14">21:14</span> Halkımdan sağ kalanları terk edeceğim
ve düşmanlarının eline teslim edeceğim. Yeruşalim halkı yağmalanıp
ganimet olarak götürülecek.

<span id="an_21:15">21:15</span> Çünkü gözümde kötü olanı yaptılar.
Atalarının Mısırdan çıktığı günden bugüne kadar beni öfkelendirdiler.›
››

<span id="an_21:16">21:16</span> Manaşşe RABbin gözünde kötü olanı
yaparak Yahudalıları günaha sürüklemekle kalmadı, Yeruşalimi bir uçtan
öbür uca dolduracak kadar çok sayıda suçsuzun kanını döktü.

<span id="an_21:17">21:17</span> Manaşşenin krallığı dönemindeki öteki
olaylar, bütün yaptıkları ve işlediği günahlar Yahuda krallarının
tarihinde yazılıdır.

<span id="an_21:18">21:18</span> Manaşşe ölüp atalarına kavuşunca,
sarayının Uzza adındaki bahçesine gömüldü. Yerine oğlu Amon kral oldu.

<span id="an_21:19">21:19</span> Amon yirmi iki yaşında kral oldu ve
Yeruşalimde iki yıl krallık yaptı. Annesi Yotvalı Harusun kızı
Meşullemetti.

<span id="an_21:20">21:20</span> Amon da babası Manaşşe gibi RABbin
gözünde kötü olanı yaptı.

<span id="an_21:21">21:21</span> Babasının yürüdüğü yollarda yürüdü,
aynı putlara taptı ve hizmet etti.

<span id="an_21:22">21:22</span> Atalarının Tanrısı RABbi terk etti,
Onun yolunda yürümedi.

<span id="an_21:23">21:23</span> Kral Amonun görevlileri düzen kurup onu
sarayında öldürdüler.

<span id="an_21:24">21:24</span> Ülke halkı Amona düzen kuranların
hepsini öldürdü. Yerine oğlu Yoşiyayı kral yaptı.

<span id="an_21:25">21:25</span> Amonun krallığı dönemindeki öteki
olaylar ve yaptıkları Yahuda krallarının tarihinde yazılıdır.

<span id="an_21:26">21:26</span> Amon Uzza bahçesinde kendi mezarına
gömüldü. Yerine oğlu Yoşiya kral oldu.

<span id="an_22:1">22:1</span> Yoşiya sekiz yaşında kral oldu ve
Yeruşalimde otuz bir yıl krallık yaptı. Annesi Boskatlı Adayanın kızı
Yedidaydı.

<span id="an_22:2">22:2</span> Yoşiya RABbin gözünde doğru olanı yaptı.
Sağa sola sapmadan atası Davutun bütün yollarını izledi.

<span id="an_22:3">22:3</span> Kral Yoşiya, krallığının on sekizinci
yılında Meşullam oğlu Asalya oğlu Yazman Şafanı RABbin Tapınağına
gönderirken ona şöyle dedi:

<span id="an_22:4">22:4</span> ‹‹Başkâhin Hilkiyanın yanına çık. Kapı
nöbetçilerinin halktan toplayıp RABbin Tapınağına getirdikleri paraları
saysın.

<span id="an_22:5">22:5</span> RABbin Tapınağındaki işlerin başında
bulunan denetçilere versin. Onlar da paraları RABbin Tapınağındaki
çatlakları onaranlara, marangozlara, yapıcılara, duvarcılara ödesinler.
Tapınağın onarımı için gerekli keresteyi, yontma taşı da bu parayla
alsınlar.

<span id="an_22:7">22:7</span> Onlara verilen paranın hesabı sorulmasın,
çünkü dürüstçe çalışıyorlar.››

<span id="an_22:8">22:8</span> Başkâhin Hilkiya Yazman Şafana, ‹‹RABbin
Tapınağında Yasa Kitabını buldum›› diyerek kitabı ona verdi. Şafan
kitabı okudu.

<span id="an_22:9">22:9</span> Sonra krala giderek, ‹‹Görevlilerin
tapınaktaki paraları alıp RABbin Tapınağındaki işlerin başında bulunan
adamlara verdiler›› diye durumu bildirdi.

<span id="an_22:10">22:10</span> Ardından, ‹‹Kâhin Hilkiya bana bir
kitap verdi›› diyerek kitabı krala okudu.

<span id="an_22:11">22:11</span> Kral Kutsal Yasadaki sözleri duyunca
giysilerini yırttı.

<span id="an_22:12">22:12</span> Kâhin Hilkiyaya, Şafan oğlu Ahikama,
Mikaya oğlu Akbora, Yazman Şafana ve kendi özel görevlisi Asayaya şöyle
buyurdu:

<span id="an_22:13">22:13</span> ‹‹Gidin, bulunan bu kitabın sözleri
hakkında benim için de, bütün Yahuda halkı için de RABbe danışın. RABbin
bize karşı alevlenen öfkesi büyüktür. Çünkü atalarımız bu kitabın
sözlerine kulak asmadılar, bizler için yazılan bu sözlere uymadılar.››

<span id="an_22:14">22:14</span> Kâhin Hilkiya, Ahikam, Akbor, Şafan ve
Asaya varıp tapınaktaki giysilerin nöbetçisi Harhas oğlu Tikva oğlu
Şallumun karısı Peygamber Huldaya danıştılar. Hulda Yeruşalimde, İkinci
Mahallede oturuyordu.

<span id="an_22:15">22:15</span> Hulda onlara şöyle dedi: ‹‹İsrailin
Tanrısı RAB, ‹Sizi bana gönderen adama şunları söyleyin› diyor:

<span id="an_22:16">22:16</span> ‹Yahuda Kralının okuduğu kitapta yazılı
olduğu gibi, buraya da, burada yaşayan halkın başına da felaket
getireceğim.

<span id="an_22:17">22:17</span> Beni terk ettikleri, elleriyle
yaptıkları başka ilahlara buhur yakıp beni kızdırdıkları için buraya
karşı öfkem alevlenecek ve sönmeyecek.›

<span id="an_22:18">22:18</span> ‹‹RABbe danışmak için sizi gönderen
Yahuda Kralına şöyle deyin: ‹İsrailin Tanrısı RAB duyduğun sözlere
ilişkin diyor ki:

<span id="an_22:19">22:19</span> Madem yıkılıp lanetle anılacak olan
burası ve burada yaşayanlarla ilgili sözlerimi duyunca yüreğin yumuşadı,
önümde kendini alçalttın, giysilerini yırtıp huzurumda ağladın, ben de
yalvarışını işittim.

<span id="an_22:20">22:20</span> Seni atalarına kavuşturacağım, esenlik
içinde mezarına gömüleceksin. Buraya getireceğim büyük felaketi
görmeyeceksin.› ›› Hilkiya ile yanındakiler bu sözleri krala ilettiler.

<span id="an_23:1">23:1</span> Kral Yoşiya haber gönderip Yahuda ve
Yeruşalimin bütün ileri gelenlerini yanına topladı.

<span id="an_23:2">23:2</span> Sonra Yahudalılar, Yeruşalimde
yaşayanlar, kâhinler, peygamberler, büyük küçük herkesle birlikte RABbin
Tapınağına çıktı. RABbin Tapınağında bulunmuş olan Antlaşma Kitabını
baştan sona kadar herkesin duyacağı biçimde okudu.

<span id="an_23:3">23:3</span> Sütunun yanında durarak RABbin yolunu
izleyeceğine, buyruklarını, öğütlerini, kurallarını candan ve yürekten
uygulayacağına, bu kitapta yazılı antlaşmanın koşullarını yerine
getireceğine ilişkin RABbin huzurunda antlaşma yaptı. Bütün halk bu
antlaşmayı onayladı.

<span id="an_23:4">23:4</span> Kral Yoşiya Baal, Aşera ve gök cisimleri
için yapılmış olan bütün eşyaları RABbin Tapınağından çıkarmak üzere
Başkâhin Hilkiyaya, kâhin yardımcılarına ve kapı nöbetçilerine buyruk
verdi. Bunları Yeruşalimin dışına çıkarıp Kidron Vadisinde yaktı,
küllerini Beytele götürdü.

<span id="an_23:5">23:5</span> Yahuda krallarının kentlerde ve
Yeruşalimin çevresindeki tapınma yerlerinde buhur yaksınlar diye atamış
olduğu putperest kâhinleri, Baala, güneşe, aya, takımyıldızlara -bütün
gök cisimlerine- buhur yakanları ortadan kaldırdı.

<span id="an_23:6">23:6</span> Aşera putunu RABbin Tapınağından çıkarıp
Yeruşalimin dışında Kidron Vadisinde yaktı, ezip toza çevirdi. Bu tozu
sıradan halkın mezarlarına serpti.

<span id="an_23:7">23:7</span> Fuhuş yapan kadın ve erkeklerin RABbin
Tapınağı alanındaki odalarını yıktı. Kadınlar orada Aşera için kumaş
dokurlardı.

<span id="an_23:8">23:8</span> Yoşiya Yahuda kentlerinden bütün
kâhinleri getirtti. Gevadan Beer-Şevaya kadar kâhinlerin buhur
yaktıkları tapınma yerlerini kirletti. Adını kent yöneticisinden alan
Yeşu Kapısının girişinde, kentin ana kapısının solunda kalan kapılardaki
tapınma yerlerini de yıktı.

<span id="an_23:9">23:9</span> Tapınma yerlerinin kâhinleri,
Yeruşalimdeki RABbin sunağına çıkmaz, ancak öbür kâhinlerle birlikte
mayasız ekmek yerlerdi.

<span id="an_23:10">23:10</span> Yoşiya, kimse oğlunu ya da kızını ilah
Molek için ateşte kurban etmesin diye, Ben-Hinnom Vadisindeki Tofeti
kirletti.

<span id="an_23:11">23:11</span> Yahuda krallarının güneşe adamış olduğu
atları RABbin Tapınağının girişinden kaldırdı. Atlar tapınağın
avlusunda, hadım Natan-Melekin odasının yanındaydı. Yoşiya güneşe
adanmış savaş arabalarını da ateşe verdi.

<span id="an_23:12">23:12</span> Ahazın yukarı odasının damında Yahuda
krallarının yaptırdığı sunakları da, RABbin Tapınağının iki avlusunda
Manaşşenin yaptırdığı sunakları da yıktı; onları kırıp parçalayarak
tozlarını Kidron Vadisine saçtı.

<span id="an_23:13">23:13</span> Yeruşalimin doğusunda, Yıkım Dağının
güneyinde İsrail Kralı Süleymanın Saydalıların iğrenç putu Aştoret,
Moavlıların iğrenç putu Kemoş ve Ammonluların iğrenç putu Molek için
yaptırmış olduğu tapınma yerlerini kirletti.

<span id="an_23:14">23:14</span> Dikili taşları, Aşera putlarını
parçaladı; yerlerini insan kemikleriyle doldurdu.

<span id="an_23:15">23:15</span> Bundan başka İsraili günaha sürükleyen
Nevat oğlu Yarovamın yaptırdığı Beyteldeki tapınma yerini ve sunağı bile
yıktı. Tapınma yerini ateşe verip toz duman etti. Aşera putunu yaktı.

<span id="an_23:16">23:16</span> Yoşiya çevresine bakındı. Tepedeki
mezarları görünce, adamlarını gönderip mezarlardaki kemikleri çıkarttı.
Olacakları önceden bildiren Tanrı adamının açıkladığı RABbin sözü
uyarınca, kemikleri sunağın üzerinde yakarak sunağı kirletti.

<span id="an_23:17">23:17</span> Kral, ‹‹Orada görünen anıt nedir?››
diye sordu. Kent halkı, ‹‹Orası Yahudadan gelen ve senin Beyteldeki
sunağa yaptıklarını bildiren Tanrı adamının mezarıdır›› diye yanıtladı.

<span id="an_23:18">23:18</span> Kral, ‹‹Ona dokunmayın›› dedi, ‹‹Kimse
onun kemiklerini rahatsız etmesin.›› Böylece Tanrı adamının kemiklerine
de, Samiriyeden gelmiş olan peygamberin kemiklerine de dokunmadılar.

<span id="an_23:19">23:19</span> Yoşiya Beytelde yaptığı gibi, İsrail
krallarının Samiriye kentlerinde yaptırdığı RABbi öfkelendiren tapınma
yerlerindeki bütün yapıları ortadan kaldırdı.

<span id="an_23:20">23:20</span> O kentlerdeki tapınma yerlerinin bütün
kâhinlerini sunakların üzerinde kurban etti. Sunakların üzerinde insan
kemikleri yaktıktan sonra Yeruşalime döndü.

<span id="an_23:21">23:21</span> Kral, ‹‹Tanrınız RAB için Fısıh
Bayramını bu Antlaşma Kitabında yazılanlara uygun biçimde kutlayın››
diye halka buyruk verdi.

<span id="an_23:22">23:22</span> İsraile önderlik etmiş olan hakimler
döneminden bu yana, ne İsrail, ne de Yahuda kralları döneminde, böyle
bir Fısıh Bayramı kutlanmamıştı.

<span id="an_23:23">23:23</span> RAB için düzenlenen bu Fısıh Bayramı
Kral Yoşiyanın krallığının on sekizinci yılında Yeruşalimde kutlandı.

<span id="an_23:24">23:24</span> Bundan başka Yoşiya, Kâhin Hilkiyanın
RABbin Tapınağında bulduğu kitapta yazılı yasanın ilkelerini yerine
getirmek amacıyla, cincileri, ruhçuları, aile putlarını, öteki putları,
ayrıca Yahuda ve Yeruşalimde görülen bütün iğrençlikleri silip süpürdü.

<span id="an_23:25">23:25</span> Ne ondan önce, ne de sonra onun gibi
candan ve yürekten var gücüyle RABbe yönelen ve Musanın yasasına uyan
bir kral çıktı.

<span id="an_23:26">23:26</span> Oysa Manaşşe işlediği suçlarla RABbi
öyle öfkelendirmişti ki, RAB Yahudaya karşı alevlenen öfkesinden
vazgeçmedi

<span id="an_23:27">23:27</span> ve ‹‹İsraili nasıl huzurumdan attımsa,
Yahudayı da öyle atacağım›› dedi, ‹‹Seçtiğim bu kenti, Yeruşalimi ve
‹Orada bulunacağım› dediğim tapınağı kendimden uzaklaştıracağım.››

<span id="an_23:28">23:28</span> Yoşiyanın krallığı dönemindeki öteki
olaylar ve bütün yaptıkları Yahuda krallarının tarihinde yazılıdır.

<span id="an_23:29">23:29</span> Yoşiyanın krallığı sırasında Mısır
Firavunu Neko Asur Kralına yardım etmek üzere Fırata doğru yola çıktı.
Kral Yoşiya da Nekonun üzerine yürüdü. Megiddoda karşılaştılar. Neko
Yoşiyayı öldürdü.

<span id="an_23:30">23:30</span> Görevlileri Yoşiyanın cesedini savaş
arabasıyla Megiddodan Yeruşalime getirip mezarına gömdüler. Yahuda halkı
Yoşiyanın oğlu Yehoahazı meshederek babasının yerine kral yaptı.

<span id="an_23:31">23:31</span> Yehoahaz yirmi üç yaşında kral oldu ve
Yeruşalimde üç ay krallık yaptı. Annesi Livnalı Yeremyanın kızı
Hamutaldı.

<span id="an_23:32">23:32</span> Yehoahaz ataları gibi RABbin gözünde
kötü olanı yaptı.

<span id="an_23:33">23:33</span> Yeruşalimde krallık yapmasın diye,
Firavun Neko, Hama ülkesinde, Rivlada Yehoahazı zincire vurdu. Ülke
halkını yüz talant gümüş ve bir talant altın ödemekle yükümlü kıldı.

<span id="an_23:34">23:34</span> Firavun Neko Yoşiyanın oğlu Elyakimi
babasının yerine kral yaptı ve adını değiştirip Yehoyakim koydu. Sonra
Yehoahazı alıp Mısıra döndü. Yehoahaz orada öldü.

<span id="an_23:35">23:35</span> Yehoyakim firavunun istediği altın ve
gümüşü ödedi. Bu parayı bulmak için firavunun buyruğuna uyarak ülkeyi
vergiye bağladı. Firavun Nekoya verilmek üzere Yahuda halkından herkesin
gücü oranında altın ve gümüş topladı.

<span id="an_23:36">23:36</span> Yehoyakim yirmi beş yaşında kral oldu
ve Yeruşalimde on bir yıl krallık yaptı. Annesi Rumalı Pedayanın kızı
Zevudaydı.

<span id="an_23:37">23:37</span> Yehoyakim ataları gibi RAB'bin gözünde
kötü olanı yaptı.

<span id="an_24:1">24:1</span> Yahuda Kralı Yehoyakimin krallığı
döneminde Babil Kralı Nebukadnessar Yahudaya saldırdı. Yehoyakim üç yıl
ona boyun eğdiyse de sonradan fikrini değiştirerek Nebukadnessara
başkaldırdı.

<span id="an_24:2">24:2</span> RAB, kulları peygamberler aracılığıyla
söylediği söz uyarınca, Yahudayı yok etmek üzere Kildani, Aramlı, Moavlı
ve Ammonlu akıncıları ona karşı gönderdi.

<span id="an_24:3">24:3</span> Bütün bunlar RABbin buyruğuyla
Yahudalıların başına geldi. Manaşşenin işlediği bütün günahlar, döktüğü
suçsuz kan yüzünden RAB Yahudalıları huzurundan atmak istedi. Çünkü
Manaşşe Yeruşalimi suçsuzların kanıyla doldurmuştu ve RAB bunu
bağışlamak niyetinde değildi.

<span id="an_24:5">24:5</span> Yehoyakimin krallığı dönemindeki öteki
olaylar ve bütün yaptıkları Yahuda krallarının tarihinde yazılıdır.

<span id="an_24:6">24:6</span> Yehoyakim ölüp atalarına kavuşunca,
yerine oğlu Yehoyakin kral oldu.

<span id="an_24:7">24:7</span> Mısır Kralı bir daha ülkesinden dışarı
çıkamadı. Çünkü Babil Kralı Mısır Vadisinden Fırata kadar daha önce
Mısır Firavununa ait olan bütün toprakları ele geçirmişti.

<span id="an_24:8">24:8</span> Yehoyakin on sekiz yaşında kral oldu ve
Yeruşalimde üç ay krallık yaptı. Annesi Yeruşalimli Elnatanın kızı
Nehuştaydı.

<span id="an_24:9">24:9</span> O da babası gibi RABbin gözünde kötü
olanı yaptı.

<span id="an_24:10">24:10</span> O sırada Babil Kralı Nebukadnessarın
askerleri Yeruşalimin üzerine yürüyüp kenti kuşattı.

<span id="an_24:11">24:11</span> Kuşatma sürerken Nebukadnessar geldi.

<span id="an_24:12">24:12</span> Yahuda Kralı Yehoyakin, annesi,
görevlileri, yöneticileri ve hadımlarıyla birlikte, Nebukadnessara
teslim oldu. Babil Kralı krallığının sekizinci yılında Yehoyakini tutsak
etti.

<span id="an_24:13">24:13</span> RABbin sözü uyarınca, Nebukadnessar
RABbin Tapınağının ve kral sarayının bütün hazinelerini boşalttı, İsrail
Kralı Süleymanın RABbin Tapınağı için yaptırdığı altın eşyaların tümünü
parçaladı.

<span id="an_24:14">24:14</span> Bütün Yeruşalim halkını, komutanları,
yiğit savaşçıları, zanaatçıları, demircileri, toplam on bin kişiyi
sürgün etti. Yahuda halkının en yoksul kesimi dışında kimse kalmadı.

<span id="an_24:15">24:15</span> Babil Kralı Nebukadnessar Yehoyakini
tutsak olarak Babile götürdü. Onunla birlikte annesini, karılarını,
hadımlarını ve ülkenin ileri gelenlerini de Yeruşalimden Babile sürdü.
Ayrıca yedi bin deneyimli yiğit savaşçıyı ve bin zanaatçıyla demirciyi
Babile sürgün etti.

<span id="an_24:17">24:17</span> Yehoyakinin yerine amcası Mattanyayı
kral yaptı ve adını değiştirip Sidkiya koydu.

<span id="an_24:18">24:18</span> Sidkiya yirmi bir yaşında kral oldu ve
Yeruşalimde on bir yıl krallık yaptı. Annesi Livnalı Yeremyanın kızı
Hamutaldı.

<span id="an_24:19">24:19</span> Yehoyakim gibi Sidkiya da RABbin
gözünde kötü olanı yaptı.

<span id="an_24:20">24:20</span> RAB Yeruşalim'le Yahuda'ya öfkelendiği
için onları huzurundan attı. Sidkiya Babil Kralı'na karşı ayaklandı.

<span id="an_25:1">25:1</span> Sidkiyanın krallığının dokuzuncu yılında,
onuncu ayın onuncu günü, Babil Kralı Nebukadnessar bütün ordusuyla
Yeruşalim önlerine gelip ordugah kurdu. Kentin çevresine rampa yaptılar.

<span id="an_25:2">25:2</span> Kral Sidkiyanın krallığının on birinci
yılına kadar kent kuşatma altında kaldı.

<span id="an_25:3">25:3</span> Dördüncü ayın dokuzuncu günü kentte
kıtlık öyle şiddetlendi ki, halk bir lokma ekmek bulamaz oldu.

<span id="an_25:4">25:4</span> Sonunda kentin surlarında bir gedik
açıldı. Kildaniler kenti çepeçevre kuşatmış olmasına karşın, bütün
askerler gece kral bahçesinin yolundan iki duvarın arasındaki kapıdan
kaçarak Arava yoluna çıktılar.

<span id="an_25:5">25:5</span> Ama Kildani ordusu kralın ardına düşerek
Eriha ovalarında ona yetişti. Sidkiyanın bütün ordusu dağıldı.

<span id="an_25:6">25:6</span> Kral Sidkiya yakalanıp Rivlada Babil
Kralının huzuruna çıkarıldı ve hakkında karar verildi.

<span id="an_25:7">25:7</span> Sidkiyanın gözü önünde oğullarını
öldürdüler; kendisinin de gözlerini oydular, zincire vurup Babile
götürdüler.

<span id="an_25:8">25:8</span> Babil Kralı Nebukadnessarın krallığının
on dokuzuncu yılında, beşinci ayın yedinci günü muhafız birliği
komutanı, Babil Kralının görevlisi Nebuzaradan Yeruşalime girdi.

<span id="an_25:9">25:9</span> RABbin Tapınağını, sarayı ve
Yeruşalimdeki bütün evleri ateşe verip önemli yapıları yaktı.

<span id="an_25:10">25:10</span> Muhafız birliği komutanı önderliğindeki
Kildani ordusu Yeruşalimi çevreleyen surları yıktı.

<span id="an_25:11">25:11</span> Komutan Nebuzaradan kentte sağ
kalanları, Babil Kralının safına geçen kaçakları ve geri kalan halkı
sürgün etti.

<span id="an_25:12">25:12</span> Ancak bağcılık, çiftçilik yapsınlar
diye bazı yoksulları orada bıraktı.

<span id="an_25:13">25:13</span> Kildaniler RABbin Tapınağındaki tunç
sütunları, ayaklıkları, tunç havuzu parçalayıp tunçları Babile
götürdüler.

<span id="an_25:14">25:14</span> Tapınak törenlerinde kullanılan
kovaları, kürekleri, fitil maşalarını, tabakları, bütün tunç eşyaları
aldılar.

<span id="an_25:15">25:15</span> Muhafız birliği komutanı saf altın ve
gümüş buhurdanları, çanakları alıp götürdü.

<span id="an_25:16">25:16</span> RABbin Tapınağı için Süleymanın
yaptırmış olduğu iki sütun, havuz ve ayaklıklar için hesapsız tunç
harcanmıştı.

<span id="an_25:17">25:17</span> Her sütun on sekiz arşınfı
yüksekliğindeydi, üzerlerinde tunç birer başlık vardı. Başlığın
yüksekliği üç arşındı, çevresi tunçtan ağ ve nar motifleriyle
bezenmişti. Öbür sütun da ağ motifleriyle süslenmişti ve ötekine
benziyordu.

<span id="an_25:18">25:18</span> Muhafız birliği komutanı Nebuzaradan
Başkâhin Serayayı, Başkâhin Yardımcısı Sefanyayı ve üç kapı nöbetçisini
tutsak aldı.

<span id="an_25:19">25:19</span> Kentte kalan askerlerin komutanını,
kralın beş danışmanını, ayrıca ülke halkını askere yazan ordu
komutanının yazmanını ve ülke halkından kentte bulunan altmış kişiyi
tutsak etti.

<span id="an_25:20">25:20</span> Hepsini Rivlaya, Babil Kralının yanına
götürdü.

<span id="an_25:21">25:21</span> Babil Kralı Hama ülkesinde, Rivlada
onları idam etti. Böylece Yahuda halkı ülkesinden sürülmüş oldu.

<span id="an_25:22">25:22</span> Babil Kralı Nebukadnessar Yahudada
kalan halkın üzerine Şafan oğlu Ahikam oğlu Gedalyayı vali atadı.

<span id="an_25:23">25:23</span> Ordu komutanlarıyla adamları, Babil
Kralının Gedalyayı vali atadığını duyunca, Mispaya, Gedalyanın yanına
geldiler. Gelenler Netanya oğlu İsmail, Kareah oğlu Yohanan, Netofalı
Tanhumet oğlu Seraya, Maakalı oğlu Yaazanya ve adamlarıydı.

<span id="an_25:24">25:24</span> Gedalya onlara ve adamlarına ant
içerek, ‹‹Kildani yetkililerden korkmayın›› dedi, ‹‹Ülkeye yerleşip
Babil Kralına hizmet edin. Böylesi sizin için daha iyi olur.››

<span id="an_25:25">25:25</span> O yılın yedinci ayında kral soyundan
Elişama oğlu Netanya oğlu İsmail on adamıyla birlikte Mispaya gidip
Gedalyayı öldürdü. Ayrıca, Gedalyayı destekleyen Yahudileri ve
Kildanileri de kılıçtan geçirdi.

<span id="an_25:26">25:26</span> Bunun üzerine büyük küçük bütün halk
ordu komutanlarıyla birlikte Mısıra kaçtı. Çünkü Kildanilerden
korkuyorlardı.

<span id="an_25:27">25:27</span> Yahuda Kralı Yehoyakinin sürgündeki
otuz yedinci yılı Evil-Merodak Babil Kralı oldu. Evil-Merodak o yılın on
ikinci ayının yirmi yedinci günü, Yahuda Kralı Yehoyakini cezaevinden
çıkardı.

<span id="an_25:28">25:28</span> Kendisiyle tatlı tatlı konuştu ve ona
Babildeki öteki sürgün krallardan daha üstün bir yer verdi.

<span id="an_25:29">25:29</span> Yehoyakin cezaevi giysilerini üstünden
çıkardı. Yaşadığı sürece Babil Kralının sofrasında yer aldı.

<span id="an_25:30">25:30</span> Yaşamı boyunca kral tarafından günlük
yiyeceği sürekli karşılandı.

------------------------------------------------------------------------

[Next: 1 Chronicles](ch1.md)
