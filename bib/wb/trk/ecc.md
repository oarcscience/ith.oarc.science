[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pro)  [Next](sol) 

------------------------------------------------------------------------

### Turkish Bible: Ecclesiastes

<span id="an_1:1">1:1</span> Bunlar Yeruşalimde krallık yapan Davut oğlu
Vaizin sözleridir:

<span id="an_1:2">1:2</span> ‹‹Her şey boş, bomboş, bomboş!›› diyor
Vaiz.

<span id="an_1:3">1:3</span> Ne kazancı var insanın  
Güneşin altında harcadığı onca emekten?

<span id="an_1:4">1:4</span> Kuşaklar gelir, kuşaklar geçer,  
Ama dünya sonsuza dek kalır.

<span id="an_1:5">1:5</span> Güneş doğar, güneş batar,  
Hep doğduğu yere koşar.

<span id="an_1:6">1:6</span> Rüzgar güneye gider, kuzeye döner,  
Döne döne eserek  
Hep aynı yolu izler.

<span id="an_1:7">1:7</span> Bütün ırmaklar denize akar,  
Yine de deniz dolmaz.  
Irmaklar hep çıktıkları yere döner.

<span id="an_1:8">1:8</span> Her şey yorucu,  
Sözcüklerle anlatılamayacak kadar.  
Göz görmekle doymuyor,  
Kulak işitmekle dolmuyor.

<span id="an_1:9">1:9</span> Önce ne olduysa, yine olacak.  
Önce ne yapıldıysa, yine yapılacak.  
Güneşin altında yeni bir şey yok.

<span id="an_1:10">1:10</span> Var mı kimsenin, ‹‹Bak bu yeni!››
diyebileceği bir şey?  
Her şey çoktan, bizden yıllar önce de vardı.

<span id="an_1:11">1:11</span> Geçmiş kuşaklar anımsanmıyor,  
Gelecek kuşaklar da kendilerinden sonra gelenlerce anımsanmayacak.

<span id="an_1:12">1:12</span> Ben Vaiz, Yeruşalimde İsrail kralıyken

<span id="an_1:13">1:13</span> kendimi göklerin altında yapılan her şeyi
bilgece araştırıp incelemeye adadım. Tanrının uğraşsınlar diye insanlara
verdiği çetin bir zahmettir bu.

<span id="an_1:14">1:14</span> Güneşin altında yapılan bütün işleri
gördüm; hepsi boştur, rüzgarı kovalamaya kalkışmaktır!

<span id="an_1:15">1:15</span> Eğri olan doğrultulamaz, eksik olan
sayılamaz.

<span id="an_1:16">1:16</span> Kendi kendime, ‹‹İşte, bilgeliğimi benden
önce Yeruşalimde krallık yapan herkesten çok artırdım›› dedim,
‹‹Alabildiğine bilgi ve bilgelik edindim.››

<span id="an_1:17">1:17</span> Kendimi bilgi ve bilgeliği, deliliği ve
akılsızlığı anlamaya adadım. Gördüm ki, bu da yalnızca rüzgarı
kovalamaya kalkışmakmış.

<span id="an_1:18">1:18</span> Çünkü çok bilgelik çok keder doğurur,
bilgi arttıkça acı da artar.

<span id="an_2:1">2:1</span> Kendi kendime, ‹‹Gel, zevki tat. İyi mi,
değil mi, gör›› dedim. Ama gördüm ki, o da boş.

<span id="an_2:2">2:2</span> Gülmeye, ‹‹Delilik››, zevke, ‹‹Ne işe
yarar?›› dedim.

<span id="an_2:3">2:3</span> İnsanların göklerin altında geçirdiği
birkaç günlük ömürleri boyunca, yapacakları iyi bir şey olup olmadığını
görünceye dek, bilgeliğimin önderliğinde, bedenimi şarapla nasıl
canlandırayım, akılsızlığı nasıl ele alayım diye düşündüm durdum.

<span id="an_2:4">2:4</span> Büyük işlere girdim. Kendime evler inşa
ettim, bağlar diktim.

<span id="an_2:5">2:5</span> Bahçeler, parklar yaptım, oralara türlü
türlü meyve ağaçları diktim.

<span id="an_2:6">2:6</span> Dal budak salan orman ağaçlarını sulamak
için havuzlar yaptım.

<span id="an_2:7">2:7</span> Kadın, erkek köleler satın aldım; evimde
doğan kölelerim de vardı. Ayrıca benden önce Yeruşalimde yaşayan
herkesten çok sığıra, davara sahip oldum.

<span id="an_2:8">2:8</span> Altın, gümüş biriktirdim; kralların,
illerin hazinelerini topladım. Kadın, erkek şarkıcılar ve erkeklerin
özlemi olan bir harem edindim.

<span id="an_2:9">2:9</span> Böylece büyük üne kavuştum, benden önce
Yeruşalimde yaşayanların hepsini aştım. Bilgeliğimden de bir şey
yitirmedim.

<span id="an_2:10">2:10</span> Gözümün dilediği hiçbir şeyi kendimden
esirgemedim.  
Gönlümü hiçbir zevkten alıkoymadım.  
Yaptığım her işten zevk aldı gönlüm.  
Bütün emeğimin ödülü bu oldu.

<span id="an_2:11">2:11</span> Yaptığım bütün işlere,  
Çektiğim bütün emeklere bakınca,  
Gördüm ki, hepsi boş ve rüzgarı kovalamaya kalkışmakmış.  
Güneşin altında hiçbir kazanç yokmuş.

<span id="an_2:12">2:12</span> Sonra bilgelik, delilik, akılsızlık nedir
diye baktım;  
Çünkü kralın yerine geçecek kişi  
Zaten yapılanın ötesinde ne yapabilir ki?

<span id="an_2:13">2:13</span> Işığın karanlıktan üstün olduğu gibi  
Bilgeliğin de akılsızlıktan üstün olduğunu gördüm.

<span id="an_2:14">2:14</span> Bilge nereye gittiğini görür,  
Ama akılsız karanlıkta yürür.  
İkisinin de aynı sonu paylaştığını gördüm.

<span id="an_2:15">2:15</span> ‹‹Akılsızın başına gelen, benim de başıma
gelecek››  
Dedim kendi kendime, ‹‹Öyleyse kazancım ne bilgelikten?››  
‹‹Bu da boş›› dedim içimden.

<span id="an_2:16">2:16</span> Çünkü akılsız gibi, bilge de uzun süre
anılmaz,  
Gelecekte ikisi de unutulur.  
Nitekim bilge de akılsız gibi ölür!

<span id="an_2:17">2:17</span> Böylece hayattan nefret ettim.  
Çünkü güneşin altında yapılan iş çetindi bence.  
Her şey boş ve rüzgarı kovalamaya kalkışmakmış.

<span id="an_2:18">2:18</span> Güneşin altında harcadığım bütün emekten
nefret ettim. Çünkü her şeyi benden sonra gelecek olana bırakmak
zorundayım.

<span id="an_2:19">2:19</span> Kim bilir, bilge mi olacak, akılsız mı?
Güneşin altında bilgeliğimi kullanarak harcadığım bütün emek üzerinde
saltanat sürecek. Bu da boş.

<span id="an_2:20">2:20</span> Bu yüzden güneşin altında harcadığım onca
emeğe üzülmeye başladım.

<span id="an_2:21">2:21</span> Çünkü biri bilgelik, bilgi ve beceriyle
çalışır, sonunda her şeyini hiç emek vermemiş başka birine bırakmak
zorunda kalır. Bu da boş ve büyük bir hüsrandır.

<span id="an_2:22">2:22</span> Çünkü ne kazancı var adamın, güneşin
altında harcadığı bunca emekten, bunca kafa yormaktan?

<span id="an_2:23">2:23</span> Günler boyunca çektiği zahmet acı ve dert
doğurur. Gece bile içi rahat etmez. Bu da boş.

<span id="an_2:24">2:24</span> İnsan için yemekten, içmekten ve yaptığı
işten zevk almaktan daha iyi bir şey yoktur. Gördüm ki, bu da
Tanrıdandır.

<span id="an_2:25">2:25</span> Onsuz kim yiyebilir, kim zevk alabilir?

<span id="an_2:26">2:26</span> Çünkü Tanrı bilgiyi, bilgeliği, sevinci
hoşnut kaldığı insana verir. Günahkâra ise, yığma, biriktirme zahmeti
verir; biriktirdiklerini Tanrı'nın hoşnut kaldığı insanlara bıraksın
diye. Bu da boş ve rüzgarı kovalamaya kalkışmakmış.

<span id="an_3:1">3:1</span> Her şeyin mevsimi, göklerin altındaki her
olayın zamanı vardır.

<span id="an_3:2">3:2</span> Doğmanın zamanı var, ölmenin zamanı var.  
Dikmenin zamanı var, sökmenin zamanı var.

<span id="an_3:3">3:3</span> Öldürmenin zamanı var, şifa vermenin zamanı
var.  
Yıkmanın zamanı var, yapmanın zamanı var.

<span id="an_3:4">3:4</span> Ağlamanın zamanı var, gülmenin zamanı
var.  
Yas tutmanın zamanı var, oynamanın zamanı var.

<span id="an_3:5">3:5</span> Taş atmanın zamanı var, taş toplamanın
zamanı var.  
Kucaklaşmanın zamanı var, kucaklaşmamanın zamanı var.

<span id="an_3:6">3:6</span> Aramanın zamanı var, vazgeçmenin zamanı
var.  
Saklamanın zamanı var, atmanın zamanı var.

<span id="an_3:7">3:7</span> Yırtmanın zamanı var, dikmenin zamanı
var.  
Susmanın zamanı var, konuşmanın zamanı var.

<span id="an_3:8">3:8</span> Sevmenin zamanı var, nefret etmenin zamanı
var.  
Savaşın zamanı var, barışın zamanı var.

<span id="an_3:9">3:9</span> Çalışanın harcadığı emekten ne kazancı var?

<span id="an_3:10">3:10</span> Tanrının uğraşsınlar diye insanlara
verdiği zahmeti gördüm.

<span id="an_3:11">3:11</span> O her şeyi zamanında güzel yaptı.
İnsanların yüreğine sonsuzluk kavramını koydu. Yine de insan Tanrının
yaptığı işi başından sonuna dek anlayamaz.

<span id="an_3:12">3:12</span> İnsan için yaşamı boyunca mutlu olmaktan,
iyi yaşamaktan daha iyi bir şey olmadığını biliyorum.

<span id="an_3:13">3:13</span> Her insanın yiyip içmesi, yaptığı her
işle doyuma ulaşması bir Tanrı armağanıdır.

<span id="an_3:14">3:14</span> Tanrının yaptığı her şeyin sonsuza dek
süreceğini biliyorum. Ona ne bir şey eklenebilir ne de ondan bir şey
çıkarılabilir. Tanrı insanların kendisine saygı duymaları için bunu
yapıyor.

<span id="an_3:15">3:15</span> Şimdi ne oluyorsa, geçmişte de oldu,  
Ne olacaksa, daha önce de olmuştur.  
Tanrı geçmiş olayların hesabını soruyor.

<span id="an_3:16">3:16</span> Güneşin altında bir şey daha gördüm:  
Adaletin ve doğruluğun yerini kötülük almış.

<span id="an_3:17">3:17</span> İçimden ‹‹Tanrı doğruyu da, kötüyü de
yargılayacaktır›› dedim,  
‹‹Çünkü her olayın, her eylemin zamanını belirledi.››

<span id="an_3:18">3:18</span> İnsanlara gelince, ‹‹Tanrı hayvan
olduklarını görsünler diye insanları sınıyor›› diye düşündüm.

<span id="an_3:19">3:19</span> Çünkü insanların başına gelen hayvanların
da başına geliyor. Aynı sonu paylaşıyorlar. Biri nasıl ölüyorsa, öbürü
de öyle ölüyor. Hepsi aynı soluğu taşıyor. İnsanın hayvandan üstünlüğü
yoktur. Çünkü her şey boş.

<span id="an_3:20">3:20</span> İkisi de aynı yere gidiyor; topraktan
gelmiş, toprağa dönüyor.

<span id="an_3:21">3:21</span> Kim biliyor insan ruhunun yukarıya
çıktığını, hayvan ruhunun aşağıya, yeraltına indiğini?

<span id="an_3:22">3:22</span> Sonuçta insanın yaptığı işten zevk
almasından daha iyi bir şey olmadığını gördüm. Çünkü onun payına düşen
budur. Kendisinden sonra olacakları görmesi için kim onu geri
getirebilir?

<span id="an_4:1">4:1</span> Güneşin altında yapılan baskılara bir daha
baktım,  
Ezilenlerin gözyaşlarını gördüm;  
Avutanları yok,  
Güç ezenlerden yana,  
Avutanları yok.

<span id="an_4:2">4:2</span> Çoktan ölmüş ölüleri,  
Hâlâ sağ olan yaşayanlardan daha mutlu gördüm.

<span id="an_4:3">4:3</span> Ama henüz doğmamış,  
Güneşin altında yapılan kötülükleri görmemiş olan  
İkisinden de mutludur.

<span id="an_4:4">4:4</span> Harcanan her emeğin, yapılan her ustaca
işin ardında kıskançlık olduğunu gördüm. Bu da boş ve rüzgarı kovalamaya
kalkışmakmış.

<span id="an_4:5">4:5</span> Akılsız ellerini kavuşturup kendi kendini
yer.

<span id="an_4:6">4:6</span> Rahat kazanılan bir avuç dolusu  
Zahmetle, rüzgarı kovalamaya kalkışarak kazanılan  
İki avuç dolusundan daha iyidir.

<span id="an_4:7">4:7</span> Güneşin altında bir boş şey daha gördüm:

<span id="an_4:8">4:8</span> Yalnız bir adam vardı,  
Oğlu da kardeşi de yoktu.  
Çabaları dinmek nedir bilmezdi,  
Gözü zenginliğe doymazdı.  
‹‹Kimin için çalışıyorum,  
Neden kendimi zevkten yoksun bırakıyorum?›› diye sormazdı.  
Bu da boş ve çetin bir zahmettir.

<span id="an_4:9">4:9</span> İki kişi bir kişiden iyidir,  
Çünkü emeklerine iyi karşılık alırlar.

<span id="an_4:10">4:10</span> Biri düşerse, öteki kaldırır.  
Ama yalnız olup da düşenin vay haline!  
Onu kaldıran olmaz.

<span id="an_4:11">4:11</span> Ayrıca iki kişi birlikte yatarsa,
birbirini ısıtır.  
Ama tek başına yatan nasıl ısınabilir?

<span id="an_4:12">4:12</span> Yalnız biri yenik düşer,  
Ama iki kişi direnebilir.  
Üç kat iplik kolay kolay kopmaz.

<span id="an_4:13">4:13</span> Yoksul ama bilge bir genç artık öğüt
almayı bilmeyen kocamış akılsız kraldan iyidir.

<span id="an_4:14">4:14</span> Çünkü genç, ülkesinde yoksulluk içinde
doğsa bile cezaevinden krallığa yükselebilir.

<span id="an_4:15">4:15</span> Güneşin altında yaşayan herkesin kralın
yerine geçen genci izlediğini gördüm.

<span id="an_4:16">4:16</span> Yeni kralın yönettiği halk sayısız
olabilir. Yine de sonrakiler ondan hoşnut olmayabilir. Gerçekten bu da
boş ve rüzgarı kovalamaya kalkışmaktır.

<span id="an_5:1">5:1</span> Tanrının evine gittiğinde davranışına
dikkat et. Yaptıkları kötülüğün farkında olmayan akılsızlar gibi kurban
sunmak için değil, dinlemek için yaklaş.

<span id="an_5:2">5:2</span> Ağzını çabuk açma,  
Tanrının önünde hemen konuya girme,  
Çünkü Tanrı gökte, sen yerdesin,  
Bu yüzden, az konuş.

<span id="an_5:3">5:3</span> Çok tasa kötü düş,  
Çok söz akılsızlık doğurur.

<span id="an_5:4">5:4</span> Tanrıya adak adayınca, yerine getirmekte
gecikme. Çünkü O akılsızlardan hoşlanmaz. Adağını yerine getir!

<span id="an_5:5">5:5</span> Adamamak, adayıp da yerine getirmemekten
iyidir.

<span id="an_5:6">5:6</span> Ağzının seni günaha sürüklemesine izin
verme. Ulağın önünde: ‹‹Adağım yanlıştı›› deme. Tanrı niçin senin
sözlerine öfkelensin, yaptığın işi yok etsin?

<span id="an_5:7">5:7</span> Çünkü çok düş kurmak hayalciliğe ve laf
kalabalığına yol açar; Tanrıya saygı göster. anlamına gelebilir.

<span id="an_5:8">5:8</span> Bir yerde yoksullara baskı yapıldığını,
adaletin ve doğruluğun çiğnendiğini görürsen şaşma; çünkü üstü gözeten
daha üst biri var, onların da üstleri var.

<span id="an_5:9">5:9</span> Tarlaların sürülmesini isteyen bir kral
ülke için her bakımdan yararlıdır.

<span id="an_5:10">5:10</span> Parayı seven paraya doymaz,  
Zenginliği seven kazancıyla yetinmez.  
Bu da boştur.

<span id="an_5:11">5:11</span> Mal çoğaldıkça yiyeni de çoğalır.  
Sahibine ne yararı var, seyretmekten başka?

<span id="an_5:12">5:12</span> Az yesin, çok yesin işçi rahat uyur,  
Ama zenginin malı zengini uyutmaz.

<span id="an_5:13">5:13</span> Güneşin altında acı bir kötülük gördüm:  
Sahibinin zararına biriktirilen  
Ve bir talihsizlikle yok olup giden servet.  
Böyle bir servet sahibi baba olsa bile,  
Oğluna bir şey bırakamaz.

<span id="an_5:15">5:15</span> Annesinin rahminden çıplak çıkar insan.  
Dünyaya nasıl geldiyse öyle gider,  
Emeğinden hiçbir şey götürmez elinde.

<span id="an_5:16">5:16</span> Dünyaya nasıl geldiyse öyle gider
insan.  
Bu da acı bir kötülüktür.  
Ne kazancı var yel için zahmet çekmekten?

<span id="an_5:17">5:17</span> Ömrü boyunca büyük üzüntü, hastalık, öfke
içinde  
Karanlıkta yiyor.

<span id="an_5:18">5:18</span> Gördüm ki, iyi ve güzel olan şu: Tanrının
insana verdiği birkaç günlük ömür boyunca yemek, içmek, güneşin altında
harcadığı emekten zevk almak. Çünkü insanın payına düşen budur.

<span id="an_5:19">5:19</span> Üstelik Tanrı bir insana mal mülk
veriyor, onu yemesi, ödülünü alması, yaptığı işten mutluluk duyması için
ona güç veriyorsa, bu bir Tanrı armağanıdır.

<span id="an_5:20">5:20</span> Bu yüzden insan, geçen ömrünü pek
düşünmez. Çünkü Tanrı onun yüreğini mutlulukla meşgul eder.

<span id="an_6:1">6:1</span> Güneşin altında insana ağır gelen bir
kötülük gördüm:

<span id="an_6:2">6:2</span> Adam vardır, Tanrı kendisine mal, mülk,
saygınlık verir, yerine gelmeyecek isteği yoktur. Ama Tanrı yemesine
izin vermez; bir yabancı yer. Bu da boş ve acı bir derttir.

<span id="an_6:3">6:3</span> Bir adam yüz çocuk babası olup uzun yıllar
yaşamış, ama uzun ömrüne karşılık, zenginliğin tadını çıkaramamış, bir
mezara bile gömülmemişse, düşük çocuk ondan iyidir derim.

<span id="an_6:4">6:4</span> Çünkü düşük çocuk boş yere doğuyor,
karanlık içinde geçip gidiyor, adı karanlığa gömülüyor.

<span id="an_6:5">6:5</span> Ne güneş yüzü görüyor, ne de bir şey
tanıyor. Öbür adam iki kez biner yıl yaşasa bile mutluluk duymaz, düşük
çocuk ondan rahattır. Hepsi aynı yere gitmiyor mu?

<span id="an_6:7">6:7</span> İnsan hep boğazı için çalışır,  
Yine de doymaz.

<span id="an_6:8">6:8</span> Bilgenin akılsızdan ne üstünlüğü var?  
Yoksul başkasına nasıl davranacağını bilmekle ne yarar sağlar?

<span id="an_6:9">6:9</span> Gözün gördüğü gönlün çektiğinden iyidir.  
Bu da boş ve rüzgarı kovalamaya kalkışmaktır.

<span id="an_6:10">6:10</span> Ne varsa, adı çoktan konmuştur,  
İnsanın da ne olduğu biliniyor.  
Kimse kendinden güçlü olanla çekişemez.

<span id="an_6:11">6:11</span> Söz çoğaldıkça anlam azalır,  
Bunun kime yararı olur?

<span id="an_6:12">6:12</span> Çünkü gölge gibi gelip geçen kısa ve boş
ömründe insana neyin yararlı olduğunu kim bilebilir? Bir adama
kendisinden sonra güneşin altında neler olacağını kim söyleyebilir?

<span id="an_7:1">7:1</span> İyi ad hoş kokulu yağdan,  
Ölüm günü doğum gününden iyidir.

<span id="an_7:2">7:2</span> Yas evine gitmek, şölen evine gitmekten
iyidir.  
Çünkü her insanın sonu ölümdür,  
Yaşayan herkes bunu aklında tutmalı.

<span id="an_7:3">7:3</span> Üzüntü gülmekten iyidir,  
Çünkü yüz mahzun olunca yürek sevinir.

<span id="an_7:4">7:4</span> Bilge kişinin aklı yas evindedir,  
Akılsızın aklıysa şenlik evinde.

<span id="an_7:5">7:5</span> Bilgenin azarını işitmek,  
Akılsızın türküsünü işitmekten iyidir.

<span id="an_7:6">7:6</span> Çünkü akılsızın gülmesi,  
Kazanın altındaki çalıların çatırtısı gibidir.  
Bu da boştur.

<span id="an_7:7">7:7</span> Haksız kazanç bilgeyi delirtir,  
Rüşvet karakteri bozar.

<span id="an_7:8">7:8</span> Bir olayın sonu başlangıcından iyidir.  
Sabırlı kibirliden iyidir.

<span id="an_7:9">7:9</span> Çabuk öfkelenme,  
Çünkü öfke akılsızların bağrında barınır.

<span id="an_7:10">7:10</span> ‹‹Neden geçmiş günler bugünlerden
iyiydi?›› diye sorma,  
Çünkü bu bilgece bir soru değil.

<span id="an_7:11">7:11</span> Bilgelik miras kadar iyidir,  
Güneşi gören herkes için yararlıdır.

<span id="an_7:12">7:12</span> Bilgelik siperdir, para da siper,  
Bilginin yararı ise şudur:  
Bilgelik ona sahip olan kişinin yaşamını korur.

<span id="an_7:13">7:13</span> Tanrının yaptığını düşün:  
Onun eğrilttiğini kim doğrultabilir?

<span id="an_7:14">7:14</span> İyi günde mutlu ol,  
Ama kötü günde dikkatle düşün;  
Tanrı birini öbürü gibi yaptı ki,  
İnsan kendisinden sonra neler olacağını bilmesin.

<span id="an_7:15">7:15</span> Boş ömrümde şunları gördüm:  
Doğru insan doğruluğuna karşın ölüyor,  
Kötü insanın ise, kötülüğüne karşın ömrü uzuyor.

<span id="an_7:16">7:16</span> Ne çok doğru ol ne de çok bilge.  
Niçin kendini yok edesin?

<span id="an_7:17">7:17</span> Ne çok kötü ol ne de akılsız.  
Niçin vaktinden önce ölesin?

<span id="an_7:18">7:18</span> Birini tutman iyidir,  
Öbüründen de elini çekme.  
Çünkü Tanrıya saygı duyan ikisini de başarır.

<span id="an_7:19">7:19</span> Bilgelik, bilge kişiyi kentteki on
yöneticiden daha güçlü kılar.

<span id="an_7:20">7:20</span> Çünkü yeryüzünde hep iyilik yapan,  
Hiç günah işlemeyen doğru insan yoktur.

<span id="an_7:21">7:21</span> İnsanların söylediği her söze aldırma,  
Yoksa uşağının bile sana sövdüğünü duyabilirsin.

<span id="an_7:22">7:22</span> Çünkü sen de birçok kez  
Başkalarına sövdüğünü pekâlâ biliyorsun.

<span id="an_7:23">7:23</span> Bütün bunları bilgelikle denedim:  
‹‹Bilge olacağım›› dedim.  
Ama bu beni aşıyordu.

<span id="an_7:24">7:24</span> Bilgelik denen şey  
Uzak ve çok derindir, onu kim bulabilir?

<span id="an_7:25">7:25</span> Böylece, bilgelik ve çözüm aramaya,
incelemeye, kavramaya,  
Kötülüğün akılsızlık, akılsızlığın delilik olduğunu anlamaya kafa
yordum.

<span id="an_7:26">7:26</span> Kimi kadını ölümden acı buldum.  
O kadın ki, kendisi tuzak, yüreği kapan, elleri zincirdir.  
Tanrının hoşnut kaldığı insan ondan kaçar,  
Günah işleyense ona tutsak olur.

<span id="an_7:27">7:27</span> Vaiz diyor ki, ‹‹Şunu gördüm:  
Bir çözüm bulmak için  
Bir şeyi öbürüne eklerken

<span id="an_7:28">7:28</span> -Araştırıp hâlâ bulamazken-  
Binde bir adam buldum,  
Ama aralarında bir kadın bulamadım.

<span id="an_7:29">7:29</span> Bulduğum tek şey:  
Tanrı insanları doğru yarattı,  
Oysa onlar hâlâ karmaşık çözümler arıyorlar.››

<span id="an_8:1">8:1</span> Bilge insan gibisi var mı?  
Kim olup bitenlerin anlamını bilebilir?  
Bilgelik insanın yüzünü aydınlatır,  
Sert görünüşünü değiştirir.

<span id="an_8:2">8:2</span> Kralın buyruğuna uy, diyorum. Çünkü
Tanrının önünde ant içtin.

<span id="an_8:3">8:3</span> Kralın huzurundan ayrılmak için acele etme.
Kötülüğe bulaşma. Çünkü o dilediği her şeyi yapar.

<span id="an_8:4">8:4</span> Kralın sözünde güç vardır. Kim ona, ‹‹Ne
yapıyorsun?›› diyebilir?

<span id="an_8:5">8:5</span> Onun buyruğuna uyan zarar görmez.  
Bilge kişi bunun zamanını ve yolunu bilir.

<span id="an_8:6">8:6</span> Çünkü her işin bir zamanı ve yolu vardır.  
İnsanın derdi kendine yeter.

<span id="an_8:7">8:7</span> Kimse geleceği bilmez,  
Kim kime geleceği bildirebilir?

<span id="an_8:8">8:8</span> Rüzgarı tutup ona egemen olmaya kimsenin
gücü yetmediği gibi,  
Ölüm gününe egemen olmaya da kimsenin gücü yetmez.  
Savaştan kaçış olmadığı gibi, kötülük de sahibini kurtaramaz.

<span id="an_8:9">8:9</span> Bütün bunları gördüm ve güneşin altında
yapılan her iş üzerinde kafa yordum. Gün gelir, insanın insana
egemenliği kendine zarar verir.

<span id="an_8:10">8:10</span> Bir de kötülerin gömüldüğünü gördüm.
Kutsal yere girip çıkar, kötülük yaptıkları kentte övülürlerdi. Bu da
boş.

<span id="an_8:11">8:11</span> Suçlu çabuk yargılanmazsa, insanlar
kötülük etmek için cesaret bulur.

<span id="an_8:12">8:12</span> Günahlı yüz kez kötülük edip uzun yaşasa
bile, Tanrıdan korkanların, Onun önünde saygıyla duranların iyilik
göreceğini biliyorum.

<span id="an_8:13">8:13</span> Oysa kötü, Tanrıdan korkmadığı için
iyilik görmeyecek, gölge gibi olan ömrü uzamayacaktır.

<span id="an_8:14">8:14</span> Yeryüzünde boş bir şey daha var:
Kötülerin hak ettiği doğruların, doğruların hak ettiğiyse kötülerin
başına geliyor. Bu da boş, diyorum.

<span id="an_8:15">8:15</span> Mutluluğu övgüye değer buldum. Çünkü
güneşin altında insan için yiyip içmekten, mutlu olmaktan daha iyi bir
şey yoktur. Çünkü Tanrının güneşin altında kendisine verdiği ömür
boyunca çektiği zahmetten insana kalacak olan budur.

<span id="an_8:16">8:16</span> Bilgeliği ve dünyada çekilen zahmeti
anlamak için kafamı yorunca -öyleleri var ki, gece gündüz gözüne uyku
girmez-

<span id="an_8:17">8:17</span> Tanrı'nın yaptığı her şeyi gördüm. İnsan
güneşin altında olup bitenleri keşfedemez. Arayıp bulmak için ne kadar
çaba harcarsa harcasın, yine de anlamını bulamaz. Bilge kişi anladığını
söylese bile gerçekten kavrayamaz.

<span id="an_9:1">9:1</span> Böylece bütün bunları düşünüp taşındım ve
şu sonuca vardım: Doğrular, bilgeler ve yaptıkları her şey Tanrının
elindedir. Onları sevginin mi, nefretin mi beklediğini kimse bilmez.

<span id="an_9:2">9:2</span> Herkesin başına aynı şey geliyor. Doğrunun,
iyinin, kötünün, temizin, kirlinin, kurban sunanla sunmayanın başına
gelen şey aynı. İyi insana ne oluyorsa, günahlıya da oluyor;  
Ant içene ne oluyorsa, ant içmekten korkana da aynısı oluyor.

<span id="an_9:3">9:3</span> Güneşin altında yapılan işlerin tümünün
kötü yanı şu ki, herkesin başına aynı şey geliyor. Üstelik insanların
içi kötülük doludur, yaşadıkları sürece içlerinde delilik vardır.
Ardından ölüp gidiyorlar.

<span id="an_9:4">9:4</span> Yaşayanlar arasındaki herkes için umut
vardır. Evet, sağ köpek ölü aslandan iyidir!

<span id="an_9:5">9:5</span> Çünkü yaşayanlar öleceğini biliyor,  
Ama ölüler hiçbir şey bilmiyor.  
Onlar için artık ödül yoktur,  
Anıları bile unutulmuştur.

<span id="an_9:6">9:6</span> Sevgileri, nefretleri,  
Kıskançlıkları çoktan bitmiştir.  
Güneşin altında yapılanlardan  
Bir daha payları olmayacaktır.

<span id="an_9:7">9:7</span> Git, sevinçle ekmeğini ye, neşeyle şarabını
iç. Çünkü yaptıkların baştan beri Tanrının hoşuna gitti.

<span id="an_9:8">9:8</span> Giysilerin hep ak olsun. Başından
zeytinyağı eksilmesin.

<span id="an_9:9">9:9</span> Güneşin altında Tanrının sana verdiği boş
ömrün bütün günlerini, bütün anlamsız günlerini sevdiğin karınla güzel
güzel yaşayarak geçir. Çünkü hayattan ve güneşin altında harcadığın
emekten payına düşecek olan budur.

<span id="an_9:10">9:10</span> Çalışmak için eline ne geçerse, var
gücünle çalış. Çünkü gitmekte olduğun ölüler diyarında iş, tasarı, bilgi
ve bilgelik yoktur.

<span id="an_9:11">9:11</span> Güneşin altında bir şey daha gördüm:  
Yarışı hızlı koşanlar,  
Savaşı yiğitler,  
Ekmeği bilgeler,  
Serveti akıllılar,  
Beğeniyi bilgililer kazanmaz.  
Ama zaman ve şans hepsinin önüne çıkar.

<span id="an_9:12">9:12</span> Dahası insan kendi vaktini bilmez:  
Balığın acımasız ağa, kuşun kapana düştüğü gibi,  
İnsanlar da üzerlerine ansızın çöken kötü zamana yakalanırlar.

<span id="an_9:13">9:13</span> Güneşin altında bilgelik olarak şunu da
gördüm, beni çok etkiledi:

<span id="an_9:14">9:14</span> Çok az insanın yaşadığı küçük bir kent
vardı. Güçlü bir kral saldırıp onu kuşattı. Karşısına büyük rampalar
kurdu.

<span id="an_9:15">9:15</span> Kentte yoksul ama bilge bir adam vardı.
Bilgeliğiyle kenti kurtardı. Ne var ki, kimse bu yoksul adamı anmadı.

<span id="an_9:16">9:16</span> Bunun üzerine, ‹‹Bilgelik güçten iyidir››
dedim, ‹‹Ne yazık ki, yoksul insanın bilgeliği küçümseniyor,
söyledikleri dikkate alınmıyor.››

<span id="an_9:17">9:17</span> Bilgenin sessizce söylediği sözler,  
Akılsızlar arasındaki önderin bağırışından iyidir.

<span id="an_9:18">9:18</span> Bilgelik silahtan iyidir,  
Ama bir deli çıkar, her şeyi berbat eder.

<span id="an_10:1">10:1</span> Ölü sinekler attarın ıtırını kokutur.  
Biraz aptallık da bilgeliği ve saygınlığı bastırır.

<span id="an_10:2">10:2</span> Bilgenin yüreği hep doğruya
eğilimlidir,  
Akılsızın ise, hep yanlışa.

<span id="an_10:3">10:3</span> Yolda yürürken bile akılsızın aklı
kıttır,  
Akılsız olduğunu herkese gösterir.

<span id="an_10:4">10:4</span> Yöneticinin öfkesi sana karşı
alevlenirse,  
Yerinden ayrılma;  
Çünkü serinkanlılık büyük yanlışları bastırır.

<span id="an_10:5">10:5</span> Güneşin altında gördüğüm bir haksızlık
var,  
Yöneticiden kaynaklanan bir yanlışı andırıyor:

<span id="an_10:6">10:6</span> Zenginler düşük makamlarda otururken,  
Aptallar yüksek makamlara atanıyor.

<span id="an_10:7">10:7</span> Köleleri at sırtında,  
Önderleri yerde köleler gibi yürürken gördüm.

<span id="an_10:8">10:8</span> Çukur kazan içine kendi düşer,  
Duvarda gedik açanı yılan sokar.

<span id="an_10:9">10:9</span> Taş çıkaran taştan incinir,  
Odun yaran tehlikeye girer.

<span id="an_10:10">10:10</span> Balta körse, ağzı bilenmemişse,  
Daha çok güç gerektirir;  
Ama bilgelik başarı doğurur.

<span id="an_10:11">10:11</span> Yılan büyü yapılmadan önce sokarsa,  
Büyücünün yararı olmaz.

<span id="an_10:12">10:12</span> Bilgenin ağzından çıkan sözler
benimsenir,  
Oysa akılsız kendi ağzıyla yıkımına yol açar.

<span id="an_10:13">10:13</span> Sözünün başı aptallık,  
Sonu zırdeliliktir.

<span id="an_10:14">10:14</span> Akılsız konuştukça konuşur. Kimse ne
olacağını bilmez.  
Kim ona kendisinden sonra ne olacağını bildirebilir?

<span id="an_10:15">10:15</span> Akılsızın emeği kendini öylesine
yıpratır ki,  
Kente bile nasıl gideceğini bilemez.

<span id="an_10:16">10:16</span> Kralın bir çocuksafç,  
Önderlerin sabah şölen veriyorsa, vay sana, ey ülke!

<span id="an_10:17">10:17</span> Kralın soyluysa,  
Önderlerin sarhoşluk için değil  
Güçlenmek için vaktinde yemek yiyorsa, ne mutlu sana, ey ülke!

<span id="an_10:18">10:18</span> Tembellikten dam çöker,  
Miskinlikten çatı akar.

<span id="an_10:19">10:19</span> Şölen eğlenmek için yapılır,  
Şarap yaşama sevinç katar,  
Paraysa her ihtiyacı karşılar.

<span id="an_10:20">10:20</span> İçinden bile krala sövme,  
Yatak odanda zengine lanet etme,  
Çünkü gökte uçan kuşlar haber taşır,  
Kanatlı varlıklar söylediğini aktarır.

<span id="an_11:1">11:1</span> Ekmeğini suya at,  
Çünkü günler sonra onu bulursun. alıp paranı ticarete yatırarak geçimini
sağla›› ya da ‹‹İhtiyacı olanlara ver›› anlamına gelir.

<span id="an_11:2">11:2</span> Yedi, hatta sekiz kişiye pay ver,  
Çünkü ülkenin başına ne felaket geleceğini bilemezsin.

<span id="an_11:3">11:3</span> Bulutlar su yüklüyse,  
Yeryüzüne döker yağmurlarını.  
Ağaç ister güneye ister kuzeye devrilsin,  
Devrildiği yerde kalır.

<span id="an_11:4">11:4</span> Rüzgarı gözeten ekmez,  
Bulutlara bakan biçmez.

<span id="an_11:5">11:5</span> Ana rahmindeki çocuğun nasıl ruh ve beden
aldığını bilmediğin gibi,  
Her şeyi yaratan Tanrının yaptıklarını da bilemezsin.

<span id="an_11:6">11:6</span> Tohumunu sabah ek,  
Akşam da elin boş durmasın.  
Çünkü bu mu iyi, şu mu,  
Yoksa ikisi de aynı sonucu mu verecek, bilemezsin.

<span id="an_11:7">11:7</span> Işık tatlıdır,  
Güneşi görmek güzeldir.

<span id="an_11:8">11:8</span> Evet, insan uzun yıllar yaşarsa,  
Sevinçle yaşasın.  
Ama karanlık günleri unutmasın,  
Çünkü onlar da az değil.  
Gelecek her şey boştur.

<span id="an_11:9">11:9</span> Ey delikanlı, gençliğinle sevin,  
Bırak gençlik günlerinde yüreğin sevinç duysun.  
Gönlünün isteklerini, gözünün gördüklerini izle,  
Ama bil ki, bütün bunlar için Tanrı seni yargılayacaktır.

<span id="an_11:10">11:10</span> Öyleyse at tasayı yüreğinden,  
Uzaklaştır derdi bedeninden.  
Çünkü gençlik de dinçlik de boştur.

<span id="an_12:1">12:1</span> Bu yüzden zor günler gelmeden,  
‹‹Zevk almıyorum›› diyeceğin yıllar yaklaşmadan,  
Güneş, ışık, ay ve yıldızlar kararmadan  
Ve yağmurdan sonra bulutlar geri dönmeden,  
Gençlik günlerinde seni yaratanı anımsa.

<span id="an_12:3">12:3</span> O gün, evi bekleyenler titreyecek,  
Güçlüler eğilecek,  
Öğütücüler azaldığı için duracak,  
Pencereden bakanlar kararacak.

<span id="an_12:4">12:4</span> Değirmen sesi yavaşlayınca,  
Sokağa açılan çift kapı kapanacak,  
İnsanlar kuş sesiyle uyanacak,  
Ama şarkıların sesini duyamayacaklar.

<span id="an_12:5">12:5</span> Dahası yüksek yerden,  
Sokaktaki tehlikelerden korkacaklar;  
Badem ağacı çiçek açacak,  
Çekirge ağırlaşacak,  
Tutku zayıflayacak.  
Çünkü insan sonsuzluk evine gidecek,  
Yas tutanlar sokakta dolaşacak. kuş gibi yükselecek››.

<span id="an_12:6">12:6</span> Gümüş tel kopmadan,  
Altın tas kırılmadan,  
Testi çeşmede parçalanmadan,  
Kuyu makarası kırılmadan,

<span id="an_12:7">12:7</span> Toprak geldiği yere dönmeden,  
Ruh onu veren Tanrıya dönmeden,  
Seni yaratanı anımsa.

<span id="an_12:8">12:8</span> ‹‹Her şey boş›› diyor Vaiz, ‹‹Bomboş!››

<span id="an_12:9">12:9</span> Vaiz yalnız bilge değildi, bildiklerini
halka da öğretiyordu. Hesap etti, araştırdı ve birçok özdeyişi düzene
soktu.

<span id="an_12:10">12:10</span> Güzel sözler bulmaya çalıştı.
Yazdıkları gerçek ve doğrudur.

<span id="an_12:11">12:11</span> Bilgelerin sözleri üvendire gibidir,
derledikleri özdeyişlerse, iyi çakılan çivi gibi; bir tek Çoban
tarafından verilmişler.

<span id="an_12:12">12:12</span> Bunların dışındakilerden sakın,
evladım. Çok kitap yazmanın sonu yoktur, fazla araştırma da bedeni
yıpratır.

<span id="an_12:13">12:13</span> Her şey duyuldu, sonuç şu:  
Tanrıya saygı göster, buyruklarını yerine getir,  
Çünkü her insanın görevi budur.

<span id="an_12:14">12:14</span> Tanrı her işi, her gizli şeyi
yargılayacaktır,  
İster iyi ister kötü olsun.

------------------------------------------------------------------------

[Next: Song of Solomon](sol)
