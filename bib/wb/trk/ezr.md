[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ch2)  [Next](neh) 

------------------------------------------------------------------------

### Turkish Bible: Ezra

<span id="an_1:1">1:1</span> Pers Kralı Koreşin krallığının birinci
yılında RAB, Yeremya aracılığıyla bildirdiği sözünü yerine getirmek
amacıyla, Pers Kralı Koreşi harekete geçirdi. Koreş yönetimi altındaki
bütün halklara şu yazılı bildiriyi duyurdu:

<span id="an_1:2">1:2</span> ‹‹Pers Kralı Koreş şöyle diyor: ‹Göklerin
Tanrısı RAB yeryüzünün bütün krallıklarını bana verdi. Beni Yahudadaki
Yeruşalim Kentinde kendisi için bir tapınak yapmakla görevlendirdi.

<span id="an_1:3">1:3</span> Aranızda Onun halkından kim varsa Tanrısı
onunla olsun. Yahudadaki Yeruşalim Kentine gidip İsrailin Tanrısı
RABbin, Yeruşalimdeki Tanrının Tapınağını yeniden yapsınlar.

<span id="an_1:4">1:4</span> Krallığımda yaşayan yerliler, sürgün
oldukları yerlerde sağ kalmış olanlara altın, gümüş, mal ve hayvanlar
sağlamakla birlikte Yeruşalimdeki Tanrının Tapınağına gönülden sunular
sunsun.› ››

<span id="an_1:5">1:5</span> Böylece Yahuda ve Benyamin oymaklarının boy
başları, kâhinler, Levililer ve ruhları Tanrı tarafından harekete
geçirilen herkes, RABbin Yeruşalimdeki Tapınağını yeniden yapmak için
gidiş hazırlıklarına girişti.

<span id="an_1:6">1:6</span> Komşuları gönülden verdikleri armağanların
yanısıra, altın, gümüş kaplar, mal, hayvan ve değerli armağanlarla
onları desteklediler.

<span id="an_1:7">1:7</span> Pers Kralı Koreş de Nebukadnessarın
Yeruşalimdeki RABbin Tapınağından alıp kendi ilahının tapınağına koymuş
olduğu kapları çıkardı. Bunları hazine görevlisi Mitredata getirterek
sayımını yaptırdı ve Yahuda önderi Şeşbassara verdi.

<span id="an_1:9">1:9</span> Sayım sonucu şuydu:

<span id="an_1:10">1:10</span> 30 altın tas

<span id="an_1:11">1:11</span> Altın ve gümüş eşyaların toplamı 5 400
parçaydı. Sürgünler Babil'den Yeruşalim'e dönerken Şeşbassar bunların
hepsini birlikte getirdi.

<span id="an_2:1">2:1</span> Babil Kralı Nebukadnessarın Babile sürgün
ettiği insanlar yaşadıkları ilden Yeruşalim ve Yahudadaki kendi
kentlerine döndü.

<span id="an_2:2">2:2</span> Bunlar Zerubbabil, Yeşu, Nehemya, Seraya,
Reelaya, Mordekay, Bilşan, Mispar, Bigvay, Rehum ve Baananın
önderliğinde geldiler. Sürgünden dönen İsraillilerin sayıları şöyleydi:

<span id="an_2:3">2:3</span> Paroşoğulları: 2172

<span id="an_2:4">2:4</span> Şefatyaoğulları: 372

<span id="an_2:5">2:5</span> Arahoğulları: 775

<span id="an_2:6">2:6</span> Yeşu ve Yoav soyundan Pahat-Moavoğulları:
2812

<span id="an_2:7">2:7</span> Elamoğulları: 1254

<span id="an_2:8">2:8</span> Zattuoğulları: 945

<span id="an_2:9">2:9</span> Zakkayoğulları: 760

<span id="an_2:10">2:10</span> Banioğulları: 642

<span id="an_2:11">2:11</span> Bevayoğulları: 623

<span id="an_2:12">2:12</span> Azgatoğulları: 1222

<span id="an_2:13">2:13</span> Adonikamoğulları: 666

<span id="an_2:14">2:14</span> Bigvayoğulları: 2056

<span id="an_2:15">2:15</span> Adinoğulları: 454

<span id="an_2:16">2:16</span> Hizkiya soyundan Ateroğulları: 98

<span id="an_2:17">2:17</span> Besayoğulları: 323

<span id="an_2:18">2:18</span> Yoraoğulları: 112

<span id="an_2:19">2:19</span> Haşumoğulları: 223

<span id="an_2:20">2:20</span> Gibbaroğulları: 95

<span id="an_2:21">2:21</span> Beytlehemliler: 123

<span id="an_2:22">2:22</span> Netofalılar: 56

<span id="an_2:23">2:23</span> Anatotlular: 128

<span id="an_2:24">2:24</span> Azmavetliler: 42

<span id="an_2:25">2:25</span> Kiryat-Yearimliler, Kefiralılar ve
Beerotlular: 743

<span id="an_2:26">2:26</span> Ramalılar ve Gevalılar: 621

<span id="an_2:27">2:27</span> Mikmaslılar: 122

<span id="an_2:28">2:28</span> Beytel ve Ay kentlerinden olanlar: 223

<span id="an_2:29">2:29</span> Nevolular: 52

<span id="an_2:30">2:30</span> Magbişliler: 156

<span id="an_2:31">2:31</span> Öbür Elam Kentinden olanlar: 1254

<span id="an_2:32">2:32</span> Harimliler: 320

<span id="an_2:33">2:33</span> Lod, Hadit ve Ono kentlerinden olanlar:
725

<span id="an_2:34">2:34</span> Erihalılar: 345

<span id="an_2:35">2:35</span> Senaalılar: 3630.

<span id="an_2:36">2:36</span> Kâhinler: Yeşu soyundan Yedayaoğulları:
973

<span id="an_2:37">2:37</span> İmmeroğulları: 1052

<span id="an_2:38">2:38</span> Paşhuroğulları: 1247

<span id="an_2:39">2:39</span> Harimoğulları: 1017.

<span id="an_2:40">2:40</span> Levililer: Hodavya soyundan Yeşu ve
Kadmieloğulları: 74.

<span id="an_2:41">2:41</span> Ezgiciler: Asafoğulları: 128.

<span id="an_2:42">2:42</span> Tapınak kapı nöbetçileri: Şallumoğulları,
Ateroğulları, Talmonoğulları, Akkuvoğulları, Hatitaoğulları,
Şovayoğulları, toplam 139.

<span id="an_2:43">2:43</span> Tapınak görevlileri: Sihaoğulları,
Hasufaoğulları, Tabbaotoğulları,

<span id="an_2:44">2:44</span> Kerosoğulları, Siahaoğulları,
Padonoğulları,

<span id="an_2:45">2:45</span> Levanaoğulları, Hagavaoğulları,
Akkuvoğulları,

<span id="an_2:46">2:46</span> Hagavoğulları, Şalmayoğulları,
Hananoğulları,

<span id="an_2:47">2:47</span> Giddeloğulları, Gaharoğulları,
Reayaoğulları,

<span id="an_2:48">2:48</span> Resinoğulları, Nekodaoğulları,
Gazzamoğulları,

<span id="an_2:49">2:49</span> Uzzaoğulları, Paseahoğulları,
Besayoğulları,

<span id="an_2:50">2:50</span> Asnaoğulları, Meunimoğulları,
Nefusimoğulları,

<span id="an_2:51">2:51</span> Bakbukoğulları, Hakufaoğulları,
Harhuroğulları,

<span id="an_2:52">2:52</span> Baslutoğulları, Mehidaoğulları,
Harşaoğulları,

<span id="an_2:53">2:53</span> Barkosoğulları, Siseraoğulları,
Temahoğulları,

<span id="an_2:54">2:54</span> Nesiahoğulları, Hatifaoğulları.

<span id="an_2:55">2:55</span> Süleymanın kullarının soyu:
Sotayoğulları, Hassoferetoğulları, Perudaoğulları,

<span id="an_2:56">2:56</span> Yalaoğulları, Darkonoğulları,
Giddeloğulları,

<span id="an_2:57">2:57</span> Şefatyaoğulları, Hattiloğulları,
Pokeret-Hassevayimoğulları, Amioğulları.

<span id="an_2:58">2:58</span> Tapınak görevlileriyle Süleymanın
kullarının soyundan olanlar: 392.

<span id="an_2:59">2:59</span> Tel-Melah, Tel-Harşa, Keruv, Addan ve
İmmerden dönen, ancak hangi aileden olduklarını ve soylarının İsrailden
geldiğini kanıtlayamayanlar şunlardır:

<span id="an_2:60">2:60</span> Delayaoğulları, Toviyaoğulları,
Nekodaoğulları: 652.

<span id="an_2:61">2:61</span> Kâhinlerin soyundan: Hovayaoğulları,
Hakkosoğulları ve Gilatlı Barzillayın kızlarından biriyle evlenip
kayınbabasının adını alan Barzillayın oğulları.

<span id="an_2:62">2:62</span> Bunlar soy kütüklerini aradılar. Ama
yazılı bir kayıt bulamayınca, kâhinlik görevi ellerinden alındı.

<span id="an_2:63">2:63</span> Vali, Urim ile Tummimi kullanan bir kâhin
çıkıncaya dek en kutsal yiyeceklerden yememelerini buyurdu.

<span id="an_2:64">2:64</span> Bütün halk toplam 42 360 kişiydi.

<span id="an_2:65">2:65</span> Ayrıca 7 337 erkek ve kadın köle, kadınlı
erkekli 200 ezgici, 736 at, 245 katır, 435 deve, 6 720 eşek vardı.

<span id="an_2:68">2:68</span> Bazı aile başları Yeruşalimdeki RAB
Tanrının Tapınağına varınca, tapınağın bulunduğu yerde yeniden kurulması
için gönülden armağanlar verdiler.

<span id="an_2:69">2:69</span> Her biri gücü oranında hazineye bu iş
için toplam 61 000 darik altın, 5 000 mina gümüş, 100 kâhin mintanı
bağışladı.

<span id="an_2:70">2:70</span> Kâhinler, Levililer, halktan bazı kişiler
-ezgiciler, tapınak görevlileri ve kapı nöbetçileri- kendi kentlerine
yerleştiler. Böylece bütün İsrailliler kentlerinde yaşamaya başladılar.

<span id="an_3:1">3:1</span> İsrailliler kendi kentlerine yerleştikten
sonra, yedinci ay Yeruşalimde tek vücut halinde toplandılar.

<span id="an_3:2">3:2</span> Yosadak oğlu Yeşu ve kâhin olan kardeşleri,
Şealtiel oğlu Zerubbabille kardeşleri İsrailin Tanrısının sunağını
yeniden kurdular. Amaçları, Tanrı adamı Musanın yasası uyarınca, sunağın
üzerinde yakmalık sunular sunmaktı.

<span id="an_3:3">3:3</span> Çevrelerinde yaşayan halklardan
korkmalarına karşın, sunağı eski temeli üzerine yeniden kurdular.
Üzerinde RABbe sabah, akşam öngörülen yakmalık sunuları sundular.

<span id="an_3:4">3:4</span> Sonra yazılanlara uygun biçimde Çardak
Bayramını kutladılar. Kural uyarınca, her gün için belirlenen sayıya
göre, yakmalık sunuları sundular.

<span id="an_3:5">3:5</span> Bundan sonra da günlük yakmalık sunuyu,
Yeni Ay sunularını, RABbin belirlediği bütün kutsal bayramların
sunularını ve RABbe gönülden verilen sunuları sundular.

<span id="an_3:6">3:6</span> RABbin Tapınağının temeli henüz atılmadığı
halde, yedinci ayın birinci günü RABbe yakmalık sunular sunmaya
başladılar.

<span id="an_3:7">3:7</span> İsrailliler taşçılarla marangozlara para
ödediler. Ayrıca sedir tomruklarını Lübnandan denize indirerek Yafaya
getirmeleri için Saydalılara ve Surlulara yiyecek, içecek, zeytinyağı
sağladılar. Bütün bunlara Pers Kralı Koreş izin vermişti.

<span id="an_3:8">3:8</span> Tanrının Yeruşalimdeki Tapınağına vardıktan
sonra, ikinci yılın ikinci ayında Şealtiel oğlu Zerubbabil, Yosadak oğlu
Yeşu ve bütün öteki kardeşleri, kâhinler, Levililer ve sürgünden
Yeruşalime dönenlerin tümü işe başladılar. RABbin Tapınağının yapımını
denetlemek için yirmi ve daha yukarı yaştaki Levilileri
görevlendirdiler.

<span id="an_3:9">3:9</span> Levililerden Yeşu, oğulları ve kardeşleri,
Yahuda soyundan Kadmiel ile oğulları, Henadatın oğullarıyla torunları
Tanrının Tapınağının yapımında çalışanları denetleme işini hep birlikte
yüklendiler.

<span id="an_3:10">3:10</span> Yapıcılar RABbin Tapınağının temelini
atınca, İsrail Kralı Davutun kuralı uyarınca kâhinler RABbi övmek için
tören giysilerini giymiş olarak ellerinde borazanlarla, Levili
Asafoğulları da zillerle yerlerini aldılar.

<span id="an_3:11">3:11</span> RABbe övgüler, şükranlar sunarak ezgi
okudular: ‹‹RAB iyidir; İsraile sevgisi sonsuzdur.›› RABbin Tapınağının
temeli atıldığı için herkes yüksek sesle RABbi övmeye başladı.

<span id="an_3:12">3:12</span> Eski tapınağı görmüş birçok yaşlı kâhin,
Levili ve boy başı tapınağın temelinin atıldığını görünce hıçkıra
hıçkıra ağladılar. Birçokları da sevinç çığlıkları attı.

<span id="an_3:13">3:13</span> Sevinç çığlıkları ağlama sesinden ayırt
edilemiyordu. Çünkü halk avaz avaz bağırıyordu. Ses uzak yerlerden bile
duyuluyordu.

<span id="an_4:1">4:1</span> Yahudalılarla Benyaminlilerin düşmanları,
sürgünden dönenlerin İsrailin Tanrısı RAB için bir tapınak yaptığını
duyunca,

<span id="an_4:2">4:2</span> Zerubbabilin ve boy başlarının yanına
vardılar. ‹‹Tapınağı sizinle birlikte kuralım›› dediler, ‹‹Çünkü biz de,
sizin gibi Tanrınıza tapıyoruz; bizi buraya getiren Asur Kralı
Esarhaddonun döneminden bu yana sizin Tanrınıza kurban sunuyoruz.››

<span id="an_4:3">4:3</span> Ne var ki Zerubbabil, Yeşu ve İsrailin
öteki boy başları, ‹‹Tanrımıza bir tapınak kurmak size düşmez›› diye
karşılık verdiler, ‹‹Pers Kralı Koreşin buyruğu uyarınca, İsrailin
Tanrısı RAB için tapınağı yalnız biz kuracağız.››

<span id="an_4:4">4:4</span> Bunun üzerine çevre halkı Yahudalıları
tapınağın yapımından caydırmak için korkutmaya, cesaretlerini kırmaya
girişti.

<span id="an_4:5">4:5</span> Tasarılarına engel olmak için Pers Kralı
Koreşin döneminden Pers Kralı Dariusun krallığına dek rüşvetle
danışmanlar tuttular.

<span id="an_4:6">4:6</span> Ahaşveroşunfç krallığının başlangıcında,
Yahudalıların düşmanları Yahuda ve Yeruşalimde yaşayanları suçlayan bir
belge düzenlediler.

<span id="an_4:7">4:7</span> Pers Kralı Artahşastanın krallığı
döneminde, Bişlam, Mitredat, Taveel ve öbür çalışma arkadaşları
Artahşastaya bir mektup yazdılar. Mektup Aramice yazılıp çevrildi.
yazılmıştır.

<span id="an_4:8">4:8</span> Vali Rehum ile Yazman Şimşay Kral
Artahşastaya Yeruşalimi suçlayan bir mektup yazdılar. Mektup şöyleydi:

<span id="an_4:9">4:9</span> ‹‹Vali Rehum, Yazman Şimşay ve öbür çalışma
arkadaşları, yargıçlar, yöneticiler, görevliler, Persler, Erekliler,
Babilliler, Elam topraklarından gelen Sus halkı,

<span id="an_4:10">4:10</span> büyük ve onurlu Asurbanipalın sürüp
Samiriye Kentiyle Fıratın batı yakasındaki bölgeye yerleştirdiği öbür
halklarından.››

<span id="an_4:11">4:11</span> İşte Kral Artahşastaya gönderilen
mektubun örneği: ‹‹Kral Artahşastaya, ‹‹Fıratın batı yakasındaki bölgede
yaşayan kullarından:

<span id="an_4:12">4:12</span> ‹‹Yönetimindeki öbür bölgelerden çıkıp
bize gelen Yahudiler Yeruşalime yerleşerek o asi ve kötü kenti yeniden
kurmaya başladılar. Bunu bilgine sunuyoruz. Temelini pekiştiriyor,
surlarını tamamlıyorlar.

<span id="an_4:13">4:13</span> Ey kral, bilmelisin ki, bu kent yeniden
kurulur, surları tamamlanırsa, Yahudiler yine vergi ödemeyecek;
krallığının geliri de azalacak.

<span id="an_4:14">4:14</span> Biz sarayının ekmeğini yedik. Sana zarar
gelmesine izin veremeyiz. Bunun için, haberin olsun diye bu mektubu
gönderiyoruz.

<span id="an_4:15">4:15</span> Atalarının belgeleri araştırılsın.
Kayıtlarda bu kentin asi, krallara, valilere zarar veren bir kent
olduğunu göreceksin. Bu kent öteden beri başkaldıran bir kenttir. Yerle
bir edilmesinin nedeni de budur.

<span id="an_4:16">4:16</span> Bu yüzden, ey kral, sana bildiriyoruz: Bu
kent yeniden kurulur, surları tamamlanırsa, Fıratın batı yakasındaki
bölgede hiçbir payın kalmayacak.›› yedik.››

<span id="an_4:17">4:17</span> Kral şu yanıtı gönderdi: ‹‹Samiriyede ve
Fıratın batı yakasındaki öbür yerlerde yaşayan Vali Rehuma, Yazman
Şimşaya ve öbür çalışma arkadaşlarına selamlar.

<span id="an_4:18">4:18</span> ‹‹Bize gönderdiğiniz mektup çevrilip bana
okundu.

<span id="an_4:19">4:19</span> Buyruğum üzerine araştırma yapıldı. Bu
kentin öteden beri krallara başkaldırdığı, isyan ettiği, ayaklandığı
saptandı.

<span id="an_4:20">4:20</span> Yeruşalimi güçlü krallar yönetti. Fıratın
batı yakasındaki bütün bölgede egemenlik sürdüler. Oradaki halktan vergi
topladılar.

<span id="an_4:21">4:21</span> Şimdi işi durdurmaları için bu adamlara
bir buyruk çıkarın. Öyle ki, ben buyruk vermedikçe kent yeniden
kurulmasın.

<span id="an_4:22">4:22</span> Bu konuya özen gösterin; krallığıma daha
fazla zarar gelmesin.››

<span id="an_4:23">4:23</span> Kral Artahşastanın mektubunun örneği
kendilerine okunur okunmaz, Rehum, Yazman Şimşay ve öbür çalışma
arkadaşları hemen Yeruşalime Yahudilerin yanına gittiler ve zorla onları
durdurdular.

<span id="an_4:24">4:24</span> Böylece Tanrı'nın Yeruşalim'deki
Tapınağı'nın yapımı, Pers Kralı Darius'un krallığının ikinci yılına dek
askıda kaldı.

<span id="an_5:1">5:1</span> O sırada Peygamber Hagay ile İddo oğlu
Peygamber Zekeriya, Yahuda ve Yeruşalimdeki Yahudilere İsrail Tanrısının
adıyla peygamberlikte bulundular.

<span id="an_5:2">5:2</span> Bunun üzerine Şealtiel oğlu Zerubbabil ile
Yosadak oğlu Yeşu Tanrının Yeruşalimdeki Tapınağını yeniden kurmaya
giriştiler. Tanrının peygamberleri de onlarla birlikteydi ve onlara
yardım ediyordu.

<span id="an_5:3">5:3</span> Fıratın batı yakasındaki bölgenin valisi
Tattenay, Şetar-Bozenay ve çalışma arkadaşları onlara gidip, ‹‹Bu
tapınağı yeniden kurmak ve yapımını tamamlamak için size kim yetki
verdi?›› diye sordular.

<span id="an_5:4">5:4</span> Yapıyı kuranların adlarını da sordular.

<span id="an_5:5">5:5</span> Ama Tanrıları Yahudi ileri gelenlerini
koruyordu. Bu yüzden, Dariusa bir haber gönderilip ondan yazılı bir
yanıt alınıncaya dek Yahudiler durdurulmadı.

<span id="an_5:6">5:6</span> Fıratın batı yakasındaki bölgenin valisi
Tattenay, Şetar-Bozenay, çalışma arkadaşları ve oradaki görevlilerin
Kral Dariusa gönderdikleri mektubun örneği aşağıdadır.

<span id="an_5:7">5:7</span> Gönderdikleri belge şöyleydi: ‹‹Kral
Dariusa candan selamlar.

<span id="an_5:8">5:8</span> Yahuda İline, yüce Tanrının Tapınağına
gittiğimizi krala bildiririz. Tapınağı büyük taşlarla kuruyor,
duvarlarına kirişler yerleştiriyorlar. Tapınağın yapımında canla başla
çalışılıyor ve yapım işi başarıyla ilerliyor.

<span id="an_5:9">5:9</span> ‹‹Halkın ileri gelenlerine, ‹Bu tapınağı
yeniden kurmak ve yapımını tamamlamak için size kim yetki verdi?› diye
sorduk.

<span id="an_5:10">5:10</span> Bilgine sunmak üzere önderlerinin kim
olduklarını sana yazabilmek için adlarını da sorduk.

<span id="an_5:11">5:11</span> ‹‹İşte bize verdikleri yanıt: ‹‹ ‹Biz
yerin ve göğün Tanrısının kullarıyız. Uzun yıllar önce İsrailin büyük
bir kralının kurup yapımını tamamladığı tapınağı yeniden kuruyoruz.

<span id="an_5:12">5:12</span> Ama atalarımız Göklerin Tanrısını
öfkelendirdi. Bu yüzden Tanrı onları Babil Kralı Kildani Nebukadnessarın
eline teslim etti. Nebukadnessar tapınağı yıktı, halkı da Babile sürdü.

<span id="an_5:13">5:13</span> Ama Babil Kralı Koreş, krallığının
birinci yılında Tanrının Tapınağının yeniden yapılması için buyruk
verdi.

<span id="an_5:14">5:14</span> Ayrıca Nebukadnessarın Tanrının
Yeruşalimdeki Tapınağından çıkarıp Babildeki tapınağa götürdüğü altın ve
gümüş kapları da oradan çıkararak vali atadığı Şeşbassar adlı kişiye
verdi.

<span id="an_5:15">5:15</span> Koreş ona, Bu kapları al, gidip
Yeruşalimdeki tapınağa yerleştir dedi, Tanrının Tapınağını eski yerinde
yeniden kur.

<span id="an_5:16">5:16</span> Böylece Şeşbassar gelip Tanrının
Yeruşalimdeki Tapınağının temelini attı. O günden bu yana yapım işleri
sürmekte, ama daha bitmedi.›

<span id="an_5:17">5:17</span> ‹‹Kral uygun görüyorsa, Babil
Sarayı'ndaki arşivde bir araştırma yapılsın. Tanrı'nın Yeruşalim'deki
Tapınağı'nın yeniden kurulması için Kral Koreş'in bir buyruk verip
vermediği saptansın. Sonra kral bu konuya ilişkin kararını bize
bildirsin.››

<span id="an_6:1">6:1</span> Kral Dariusun buyruğu uyarınca, Babilde
kayıtların saklandığı odada araştırma yapıldı.

<span id="an_6:2">6:2</span> Medya İlindeki Ahmeta Kalesinde bir tomar
bulundu. Tomarın içinde şunlar yazılıydı:

<span id="an_6:3">6:3</span> ‹‹Kral Koreş, krallığının birinci yılında,
Tanrının Yeruşalimdeki Tapınağına ilişkin şöyle buyruk verdi: ‹Kurban
kesmek üzere bu tapınağın yeniden kurulması için temel atılsın. Üç sıra
büyük taş, bir sıra kiriş döşensin. Yüksekliği ve genişliği altmışar
arşınfı olsun. Giderler saraydan karşılansın.

<span id="an_6:5">6:5</span> Nebukadnessarın Yeruşalimdeki Tanrının
Tapınağından çıkarıp Babile getirdiği altın ve gümüş kaplar da geri
verilsin. Yeruşalimdeki tapınakta özel yerlerine götürülsün. Hepsi
Tanrının Tapınağına konsun.› ››

<span id="an_6:6">6:6</span> ‹‹Onun için siz, Fıratın batı yakasındaki
bölge valisi Tattenay, Şetar-Bozenay, çalışma arkadaşları ve oranın
görevlileri, tapınaktan uzak durun!

<span id="an_6:7">6:7</span> Tanrının Tapınağının yapım işlerine
karışmayın. Bırakın, Yahudilerin valisiyle ileri gelenleri Tanrının
Tapınağını eski yerinde yeniden kursunlar.

<span id="an_6:8">6:8</span> Ayrıca Tanrının Tapınağının yeniden
kurulması için Yahudi ileri gelenlerine neler yapmanız gerektiğini de
size buyuruyorum: Bu adamların bütün giderleri kralın hazinesinden,
Fıratın batı yakasındaki bölgeden toplanan vergilerden ödensin. Öyle ki,
yapım işleri aksamasın.

<span id="an_6:9">6:9</span> Yeruşalimdeki kâhinlerin bütün
gereksinimlerini hiç aksatmadan her gün vereceksiniz: Göklerin Tanrısına
sunulacak yakmalık sunular için genç boğalar, koçlar, kuzular ve buğday,
tuz, şarap, zeytinyağı.

<span id="an_6:10">6:10</span> Öyle ki, Göklerin Tanrısını hoşnut eden
sunular sunsunlar, ben ve oğullarım sağ kalalım diye dua etsinler.

<span id="an_6:11">6:11</span> Bundan başka buyuruyorum ki, bu kararı
değiştirenin evinden bir kiriş çıkarılacak ve o kişi kirişin üzerine
asılacak. Evi de bu suçtan ötürü çöplüğe çevrilecek.

<span id="an_6:12">6:12</span> Yeruşalimi adına konut seçen Tanrı, bu
kararı değiştirmeye, oradaki Tanrı Tapınağını yıkmaya kalkışan her kralı
ve ulusu yok etsin. Ben Darius böyle buyurdum. Buyruğum özenle yerine
getirilsin.››

<span id="an_6:13">6:13</span> Fıratın batı yakasındaki bölge valisi
Tattenay, Şetar-Bozenay ve çalışma arkadaşları Kral Dariusun buyruğunu
özenle yerine getirdiler.

<span id="an_6:14">6:14</span> Peygamber Hagay ile İddo oğlu Zekeriyanın
yaptıkları peygamberlik sayesinde Yahudi ileri gelenleri yapım işlerini
başarıyla ilerlettiler. İsrail Tanrısının buyruğu ve Pers kralları
Koreşin, Dariusun, Artahşastanın buyrukları uyarınca tapınağın yapımını
bitirdiler.

<span id="an_6:15">6:15</span> Tapınak Kral Dariusun krallığının altıncı
yılı, Adar ayının üçüncü günü tamamlandı.

<span id="an_6:16">6:16</span> İsrail halkı -kâhinler, Levililer ve
sürgünden dönenlerin tümü- Tanrının Tapınağının adanmasını sevinçle
kutladılar.

<span id="an_6:17">6:17</span> Tanrının Tapınağının adanması için yüz
boğa, iki yüz koç, dört yüz kuzu kurban ettiler. Oymakların sayısına
göre, bütün İsrailliler için günah sunusu olarak on iki teke sundular.

<span id="an_6:18">6:18</span> Musanın Kitabındaki kural uyarınca
Tanrının Yeruşalimdeki hizmeti için kâhinlerle Levilileri bağlı
oldukları bölüklere göre görevlere atadılar.

<span id="an_6:19">6:19</span> Sürgünden dönenler birinci ayın on
dördüncü günü Fısıh Bayramını kutladılar.

<span id="an_6:20">6:20</span> Kâhinlerle Levililer hep birlikte
kendilerini arındırdılar; dinsel açıdan hepsi arındı. Levililer
sürgünden dönenlerin tümü, kardeşleri olan kâhinler ve kendileri için
Fısıh kurbanını kestiler.

<span id="an_6:21">6:21</span> Sürgünden dönen İsraillilerle İsrailin
Tanrısı RABbe yönelmek amacıyla kendilerini çevredeki halkların kötü
alışkanlıklarından ayırıp onlara katılanların hepsi kurban etinden yedi.

<span id="an_6:22">6:22</span> Mayasız Ekmek Bayramı'nı yedi gün
sevinçle kutladılar. Çünkü RAB onları sevindirdi ve Asur Kralı'nın
onlara iyi davranmasını, İsrail'in Tanrısı Tanrı'nın Tapınağı'nın yapım
işlerinde onlara yardım etmesini sağladı.

<span id="an_7:1">7:1</span> Bu olaylardan sonra, Pers Kralı
Artahşastanın krallığı döneminde, Başkâhin Harun oğlu Elazar oğlu
Pinehas oğlu Avişua oğlu Bukki oğlu Uzzi oğlu Zerahya oğlu Merayot oğlu
Azarya oğlu Amarya oğlu Ahituv oğlu Sadok oğlu Şallum oğlu Hilkiya oğlu
Azarya oğlu Seraya oğlu Ezra adında biri Babilden geldi. Ezra İsrailin
Tanrısı RABbin Musaya verdiği yasayı iyi bilen bir bilgindi. Tanrısı
RABbin yardımıyla kral ona her istediğini verdi.

<span id="an_7:7">7:7</span> Kral Artahşastanın krallığının yedinci
yılında İsrail halkından, kâhinlerden, Levililerden, ezgicilerden,
tapınak görevlilerinden ve kapı nöbetçilerinden bazıları Yeruşalime
gitti.

<span id="an_7:8">7:8</span> Ezra, Artahşastanın krallığının yedinci
yılının beşinci ayında Yeruşalime vardı.

<span id="an_7:9">7:9</span> Birinci ayın birinci günü Babilden
ayrılmıştı. Tanrısının koruyucu eli sayesinde beşinci ayın birinci günü
Yeruşalime vardı.

<span id="an_7:10">7:10</span> Ezra kendini RABbin Yasasını inceleyip
uygulamaya ve İsrailde kuralları, ilkeleri öğretmeye adamıştı.

<span id="an_7:11">7:11</span> Kral Artahşastanın RABbin buyruklarını,
İsrail için koyduğu kuralları iyi bilen Kâhin ve Bilgin Ezraya verdiği
mektubun bir örneği şudur:

<span id="an_7:12">7:12</span> ‹‹Kralların Kralı Artahşastadan Gökler
Tanrısının Yasasının bilgini Kâhin Ezraya selamlar!

<span id="an_7:13">7:13</span> ‹‹Krallığımda yaşayan İsrail halkından,
kâhinlerden ve Levililerden Yeruşalime gitmek isteyen herkesin seninle
gidebilmesi için buyruk veriyorum.

<span id="an_7:14">7:14</span> Elindeki Tanrının Yasasının uygulanıp
uygulanmadığı konusunda Yahuda ve Yeruşalimde araştırma yapman için, ben
ve yedi danışmanım seni görevlendirdik.

<span id="an_7:15">7:15</span> Benim ve danışmanlarımın Yeruşalimde
konut kuran İsrailin Tanrısına gönülden verdiğimiz altını, gümüşü
birlikte götürmelisin.

<span id="an_7:16">7:16</span> Babil İlinden elde edeceğin altının,
gümüşün tümünü, halkın ve kâhinlerin Tanrılarının Yeruşalimdeki
Tapınağına gönülden verdikleri armağanları da alıp götürmelisin.

<span id="an_7:17">7:17</span> ‹‹Bu parayla hemen boğalar, koçlar,
kuzular, tahıl sunuları ve dökmelik sunular satın alacak ve hepsini
Tanrının Yeruşalimdeki Tapınağının sunağı üzerinde sunacaksın.

<span id="an_7:18">7:18</span> Sen ve kardeşlerin artan altını, gümüşü
Tanrınızın isteği uyarınca dilediğiniz gibi kullanın.

<span id="an_7:19">7:19</span> Tanrının Tapınağının hizmetinde
kullanılmak üzere sana verilen kapların hepsini Yeruşalimin Tanrısına
sun.

<span id="an_7:20">7:20</span> Tanrının Tapınağı için ödemen gereken
başka bir şey varsa, giderleri kralın hazinesinden karşılarsın.

<span id="an_7:21">7:21</span> ‹‹Ben, Kral Artahşasta, Fıratın batı
yakasındaki bölgenin bütün hazine görevlilerine buyruk veriyorum: Gökler
Tanrısının Yasasının bilgini Kâhin Ezranın sizden her istediğini özenle
yerine getirin.

<span id="an_7:22">7:22</span> Kendisine gerektiğinde yüz talanta kadar
gümüş, yüz kor buğday, yüz bat şarap, yüz bat zeytinyağı ve istediği
kadar tuz sağlayın.

<span id="an_7:23">7:23</span> Göklerin Tanrısı kendi tapınağı için ne
buyurursa, özenle yerine getirin. Öyle ki, bana ve oğullarıma
öfkelenmesin.

<span id="an_7:24">7:24</span> Şunu da bilesiniz ki, kâhinlerden,
Levililerden, ezgicilerden, tapınak görevlilerinden ve kapı
nöbetçilerinden, Tanrının Tapınağının öbür hizmetkârlarından vergi
almaya yetkiniz yoktur.

<span id="an_7:25">7:25</span> ‹‹Sana gelince, Ezra, sendeki Tanrı
bilgeliği uyarınca yargıçlar ata. Bunlar Fıratın batı yakasındaki
bölgede yaşayan bütün halka, Tanrının yasalarını bilenlerin hepsine
adalet sağlasınlar. Yasayı bilmeyenlere de siz öğreteceksiniz.

<span id="an_7:26">7:26</span> Tanrının Yasasına ve kralın buyruklarına
uymayanlar ya ölümle, ya sürgünle, ya mallarına el konarak, ya da
hapsedilerek cezalandırılsın.››

<span id="an_7:27">7:27</span> Atalarımızın Tanrısı RABbe övgüler olsun!
Kralın yüreğine Yeruşalimdeki tapınağını onurlandırma isteğini koydu.

<span id="an_7:28">7:28</span> Kralın, danışmanlarının, güçlü
komutanlarının bana iyi davranmalarını sağladı. Tanrım RAB'bin eli
üzerimde olduğundan yüreklendim. İsrail ileri gelenlerinin bazılarını
toplayıp benimle Yeruşalim'e dönmelerini sağladım.

<span id="an_8:1">8:1</span> Artahşastanın krallığı döneminde ben
Ezrayla birlikte Babilden dönen boy başlarının ve onlarla birlikte
kayıtlı olanların listesi:

<span id="an_8:2">8:2</span> Pinehasoğullarından Gerşom,
İtamaroğullarından Daniel, Davutoğullarından Hattuş.

<span id="an_8:3">8:3</span> Şekanyaoğullarından, Paroşoğullarından
Zekeriya ve onunla birlikte bu boydan kaydedilen 150 erkek.

<span id="an_8:4">8:4</span> Pahat-Moavoğullarından Zerahya oğlu
Elyehoenay ve onunla birlikte 200 erkek.

<span id="an_8:5">8:5</span> Yahaziel oğlu Şekanyanın oğullarından 300
erkek.

<span id="an_8:6">8:6</span> Adinoğullarından Yonatan oğlu Ebet ve
onunla birlikte 50 erkek.

<span id="an_8:7">8:7</span> Elamoğullarından Atalya oğlu Yeşaya ve
onunla birlikte 70 erkek.

<span id="an_8:8">8:8</span> Şefatyaoğullarından Mikael oğlu Zevadya ve
onunla birlikte 80 erkek.

<span id="an_8:9">8:9</span> Yoavoğullarından Yehiel oğlu Ovadya ve
onunla birlikte 218 erkek.

<span id="an_8:10">8:10</span> Yosifya oğlu Şelomitin oğullarından 160
erkek.

<span id="an_8:11">8:11</span> Bevayoğullarından Bevay oğlu Zekeriya ve
onunla birlikte 28 erkek.

<span id="an_8:12">8:12</span> Azgatoğullarından Hakkatan oğlu Yohanan
ve onunla birlikte 110 erkek.

<span id="an_8:13">8:13</span> Adonikamın küçük oğullarından adları
Elifelet, Yeiel, Şemaya olanlar ve onlarla birlikte 60 erkek.

<span id="an_8:14">8:14</span> Bigvayoğullarından Utay, Zakkur ve
onlarla birlikte 70 erkek.

<span id="an_8:15">8:15</span> Onları Ahava Kentine doğru uzanan kanalın
yanına topladım. Orada üç gün konakladık. Halkın ve kâhinlerin arasında
yoklama yaptığımda orada Levililerden kimse olmadığını gördüm.

<span id="an_8:16">8:16</span> Bunun üzerine Eliezer, Ariel, Şemaya,
Elnatan, Yariv, Elnatan, Natan, Zekeriya, Meşullam adındaki önderleri,
Öğretmen Yoyarivi ve Elnatanı çağırttım.

<span id="an_8:17">8:17</span> Sonra onları Kasifyada bulunan Önder
İddoya gönderdim. İddoya ve tapınak görevlisi olan kardeşlerine neler
söylemeleri gerektiğini bildirdim. Öyle ki, bize Tanrımızın Tapınağında
görev yapacak adamlar göndersinler.

<span id="an_8:18">8:18</span> Tanrımızın iyiliği sayesinde İsrail oğlu
Levi oğlu Mahlioğullarından Şerevya adında bilge bir kişiyi bize
gönderdiler. Kendisiyle birlikte oğulları ve kardeşleri toplam on sekiz
kişi geldi.

<span id="an_8:19">8:19</span> Haşavyayı, Merarioğullarından Yeşayayı ve
kardeşleriyle oğullarını, toplam yirmi kişiyi de gönderdiler.

<span id="an_8:20">8:20</span> Ayrıca Levililere yardım etmek üzere
Davutla görevlilerinin atadığı tapınak görevlilerinden iki yüz yirmi
kişi gönderdiler. Hepsinin adı listeye yazılmıştı.

<span id="an_8:21">8:21</span> Tanrımızın önünde alçakgönüllü davranmak,
Ondan kendimiz, çocuklarımız, mallarımız için güvenli bir yolculuk
dilemek üzere orada, Ahava Kanalı yanında oruç ilan ettim.

<span id="an_8:22">8:22</span> Yolculuğumuz sırasında herhangi bir
düşmandan bizi korumaları için, kraldan asker ve atlı istemeye
utanıyordum. Çünkü krala, ‹‹Tanrımız kendisine yönelenlerin hepsine
iyilik eder, ama kızgın öfkesi kendisini bırakanların üzerindedir››
demiştik.

<span id="an_8:23">8:23</span> Oruç tuttuk ve bu konuda Tanrımıza
yakardık. O da yakarışımızı yanıtladı.

<span id="an_8:24">8:24</span> Şerevya, Haşavya ve kardeşlerinden on
kişiyle birlikte on iki önde gelen kâhin seçtim.

<span id="an_8:25">8:25</span> Kralın, danışmanlarının, komutanlarının
ve orada bulunan İsraillilerin Tanrımızın Tapınağına bağışladığı altını,
gümüşü, kapları tartıp onlara verdim.

<span id="an_8:26">8:26</span> Tartıp verdiklerim şunlardır: 650 talant
gümüş, 100 talant gümüş kap, 100 talant altın,

<span id="an_8:27">8:27</span> bin dariklik yirmi altın tas ve altın
kadar değerli, kaliteli, parlak tunçtan iki kap.

<span id="an_8:28">8:28</span> Onlara, ‹‹Siz RAB için kutsalsınız, bu
kaplar da öyle›› dedim, ‹‹Altın ve gümüş, atalarınızın Tanrısı RABbe
gönülden sunulan sunudur.

<span id="an_8:29">8:29</span> RABbin Yeruşalimdeki Tapınağının
odalarında, önde gelen kâhinlerin, Levililerin, İsrailin boy başlarının
önünde tartıncaya dek bunları iyi koruyun.››

<span id="an_8:30">8:30</span> Böylece kâhinlerle Levililer Yeruşalime,
Tanrımızın Tapınağına götürülmek için tartılan altını, gümüşü, kapları
aldılar.

<span id="an_8:31">8:31</span> Birinci ayın on ikinci günü Yeruşalime
gitmek üzere Ahava Kanalından ayrıldık. Tanrımızın eli üzerimizdeydi;
yol boyunca düşmandan, pusuya yatanların saldırısından bizi korudu.

<span id="an_8:32">8:32</span> Sonunda Yeruşalime vardık. Orada üç gün
kaldık.

<span id="an_8:33">8:33</span> Dördüncü gün, Tanrımızın Tapınağına gidip
altını, gümüşü, kapları tarttık ve Uriya oğlu Kâhin Meremota verdik.
Pinehas oğlu Elazar, Levili Yeşu oğlu Yozavat ve Binnuy oğlu Noadya da
onunla birlikteydi.

<span id="an_8:34">8:34</span> Her şey sayıldı, tartıldı; tartılanların
tümü anında kayda geçirildi.

<span id="an_8:35">8:35</span> Sürgünden dönenler İsrailin Tanrısına
yakmalık sunular sundular: Bütün İsrail için on iki boğa, doksan altı
koç, yetmiş yedi kuzu ve günah sunusu olarak on iki teke. Bütün bunlar
RABbe yakmalık sunu olarak sunuldu.

<span id="an_8:36">8:36</span> Ayrıca kralın buyruklarını içeren belgeyi
kralın satraplarına ve Fırat'ın batı yakasındaki valilere verdiler.
Bunlar İsrail halkına ve Tanrı'nın Tapınağı'na yardım etmişlerdi.

<span id="an_9:1">9:1</span> Bütün bunlardan sonra, önderler yanıma
gelerek şöyle dediler: ‹‹İsrail halkı, kâhinlerle Levililer dahil,
çevredeki halkların -Kenanlıların, Hititlerin, Perizlilerin,
Yevusluların, Ammonluların, Moavlıların, Mısırlıların, Amorluların-
iğrenç alışkanlıklarından kendilerini ayrı tutmadı.

<span id="an_9:2">9:2</span> Kendilerine ve oğullarına bu halklardan kız
aldılar. Böylece kutsal soy çevredeki halklarla karıştı. Önderlerle
görevliler bu hainlikte öncülük etti.››

<span id="an_9:3">9:3</span> Bunu duyunca giysimi ve cüppemi yırttım,
saçımı sakalımı yoldum, dehşet içinde oturakaldım.

<span id="an_9:4">9:4</span> Sürgünden dönenlerin bu hainliğinden ötürü
İsrailin Tanrısının sözlerinden titreyenlerin hepsi çevremde toplandı.
Bense akşam sunusu sunulana dek dehşet içinde kaldım.

<span id="an_9:5">9:5</span> Akşam sunusu saati gelince üzüntümü bir
yana bırakıp kalktım. Giysimle cüppem hâlâ yırtıktı. Diz çöküp ellerimi
Tanrım RABbe açtım.

<span id="an_9:6">9:6</span> Şöyle dua ettim: ‹‹Ey Tanrım, yüzümü sana
çevirmeye utanıyorum, sıkılıyorum. Ey Tanrım, günahlarımız başımızdan
aşkın. Suçlarımız göklere ulaştı.

<span id="an_9:7">9:7</span> Atalarımızın günlerinden bugüne dek
suçlarımız içinde boğulduk. Günahlarımız yüzünden biz de, krallarımızla
kâhinlerimiz de yabancı kralların eline teslim edildik. Kılıçtan
geçirildik, sürgüne gönderildik. Yağmalandık. Bugün de olduğu gibi
aşağılandık.

<span id="an_9:8">9:8</span> ‹‹Şimdiyse Tanrımız RAB bir an için bize
acıdı. Sürgünden kurtulan bir azınlık bıraktı bize. Kutsal yerinde bize
sarsılmaz bir destek verdi. Gözlerimizi aydınlattı. Köleliğimizde bize
yenilenme fırsatı sağladı.

<span id="an_9:9">9:9</span> Köle olduğumuz halde Tanrımız bizi köle
bırakmadı. Pers krallarının bize iyi davranmalarını sağladı: Tanrımızın
Tapınağını yeniden kurmak, yıkık yerleri onarmak için bize yenilenme
fırsatı verdi. Yeruşalimde ve Yahudada bize bir korunma duvarı verdi.

<span id="an_9:10">9:10</span> ‹‹Ey Tanrımız, bundan başka ne
diyebiliriz? Kulların peygamberler aracılığıyla verdiğin buyruklara
uymadık. Şöyle demiştin: ‹Mülk edinmek için gitmekte olduğunuz ülke,
orada yaşayan halkların iğrençlikleriyle kirlenmiştir. İğrençlikleri
yüzünden ülke baştan başa murdarlıklarla doldu.

<span id="an_9:12">9:12</span> Bunun için kızlarınızı onların oğullarına
vermeyin. Onların kızlarını da oğullarınıza almayın. Hiçbir zaman
onların esenliği ve iyiliği için çalışmayın. Öyle ki, güç bulasınız,
ülkenin iyi ürünlerini yiyesiniz ve ülkeyi sonsuza dek oğullarınıza
miras bırakasınız.›

<span id="an_9:13">9:13</span> ‹‹Başımıza gelenlere yaptığımız
kötülükler ve büyük suçumuz neden oldu. Sen, ey Tanrımız, bizi hak
ettiğimizden daha az cezalandırdın ve bize sürgünden kurtulan böyle bir
azınlık bıraktın.

<span id="an_9:14">9:14</span> ‹‹Yine buyruklarına karşı gelecek miyiz?
Bu iğrençlikleri yapan halklarla evlilik bağıyla karışacak mıyız? Bunu
yaparsak, tek kişi sağ kalmadan yok edinceye dek bize öfkelenmeyecek
misin?

<span id="an_9:15">9:15</span> Ey İsrail'in Tanrısı RAB, sen adilsin!
Bugün sürgünden kurtulan bir azınlık olarak bırakıldık. Senin önünde
durmaya hakkımız olmadığı halde, suçlarımızın içinde önünde duruyoruz.››

<span id="an_10:1">10:1</span> Ağlayarak kendini Tanrının Tapınağının
önünde yere atan Ezra dua edip günahlarını açıkladı. Bu arada erkek,
kadın, çocuk, İsraillilerden çok büyük bir topluluk Ezranın çevresine
toplandı. Onlar da hıçkıra hıçkıra ağlıyordu.

<span id="an_10:2">10:2</span> Elamoğullarından Yehiel oğlu Şekanya,
Ezraya şöyle dedi: ‹‹Çevremizdeki halklardan yabancı karılar aldığımız
için Tanrımıza ihanet ettik. Buna karşın İsrail için hâlâ umut var.

<span id="an_10:3">10:3</span> Senin ve Tanrımızın buyrukları karşısında
titreyenlerin öğütleri uyarınca, bütün yabancı kadınları ve çocuklarını
uzaklaştırmak için Tanrımızla şimdi bir antlaşma yapalım. Bu antlaşma
yasaya uygun olsun.

<span id="an_10:4">10:4</span> Haydi kalk! Sorumluluk senin üzerinde.
Biz seni destekleyeceğiz. Güçlü ol ve gerekeni yap!››

<span id="an_10:5">10:5</span> Bunun üzerine yerden kalkan Ezra önde
gelen Levili kâhinlere ve öbür İsraillilere söyleneni yapmaları için ant
içirdi. Hepsi ant içti.

<span id="an_10:6">10:6</span> Sonra Ezra Tanrının Tapınağının önünden
ayrılıp Elyaşiv oğlu Yehohananın odasına gitti. Orada gecelerken ne
yemek yedi, ne su içti. Sürgünden dönenler Tanrıya bağlı kalmadığı için
yas tutuyordu.

<span id="an_10:7">10:7</span> Sürgünden dönenlerin hepsinin Yeruşalimde
toplanması için Yahuda ve Yeruşalimde bir duyuru yapıldı:

<span id="an_10:8">10:8</span> Halkın önderlerinin ve ileri gelenlerinin
kararı uyarınca, üç gün içinde gelmeyenin bütün malına el konulacak,
kendisi de sürgünden dönenler topluluğundan atılacaktı.

<span id="an_10:9">10:9</span> Bütün Yahudalı ve Benyaminli erkekler üç
gün içinde Yeruşalimde toplandılar. Dokuzuncu ayın yirminci günü hepsi
Tanrının Tapınağının önündeki alandaydı. Hem durumun öneminden, hem de
yağmurdan ötürü herkes titriyordu.

<span id="an_10:10">10:10</span> Kâhin Ezra kalkıp, ‹‹Siz Tanrıya ihanet
ettiniz›› dedi, ‹‹Yabancı kadınlarla evlendiniz. İsrailin suçuna suç
kattınız.

<span id="an_10:11">10:11</span> Şimdi atalarınızın Tanrısı RABbe
suçunuzu açıklayın. Onun istediğini yapın. Çevredeki halklardan ve
yabancı karılardan ayrılın.››

<span id="an_10:12">10:12</span> Topluluk yüksek sesle şöyle karşılık
verdi: ‹‹Bütün söylediklerini yapacağız.

<span id="an_10:13">10:13</span> Yalnız kalabalık çok, üstelik hava da
yağmurlu. Dışarda duracak gücümüz kalmadı. Hem bu bir iki günde
çözülecek iş değil. Çünkü bu konuda çok günah işledik.

<span id="an_10:14">10:14</span> Bütün topluluk adına önderlerimiz bu
konuyla ilgilensin. Sonra kentlerimizde yabancı kadınla evli olan herkes
saptanan bir zamanda kentin ileri gelenleri ve yargıçlarıyla birlikte
gelsin. Yeter ki, Tanrımızın bu konudaki kızgın öfkesi üzerimizden
kalksın.››

<span id="an_10:15">10:15</span> Ancak, Asahel oğlu Yonatan, Tikva oğlu
Yahzeya ve onları destekleyen Meşullam ile Levili Şabbetay buna karşı
çıktılar.

<span id="an_10:16">10:16</span> Sürgünden dönenler bu öneriye göre
davrandılar. Kâhin Ezra adlarını belirterek her boydan boy başlarını
seçti. Onuncu ayın birinci günü oturup konuyu incelemeye başladılar.

<span id="an_10:17">10:17</span> Birinci ayın birinci günü yabancı
kadınlarla evlenen bütün erkeklerin durumunu incelemeyi bitirdiler.

<span id="an_10:18">10:18</span> Kâhinlerin soyundan gelip yabancı
kadınlarla evlenenler şunlardı: Yosadak oğlu Yeşunun oğullarından ve
kardeşlerinin soyundan Maaseya, Eliezer, Yariv, Gedalya.

<span id="an_10:19">10:19</span> Bunlar karılarını kovacaklarına söz
verdiler. İşledikleri suç için suç sunusu olarak sürüden bir koç
sundular.

<span id="an_10:20">10:20</span> İmmeroğullarından: Hanani, Zevadya.

<span id="an_10:21">10:21</span> Harimoğullarından: Maaseya, Eliya,
Şemaya, Yehiel, Uzziya.

<span id="an_10:22">10:22</span> Paşhuroğullarından: Elyoenay, Maaseya,
İsmail, Netanel, Yozavat, Elasa.

<span id="an_10:23">10:23</span> Levililerden: Yozavat, Şimi, Kelaya
-Kelita- Petahya, Yahuda, Eliezer.

<span id="an_10:24">10:24</span> Ezgicilerden: Elyaşiv. Tapınak kapı
nöbetçilerinden: Şallum, Telem, Uri.

<span id="an_10:25">10:25</span> Öbür İsraillilerden: Paroşoğullarından:
Ramya, Yizziya, Malkiya, Miyamin, Elazar, Malkiya, Benaya.

<span id="an_10:26">10:26</span> Elamoğullarından: Mattanya, Zekeriya,
Yehiel, Avdi, Yeremot, Eliya.

<span id="an_10:27">10:27</span> Zattuoğullarından: Elyoenay, Elyaşiv,
Mattanya, Yeremot, Zavat, Aziza.

<span id="an_10:28">10:28</span> Bevayoğullarından: Yehohanan, Hananya,
Zabbay, Atlay.

<span id="an_10:29">10:29</span> Banioğullarından: Meşullam, Malluk,
Adaya, Yaşuv, Şeal, Yeremot.

<span id="an_10:30">10:30</span> Pahat-Moavoğullarından: Adna, Kelal,
Benaya, Maaseya, Mattanya, Besalel, Binnuy, Manaşşe.

<span id="an_10:31">10:31</span> Harimoğullarından: Eliezer, Yişşiya,
Malkiya, Şemaya, Şimon,

<span id="an_10:32">10:32</span> Benyamin, Malluk, Şemarya.

<span id="an_10:33">10:33</span> Haşumoğullarından: Mattenay, Mattatta,
Zavat, Elifelet, Yeremay, Manaşşe, Şimi.

<span id="an_10:34">10:34</span> Banioğullarından: Maaday, Amram, Uel,

<span id="an_10:35">10:35</span> Benaya, Bedeya, Keluhu,

<span id="an_10:36">10:36</span> Vanya, Meremot, Elyaşiv,

<span id="an_10:37">10:37</span> Mattanya, Mattenay, Yaasay,

<span id="an_10:38">10:38</span> Bani, Binnuy, Şimi,

<span id="an_10:39">10:39</span> Şelemya, Natan, Adaya,

<span id="an_10:40">10:40</span> Maknadvay, Şaşay, Şaray,

<span id="an_10:41">10:41</span> Azarel, Şelemya, Şemarya,

<span id="an_10:42">10:42</span> Şallum, Amarya, Yusuf.

<span id="an_10:43">10:43</span> Nevooğullarından: Yeiel, Mattitya,
Zavat, Zevina, Yadday, Yoel, Benaya.

<span id="an_10:44">10:44</span> Bunların hepsi yabancı kadınlarla
evlenmişti. Bazılarının bu kadınlardan çocukları da vardı.

------------------------------------------------------------------------

[Next: Nehemiah](neh)
