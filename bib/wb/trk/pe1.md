[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jam)  [Next](pe2) 

------------------------------------------------------------------------

### Turkish Bible: 1 Peter

<span id="an_1:1">1:1</span> Mesih İsanın elçisi ben Petrustan Pontus,
Galatya, Kapadokya, Asya İli ve Bitinyaya dağılmış ve buralarda yabancı
olarak yaşayan seçilmişlere selam!

<span id="an_1:2">1:2</span> İsa Mesihin sözünü dinlemeniz ve Onun
kanının üzerinize serpilmesi için, Baba Tanrının öngörüsü uyarınca Ruh
tarafından kutsal kılınarak seçildiniz. Lütuf ve esenlik artan ölçüde
sizin olsun.

<span id="an_1:3">1:3</span> Rabbimiz İsa Mesihin Tanrısı ve Babasına
övgüler olsun. Çünkü O büyük merhametiyle yeniden doğmamızı sağladı. İsa
Mesihi ölümden diriltmekle bizi yaşayan bir umuda, çürümez, lekesiz,
solmaz bir mirasa kavuşturdu. Bu miras sizin için göklerde saklıdır.

<span id="an_1:5">1:5</span> Zaman sona ererken açığa çıkarılmaya hazır
olan kurtuluşa kavuşasınız diye iman sayesinde Tanrının gücüyle
korunuyorsunuz.

<span id="an_1:6">1:6</span> Bu nedenle şimdi kısa bir süre çeşitli
denemeler sonucu acı çekmeniz gerekiyorsa da, sevinçle coşmaktasınız.

<span id="an_1:7">1:7</span> Böylelikle içtenliği kanıtlanan imanınız,
İsa Mesih göründüğünde size övgü, yücelik, onur kazandıracak. İmanınız,
ateşle arıtıldığı halde yok olup giden altından daha değerlidir.

<span id="an_1:8">1:8</span> Mesihi görmemiş olsanız da Onu
seviyorsunuz. Şu anda Onu görmediğiniz halde Ona iman ediyor, sözle
anlatılmaz yüce bir sevinçle coşuyorsunuz.

<span id="an_1:9">1:9</span> Çünkü imanınızın sonucu olarak canlarınızın
kurtuluşuna erişiyorsunuz.

<span id="an_1:10">1:10</span> Size bağışlanacak lütuftan söz etmiş olan
peygamberler, bu kurtuluşla ilgili dikkatli incelemeler, araştırmalar
yaptılar.

<span id="an_1:11">1:11</span> İçlerinde olan Mesih Ruhu, Mesihin
çekeceği acılara ve bu acıların ardından gelecek yüceliklere tanıklık
ettiğinde, Ruhun hangi zamanı ya da nasıl bir dönemi belirttiğini
araştırdılar.

<span id="an_1:12">1:12</span> Şimdi size de bildirilen gerçeklerle
kendilerine değil, size hizmet ettikleri onlara açıkça gösterildi. Bu
gerçekleri gökten gönderilen Kutsal Ruhun gücüyle size Müjdeyi iletenler
bildirdi. Melekler bu gerçekleri yakından görmeye büyük özlem duyarlar.

<span id="an_1:13">1:13</span> Bu nedenle zihinlerinizi eyleme
hazırlayın, ayık olun. Umudunuzu tümüyle İsa Mesihin görünmesiyle size
sağlanacak olan lütfa bağlayın.

<span id="an_1:14">1:14</span> Söz dinleyen çocuklar olarak, bilgisiz
olduğunuz geçmiş zamandaki tutkularınıza uymayın.

<span id="an_1:15">1:15</span> Sizi çağıran Tanrı kutsal olduğuna göre,
siz de her davranışınızda kutsal olun.

<span id="an_1:16">1:16</span> Nitekim şöyle yazılmıştır: ‹‹Kutsal olun,
çünkü ben kutsalım.››

<span id="an_1:17">1:17</span> Kimseyi kayırmadan, kişiyi yaptıklarına
bakarak yargılayan Tanrıyı Baba diye çağırdığınıza göre, gurbeti andıran
bu dünyadaki zamanınızı Tanrı korkusuyla geçirin.

<span id="an_1:18">1:18</span> Biliyorsunuz ki, atalarınızdan kalma boş
yaşayışınızdan altın ya da gümüş gibi geçici şeylerle değil, kusursuz ve
lekesiz kuzuyu andıran Mesihin değerli kanının fidyesiyle kurtuldunuz.

<span id="an_1:20">1:20</span> Dünyanın kuruluşundan önce bilinen Mesih,
çağların sonunda sizin yararınıza ortaya çıktı.

<span id="an_1:21">1:21</span> Onu ölümden diriltip yücelten Tanrıya
Onun aracılığıyla iman ediyorsunuz. Böylece imanınız ve umudunuz
Tanrıdadır.

<span id="an_1:22">1:22</span> Gerçeğe uymakla kendinizi arıttınız,
kardeşler için içten bir sevgiye sahip oldunuz. Onun için birbirinizi
candan, yürekten sevin.

<span id="an_1:23">1:23</span> Çünkü ölümlü değil, ölümsüz bir tohumdan,
yani Tanrının diri ve kalıcı sözü aracılığıyla yeniden doğdunuz.

<span id="an_1:24">1:24</span> Nitekim, ‹‹İnsan soyu ota benzer, Bütün
yüceliği kır çiçeği gibidir. Ot kurur, çiçek solar, Ama Rab'bin sözü
sonsuza dek kalır.››

<span id="an_2:1">2:1</span> Bu nedenle her kötülüğü, hileyi,
ikiyüzlülüğü, kıskançlığı ve bütün iftiraları üzerinizden sıyırıp atın.

<span id="an_2:2">2:2</span> Yeni doğmuş bebekler gibi, hilesiz sütü
andıran Tanrı sözünü özleyin ki, bununla beslenip büyüyerek kurtuluşa
erişesiniz.

<span id="an_2:3">2:3</span> Çünkü Rabbin iyiliğini tattınız.

<span id="an_2:4">2:4</span> İnsanlarca reddedilmiş, ama Tanrıya göre
seçkin ve değerli olan diri taşa, Rabbe gelin.

<span id="an_2:5">2:5</span> O sizi diri taşlar olarak ruhsal bir
tapınağın yapımında kullansın. Böylelikle, İsa Mesih aracılığıyla
Tanrının beğenisini kazanan ruhsal kurbanlar sunmak üzere kutsal bir
kâhinler topluluğu olursunuz.

<span id="an_2:6">2:6</span> Çünkü Kutsal Yazıda şöyle deniyor: ‹‹İşte,
Siyona bir taş, Seçkin, değerli bir köşe taşı koyuyorum. Ona iman eden
hiç utandırılmayacak.››

<span id="an_2:7">2:7</span> İman eden sizler için bu taş değerlidir.
Ama imansızlar için, ‹‹Yapıcıların reddettiği taş Köşenin baş taşı,››
‹‹Sürçme taşı ve tökezleme kayası oldu.›› belirlenmişlerdir.

<span id="an_2:9">2:9</span> Ama siz seçilmiş soy, Kralın kâhinleri,
kutsal ulus, Tanrının öz halkısınız. Sizi karanlıktan şaşılası ışığına
çağıran Tanrının erdemlerini duyurmak için seçildiniz.

<span id="an_2:10">2:10</span> Bir zamanlar halk değildiniz, ama şimdi
Tanrının halkısınız. Bir zamanlar merhamete erişmemiştiniz, şimdiyse
merhamete eriştiniz.

<span id="an_2:11">2:11</span> Sevgili kardeşler, size yalvarırım, cana
karşı savaşan benliğin tutkularından kaçının. Çünkü bu dünyada yabancı
ve konuksunuz.

<span id="an_2:12">2:12</span> İnanmayanlar arasında olumlu bir yaşam
sürün. Öyle ki, kötülük yapanlarmışsınız gibi size iftira etseler de,
iyi işlerinizi görerek Tanrıyı, kendilerine yaklaştığı gün yüceltsinler.

<span id="an_2:13">2:13</span> İnsanlar arasında yetkili kılınmış her
kuruma -gerek her şeyin üstünde olan krala gerekse kötülük yapanların
cezalandırılması, iyilik edenlerin onurlandırılması için kral tarafından
gönderilen valilere- Rab adına bağımlı olun.

<span id="an_2:15">2:15</span> Çünkü Tanrının isteği, iyilik yaparak
akılsızların bilgisizliğini susturmanızdır.

<span id="an_2:16">2:16</span> Özgür insanlar olarak yaşayın, ancak
özgürlüğünüzü kötülük yapmak için bahane etmeyin. Tanrının kulları
olarak yaşayın.

<span id="an_2:17">2:17</span> Herkese saygı gösterin. İmanlı
kardeşlerinizi sevin, Tanrıdan korkun, krala saygı gösterin.

<span id="an_2:18">2:18</span> Ey hizmetkârlar, efendilerinizin yalnız
iyi ve yumuşak huylu olanlarına değil, ters huylu olanlarına da tam bir
saygıyla bağımlı olun.

<span id="an_2:19">2:19</span> Haksız yere acı çeken kişi, Tanrı
bilinciyle acıya katlanırsa, Tanrıyı hoşnut eder.

<span id="an_2:20">2:20</span> Çünkü günah işleyip dövüldüğünüzde
dayanırsanız, bunda övülecek ne var? Ama iyilik edip acı çektiğinizde
dayanırsanız, Tanrıyı hoşnut edersiniz.

<span id="an_2:21">2:21</span> Nitekim bunun için çağrıldınız. Mesih,
izinden gidesiniz diye uğrunuza acı çekerek size örnek oldu.

<span id="an_2:22">2:22</span> ‹‹O günah işlemedi, ağzından hileli söz
çıkmadı.››

<span id="an_2:23">2:23</span> Kendisine sövüldüğünde sövgüyle karşılık
vermedi, acı çektiğinde kimseyi tehdit etmedi; davasını, adaletle
yargılayan Tanrıya bıraktı.

<span id="an_2:24">2:24</span> Bizler günah karşısında ölelim, doğruluk
uğruna yaşayalım diye, günahlarımızı çarmıhta kendi bedeninde yüklendi.
Onun yaralarıyla şifa buldunuz.

<span id="an_2:25">2:25</span> Çünkü yolunu şaşırmış koyunlar
gibiydiniz, şimdiyse canlarınızın Çobanı'na ve Gözetmeni'ne döndünüz.

<span id="an_3:1">3:1</span> Bunun gibi, ey kadınlar, siz de
kocalarınıza bağımlı olun. Öyle ki, kimileri Tanrı sözüne inanmasa bile,
Tanrı korkusuna dayanan temiz yaşayışınızı görerek söze gerek kalmadan
karılarının yaşayışıyla kazanılsınlar.

<span id="an_3:3">3:3</span> Süsünüz örgülü saçlar, altın takılar, güzel
giysiler gibi dışla ilgili olmasın.

<span id="an_3:4">3:4</span> Gizli olan iç varlığınız, sakin ve yumuşak
bir ruhun solmayan güzelliğiyle süsünüz olsun. Bu, Tanrının gözünde çok
değerlidir.

<span id="an_3:5">3:5</span> Çünkü geçmişte umudunu Tanrıya bağlamış
olan kutsal kadınlar da kocalarına bağımlı olarak böyle süslenirlerdi.

<span id="an_3:6">3:6</span> Örneğin Sara İbrahimi ‹‹Efendim›› diye
çağırır, sözünü dinlerdi. İyilik eder, hiçbir tehditten yılmazsanız, siz
de Saranın çocukları olursunuz.

<span id="an_3:7">3:7</span> Bunun gibi, ey kocalar, siz de daha zayıf
varlıklar olan karılarınızla anlayış içinde yaşayın. Tanrının lütfettiği
yaşamın ortak mirasçıları oldukları için onlara saygı gösterin. Öyle ki,
dualarınıza bir engel çıkmasın.

<span id="an_3:8">3:8</span> Sonuç olarak hepiniz aynı düşüncede
birleşin. Başkalarının duygularını paylaşın. Birbirinizi kardeşçe sevin.
Şefkatli, alçakgönüllü olun.

<span id="an_3:9">3:9</span> Kötülüğe kötülükle, sövgüye sövgüyle değil,
tersine, kutsamayla karşılık verin. Çünkü kutsanmayı miras almak için
çağrıldınız.

<span id="an_3:10">3:10</span> Şöyle ki, ‹‹Yaşamdan zevk almak, İyi
günler görmek isteyen, Dilini kötülükten, Dudaklarını yalandan uzak
tutsun.

<span id="an_3:11">3:11</span> Kötülükten sakınıp iyilik yapsın.
Esenliği amaçlasın, ardınca gitsin.

<span id="an_3:12">3:12</span> Çünkü Rabbin gözleri Doğru kişilerin
üzerindedir. Kulakları onların yakarışına açıktır. Ama Rab kötülük
yapanlara karşıdır.››

<span id="an_3:13">3:13</span> İyilik yapmakta gayretli olursanız, size
kim kötülük edecek?

<span id="an_3:14">3:14</span> Doğruluk uğruna acı çekseniz bile, ne
mutlu size! İnsanların ‹‹korktuğundan korkmayın, ürkmeyin.››

<span id="an_3:15">3:15</span> Mesihi Rab olarak yüreklerinizde
kutsayın. İçinizdeki umudun nedenini soran herkese uygun bir yanıt
vermeye her zaman hazır olun.

<span id="an_3:16">3:16</span> Yalnız bunu yumuşak huyla, saygıyla
yapın. Vicdanınızı temiz tutun. Öyle ki, Mesihe ait olarak sürdürdüğünüz
olumlu yaşamı kınayanlar size ettikleri iftiradan utansınlar.

<span id="an_3:17">3:17</span> İyilik edip acı çekmek -eğer Tanrının
isteği buysa- kötülük yapıp acı çekmekten daha iyidir.

<span id="an_3:18">3:18</span> Nitekim Mesih de bizleri Tanrıya
ulaştırmak amacıyla doğru kişi olarak doğru olmayanlar için günah sunusu
olarak ilk ve son kez öldü. Bedence öldürüldü, ama ruhça diriltildi.

<span id="an_3:19">3:19</span> Ruhta gidip bunları zindanda olan ruhlara
da duyurdu.

<span id="an_3:20">3:20</span> Bir zamanlar, Nuhun günlerinde gemi
yapılırken, Tanrının sabırla beklemesine karşın bu ruhlar söz
dinlememişlerdi. O gemide birkaç kişi, daha doğrusu sekiz kişi suyla
kurtuldu.

<span id="an_3:21">3:21</span> Bu olay vaftizi simgeliyor. Bedenin
kirden arınması değil, Tanrıya yönelen temiz vicdanın dileği olan
vaftiz, İsa Mesihin dirilişiyle şimdi sizi de kurtarıyor.

<span id="an_3:22">3:22</span> Göğe çıkmış olan Mesih Tanrı'nın
sağındadır. Bütün melekler, yetkiler ve güçler O'na bağlı kılınmıştır.

<span id="an_4:1">4:1</span> Mesih bedence acı çektiğine göre, siz de
aynı düşünceyle silahlanın. Çünkü bedence acı çekmiş olan, günaha sırt
çevirmiştir.

<span id="an_4:2">4:2</span> Sonuç olarak, dünyadaki yaşamının geri
kalan bölümünü artık insan tutkularına göre değil, Tanrının isteğine
göre sürdürür.

<span id="an_4:3">4:3</span> İnanmayanların hoşlandıklarını yaparak
sefahat, şehvet, sarhoşluk, çılgın eğlenceler, içki alemleri ve ilke
tanımayan putperestlik içinde yaşayarak geçmişte harcadığınız günler
yeter!

<span id="an_4:4">4:4</span> İnanmayanlar, kendinizi onlarla birlikte
aynı sefahat seline atmamanızı yadırgıyor, size sövüyorlar.

<span id="an_4:5">4:5</span> Onlar, ölüleri de dirileri de yargılamaya
hazır olan Tanrıya hesap verecekler.

<span id="an_4:6">4:6</span> Çünkü ölüler bedence öbür insanlar gibi
yargılansın, ama ruhça Tanrı gibi yaşasın diye Müjde onlara da
bildirildi.

<span id="an_4:7">4:7</span> Her şeyin sonu yakındır. Bu nedenle,
sağduyulu olun ve dua etmek için ayık durun.

<span id="an_4:8">4:8</span> Her şeyden önce birbirinizi candan sevin.
Çünkü sevgi birçok günahı örter.

<span id="an_4:9">4:9</span> Söylenmeksizin birbirinize konukseverlik
gösterin.

<span id="an_4:10">4:10</span> Her biriniz hangi ruhsal armağanı
aldıysanız, bunu Tanrının çok yönlü lütfunun iyi kâhyaları olarak
birbirinize hizmet etmekte kullanın.

<span id="an_4:11">4:11</span> Konuşan, Tanrının sözlerini iletir gibi
konuşsun. Başkalarına hizmet eden, Tanrının verdiği güçle hizmet etsin.
Öyle ki, İsa Mesih aracılığıyla Tanrı her şeyde yüceltilsin. Yücelik ve
kudret sonsuzlara dek Mesihindir! Amin.

<span id="an_4:12">4:12</span> Sevgili kardeşlerim, sınanmanız için size
giydirilen ateşten gömleği, size garip bir şey oluyormuş gibi
yadırgamayın.

<span id="an_4:13">4:13</span> Tersine, Mesihin acılarına ortak
olduğunuz oranda sevinin ki, Mesihin görkemi göründüğünde de sevinçle
coşasınız.

<span id="an_4:14">4:14</span> Mesihin adından ötürü hakarete
uğrarsanız, ne mutlu size! Çünkü Tanrının yüce Ruhu üzerinizde
bulunuyor.

<span id="an_4:15">4:15</span> Hiçbiriniz katil, hırsız, kötülük yapan
ya da başkalarının işine karışan biri olarak acı çekmesin.

<span id="an_4:16">4:16</span> Ama Mesih inanlısı olduğu için acı çeken,
bundan utanç duymasın. Taşıdığı bu adla Tanrıyı yüceltsin.

<span id="an_4:17">4:17</span> Çünkü yargının, Tanrının ev halkından
başlayacağı an gelmiştir. Eğer yargılama önce bizden başlarsa, Tanrının
Müjdesine kulak asmayanların sonu ne olacak?

<span id="an_4:18">4:18</span> ‹‹Doğru kişi güçlükle kurtuluyorsa,
Tanrısız ve günahlı kişiye ne olacak?››

<span id="an_4:19">4:19</span> Bunun için, Tanrı'nın isteği uyarınca acı
çekenler, iyilik ederek canlarını güvenilir Yaradan'a emanet etsinler.

<span id="an_5:1">5:1</span> Bu nedenle aranızdaki ihtiyarlara, onlar
gibi bir ihtiyar, Mesihin çektiği acıların tanığı, açığa çıkacak olan
yüceliğin paydaşı olarak rica ediyorum: Tanrının size verdiği sürüyü
güdün. Zorunluymuş gibi değil, Tanrının istediği gibi gönüllü
gözetmenlik yapın. Para hırsıyla değil, gönül rızasıyla, size emanet
edilenlere egemenlik taslamadan, sürüye örnek olarak görevinizi yapın.

<span id="an_5:4">5:4</span> Baş Çoban göründüğü zaman yüceliğin solmaz
tacına kavuşacaksınız.

<span id="an_5:5">5:5</span> Ey gençler, siz de ihtiyarlara bağımlı
olun. Hepiniz birbirinize karşı alçakgönüllülüğü kuşanın. Çünkü, ‹‹Tanrı
kibirlilere karşıdır, Ama alçakgönüllülere lütfeder.››

<span id="an_5:6">5:6</span> Uygun zamanda sizi yüceltmesi için,
Tanrının kudretli eli altında kendinizi alçaltın.

<span id="an_5:7">5:7</span> Bütün kaygılarınızı Ona yükleyin, çünkü O
sizi kayırır.

<span id="an_5:8">5:8</span> Ayık ve uyanık olun. Düşmanınız İblis
kükreyen aslan gibi yutacak birini arayarak dolaşıyor.

<span id="an_5:9">5:9</span> Dünyanın her yerindeki kardeşlerinizin de
aynı acıları çektiğini bilerek imanda sarsılmadan İblise karşı direnin.

<span id="an_5:10">5:10</span> Sizleri Mesihte sonsuz yüceliğine çağıran
ve bütün lütfun kaynağı olan Tanrının kendisi kısa bir süre acı
çekmenizden sonra sizi yetkinleştirip pekiştirecek, güçlendirip
temellendirecektir.

<span id="an_5:11">5:11</span> Kudret sonsuzlara dek Onun olsun! Amin.

<span id="an_5:12">5:12</span> Kendisini güvenilir bir kardeş saydığım
Silvanus aracılığıyla size kısaca yazmış bulunuyorum. Sizi
yüreklendiriyor ve sözünü ettiğim lütfun Tanrının gerçek lütfu olduğuna
tanıklık ediyorum. Buna bağlı kalın.

<span id="an_5:13">5:13</span> Sizler gibi seçilmiş olan Babildeki
kilise ve oğlum Markos size selam ederler.

<span id="an_5:14">5:14</span> Birbirinizi sevgiyle öperek selamlayın.
Sizlere, Mesih'e ait olan herkese esenlik olsun.

------------------------------------------------------------------------

[Next: 2 Peter](pe2)
