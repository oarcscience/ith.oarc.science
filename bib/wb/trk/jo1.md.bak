[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Turkish Bible: 1 John

<span id="an_1:1">1:1</span> Yaşam Sözüyle ilgili olarak başlangıçtan
beri var olanı, işittiğimizi, gözlerimizle gördüğümüzü, seyredip
ellerimizle dokunduğumuzu duyuruyoruz.

<span id="an_1:2">1:2</span> Yaşam açıkça göründü, Onu gördük ve Ona
tanıklık ediyoruz. Babayla birlikte olup bize görünmüş olan sonsuz
Yaşamı size duyuruyoruz.

<span id="an_1:3">1:3</span> Evet, sizin de bizlerle paydaşlığınız olsun
diye gördüğümüzü, işittiğimizi size duyuruyoruz. Bizim paydaşlığımız da
Babayla ve Oğlu İsa Mesihledir.

<span id="an_1:4">1:4</span> Bunları size, sevincimiz tam olsun diye
yazıyoruz.

<span id="an_1:5">1:5</span> Mesihten işittiğimiz ve şimdi size
ilettiğimiz bildiri şudur: Tanrı ışıktır, Onda hiç karanlık yoktur.

<span id="an_1:6">1:6</span> Onunla paydaşlığımız var deyip de
karanlıkta yürürsek, yalan söylemiş, gerçeğe uymamış oluruz.

<span id="an_1:7">1:7</span> Ama O ışıkta olduğu gibi biz de ışıkta
yürürsek, birbirimizle paydaşlığımız olur ve Oğlu İsanın kanı bizi her
günahtan arındırır.

<span id="an_1:8">1:8</span> Günahımız yok dersek, kendimizi aldatırız,
içimizde gerçek olmaz.

<span id="an_1:9">1:9</span> Ama günahlarımızı itiraf edersek, güvenilir
ve adil olan Tanrı günahlarımızı bağışlayıp bizi her kötülükten
arındıracaktır.

<span id="an_1:10">1:10</span> Günah işlemedik dersek, O'nu yalancı
durumuna düşürmüş oluruz; O'nun sözü içimizde olmaz.

<span id="an_2:1">2:1</span> Yavrularım, bunları size günah
işlemeyesiniz diye yazıyorum. Ama içimizden biri günah işlerse, adil
olan İsa Mesih bizi Babanın önünde savunur.

<span id="an_2:2">2:2</span> O günahlarımızı, yalnız bizim günahlarımızı
değil, bütün dünyanın günahlarını da bağışlatan kurbandır.

<span id="an_2:3">2:3</span> Buyruklarını yerine getirirsek, Onu
tanıdığımızdan emin olabiliriz.

<span id="an_2:4">2:4</span> ‹‹Onu tanıyorum›› deyip de buyruklarını
yerine getirmeyen yalancıdır, kendisinde gerçek yoktur.

<span id="an_2:5">2:5</span> Ama Onun sözüne uyan kişinin Tanrıya olan
sevgisi gerçekten yetkinleşmiştir. Tanrıda olduğumuzu bununla anlarız.

<span id="an_2:6">2:6</span> ‹‹Tanrıda yaşıyorum›› diyen, Mesihin
yürüdüğü yolda yürümelidir.

<span id="an_2:7">2:7</span> Sevgili kardeşlerim, size yeni bir buyruk
değil, başlangıçtan beri kabul ettiğiniz eski buyruğu yazıyorum. Eski
buyruk, işitmiş olduğunuz Tanrı sözüdür.

<span id="an_2:8">2:8</span> Yine de size yeni bir buyruk yazıyorum.
Bunun gerçek olduğu, Mesihte ve sizde görülüyor. Çünkü karanlık geçiyor,
gerçek ışık şimdiden parlıyor.

<span id="an_2:9">2:9</span> Işıkta olduğunu söyleyip de kardeşinden
nefret eden hâlâ karanlıktadır.

<span id="an_2:10">2:10</span> Kardeşini seven ışıkta yaşar ve
başkasının tökezlemesine neden olmaz.

<span id="an_2:11">2:11</span> Ama kardeşinden nefret eden
karanlıktadır, karanlıkta yürür ve nereye gittiğini bilmez. Çünkü
karanlık gözlerini kör etmiştir.

<span id="an_2:12">2:12</span> Yavrularım, size yazıyorum, Çünkü Mesihin
adı uğruna günahlarınız bağışlandı.

<span id="an_2:13">2:13</span> Babalar, size yazıyorum, Çünkü
başlangıçtan beri var Olanı tanıyorsunuz. Gençler, size yazıyorum, Çünkü
kötü olanı yendiniz. Çocuklar, size yazdım, Çünkü Babayı tanıyorsunuz.

<span id="an_2:14">2:14</span> Babalar, size yazdım, Çünkü başlangıçtan
beri var Olanı tanıyorsunuz. Gençler, size yazdım, Çünkü güçlüsünüz,
Tanrının sözü içinizde yaşıyor, Kötü olanı yendiniz.

<span id="an_2:15">2:15</span> Dünyayı da dünyaya ait şeyleri de
sevmeyin. Dünyayı sevenin Babaya sevgisi yoktur.

<span id="an_2:16">2:16</span> Çünkü dünyaya ait olan her şey -benliğin
tutkuları, gözün tutkuları, maddi yaşamın verdiği gurur- Babadan değil,
dünyadandır.

<span id="an_2:17">2:17</span> Dünya da dünyasal tutkular da geçer, ama
Tanrının isteğini yerine getiren sonsuza dek yaşar.

<span id="an_2:18">2:18</span> Çocuklar, bu son saattir. Mesih
Karşıtının geleceğini duydunuz. Nitekim şimdiden çok sayıda Mesih
karşıtı türemiş bulunuyor. Son saat olduğunu bundan biliyoruz.

<span id="an_2:19">2:19</span> Bunlar aramızdan çıktılar, ama bizden
değildiler. Bizden olsalardı, bizimle kalırlardı. Ayrılmaları hiçbirinin
bizden olmadığını ortaya çıkardı.

<span id="an_2:20">2:20</span> Sizlerse Kutsal Olan tarafından
meshedildiniz; hepiniz bilgilisiniz.

<span id="an_2:21">2:21</span> Gerçeği bilmediğiniz için değil, gerçeği
ve hiçbir yalanın gerçekle ilgisi olmadığını bildiğiniz için size
yazıyorum.

<span id="an_2:22">2:22</span> İsanın Mesih olduğunu yadsıyan yalancı
değilse, kim yalancıdır? Babayı ve Oğulu yadsıyan Mesih karşıtıdır.

<span id="an_2:23">2:23</span> Oğulu yadsıyanda Baba da yoktur; Oğulu
açıkça kabul edende Baba da vardır.

<span id="an_2:24">2:24</span> Başlangıçtan beri işittiğiniz söz
içinizde yaşasın. Başlangıçtan beri işittiğiniz söz içinizde yaşarsa,
siz de Oğulda ve Babada yaşarsınız.

<span id="an_2:25">2:25</span> Mesihin bize vaat ettiği budur, yani
sonsuz yaşamdır.

<span id="an_2:26">2:26</span> Bunları sizi saptırmak isteyenlerle
ilgili olarak yazıyorum.

<span id="an_2:27">2:27</span> Size gelince, Ondan aldığınız mesh sizde
kalır. Kimsenin size bir şey öğretmesine gerek yoktur. Onun size her
şeyi öğreten meshi gerçektir, sahte değildir. Size öğrettiği gibi,
Mesihte yaşayın.

<span id="an_2:28">2:28</span> Evet, yavrularım, şimdi Mesihte yaşayın
ki, O göründüğünde cesaretimiz olsun, geldiğinde Onun önünde
utanmayalım.

<span id="an_2:29">2:29</span> O'nun doğru olduğunu bilirseniz, doğru
olanı yapan herkesin O'ndan doğduğunu da bilirsiniz.

<span id="an_3:1">3:1</span> Bakın, Baba bizi o kadar çok seviyor ki,
bize ‹‹Tanrının çocukları›› deniyor! Gerçekten de öyleyiz. Dünya Babayı
tanımadığı için bizi de tanımıyor.

<span id="an_3:2">3:2</span> Sevgili kardeşlerim, daha şimdiden Tanrının
çocuklarıyız, ama ne olacağımız henüz bize gösterilmedi. Ancak, Mesih
göründüğü zaman Ona benzer olacağımızı biliyoruz. Çünkü Onu olduğu gibi
göreceğiz.

<span id="an_3:3">3:3</span> Mesihte bu umuda sahip olan, Mesih pak
olduğu gibi kendini pak kılar.

<span id="an_3:4">3:4</span> Günah işleyen, yasaya karşı gelmiş olur.
Çünkü günah demek, yasaya karşı gelmek demektir.

<span id="an_3:5">3:5</span> Mesihin, günahları kaldırmak için ortaya
çıktığını ve kendisinde günah olmadığını bilirsiniz.

<span id="an_3:6">3:6</span> Mesihte yaşayan, günah işlemez. Günah
işleyen Onu ne görmüştür, ne de tanımıştır.

<span id="an_3:7">3:7</span> Yavrularım, kimse sizi aldatmasın. Mesih
doğru olduğu gibi, doğru olanı yapan da doğru kişidir.

<span id="an_3:8">3:8</span> Günah işleyen, İblistendir. Çünkü İblis
başlangıçtan beri günah işlemektedir. Tanrının Oğlu, İblisin
yaptıklarına son vermek için ortaya çıktı.

<span id="an_3:9">3:9</span> Tanrıdan doğmuş olan, günah işlemez. Çünkü
Tanrının tohumu onda yaşar. Tanrıdan doğmuş olduğu için günah işleyemez.

<span id="an_3:10">3:10</span> Doğru olanı yapmayan ve kardeşini
sevmeyen kişi Tanrıdan değildir. İşte Tanrının çocuklarıyla İblisin
çocukları böyle ayırt edilir.

<span id="an_3:11">3:11</span> Başlangıçtan beri işittiğiniz buyruk
şudur: Birbirimizi sevelim.

<span id="an_3:12">3:12</span> Şeytana ait olup kardeşini öldüren Kayin
gibi olmayalım. Kayin kardeşini neden öldürdü? Kendi yaptıkları kötü,
kardeşinin yaptıkları doğru olduğu için öldürdü.

<span id="an_3:13">3:13</span> Kardeşler, dünya sizden nefret ederse
şaşmayın.

<span id="an_3:14">3:14</span> Biz kardeşleri sevdiğimiz için ölümden
yaşama geçtiğimizi biliyoruz. Sevmeyen ölümde kalır.

<span id="an_3:15">3:15</span> Kardeşinden nefret eden katildir. Hiçbir
katilin sonsuz yaşama sahip olmadığını bilirsiniz.

<span id="an_3:16">3:16</span> Sevginin ne olduğunu Mesihin bizim için
canını vermesinden anlıyoruz. Bizim de kardeşlerimiz için canımızı
vermemiz gerekir.

<span id="an_3:17">3:17</span> Dünya malına sahip olup da kardeşini
ihtiyaç içinde gördüğü halde ondan şefkatini esirgeyen kişide Tanrının
sevgisi olabilir mi?

<span id="an_3:18">3:18</span> Yavrularım, sözle ve dille değil, eylemle
ve içtenlikle sevelim.

<span id="an_3:19">3:19</span> Böylelikle gerçeğe ait olduğumuzu
bileceğiz ve yüreğimiz bizi ne zaman suçlarsa, Tanrının önünde onu
yatıştıracağız. Çünkü Tanrı yüreğimizden daha büyüktür ve her şeyi
bilir.

<span id="an_3:21">3:21</span> Sevgili kardeşlerim, yüreğimiz bizi
suçlamazsa, Tanrının önünde cesaretimiz olur, Ondan ne dilersek alırız.
Çünkü Onun buyruklarını yerine getiriyor, Onu hoşnut eden şeyleri
yapıyoruz.

<span id="an_3:23">3:23</span> Onun buyruğu Oğlu İsa Mesihin adına
inanmamız ve İsanın buyurduğu gibi birbirimizi sevmemizdir.

<span id="an_3:24">3:24</span> Tanrı'nın buyruklarını yerine getiren
Tanrı'da yaşar, Tanrı da o kişide yaşar. İçimizde yaşadığını bize
verdiği Ruh sayesinde biliriz.

<span id="an_4:1">4:1</span> Sevgili kardeşlerim, her ruha inanmayın.
Tanrıdan olup olmadıklarını anlamak için ruhları sınayın. Çünkü birçok
sahte peygamber dünyanın her yanına yayılmış bulunuyor.

<span id="an_4:2">4:2</span> İsa Mesihin beden alıp dünyaya geldiğini
kabul eden her ruh Tanrıdandır. Tanrının Ruhunu bununla tanıyacaksınız.

<span id="an_4:3">4:3</span> İsayı kabul etmeyen hiçbir ruh Tanrıdan
değildir. Böylesi, Mesih Karşıtının ruhudur. Onun geleceğini duydunuz.
Zaten o şimdiden dünyadadır.

<span id="an_4:4">4:4</span> Yavrularım, siz Tanrıdansınız ve sahte
peygamberleri yendiniz. Çünkü sizde olan, dünyadakinden üstündür.

<span id="an_4:5">4:5</span> Sahte peygamberler dünyadandır. Bu nedenle
söyledikleri sözler de dünyadandır ve dünya onları dinler.

<span id="an_4:6">4:6</span> Bizse Tanrıdanız; Tanrıyı tanıyan bizi
dinler, Tanrıdan olmayan dinlemez. Gerçeğin Ruhuyla yalan ruhunu böyle
ayırt ederiz.

<span id="an_4:7">4:7</span> Sevgili kardeşlerim, birbirimizi sevelim.
Çünkü sevgi Tanrıdandır. Seven herkes Tanrıdan doğmuştur ve Tanrıyı
tanır.

<span id="an_4:8">4:8</span> Sevmeyen kişi Tanrıyı tanımaz. Çünkü Tanrı
sevgidir.

<span id="an_4:9">4:9</span> Tanrı biricik Oğlu aracılığıyla yaşayalım
diye Onu dünyaya gönderdi, böylece bizi sevdiğini gösterdi.

<span id="an_4:10">4:10</span> Tanrıyı biz sevmiş değildik, ama O bizi
sevdi ve Oğlunu günahlarımızı bağışlatan kurban olarak dünyaya gönderdi.
İşte sevgi budur.

<span id="an_4:11">4:11</span> Sevgili kardeşlerim, Tanrı bizi bu kadar
çok sevdiğine göre biz de birbirimizi sevmeye borçluyuz.

<span id="an_4:12">4:12</span> Hiç kimse hiçbir zaman Tanrıyı görmüş
değildir. Ama birbirimizi seversek, Tanrı içimizde yaşar ve sevgisi
içimizde yetkinleşmiş olur.

<span id="an_4:13">4:13</span> Tanrıda yaşadığımızı ve Onun bizde
yaşadığını bize kendi Ruhundan vermiş olmasından anlıyoruz.

<span id="an_4:14">4:14</span> Babanın Oğlunu dünyanın Kurtarıcısı
olarak gönderdiğini gördük, şimdi buna tanıklık ediyoruz.

<span id="an_4:15">4:15</span> Kim İsanın Tanrının Oğlu olduğunu açıkça
kabul ederse, Tanrı onda yaşar, o da Tanrıda yaşar.

<span id="an_4:16">4:16</span> Tanrının bize olan sevgisini tanıdık ve
buna inandık. Tanrı sevgidir. Sevgide yaşayan Tanrıda yaşar, Tanrı da
onda yaşar.

<span id="an_4:17">4:17</span> Yargı gününde cesaretimiz olsun diye
sevgi böylelikle içimizde yetkin kılınmıştır. Çünkü Mesih nasılsa, biz
de bu dünyada öyleyiz.

<span id="an_4:18">4:18</span> Sevgide korku yoktur. Tersine, yetkin
sevgi korkuyu siler atar. Çünkü korku işkencedir. Korkan kişi sevgide
yetkin kılınmamıştır.

<span id="an_4:19">4:19</span> Bizse seviyoruz, çünkü önce O bizi sevdi.

<span id="an_4:20">4:20</span> ‹‹Tanrıyı seviyorum›› deyip de
kardeşinden nefret eden yalancıdır. Çünkü gördüğü kardeşini sevmeyen,
görmediği Tanrıyı sevemez.

<span id="an_4:21">4:21</span> ‹‹Tanrı'yı seven kardeşini de sevsin››
diyen buyruğu Mesih'ten aldık.

<span id="an_5:1">5:1</span> İsanın Mesih olduğuna inanan herkes
Tanrıdan doğmuştur. Babayı seven Ondan doğmuş olanı da sever.

<span id="an_5:2">5:2</span> Tanrıyı sevip buyruklarını yerine
getirmekle, Tanrının çocuklarını sevdiğimizi anlarız.

<span id="an_5:3">5:3</span> Tanrıyı sevmek Onun buyruklarını yerine
getirmek demektir. Onun buyrukları da ağır değildir.

<span id="an_5:4">5:4</span> Çünkü Tanrıdan doğmuş olan herkes dünyayı
yener. Bize dünyaya karşı zafer kazandıran imanımızdır.

<span id="an_5:5">5:5</span> İsanın Tanrı Oğlu olduğuna iman edenden
başka dünyayı yenen kim?

<span id="an_5:6">5:6</span> Suyla ve kanla gelen İsa Mesihtir. O yalnız
suyla değil, suyla ve kanla gelmiştir. Buna tanıklık eden Ruhtur. Çünkü
Ruh gerçektir.

<span id="an_5:7">5:7</span> Şöyle ki, tanıklık edenler üçtür: Ruh, su
ve kan. Bunların üçü de uyum içindedir.

<span id="an_5:9">5:9</span> İnsanların tanıklığını kabul ediyoruz, oysa
Tanrının tanıklığı daha üstündür. Çünkü bu, Tanrının tanıklığıdır, kendi
Oğluyla ilgili olarak yaptığı tanıklıktır.

<span id="an_5:10">5:10</span> Tanrının Oğluna inanan, yüreğinde
Tanrının tanıklığına sahiptir. Tanrıya inanmayansa Onu yalancı durumuna
düşürmüş olur. Çünkü Tanrının Oğluyla ilgili tanıklığına inanmamıştır.

<span id="an_5:11">5:11</span> Tanıklık da şudur: Tanrı bize sonsuz
yaşam verdi, bu yaşam Onun Oğlundadır.

<span id="an_5:12">5:12</span> Kendisinde Tanrı Oğlu bulunanda yaşam
vardır, kendisinde Tanrı Oğlu bulunmayanda yaşam yoktur.

<span id="an_5:13">5:13</span> Tanrı Oğlunun adına iman eden sizlere,
sonsuz yaşama sahip olduğunuzu bilesiniz diye bunları yazdım.

<span id="an_5:14">5:14</span> Tanrının önünde güvenimiz şu ki, Onun
isteğine uygun ne dilersek bizi işitir.

<span id="an_5:15">5:15</span> Her ne dilersek bizi işittiğini
bildiğimize göre, Ondan dilediklerimizi aldığımızı da biliriz.

<span id="an_5:16">5:16</span> Kardeşinin ölümcül olmayan bir günah
işlediğini gören, onun için dua etsin. Duasıyla kardeşine yaşam
verecektir. Bu, ölümcül olmayan günah işleyenler için geçerlidir.
Ölümcül günah da vardır, bunun için dua etsin demiyorum.

<span id="an_5:17">5:17</span> Her kötülük günahtır, ama ölümcül olmayan
günah da vardır.

<span id="an_5:18">5:18</span> Tanrıdan doğmuş olanın günah işlemediğini
biliriz. Tanrıdan doğmuş olan İsa Mesih onu korur ve kötü olan ona
dokunamaz.

<span id="an_5:19">5:19</span> Biliyoruz ki, biz Tanrıdanız, bütün dünya
ise kötü olanın denetimindedir.

<span id="an_5:20">5:20</span> Yine biliyoruz ki, Tanrının Oğlu gelmiş
ve gerçek Olanı tanımamız için bize anlama gücü vermiştir. Biz gerçek
Olandayız, Onun Oğlu İsa Mesihteyiz. O gerçek Tanrı ve sonsuz yaşamdır.

<span id="an_5:21">5:21</span> Yavrularım, kendinizi putlardan koruyun.

------------------------------------------------------------------------

[Next: 2 John](jo2.md)
