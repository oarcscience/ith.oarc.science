[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](exo)  [Next](num) 

------------------------------------------------------------------------

### Turkish Bible: Leviticus

<span id="an_1:1">1:1</span> RAB Musayı çağırıp Buluşma Çadırından ona
şöyle seslendi:

<span id="an_1:2">1:2</span> ‹‹İsrail halkıyla konuş, onlara de ki,
‹İçinizden biri RABbe sunu olarak bir hayvan sunacağı zaman, sığır ya da
davar sunmalı. (bkz. Çık.33:7-10).

<span id="an_1:3">1:3</span> ‹‹ ‹Eğer yakmalık sunu sığırsa, kusursuz ve
erkek olmalı. RABbin sunuyu kabul etmesi için onu Buluşma Çadırının
giriş bölümünde sunmalı.

<span id="an_1:4">1:4</span> Elini yakmalık sununun başına koymalı. Sunu
kişinin günahlarının bağışlanması için kabul edilecektir.

<span id="an_1:5">1:5</span> Boğayı RABbin önünde kesmeli. Harun
soyundan gelen kâhinler boğanın kanını getirip Buluşma Çadırının giriş
bölümündeki sunağın her yanına dökecekler.

<span id="an_1:6">1:6</span> Sonra kişi yakmalık sunuyu yüzüp parçalara
ayırmalı.

<span id="an_1:7">1:7</span> Kâhin Harunun oğulları sunakta ateş yakıp
üzerine odun dizecekler.

<span id="an_1:8">1:8</span> Hayvanın başını, iç yağını, parçalarını
sunakta yanan odunların üzerine yerleştirecekler.

<span id="an_1:9">1:9</span> Kişi hayvanın işkembesini, bağırsaklarını
ve ayaklarını yıkayacak. Kâhin de hepsini yakmalık sunu, yakılan sunu ve
RABbi hoşnut eden koku olarak sunağın üzerinde yakacaktır. Tanrıya
kurban sunmak gibi dinsel işlerle uğraşan görevli. Kâhinin büyücülük,
falcılık, sihirbazlık, gaipten haber vermek gibi işlerle uğraşması söz
konusu değildi. Bu uygulamalar Yas.18:9-14 ayetlerinde yasaklanmıştır.

<span id="an_1:10">1:10</span> ‹‹ ‹Eğer kişi yakmalık sunu olarak davar,
yani koyun ya da keçi sunmak istiyorsa, sunusu kusursuz ve erkek olmalı.

<span id="an_1:11">1:11</span> Onu sunağın kuzeyinde, RABbin önünde
kesmeli. Harun soyundan gelen kâhinler kanı sunağın her yanına
dökecekler.

<span id="an_1:12">1:12</span> Kişi başını, iç yağını kesip hayvanı
parçalara ayırmalı. Kâhin bunları sunakta yanan odunların üzerine
yerleştirecek.

<span id="an_1:13">1:13</span> Kişi hayvanın işkembesini,
bağırsaklarını, ayaklarını yıkamalı. Kâhin bunları sunak üzerinde
yakarak sunmalı. Bu yakmalık sunu, yakılan sunu ve RABbi hoşnut eden
kokudur.

<span id="an_1:14">1:14</span> ‹‹ ‹Eğer kişi yakmalık sunu olarak RABbe
kuş sunmak istiyorsa, kumru ya da güvercin sunmalı.

<span id="an_1:15">1:15</span> Kâhin sunuyu sunağa getirecek, başını
ayırıp sunağın üzerinde yakacak. Kuşun kanı sunağın yan tarafından
akıtılacak.

<span id="an_1:16">1:16</span> Kâhin kuşun kursağını pisliğiyle birlikte
çıkarıp sunağın doğusundaki küllüğe atacak.

<span id="an_1:17">1:17</span> Kanatlarını tutarak kuşu ikiye bölecek,
ama tümüyle ayırmayacak. Sonra kuşu sunakta yanan odunların üstünde
yakmalı. Bu yakmalık sunu, yakılan sunu ve RAB'bi hoşnut eden kokudur.›
››

<span id="an_2:1">2:1</span> ‹‹ ‹Biri RABbe tahıl sunusu getirdiği
zaman, sunusu ince undan olmalı. Üzerine zeytinyağı dökerek ve günnük
koyarak

<span id="an_2:2">2:2</span> sunuyu Harun soyundan gelen kâhinlere
götürmeli. Kâhin avuç dolusu ince un, zeytinyağı ve bütün günnüğü alıp
sunağın üzerinde anma payı olarak yakacak. Bu yakılan sunu ve RABbi
hoşnut eden kokudur.

<span id="an_2:3">2:3</span> Tahıl sunusundan artakalan Harunla
oğullarına bırakılmalı. RAB için yakılan bir sunu olduğundan çok
kutsaldır.

<span id="an_2:4">2:4</span> ‹‹ ‹Eğer fırında pişirilmiş tahıl sunusu
sunuyorsan, zeytinyağıyla yoğrulmuş ince undan yapılmış mayasız pideler
ya da üzerine yağ sürülmüş mayasız yufkalar olmalı.

<span id="an_2:5">2:5</span> Eğer sunu sacda pişirilmiş tahıl sunusu
ise, zeytinyağıyla yoğrulmuş mayasız ince undan yapılmalı.

<span id="an_2:6">2:6</span> Onu sunarken parçalara ayırıp üzerine
zeytinyağı dökeceksin. Bu tahıl sunusudur.

<span id="an_2:7">2:7</span> Eğer sunu tavada pişirilmiş tahıl sunusu
ise, ince un ve zeytinyağıyla yoğrulmuş olmalı.

<span id="an_2:8">2:8</span> Böyle yapılmış tahıl sunusunu RABbe sunmak
için getirip kâhine vereceksin. Kâhin de onu sunağa götürecek.

<span id="an_2:9">2:9</span> Anma payı olarak tahıl sunusundan bir parça
alıp yakılan sunu ve RABbi hoşnut eden koku olarak sunak üzerinde
yakacak.

<span id="an_2:10">2:10</span> Tahıl sunusundan artakalan Harunla
oğullarına bırakılmalı. RAB için yakılan bir sunu olduğundan çok
kutsaldır.

<span id="an_2:11">2:11</span> ‹‹ ‹RABbe sunacağınız tahıl sunularının
hiçbirine maya katılmamalı. Çünkü RAB için yakılan sunu içinde hiçbir
zaman maya ya da bal yakılmamalı.

<span id="an_2:12">2:12</span> Bunları ilk ürünlerinizin sunusu olarak
RABbe sunabilirsiniz. Ancak RABbi hoşnut eden koku olarak sunak üzerinde
sunulmamaları gerekir.

<span id="an_2:13">2:13</span> Bütün tahıl sunularını tuzlayacaksınız.
Tanrının sizinle yaptığı antlaşmayı simgeleyen tuzu tahıl sunularından
hiç eksik etmeyeceksiniz. Bütün sunulara tuz katacaksınız.

<span id="an_2:14">2:14</span> ‹‹ ‹Eğer RABbe ilk ürünlerin tahıl
sunusunu getiriyorsan, kavrulup dövülmüş, taze devşirilmiş buğday
başakları sunacaksın.

<span id="an_2:15">2:15</span> Üzerine zeytinyağı ve günnük koyacaksın.
Tahıl sunusudur bu.

<span id="an_2:16">2:16</span> Kâhin biraz dövülmüş buğday ve zeytinyağı
alıp günnüğün tümüyle birlikte anma payı olarak yakacak. RAB için
yakılan sunudur bu.› ››

<span id="an_3:1">3:1</span> ‹‹ ‹Eğer biri esenlik kurbanı olarak sığır
sunmak istiyorsa, RABbe erkek ya da dişi, kusursuz bir hayvan sunmalı.

<span id="an_3:2">3:2</span> Elini sununun başına koyup onu Buluşma
Çadırının giriş bölümünde kesmeli. Harun soyundan gelen kâhinler kanı
sunağın her yanına dökecekler.

<span id="an_3:3">3:3</span> Kişi esenlik sunusunun bazı parçalarını RAB
için yakılan sunu olarak sunmalı. Sununun bağırsak ve işkembe yağlarını,

<span id="an_3:4">3:4</span> böbreklerini, böbrek üstü yağlarını,
karaciğerden böbreklere uzanan perdeyi ayıracak.

<span id="an_3:5">3:5</span> Harunun oğulları sunakta yanan odunların
üzerinde duran yakmalık sununun üzerinde bunları yakacak. Yakılan sunu,
RABbi hoşnut eden kokudur.

<span id="an_3:6">3:6</span> ‹‹ ‹Eğer kişi esenlik kurbanı olarak RABbe
davar sunmak istiyorsa, erkek ya da dişi, sunusu kusursuz olmalı.

<span id="an_3:7">3:7</span> Eğer kuzu sunmak istiyorsa, RABbin önünde
sunmalı.

<span id="an_3:8">3:8</span> Elini sununun başına koyup onu Buluşma
Çadırının önünde kesmeli. Harunun oğulları kanı sunağın her yanına
dökecekler.

<span id="an_3:9">3:9</span> Kişi esenlik kurbanının bazı parçalarını
RAB için yakılan sunu olarak sunmalı. Yağını almalı, kuyruk sokumunun
dibinden bütün kuyruk yağını kesmeli, bağırsak ve işkembe yağlarını,

<span id="an_3:10">3:10</span> böbreklerini, böbrek üstü yağlarını,
karaciğerden böbreklere uzanan perdeyi ayırmalı.

<span id="an_3:11">3:11</span> Kâhin bunları sunağın üzerinde yakacak.
RAB için yakılan yiyecek sunusudur bu.

<span id="an_3:12">3:12</span> ‹‹ ‹Eğer sunusu keçi ise, onu RABbin
önünde sunmalı.

<span id="an_3:13">3:13</span> Elini sununun başına koyup onu Buluşma
Çadırının önünde kesmeli. Harunun oğulları kanı sunağın her yanına
dökecekler.

<span id="an_3:14">3:14</span> RAB için yakılan sunu olarak sunudan
şunları ayırıp sunmalı: Bağırsak ve işkembe yağlarını, böbrekleri,
böbrek üstü yağlarını, karaciğerden böbreklere uzanan perdeyi.

<span id="an_3:16">3:16</span> Kâhin bütün bunları sunağın üzerinde
yakacak. Yakılan yiyecek sunusudur bu. Kokusu RABbi hoşnut eder. Yağın
tümü RABbe aittir.

<span id="an_3:17">3:17</span> Hayvan yağı ve kan yemeyeceksiniz.
Yaşadığınız her yerde kuşaklar boyunca bu kural hep geçerli olacak.› ››

<span id="an_4:1">4:1</span> RAB Musaya şöyle dedi:

<span id="an_4:2">4:2</span> ‹‹İsrail halkına söyle: ‹Biri
buyruklarımdan birinde yasakladığım bir şeyi yapar, bilmeden günah
işlerse;

<span id="an_4:3">4:3</span> meshedilmiş kâhin günah işleyerek halkını
da suçlu kılarsa, işlediği günahtan ötürü RABbe günah sunusu olarak
kusursuz bir boğa sunmalı.

<span id="an_4:4">4:4</span> Boğayı Buluşma Çadırının giriş bölümüne,
RABbin önüne getirip elini onun başına koymalı ve RABbin huzurunda onu
kesmeli.

<span id="an_4:5">4:5</span> Meshedilmiş kâhin boğa kanının birazını
Buluşma Çadırına götürecek.

<span id="an_4:6">4:6</span> Parmağını kana batırıp En Kutsal Yerin
perdesi önünde, RABbin huzurunda yedi kez serpecek.

<span id="an_4:7">4:7</span> Sonra çadırda, RABbin huzurunda, buhur
sunağının boynuzlarına sürecek. Boğanın artakalan kanını çadırın giriş
bölümündeki yakmalık sunu sunağının dibine dökecek.

<span id="an_4:8">4:8</span> Günah sunusu olarak adanan boğanın bütün
yağını alacak. Bağırsak ve işkembe yağlarını,

<span id="an_4:9">4:9</span> böbrekleri, böbrek üstü yağlarını,
karaciğerden böbreklere uzanan perdeyi,

<span id="an_4:10">4:10</span> esenlik kurbanı olarak sunulan sığırda
olduğu gibi ayıracak. Bunları yakmalık sunu sunağı üzerinde yakacak.

<span id="an_4:11">4:11</span> Boğanın artakalan parçalarını; derisini,
etinin tümünü, başını, ayaklarını, işkembesini, bağırsaklarını,
gübresini ordugahın dışında küllerin döküldüğü temiz bir yere götürecek;
küllerin üzerinde odun ateşiyle yakacak.

<span id="an_4:13">4:13</span> ‹‹ ‹Eğer bütün İsrail topluluğu bilmeden
günah işler, RABbin buyruklarından birinde yasaklanmış olanı yaparsa
durum gözden kaçsa bile suçlu sayılır.

<span id="an_4:14">4:14</span> İşlediği günah açığa çıkınca, topluluk
günah sunusu olarak bir boğa sunmalı, onu Buluşma Çadırının önüne
getirmeli.

<span id="an_4:15">4:15</span> RABbin huzurunda topluluğun ileri
gelenleri ellerini boğanın başına koyacak ve boğa RABbin huzurunda
kesilecek.

<span id="an_4:16">4:16</span> Meshedilmiş kâhin boğanın kanını Buluşma
Çadırına götürecek.

<span id="an_4:17">4:17</span> Parmağını kana batırıp RABbin huzurunda,
perdenin önünde yedi kez serpecek.

<span id="an_4:18">4:18</span> Sonra çadırda RABbin huzurunda bulunan
sunağın boynuzlarına sürecek. Boğanın artakalan kanını çadırın giriş
bölümündeki yakmalık sunu sunağının dibine dökecek.

<span id="an_4:19">4:19</span> Boğanın bütün yağını alıp sunağın
üzerinde yakacak.

<span id="an_4:20">4:20</span> Günah sunusu olarak sunulan boğaya
yaptığının aynısını yapacak. Böylece kâhin halkın günahlarını
bağışlatacak ve halk bağışlanacak.

<span id="an_4:21">4:21</span> İlk boğayı yaktığı gibi bunu da ordugahın
dışına çıkarıp yakacak. Topluluğun günah sunusudur bu.

<span id="an_4:22">4:22</span> ‹‹ ‹Önderlerden biri günah işler,
bilmeden Tanrısı RABbin buyruklarından birinde yasak olanı yaparsa,
suçlu sayılır.

<span id="an_4:23">4:23</span> İşlediği günah kendisine açıklanırsa,
sunu olarak kusursuz bir teke getirmeli.

<span id="an_4:24">4:24</span> Elini tekenin başına koymalı ve yakmalık
sunuların kesildiği yerde RABbin huzurunda onu kesmeli. Bu bir günah
sunusudur.

<span id="an_4:25">4:25</span> Kâhin günah sunusunun kanına parmağını
batırıp yakmalık sunu sunağının boynuzlarına sürecek. Artakalan kanı
yakmalık sunu sunağının dibine dökecek.

<span id="an_4:26">4:26</span> Tekenin bütün yağını esenlik kurbanının
yağı gibi sunak üzerinde yakacak. Kâhin kişinin günahını bağışlatacak ve
kişi bağışlanacak.

<span id="an_4:27">4:27</span> ‹‹ ‹Eğer halktan biri RABbin
buyruklarından birinde yasak olanı yapar, bilmeden günah işlerse, suçlu
sayılır.

<span id="an_4:28">4:28</span> İşlediği günah kendisine açıklanırsa,
günahından ötürü sunu olarak kusursuz bir dişi keçi getirmeli.

<span id="an_4:29">4:29</span> Elini günah sunusunun başına koymalı ve
yakmalık sunuların kesildiği yerde onu kesmeli.

<span id="an_4:30">4:30</span> Kâhin sununun kanına parmağını batırıp
yakmalık sunu sunağının boynuzlarına sürecek. Artakalan kanı sunağın
dibine dökecek.

<span id="an_4:31">4:31</span> Kişi keçinin bütün yağını, esenlik
kurbanında olduğu gibi ayıracak. Kâhin RABbi hoşnut eden koku olarak onu
sunakta yakacak, kişinin günahını bağışlatacak ve kişi bağışlanacak.

<span id="an_4:32">4:32</span> ‹‹ ‹Eğer biri günah sunusu olarak bir
kuzu getirirse, kuzu dişi ve kusursuz olmalı.

<span id="an_4:33">4:33</span> Elini günah sunusunun başına koyacak ve
yakmalık sunuların kesildiği yerde onu günah sunusu olarak kesecek.

<span id="an_4:34">4:34</span> Kâhin sununun kanına parmağını batırıp
yakmalık sunu sunağının boynuzlarına sürecek. Artakalan kanı sunağın
dibine dökecek.

<span id="an_4:35">4:35</span> Esenlik kurbanı kuzusunda olduğu gibi
kişi sununun bütün yağını ayırmalı. Kâhin RAB için yakılan sunuların
üzerinde hepsini sunakta yakacak. Kâhin kişinin günahını bağışlatacak ve
kişi bağışlanacak.

<span id="an_5:1">5:1</span> ‹‹ ‹Lanetleneceğini bile bile gördüğüne ya
da bildiğine tanıklık etmeyen kişi günah işlemiş olur ve suçunun
cezasını çekecektir.

<span id="an_5:2">5:2</span> ‹‹ ‹Biri bilmeden kirli sayılan herhangi
bir şeye, yabanıl, evcil ya da küçük bir hayvan leşine dokunursa,
kirlenmiş olur ve suçlu sayılır.

<span id="an_5:3">5:3</span> ‹‹ ‹Biri bilmeden kirli sayılan bir insana
ya da insandan kaynaklanan kendisini kirletecek herhangi bir şeye
dokunursa, ne yaptığını anladığı an suçlu sayılacaktır.

<span id="an_5:4">5:4</span> ‹‹ ‹Biri hangi konuda olursa olsun, kötülük
ya da iyilik yapmak için, düşünmeden ve ne yaptığını bilmeden ant
içerse, bunu anladığı an suçlu sayılacaktır.

<span id="an_5:5">5:5</span> ‹‹ ‹Kişi bu suçlardan birini işlediği
zaman, günahını itiraf etmeli.

<span id="an_5:6">5:6</span> Günahının bedeli olarak RABbe bir suç
sunusu getirmeli. Bu sunu küçükbaş hayvanlardan olmalı. Dişi bir kuzu ya
da keçi olabilir. Kâhin kişinin günahını bağışlatacaktır.

<span id="an_5:7">5:7</span> ‹‹ ‹Eğer kuzu alacak gücü yoksa, suçuna
karşılık biri günah sunusu, öbürü yakmalık sunu olmak üzere RABbe iki
kumru ya da iki güvercin sunmalı.

<span id="an_5:8">5:8</span> Bunları kâhine getirmeli. Kâhin önce günah
sunusunu sunacak. Kuşun boynunu kırmalı, ama başını koparmamalı.

<span id="an_5:9">5:9</span> Sununun kanından birazını sunağın yan
yüzüne serpmeli. Artakalan kan sunağın dibine akıtılmalı. Bu günah
sunusudur.

<span id="an_5:10">5:10</span> Kâhin bundan sonra ikinci kuşu yakmalık
sunu olarak kurallara göre sunacak. Kâhin kişinin günahını bağışlatacak
ve kişi bağışlanacak.

<span id="an_5:11">5:11</span> ‹‹ ‹Eğer iki kumru ya da iki güvercin
alacak gücü yoksa, günahına karşılık günah sunusu olarak onda bir efafç
ince un getirmeli. Üzerine zeytinyağı dökmemeli, günnük de koymamalı;
çünkü bu günah sunusudur.

<span id="an_5:12">5:12</span> Onu kâhine vermeli. Kâhin anma payı
olarak bir avuç dolusu alıp sunakta, RAB için yakılan sunuların üzerinde
yakacak. Bu günah sunusudur.

<span id="an_5:13">5:13</span> Kâhin kişinin günahını bağışlatacak ve
kişi bağışlanacak. Tahıl sunusunda olduğu gibi, artakalan un kâhinin
olacaktır.› ››

<span id="an_5:14">5:14</span> RAB Musaya şöyle dedi:

<span id="an_5:15">5:15</span> ‹‹Eğer biri RABbe adanmış nesnelere el
uzatır, bilmeden günah işlerse, suç sunusu olarak RABbe küçükbaş
hayvanlardan kusursuz bir koç getirmeli. Değeri gümüş şekelle, kutsal
yerin şekeliyle ölçülmeli.

<span id="an_5:16">5:16</span> Adanmış nesneler konusunda işlediği
günahın karşılığını ödemeli ve beşte birini üzerine ekleyip kâhine
vermeli. Kâhin suç sunusu olan koçla kişinin günahını bağışlatacak ve
kişi bağışlanacak.

<span id="an_5:17">5:17</span> ‹‹Eğer biri günah işler, RABbin
buyruklarından birinde yasak olanı yaparsa, bilmeden yapsa bile, suç
işlemiş olur; suçunun cezasını çekecektir.

<span id="an_5:18">5:18</span> Kâhine suç sunusu olarak küçükbaş
hayvanlardan belli değeri olan kusursuz bir koç getirmeli. Kâhin kişinin
bilmeden işlediği günahı bağışlatacak ve kişi bağışlanacak.

<span id="an_5:19">5:19</span> Bu suç sunusudur. Kişi gerçekten RAB'be
karşı suç işlemiştir.››

<span id="an_6:1">6:1</span> RAB Musaya şöyle dedi:

<span id="an_6:2">6:2</span> ‹‹Eğer biri günah işler, RABbe ihanet eder,
kendisine emanet edilen, rehin bırakılan ya da çalıntı bir mal konusunda
komşusunu aldatır ya da ona haksızlık ederse,

<span id="an_6:3">6:3</span> kayıp bir eşya bulup yalan söylerse, yalan
yere ant içerse, yani insanların işleyebileceği bu suçlardan birini
işlerse,

<span id="an_6:4">6:4</span> günah işlemiş olur ve suçlu sayılır.
Çaldığı ya da haksızlıkla ele geçirdiği şeyi, kendisine emanet edilen ya
da bulduğu kayıp eşyayı,

<span id="an_6:5">6:5</span> ya da hakkında yalan yere ant içtiği şeyi,
üzerine beşte birini de ekleyerek, suç sunusunu getirdiği gün sahibine
geri vermeli.

<span id="an_6:6">6:6</span> RABbe suç sunusu olarak kâhine belli değeri
olan kusursuz bir koç getirmeli.

<span id="an_6:7">6:7</span> Kâhin RABbin huzurunda onun günahını
bağışlatacak; işlediği suç ne olursa olsun kişi bağışlanacak.››

<span id="an_6:8">6:8</span> RAB Musaya şöyle dedi:

<span id="an_6:9">6:9</span> ‹‹Harunla oğullarına buyruk ver: ‹Yakmalık
sunu yasası şudur: Yakmalık sunu bütün gece, sabaha kadar sunaktaki
ateşin üzerinde kalacak. Sunağın üzerindeki ateş sönmeyecek.

<span id="an_6:10">6:10</span> Kâhin keten giysisini, donunu giyecek.
Sunağın üzerindeki yakmalık sunudan kalan külü toplayıp sunağın yanına
koyacak.

<span id="an_6:11">6:11</span> Giysilerini değiştirdikten sonra külü
ordugahın dışında temiz bir yere götürecek.

<span id="an_6:12">6:12</span> Sunağın üzerindeki ateş sürekli yanacak,
hiç sönmeyecek. Kâhin her sabah ateşe odun atacak, yakmalık sununun
parçalarını odunların üzerine dizecek, onun üzerinde de esenlik
sunularının yağını yakacak.

<span id="an_6:13">6:13</span> Sunağın üzerindeki ateş sürekli yanacak,
hiç sönmeyecek.› ››

<span id="an_6:14">6:14</span> ‹‹ ‹Tahıl sunusu yasası şudur: Harunun
oğulları onu sunağın önünde RABbe sunacaklar.

<span id="an_6:15">6:15</span> Kâhin üzerindeki günnükle birlikte tahıl
sunusunun ince unundan ve zeytinyağından bir avuç alıp anma payı ve
RABbi hoşnut eden koku olarak sunakta yakacak.

<span id="an_6:16">6:16</span> Artakalanı Harunla oğulları yiyecekler.
Onu kutsal bir yerde, Buluşma Çadırının avlusunda mayasız ekmek olarak
yemeliler.

<span id="an_6:17">6:17</span> Mayayla pişirilmemeli. Bunu yakılan
sunulardan, kâhinlerin payı olarak verdim. Suç sunusu, günah sunusu gibi
bu da çok kutsaldır.

<span id="an_6:18">6:18</span> Harun soyundan gelen her erkek ondan
yiyebilir. RAB için yakılan sunularda onların kuşaklar boyunca sonsuza
dek payları olacak. Sunulara her dokunan kutsal sayılacak.› ››

<span id="an_6:19">6:19</span> RAB Musaya şöyle dedi:

<span id="an_6:20">6:20</span> ‹‹Harun kâhin olarak meshedildiği gün,
Harunla oğulları tahıl sunusu olarak RABbe yarısı sabah, yarısı akşam
olmak üzere, onda bir efa ince un sunacaklar. Bu sürekli bir sunu
olacak.

<span id="an_6:21">6:21</span> Zeytinyağıyla iyice yoğrulup sacda
pişirilecek. Tahıl sunusunu getirip RABbi hoşnut eden koku olarak pişmiş
parçalar halinde sunacaklar.

<span id="an_6:22">6:22</span> Bunu Harun soyundan gelen meshedilmiş
kâhin RABbe sunacak. Sürekli bir kural olacak bu. Sununun tümü
yakılacak.

<span id="an_6:23">6:23</span> Kâhinin sunduğu her tahıl sunusu tümüyle
yakılmalı, hiç yenmemeli.››

<span id="an_6:24">6:24</span> RAB Musaya şöyle dedi:

<span id="an_6:25">6:25</span> ‹‹Harunla oğullarına de ki, ‹Günah sunusu
yasası şudur: Günah sunusu yakmalık sununun kesildiği yerde, RABbin
huzurunda kesilecek. Çok kutsaldır.

<span id="an_6:26">6:26</span> Hayvanı sunan kâhin onu kutsal bir yerde,
Buluşma Çadırının giriş bölümünde yiyecek.

<span id="an_6:27">6:27</span> Sununun etine her dokunan kutsal
sayılacak. Kanı birinin giysisine sıçrarsa, giysi kutsal bir yerde
yıkanmalı.

<span id="an_6:28">6:28</span> İçinde etin haşlandığı çömlek kırılmalı.
Ancak tunç bir kapta haşlanmışsa, kap iyice ovulup suyla durulanmalı.

<span id="an_6:29">6:29</span> Kâhinler soyundan gelen her erkek bu
sunuyu yiyebilir. Çok kutsaldır.

<span id="an_6:30">6:30</span> Ama kutsal yerde günah bağışlatmak için
kanı Buluşma Çadırı'na getirilen günah sunusunun eti yenmeyecek,
yakılacaktır.› ››

<span id="an_7:1">7:1</span> ‹‹ ‹Çok kutsal olan suç sunusunun yasası
şudur:

<span id="an_7:2">7:2</span> Suç sunusu yakmalık sununun kesildiği yerde
kesilecek ve kanı sunağın her yanına dökülecek.

<span id="an_7:3">7:3</span> Hayvanın bütün yağı alınacak, kuyruk yağı,
bağırsak ve işkembe yağları, böbrekleri, böbrek üstü yağları,
karaciğerden böbreklere uzanan perde ayrılacak.

<span id="an_7:5">7:5</span> Kâhin bunların hepsini sunak üzerinde, RAB
için yakılan sunu olarak yakacak. Bu suç sunusudur.

<span id="an_7:6">7:6</span> Kâhinler soyundan gelen her erkek bu sunuyu
yiyebilir. Sunu kutsal bir yerde yenecek, çünkü çok kutsaldır.

<span id="an_7:7">7:7</span> ‹‹ ‹Suç ve günah sunuları için aynı yasa
geçerlidir. Et, sunuyu sunarak günahı bağışlatan kâhinindir.

<span id="an_7:8">7:8</span> Yakmalık sununun derisi de sunuyu sunan
kâhinindir.

<span id="an_7:9">7:9</span> Fırında, tavada ya da sacda pişirilen her
tahıl sunusu onu sunan kâhinin olacak.

<span id="an_7:10">7:10</span> Zeytinyağıyla yoğrulmuş ya da kuru tahıl
sunuları da Harunoğullarına aittir. Aralarında eşit olarak
bölüşülecektir.› ››

<span id="an_7:11">7:11</span> ‹‹ ‹RABbe sunulacak esenlik kurbanının
yasası şudur:

<span id="an_7:12">7:12</span> Eğer adam sunusunu RABbe şükretmek için
sunuyorsa, sunusunun yanısıra zeytinyağıyla yoğrulmuş mayasız pideler,
üzerine zeytinyağı sürülmüş mayasız yufkalar ve iyice karıştırılmış ince
undan yağla yoğrulmuş mayasız pideler de sunacak.

<span id="an_7:13">7:13</span> RABbe şükretmek için, esenlik sunusunu
mayalı ekmek pideleriyle birlikte sunacak.

<span id="an_7:14">7:14</span> Her sunudan birini RABbe bağış sunusu
olarak sunacak ve o sunu esenlik sunusunun kanını sunağa döken kâhinin
olacak.

<span id="an_7:15">7:15</span> RABbe şükretmek için sunulan esenlik
kurbanının eti, sununun sunulduğu gün yenecek, sabaha bırakılmayacak.

<span id="an_7:16">7:16</span> ‹‹ ‹Biri gönülden verilen bir sunu ya da
dilediği adağı sunmak istiyorsa, kurbanın eti sununun sunulduğu gün
yenecek, artakalırsa ertesi güne bırakılabilecek.

<span id="an_7:17">7:17</span> Ancak üçüncü güne bırakılan kurban eti
yakılacak.

<span id="an_7:18">7:18</span> Esenlik kurbanının eti üçüncü gün yenirse
sunu kabul edilmeyecek, geçerli sayılmayacak. Çünkü et kirlenmiş sayılır
ve her yiyen suçunun cezasını çekecektir.

<span id="an_7:19">7:19</span> ‹‹ ‹Kirli sayılan herhangi bir şeye
dokunan et yenmemeli, yakılmalıdır. Öteki etlere gelince, temiz sayılan
bir insan o etlerden yiyebilir.

<span id="an_7:20">7:20</span> Ama biri kirli sayıldığı sürece RABbe
sunulan esenlik kurbanının etini yerse, halkın arasından atılacak.

<span id="an_7:21">7:21</span> Ayrıca kirli sayılan herhangi bir şeye,
insandan kaynaklanan bir kirliliğe, kirli bir hayvana ya da kirli ve
iğrenç bir şeye dokunup da RABbe sunulan esenlik kurbanının etinden
yiyen biri halkın arasından atılacak.› ››

<span id="an_7:22">7:22</span> RAB Musaya şöyle dedi:

<span id="an_7:23">7:23</span> ‹‹İsrail halkına de ki, ‹İster sığır,
ister koyun ya da keçi yağı olsun, hayvan yağı yemeyeceksiniz.

<span id="an_7:24">7:24</span> Kendiliğinden ölen ya da yabanıl
hayvanların parçaladığı bir hayvanın yağı başka şeyler için
kullanılabilir, ama hiçbir zaman yenmemeli.

<span id="an_7:25">7:25</span> Kim yakılan ve RABbe sunulan hayvanlardan
birinin yağını yerse, halkımın arasından atılacak.

<span id="an_7:26">7:26</span> Nerede yaşarsanız yaşayın, hiçbir kuşun
ya da hayvanın kanını yemeyeceksiniz.

<span id="an_7:27">7:27</span> Kan yiyen herkes halkımın arasından
atılacak.› ››

<span id="an_7:28">7:28</span> RAB Musaya şöyle dedi:

<span id="an_7:29">7:29</span> ‹‹İsrail halkına de ki, ‹RABbe esenlik
kurbanı sunmak isteyen biri, esenlik kurbanının bir parçasını RABbe
sunmalı.

<span id="an_7:30">7:30</span> RAB için yakılan sunusunu kendi eliyle
getirmeli. Hayvanın yağını döşüyle birlikte getirecek ve döş RABbin
huzurunda sallamalık bir sunu olarak sallanacak.

<span id="an_7:31">7:31</span> Kâhin yağı sunağın üzerinde yakacak, ama
döş Harunla oğullarının olacak.

<span id="an_7:32">7:32</span> Esenlik kurbanlarınızın sağ budunu bağış
olarak kâhine vereceksiniz.

<span id="an_7:33">7:33</span> Harunoğulları arasında esenlik sunusunun
kanını ve yağını kim sunuyorsa, sağ but onun payı olacak.

<span id="an_7:34">7:34</span> İsrail halkının sunduğu esenlik
kurbanlarından sallamalık döşü ve bağış olarak sunulan budu aldım.
İsrail halkının payı olarak bunları sonsuza dek Kâhin Harunla oğullarına
verdim.› ››

<span id="an_7:35">7:35</span> Harunla oğulları kâhin atandıkları gün
RAB için yakılan sunulardan paylarına bu düştü.

<span id="an_7:36">7:36</span> RAB onları meshettiği gün İsrail halkına
buyruk vermişti. Adağın bu parçaları gelecek kuşaklar boyunca onların
payı olacaktı.

<span id="an_7:37">7:37</span> Yakmalık, tahıl, suç, günah, atanma
sunularının ve esenlik kurbanlarının yasası budur.

<span id="an_7:38">7:38</span> RAB, bu buyruğu çölde, Sina Dağı'nda
İsrail halkından kendisine sunu sunmalarını istediği gün Musa'ya
vermişti.

<span id="an_8:1">8:1</span> RAB Musaya şöyle dedi:

<span id="an_8:2">8:2</span> ‹‹Harunla oğullarını, kâhin giysilerini,
mesh yağını, günah sunusu olarak sunulacak boğayı, iki koçu ve mayasız
ekmek sepetini Buluşma Çadırının giriş bölümüne getir. Bütün topluluğu
da oraya çağır.››

<span id="an_8:4">8:4</span> Musa RABbin buyruğunu yerine getirdi.
Herkes Buluşma Çadırının önünde toplandı.

<span id="an_8:5">8:5</span> Musa topluluğa, ‹‹Şimdi RABbin buyruğunu
yerine getireceğim›› dedi.

<span id="an_8:6">8:6</span> Harunla oğullarını öne çıkarıp yıkadı.

<span id="an_8:7">8:7</span> Haruna mintanı giydirdi, beline kuşağı
bağladı, üzerine kaftanı, onun üzerine de efodu giydirdi. Ustaca
dokunmuş şeridiyle efodu bağladı.

<span id="an_8:8">8:8</span> Üzerine göğüslüğü taktı, göğüslüğün içine
Urim ile Tummimi koydu.

<span id="an_8:9">8:9</span> Başına sarığı sardı, ön kısmına kutsal
tacı, altın levhayı koydu. Musa her şeyi RABbin buyurduğu gibi yaptı.

<span id="an_8:10">8:10</span> Sonra mesh yağını aldı, Tanrının Konutunu
ve içindeki her şeyi meshederek kutsal kıldı.

<span id="an_8:11">8:11</span> Yağı yedi kez sunağın üzerine serpti;
sunağı, sunağın bütün aletlerini, kazanı ve ayaklıklarını kutsal kılmak
için meshetti.

<span id="an_8:12">8:12</span> Harunu kutsal kılmak için başına yağ
dökerek meshetti.

<span id="an_8:13">8:13</span> Harunun oğullarını öne çıkardı, onlara
mintan giydirdi, bellerine kuşak bağladı, başlarına başlık koydu. Musa
her şeyi RABbin buyurduğu gibi yaptı.

<span id="an_8:14">8:14</span> Sonra günah sunusu olarak sunulacak
boğayı getirdi. Harunla oğulları ellerini boğanın başına koydular.

<span id="an_8:15">8:15</span> Musa boğayı kesti. Sunağı pak kılmak için
kanını parmağıyla sunağın boynuzlarına çepeçevre sürdü. Artan kanı
sunağın dibine döktü. Böylece sunağı arındırıp kutsal kıldı.

<span id="an_8:16">8:16</span> Musa hayvanın bağırsak ve işkembe
yağlarını, karaciğer perdesini, böbreklerini ve böbrek yağlarını sunağın
üzerinde yaktı.

<span id="an_8:17">8:17</span> Boğanın geri kalan kısmını da -derisini,
etini, gübresini- ordugahın dışında yaktı. Musa her şeyi RABbin
buyurduğu gibi yaptı.

<span id="an_8:18">8:18</span> Sonra yakmalık sunu olarak sunulacak koçu
getirdi. Harunla oğulları ellerini koçun başına koydular.

<span id="an_8:19">8:19</span> Musa koçu kesti, kanını sunağın her
yanına döktü.

<span id="an_8:20">8:20</span> Koçu parçalara ayırıp parçaları, başını
ve iç yağını yaktı.

<span id="an_8:21">8:21</span> Bağırsaklarını, işkembesini, ayaklarını
yıkadı ve koçun tümünü sunağın üzerinde yaktı. Bu bir yakmalık sunu,
RABbi hoşnut eden koku, yakılan sunuydu. Musa her şeyi RABbin buyurduğu
gibi yaptı.

<span id="an_8:22">8:22</span> Sonra öteki koçu, atanma sunusu olarak
sunulacak koçu getirdi. Harunla oğulları ellerini koçun başına koydular.

<span id="an_8:23">8:23</span> Musa koçu kesti. Kanını Harunun sağ kulak
memesine, sağ elinin ve sağ ayağının baş parmaklarına sürdü.

<span id="an_8:24">8:24</span> Sonra Harunun oğullarını öne çıkardı.
Onların da sağ kulak memelerine, sağ ellerinin ve ayaklarının baş
parmaklarına kan sürdü. Artan kanı sunağın her yanına döktü.

<span id="an_8:25">8:25</span> Hayvanın yağını, kuyruk yağını, bağırsak
ve işkembe yağlarını, karaciğer perdesini, böbreklerini, böbrek
yağlarını ve sağ budunu aldı.

<span id="an_8:26">8:26</span> Sonra RABbin huzurunda bulunan mayasız
ekmek sepetinden bir ekmek, yağlı pide ve yufka alıp hayvanın yağlarının
ve sağ budunun üzerine koydu.

<span id="an_8:27">8:27</span> Hepsini Harunla oğullarının eline verdi.
Bunları RABbin huzurunda sallamalık sunu olarak salladı.

<span id="an_8:28">8:28</span> Sonra ellerinden alıp sunakta yakmalık
sununun üzerinde yaktı. Bunlar atanma sunusu, RABbi hoşnut eden koku ve
RAB için yakılan sunuydu.

<span id="an_8:29">8:29</span> Bundan sonra Musa döşü aldı ve sallamalık
sunu olarak RABbin huzurunda salladı. Atanma sunusu olarak sunulan
koçtan Musanın payına düşen buydu. Musa her şeyi RABbin buyurduğu gibi
yaptı.

<span id="an_8:30">8:30</span> Musa mesh yağını ve sunağın üzerindeki
kanı alıp Harunla oğullarının ve giysilerinin üzerine serpti. Böylece
Harunu, oğullarını ve giysilerini kutsal kılmış oldu.

<span id="an_8:31">8:31</span> Sonra Harunla oğullarına, ‹‹Eti Buluşma
Çadırının giriş bölümünde haşlayın›› dedi, ‹‹ ‹Eti Harunla oğulları
yiyecek› diye buyurmuştum. Atanma sunularının bulunduğu sepetteki
ekmekle birlikte onu orada yiyin.

<span id="an_8:32">8:32</span> Etten ve ekmekten artanı yakın.

<span id="an_8:33">8:33</span> Atanma günleriniz doluncaya kadar, yedi
gün boyunca Buluşma Çadırının giriş bölümünden ayrılmayın. Çünkü
atanmanız yedi gün sürecek.

<span id="an_8:34">8:34</span> Bugün yapılan her şeyi günahlarınızı
bağışlatmak için RAB buyurdu.

<span id="an_8:35">8:35</span> Yedi gün boyunca gece gündüz Buluşma
Çadırının giriş bölümünde bekleyecek, RABbin buyruğunu yerine
getireceksiniz. Öyle ki, ölmeyesiniz. Bana böyle buyruk verildi.››

<span id="an_8:36">8:36</span> Böylece Harun'la oğulları RAB'bin Musa
aracılığıyla verdiği bütün buyrukları yerine getirdiler.

<span id="an_9:1">9:1</span> Sekizinci gün Musa Harunla oğullarını ve
İsrail ileri gelenlerini çağırdı.

<span id="an_9:2">9:2</span> Haruna, ‹‹Kendin için günah sunusu olarak
kusursuz bir erkek buzağı, yakmalık sunu olarak da kusursuz bir koç al,
RABbe sun›› dedi,

<span id="an_9:3">9:3</span> ‹‹Sonra İsrail halkına de ki, ‹Günah sunusu
olarak bir teke, yakmalık sunu olarak da bir yaşında kusursuz bir buzağı
ile bir kuzu alın.

<span id="an_9:4">9:4</span> RABbin huzurunda esenlik sunusu olarak
kurban edilmek üzere bir sığır ve bir koçla birlikte zeytinyağıyla
yoğrulmuş tahıl sunusu getirin. Çünkü RAB bugün size görünecektir.› ››

<span id="an_9:5">9:5</span> Musanın buyurdukları Buluşma Çadırının
önüne getirildi. Herkes yaklaşıp RABbin huzurunda toplandı.

<span id="an_9:6">9:6</span> Musa, ‹‹RAB şunları yapmanızı buyuruyor, o
zaman RABbin yüceliği size görünecektir›› dedi.

<span id="an_9:7">9:7</span> Sonra Haruna, ‹‹Sunağa git, günah ve
yakmalık sunularını sun›› dedi, ‹‹Hem kendinin, hem de halkın
günahlarını bağışlat. RABbin buyurduğu gibi halkın sunusunu sun,
günahlarını bağışlat.››

<span id="an_9:8">9:8</span> Böylece Harun sunağa gidip kendisi için
günah sunusu olarak sunulacak buzağıyı kesti.

<span id="an_9:9">9:9</span> Oğulları buzağının kanını ona getirdiler.
Harun parmağını kana batırıp sunağın boynuzlarına sürdü. Artan kanı
sunağın dibine döktü.

<span id="an_9:10">9:10</span> RABbin Musaya verdiği buyruğa uygun
olarak günah sunusunun yağını, böbreklerini, karaciğerinin perdesini
sunakta yaktı.

<span id="an_9:11">9:11</span> Etiyle derisini ise ordugahın dışında
yaktı.

<span id="an_9:12">9:12</span> Sonra yakmalık sunuyu kesti. Oğulları
sununun kanını kendisine verdiler. O da kanı sunağın her yanına döktü.

<span id="an_9:13">9:13</span> Sununun bütün parçalarını ve başını
Haruna verdiler. Harun hepsini sunağın üzerinde yaktı.

<span id="an_9:14">9:14</span> Sununun işkembesini, bağırsaklarını,
ayaklarını yıkayıp sunakta yakmalık sununun üzerinde yaktı.

<span id="an_9:15">9:15</span> Bundan sonra Harun halkın sunusunu
getirdi. Halkın günahları için sunulacak tekeyi kesti ve ilk sunu gibi
bunu da günah sunusu olarak sundu.

<span id="an_9:16">9:16</span> Yakmalık sunuyu da kurallara uygun
biçimde sundu.

<span id="an_9:17">9:17</span> Sonra tahıl sunusunu getirdi. Bir avuç
alıp her sabah sunulan yakmalık sunuya ek olarak sunağın üzerinde yaktı.

<span id="an_9:18">9:18</span> Halk için esenlik kurbanları olarak
sunulacak sığırla koçu da kesti. Oğulları sunuların kanını kendisine
verdiler. O da kanı sunağın her yanına döktü.

<span id="an_9:19">9:19</span> Sığırla koçun yağlarını, kuyruk yağını,
bağırsak ve işkembe yağlarını, böbreklerini ve karaciğerlerinin
perdesini

<span id="an_9:20">9:20</span> döşlerin üzerine koydular. Harun yağları
sunakta yaktı.

<span id="an_9:21">9:21</span> Musanın buyurduğu gibi döşleri ve sağ
budu sallamalık sunu olarak RABbin huzurunda salladı.

<span id="an_9:22">9:22</span> Harun günah, yakmalık, esenlik sunularını
sunduktan sonra ellerini halka doğru uzatarak onları kutsadı ve aşağıya
indi.

<span id="an_9:23">9:23</span> Musayla Harun Buluşma Çadırına girdiler.
Dışarı çıkınca halkı kutsadılar. O zaman RABbin yüceliği halka göründü.

<span id="an_9:24">9:24</span> RAB bir ateş gönderdi. Ateş sunağın
üzerindeki yakmalık sunuyu, yağları yakıp küle çevirdi. Bunu gören
halkın tümü sevinçle haykırarak yüzüstü yere kapandı.

<span id="an_10:1">10:1</span> Harunun oğulları Nadavla Avihu
buhurdanlarını alıp içlerine ateş, ateşin üstüne de buhur koydular.
RABbin buyruklarına aykırı bir ateş sundular.

<span id="an_10:2">10:2</span> RAB bir ateş gönderdi. Ateş onları yakıp
yok etti. RABbin huzurunda öldüler.

<span id="an_10:3">10:3</span> Musa Haruna şöyle dedi: ‹‹RAB demişti ki,
‹Bana hizmet edenler kutsallığıma saygı duyacak  
Ve halkın tümü beni yüceltecek.› ››

<span id="an_10:4">10:4</span> Musa Harunun amcası Uzzielin oğullarını,
Mişaelle Elsafanı çağırdı, ‹‹Gelin, kardeşlerinizi kutsal yerin önünden
kaldırıp ordugahın dışına çıkarın›› dedi.

<span id="an_10:5">10:5</span> Geldiler ve Musanın buyurduğu gibi
cesetleri üzerlerindeki mintanlarıyla ordugahın dışına çıkardılar.

<span id="an_10:6">10:6</span> Sonra Musa Harunla oğulları Elazarla
İtamara, ‹‹Saçlarınızı dağıtmayın, giysilerinizi yırtmayın›› dedi,
‹‹Yoksa ölürsünüz ve RAB bütün topluluğa öfkelenir. Ama kardeşleriniz,
bütün İsrail halkı RABbin ateşle yok ettiği bu insanlar için yas tutsun.

<span id="an_10:7">10:7</span> Buluşma Çadırının giriş bölümünden
ayrılmayın, yoksa ölürsünüz. Çünkü RABbin mesh yağıyla kutsandınız.››
Harunla oğulları Musanın dediğine uydular.

<span id="an_10:8">10:8</span> RAB Haruna şöyle dedi:

<span id="an_10:9">10:9</span> ‹‹Sen ve oğulların Buluşma Çadırına şarap
ya da herhangi bir içki içip girmeyin, yoksa ölürsünüz. Kuşaklar boyunca
bir kural olsun bu.

<span id="an_10:10">10:10</span> Kutsalla bayağı olanı, kirliyle temizi
birbirinden ayırt etmelisiniz.

<span id="an_10:11">10:11</span> RABbin Musa aracılığıyla İsrail halkına
bildirdiği bütün kuralları onlara öğretmelisiniz.››

<span id="an_10:12">10:12</span> Musa Haruna ve sağ kalan oğulları
Elazarla İtamara şöyle dedi: ‹‹RAB için yakılan sunulardan artan tahıl
sunusunu alın, mayasız ekmek yapıp sunağın yanında yiyin. Çünkü çok
kutsaldır.

<span id="an_10:13">10:13</span> Onu kutsal bir yerde yemelisiniz. Çünkü
RAB için yakılan sunulardan senin ve oğullarının payıdır bu. Bana böyle
buyruk verildi.

<span id="an_10:14">10:14</span> Sallamalık döşle bağış olarak sunulan
budu ise oğulların ve kızlarınla birlikte temiz bir yerde yemelisin.
Çünkü bunlar İsrail halkının sunduğu esenlik kurbanlarından senin ve
çocuklarının payı olarak ayrıldı. Bağış olarak sunulan butla sallamalık
döşü, yakılacak sunu yağlarıyla birlikte getirip RABbin önünde
sallamalık sunu olarak sunacaklar. RABbin buyruğu uyarınca bunlar
sonsuza dek senin ve çocuklarının payı olacak.››

<span id="an_10:16">10:16</span> Musa günah sunusu olarak sunulacak
tekeyi soruşturdu, yakılmış olduğunu öğrenince, Harunun sağ kalan
oğulları Elazarla İtamara çok öfkelendi, ‹‹Neden günah sunusunu kutsal
bir yerde yemediniz?›› diye sordu, ‹‹O çok kutsaldır. Topluluğun suçunu
üstlenmesi ve günahlarını bağışlatmanız için RAB onu size vermişti.

<span id="an_10:18">10:18</span> Tekenin kanı kutsal çadıra
getirilmemiş. Buyurduğum gibi tekeyi kesinlikle kutsal yerde yemeniz
gerekirdi.››

<span id="an_10:19">10:19</span> Harun, ‹‹Halk bugün RABbe günah sunusu
ve yakmalık sunu sundu›› diye yanıtladı, ‹‹Benim başıma ise bunlar
geldi. Günah sunusunu bugün yemiş olsaydım, RAB bundan hoşnut olur
muydu?››

<span id="an_10:20">10:20</span> Musa yanıtı uygun buldu.

<span id="an_11:1">11:1</span> RAB Musayla Haruna şöyle dedi:

<span id="an_11:2">11:2</span> ‹‹İsrail halkına deyin ki, ‹Karada
yaşayan hayvanlardan şunların etini yiyebilirsiniz:

<span id="an_11:3">11:3</span> Çatal ve yarık tırnaklı, geviş getiren
hayvanların tümü.

<span id="an_11:4">11:4</span> Ancak geviş getiren ve çatal tırnaklı
olan hayvanlardan etini yememeniz gerekenler şunlardır: Deve geviş
getirir, ama çatal tırnaklı değildir. Sizin için kirli sayılır.

<span id="an_11:5">11:5</span> Kaya tavşanı geviş getirir, ama çatal
tırnaklı değildir. Sizin için kirli sayılır.

<span id="an_11:6">11:6</span> Tavşan geviş getirir, ama çatal tırnaklı
değildir. Sizin için kirli sayılır.

<span id="an_11:7">11:7</span> Domuz çatal ve yarık tırnaklıdır, ama
geviş getirmez. Sizin için kirli sayılır.

<span id="an_11:8">11:8</span> Bu hayvanların etini yemeyecek, leşine
dokunmayacaksınız, sizin için kirlidir.

<span id="an_11:9">11:9</span> ‹‹ ‹Suda yaşayan hayvanlardan şunların
etini yiyebilirsiniz: Denizde, akarsularda yaşayan pullu ve yüzgeçli
canlıların etini yiyebilirsiniz.

<span id="an_11:10">11:10</span> Denizdeki ve akarsulardaki bütün pulsuz
ve yüzgeçsiz canlılar -suda toplu halde yaşayanlar ve ötekiler- sizin
için iğrenç sayılır.

<span id="an_11:11">11:11</span> Bunlar sizin için iğrenç sayılacak.
Etlerini yemeyecek, leşlerinden tiksineceksiniz.

<span id="an_11:12">11:12</span> Suda yaşayan bütün pulsuz ve yüzgeçsiz
canlılar sizin için iğrenç sayılacak.

<span id="an_11:13">11:13</span> ‹‹ ‹Tiksindirici kuşların etini
yemeyecek, şunları iğrenç sayacaksınız: Kartal, kuzu kartalı, kara
akbaba,

<span id="an_11:14">11:14</span> çaylak, doğan türleri,

<span id="an_11:15">11:15</span> bütün karga türleri,

<span id="an_11:16">11:16</span> baykuş, puhu, martı, atmaca türleri,

<span id="an_11:17">11:17</span> kukumav, karabatak, büyük baykuş,

<span id="an_11:18">11:18</span> peçeli baykuş, ishakkuşu, akbaba,

<span id="an_11:19">11:19</span> leylek, balıkçıl türleri, ibibik,
yarasa.

<span id="an_11:20">11:20</span> ‹‹ ‹Dört ayaklı ve kanatlı böceklerin
hepsi sizin için iğrençtir.

<span id="an_11:21">11:21</span> Ama dört ayaklı ve kanatlı olup
ayaklarını sıçramak için kullanan bazılarının etini yiyebilirsiniz.

<span id="an_11:22">11:22</span> Şunları yiyeceksiniz: Bütün çekirge
türleri, küçük çekirge, cırcırböceği, ağustosböceği.

<span id="an_11:23">11:23</span> Öbür dört ayaklı, kanatlı böceklerin
hepsi sizin için iğrenç sayılır.

<span id="an_11:24">11:24</span> ‹‹ ‹Sizi kirletecek şeyler şunlardır:
Aşağıdaki hayvanların leşine dokunan akşama kadar kirli sayılacaktır.

<span id="an_11:25">11:25</span> Kim aşağıdaki hayvanların leşini
taşırsa giysilerini yıkayacak ve akşama kadar kirli sayılacaktır.

<span id="an_11:26">11:26</span> Çatal tırnaklı ama tırnağı yarık
olmayan ve geviş getirmeyen her hayvan sizin için kirlidir. Bunlara
dokunan da kirlenmiş sayılır.

<span id="an_11:27">11:27</span> Dört ayaklı hayvanlardan pençelerini
yere basarak yürüyenler sizin için kirlidir. Bunların leşine dokunanlar
akşama kadar kirli sayılacaktır.

<span id="an_11:28">11:28</span> Bunların leşini taşıyanlar giysilerini
yıkayacak ve akşama kadar kirli sayılacaktır. Çünkü bu hayvanlar sizin
için kirlidir.

<span id="an_11:29">11:29</span> ‹‹ ‹Küçük kara hayvanları içinde sizin
için kirli sayılanlar şunlardır: Gelincik, fare, bütün kertenkele
türleri -geko, varan, duvar kertenkelesi, düz keler- bukalemun.

<span id="an_11:31">11:31</span> Sizin için kirli sayılan küçük kara
hayvanları bunlardır. Bunların leşine dokunan akşama kadar kirli
sayılacaktır.

<span id="an_11:32">11:32</span> Bunlardan birinin leşi neyin üzerine
düşerse onu da kirletir. İster tahta kap, ister giysi, ister deri, ister
çul olsun suya konmalıdır. Akşama kadar kirli sayılacak ve akşam
temizlenmiş olacaktır.

<span id="an_11:33">11:33</span> Bunlardan biri toprak kabın içine
düşerse, kabın içindekiler kirli sayılacaktır. Toprak kap kırılmalıdır.

<span id="an_11:34">11:34</span> Toprak kaptaki sulu yiyecek ve her
içecek kirli sayılacaktır.

<span id="an_11:35">11:35</span> Bunlardan birinin leşi neyin üzerine
düşerse onu da kirletir. Üzerine düştüğü ister fırın olsun, ister ocak,
parçalanmalıdır. Çünkü onlar kirlidir ve sizin için kirli sayılacaktır.

<span id="an_11:36">11:36</span> Ancak kaynak ya da su sarnıcı temiz
sayılacaktır; ama bunların leşine dokunan kirli sayılacaktır.

<span id="an_11:37">11:37</span> Eğer bu hayvanlardan birinin leşi ekin
tohumunun üzerine düşerse, o tohum temiz sayılacaktır.

<span id="an_11:38">11:38</span> Ama suya konmuş tohumun içine düşerse,
tohum sizin için kirlidir.

<span id="an_11:39">11:39</span> ‹‹ ‹Eti yenen hayvanlardan biri ölürse,
leşine dokunan akşama kadar kirli sayılacaktır.

<span id="an_11:40">11:40</span> Hayvanın leşinden yiyen giysilerini
yıkayacak ve akşama kadar kirli sayılacaktır. Leşi taşıyan da
giysilerini yıkayacak ve akşama kadar kirli sayılacaktır.

<span id="an_11:41">11:41</span> ‹‹ ‹Bütün küçük kara hayvanları
iğrençtir. Yenmeyecektir.

<span id="an_11:42">11:42</span> İster karnı üzerinde sürünen, ister
dört ayaklı ya da çok ayaklı canlılar olsun, bunların hiçbirini
yemeyeceksiniz. Çünkü bunlar iğrençtir.

<span id="an_11:43">11:43</span> Bunların hiçbiriyle kendinizi
kirletmeyin, iğrenç duruma sokmayın, kirli duruma düşmeyin.

<span id="an_11:44">11:44</span> Tanrınız RAB benim. Kendinizi kutsayın
ve kutsal olun. Çünkü ben kutsalım. Küçük kara hayvanlarının hiçbiriyle
kendinizi kirletmeyin.

<span id="an_11:45">11:45</span> Tanrınız olmak için sizi Mısırdan
çıkaran RAB benim. Kutsal olun, çünkü ben kutsalım.

<span id="an_11:46">11:46</span> ‹‹ ‹Kirli olanı temizden, eti yeneni
eti yenmeyenden ayırt edebilmeniz için hayvanlar, kuşlar, suda toplu
halde yaşayan bütün canlılar ve küçük kara hayvanlarıyla ilgili yasa
budur.› ››

<span id="an_12:1">12:1</span> RAB Musaya şöyle dedi:

<span id="an_12:2">12:2</span> ‹‹İsrail halkına de ki, ‹Bir kadın hamile
kalıp erkek çocuk doğurursa, âdet gördüğü günlerde olduğu gibi yedi gün
kirli sayılacaktır.

<span id="an_12:3">12:3</span> Çocuk sekizinci gün sünnet edilmeli.

<span id="an_12:4">12:4</span> Kadın kanamasından paklanmak için otuz üç
gün bekleyecek. Pak sayılması için geçmesi gereken bu günler doluncaya
dek kutsal bir şeye dokunmayacak, tapınağa girmeyecek.

<span id="an_12:5">12:5</span> Ancak, kız çocuk doğurursa, âdet gördüğü
günler gibi iki hafta kirli sayılacaktır. Kanamasından paklanmak için
altmış altı gün bekleyecektir.

<span id="an_12:6">12:6</span> ‹‹ ‹Erkek ya da kız çocuk doğuran kadının
temiz sayılması için geçmesi gereken günler dolunca, yakmalık sunu
olarak bir yaşında bir kuzu, günah sunusu olarak bir güvercin ya da bir
kumru getirip Buluşma Çadırının giriş bölümünde kâhine verecektir.

<span id="an_12:7">12:7</span> Kâhin bunu RABbin huzurunda sunacak ve
kadını arıtacak. Böylece kadın kanamasından temizlenmiş sayılacak. Erkek
ya da kız doğuran kadınla ilgili yasa budur.

<span id="an_12:8">12:8</span> ‹‹ ‹Eğer kadının kuzu alacak gücü yoksa,
biri yakmalık sunu, öbürü günah sunusu olmak üzere, iki kumru ya da iki
güvercin yavrusu getirecek. Kâhin kadını arıtacak ve kadın temiz
sayılacaktır.› ››

<span id="an_13:1">13:1</span> RAB Musaya ve Kâhin Haruna şöyle dedi:

<span id="an_13:2">13:2</span> ‹‹Bedeninde deri hastalığına
dönüşebilecek şiş, kabuk ya da parlak leke bulunan kişi Haruna, ya da
Harunun kâhin oğullarından birine götürülecek.

<span id="an_13:3">13:3</span> Kâhin derideki yaraya bakacak, yarada kıl
ağarması varsa ve yara derine inmişse, kişi deri hastalığına yakalanmış
demektir. Hastaya bakan kâhin onu kirli ilan edecektir.

<span id="an_13:4">13:4</span> Derideki parlak leke beyazsa, derine
inmemişse, üzerindeki kıllar ağarmamışsa, kâhin hastayı yedi gün kapalı
bir yerde tutacak.

<span id="an_13:5">13:5</span> Yedinci gün yaraya bakacak; yara
ilerlememiş, deri yüzeyine yayılmamışsa, hastayı yedi gün daha kapalı
bir yerde tutacak.

<span id="an_13:6">13:6</span> Yedinci gün hastaya bir daha bakacak;
yara solmuş, deri yüzeyine yayılmamışsa, hastayı temiz ilan edecek. Yara
yalnızca kabuktur. Hasta giysilerini yıkayıp temiz sayılacaktır.

<span id="an_13:7">13:7</span> Ancak temiz sayılmak için kâhine muayene
olduktan sonra derisindeki kabuk yayılırsa, yine kâhine görünmelidir.

<span id="an_13:8">13:8</span> Kâhin kişiye bakacak, derisindeki kabuk
yayılmışsa onu kirli ilan edecek. Kişi deri hastalığına yakalanmış
demektir.

<span id="an_13:9">13:9</span> ‹‹Deri hastalığına yakalanan kişi kâhine
götürülecek.

<span id="an_13:10">13:10</span> Kâhin ona bakacak. Derideki şiş
beyazlaşmış, üzerindeki kıllar ağarmışsa, şişkin yarada kızıl et
görünüyorsa,

<span id="an_13:11">13:11</span> bu müzmin bir deri hastalığıdır. Kâhin
kişiyi kirli ilan edecek, ama kapalı yerde tutmayacaktır. Çünkü kişi
zaten kirlenmiştir.

<span id="an_13:12">13:12</span> ‹‹Eğer deri hastalığı yayılıp kâhinin
görebildiği kadarıyla tepeden tırnağa hastanın bütün bedenini
kaplamışsa,

<span id="an_13:13">13:13</span> kâhin hastaya bakacak ve bedenini
hastalık saran kişiyi temiz ilan edecektir. Yaralar beyazlaşmış ve
temizdir.

<span id="an_13:14">13:14</span> Ama kızıl et görülüyorsa, kişi kirli
sayılacaktır.

<span id="an_13:15">13:15</span> Kâhin kızıl et görürse, kişiyi kirli
ilan edecektir. Kızıl et kirlidir, deri hastalığıdır.

<span id="an_13:16">13:16</span> Eğer kızıl et iyileşir, beyazlaşırsa,
hasta yine kâhine görünmelidir.

<span id="an_13:17">13:17</span> Kâhin hastaya bakacak, yara
beyazlaşmışsa, yarayı temiz ilan edecek. Kişi temiz sayılacak.

<span id="an_13:18">13:18</span> ‹‹Derideki çıban iyileşmiş,

<span id="an_13:19">13:19</span> ama bir süre sonra çıbanın yerinde
beyaz bir şiş, ya da kırmızımsı-beyaz parlak bir leke oluşmuşsa, kâhine
göstermeli.

<span id="an_13:20">13:20</span> Kâhin hastaya bakacak, görünen yara
derine inmiş, üzerindeki kıllar ağarmışsa, kişiyi kirli ilan edecektir.
Çıbanda baş gösteren bir deri hastalığıdır bu.

<span id="an_13:21">13:21</span> Ama kâhin hastaya baktığında yarada
beyaz kıl yoksa, yara derine inmemiş ve yara solmuşsa, kişiyi yedi gün
kapalı bir yerde tutacaktır.

<span id="an_13:22">13:22</span> Eğer derideki yara yayılıyorsa, kâhin
kişiyi kirli ilan edecektir; çünkü kişi hastalığa yakalanmış demektir.

<span id="an_13:23">13:23</span> Parlak leke geçmemiş ama yayılmamışsa,
bu çıban kabuğudur. Kâhin kişiyi temiz ilan edecektir.

<span id="an_13:24">13:24</span> ‹‹Deride ateş yanığı varsa ve et
kırmızımsı-beyaz ya da beyaz, parlak bir leke haline gelmişse,

<span id="an_13:25">13:25</span> kâhin yaraya bakmalı. Parlak lekenin
üzerindeki kıllar ağarmış, leke derine inmişse, yanıkta deri hastalığı
var demektir. Kâhin kişiyi kirli ilan edecektir, çünkü kişi deri
hastalığına yakalanmıştır.

<span id="an_13:26">13:26</span> Ama parlak lekede kıl ağarması yoksa,
leke derine inmemiş ve solmuşsa, kâhin hastayı yedi gün kapalı bir yerde
tutacaktır.

<span id="an_13:27">13:27</span> Yedinci gün kişiye yine bakacak, eğer
leke deriye yayılmışsa, onu kirli ilan edecek. Çünkü kişi deri
hastalığına yakalanmıştır.

<span id="an_13:28">13:28</span> Eğer derideki parlak leke geçmemiş, ama
yayılmamış ve solmuşsa, yanıktan doğan bir şişliktir. Kâhin kişiyi temiz
ilan edecektir. Çünkü yanık yarasının kabuğudur bu.

<span id="an_13:29">13:29</span> ‹‹Bir erkeğin ya da kadının başında ya
da çenesinde yara varsa,

<span id="an_13:30">13:30</span> kâhin yaraya bakmalı. Yara derine
inmişse ve üzerinde ince sarı tüyler varsa, hastayı kirli ilan
edecektir. Çünkü hasta uyuzdur. Baş ya da çenede görülen bir deri
hastalığıdır.

<span id="an_13:31">13:31</span> Ancak kâhin bu tür bir yaraya baktığı
zaman, yara derine inmemişse, üzerinde siyah kıl yoksa, hastayı yedi gün
kapalı bir yerde tutacak.

<span id="an_13:32">13:32</span> Yedinci gün yaraya yine bakacak; uyuz
deriye yayılmamışsa, üzerinde sarı kıl yoksa, uyuz derine inmemişse,

<span id="an_13:33">13:33</span> hasta tıraş olacak, ama uyuz olan
yerlere dokunmayacaktır. Kâhin hastayı yedi gün daha kapalı bir yerde
tutacak.

<span id="an_13:34">13:34</span> Yedinci gün uyuza yine bakacak; uyuz
deriye yayılmamışsa, derine inmemişse, hastayı temiz ilan edecektir.
Hasta giysilerini yıkayacak ve temiz sayılacaktır.

<span id="an_13:35">13:35</span> Ama hasta temiz ilan edildikten sonra
uyuz derisine yayılırsa,

<span id="an_13:36">13:36</span> kâhin ona yeniden bakmalı. Uyuz
yayılmışsa, yarada sarı kıl olup olmamasına bakılmaksızın kişi kirli
sayılacaktır.

<span id="an_13:37">13:37</span> Ama kâhine göre uyuz ilerlememiş,
üzerinde siyah kıl bitmişse, hastalık geçmiş demektir. Kişi temizdir.
Kâhin onu temiz ilan edecektir.

<span id="an_13:38">13:38</span> ‹‹Bir erkeğin ya da kadının derisinde
beyaz parlak lekeler varsa,

<span id="an_13:39">13:39</span> kâhin ona bakmalı. Derideki lekeler
beyaz ve solgunsa, sadece deride çıkan kırmızı lekelerdir. Kişi
temizdir.

<span id="an_13:40">13:40</span> ‹‹Eğer adamın saçı dökülmüşse, sadece
keldir. Temiz sayılır.

<span id="an_13:41">13:41</span> Saçının önü dökülmüşse alnı açılmış
demektir. Temiz sayılır.

<span id="an_13:42">13:42</span> Ama saçı dökülmüş ya da alnı açılmış
adamın başında veya alnında kırmızımsı-beyaz yaralar çıkmışsa, adam deri
hastalığına yakalanmış demektir.

<span id="an_13:43">13:43</span> Kâhin adama bakacak. Saçı dökülmüş baş
ya da alındaki şişler deri hastalığının yol açtığı yaralar gibi
kırmızımsı-beyazsa,

<span id="an_13:44">13:44</span> adam deri hastalığına yakalanmıştır.
Kirlidir. Başındaki yaradan ötürü kâhin kesinlikle onu kirli ilan
edecektir.

<span id="an_13:45">13:45</span> ‹‹Böyle bir hastalığa yakalanan kişinin
giysileri yırtık, saçları dağınık olmalı; kişi ağzını örtüp, ‹Kirliyim!
Kirliyim!› diye bağırmalı.

<span id="an_13:46">13:46</span> Hastalığı devam ettiği sürece kirli
sayılacaktır, çünkü kirlenmiştir. Halktan uzak, ordugahın dışında
yaşamalıdır.››

<span id="an_13:47">13:47</span> ‹‹Yün ya da keten bir giyside,

<span id="an_13:48">13:48</span> yün ya da keten bir kumaşta, deri ya da
deri eşyada küf görülürse,

<span id="an_13:49">13:49</span> giyside, deride, deri eşyada, örgü
ipinde, kumaşta görülen küf yeşilimsi ya da kırmızımsı bir renk almışsa,
kâhine gösterilmelidir.

<span id="an_13:50">13:50</span> Kâhin ona bakacak ve yedi gün kapalı
bir yerde tutacak.

<span id="an_13:51">13:51</span> Yedinci gün ona yine bakacak. Eğer
kumaştaki, giysideki veya herhangi bir amaçla kullanılan deri eşyadaki
küf yayılmışsa, bu tehlikeli bir küftür. Kirli sayılacaktır.

<span id="an_13:52">13:52</span> Üzerinde küf bulunan yün ya da keten
giysi, kumaş ya da her türlü deri eşya kâhin tarafından yakılacaktır.
Çünkü önü alınamaz bir küftür ve yakılmalıdır.

<span id="an_13:53">13:53</span> ‹‹Kâhin giyside, kumaşta ya da herhangi
bir deri eşyada bulunan küfün yayılmadığını görürse,

<span id="an_13:54">13:54</span> buyruk verecek ve küflü eşya yıkanacak.
Kâhin onu yedi gün daha kapalı bir yerde tutacak.

<span id="an_13:55">13:55</span> Küflü eşya yıkandıktan sonra yeniden
kâhine gösterilmeli. Küf yayılmasa bile rengi değişmemişse, kirli
sayılacak. Yakılmalıdır. Gerek iç yüzünü, gerekse dış yüzünü küf
kemirmiştir.

<span id="an_13:56">13:56</span> ‹‹Küflü eşya yıkandıktan sonra, küfte
bir solma varsa, kâhin giysideki, derideki ya da kumaştaki küflü kısmı
yırtacak.

<span id="an_13:57">13:57</span> Eğer kumaşta, giyside ya da herhangi
bir deri eşyada yine küf görülürse, küf yayılıyor demektir; eşyayı
yakacaksın.

<span id="an_13:58">13:58</span> Yıkanan giysiden, kumaştan ya da deri
bir eşyadan küf geçmişse, yeniden yıkanacak. Sonra temiz sayılacaktır.››

<span id="an_13:59">13:59</span> Küfün bulaştığı yün ya da keten
giysiyi, kumaşı veya deri eşyayı kirli ya da temiz ilan etmenin yasası
budur.

<span id="an_14:1">14:1</span> RAB Musaya şöyle dedi:

<span id="an_14:2">14:2</span> ‹‹Deri hastasının temiz kılınacağı gün şu
yasa geçerlidir: Hasta kâhine götürülecek.

<span id="an_14:3">14:3</span> Kâhin hastaya ordugahın dışında bakacak.
Hastalık iyileşmişse,

<span id="an_14:4">14:4</span> pak kılınacak kişi için iki temiz, canlı
kuş, sedir ağacı, kırmızı iplik ve mercanköşkotu getirilmesini
buyuracak.

<span id="an_14:5">14:5</span> Kâhinin buyruğuyla kuşlardan biri toprak
bir kapta, akarsuyun üzerinde kesilecek.

<span id="an_14:6">14:6</span> Sonra kâhin canlı kuşu, sedir ağacını,
kırmızı ipliği ve mercanköşkotunu akarsuyun üzerinde kesilen kuşun
kanına batıracak

<span id="an_14:7">14:7</span> ve pak kılınacak kişinin üzerine yedi kez
serpecek, onu temiz ilan edip canlı kuşu kıra salacak.

<span id="an_14:8">14:8</span> Pak kılınacak kişi giysilerini yıkayacak,
bütün kıllarını tıraş edecek ve yıkanacak. Bundan sonra pak sayılacak.
Artık ordugaha girebilir, ama yedi gün çadırının dışında kalmalı.

<span id="an_14:9">14:9</span> Yedinci gün saçını, sakalını, kaşlarını,
bedenindeki bütün kılları tıraş edecek. Giysilerini yıkayacak, kendisi
de yıkandıktan sonra temiz sayılacak.

<span id="an_14:10">14:10</span> ‹‹Sekizinci gün kusursuz iki erkek
kuzu, bir yaşında kusursuz bir dişi kuzu, tahıl sunusu olarak
zeytinyağıyla yoğrulmuş onda üç efa ince un ve bir log zeytinyağı
getirecek.

<span id="an_14:11">14:11</span> Paklama işiyle görevli kâhin bütün
bunları ve pak kılacağı kişiyi RABbin huzurunda, Buluşma Çadırının giriş
bölümünde bekletecek.

<span id="an_14:12">14:12</span> Sonra kâhin erkek kuzulardan birini
alıp bir log zeytinyağıyla birlikte RABbe suç sunusu olarak sunacak.
Sallamalık sunu olarak bunları RABbin huzurunda sallayacak.

<span id="an_14:13">14:13</span> Erkek kuzuyu günah sunusunun ve
yakmalık sununun kesildiği kutsal yerde kesecek. Çünkü günah sunusu gibi
suç sunusu da kâhine aittir. Çok kutsaldır.

<span id="an_14:14">14:14</span> Kâhin pak kılınacak kişinin sağ kulak
memesine, sağ elinin ve sağ ayağının baş parmağına suç sunusunun
kanından sürecek.

<span id="an_14:15">14:15</span> Sonra bir log zeytinyağından biraz
alarak kendi sol avucuna dökecek.

<span id="an_14:16">14:16</span> Sağ elinin parmağını zeytinyağına
batırıp RABbin huzurunda yedi kez serpecek.

<span id="an_14:17">14:17</span> Pak kılınacak kişinin sağ kulak
memesine, sağ elinin ve sağ ayağının baş parmağına, suç sunusunun kanı
üzerine avucunda kalan yağdan sürecek.

<span id="an_14:18">14:18</span> Ayrıca pak kılınacak kişinin başına
avucunda kalan yağı sürerek RABbin huzurunda onu arıtacak.

<span id="an_14:19">14:19</span> Sonra günah sunusunu sunarak pak
kılınacak kişiyi kirliliğinden arıtacak ve yakmalık sunuyu kesecek.

<span id="an_14:20">14:20</span> Yakmalık sunuyla tahıl sunusunu sunakta
sunacak. Böylece kâhin kişiyi arıtacak ve kişi temiz sayılacaktır.

<span id="an_14:21">14:21</span> ‹‹Eğer kişi yoksulsa ve bunları alacak
gücü yoksa, arınmak üzere sallamalık suç sunusu olarak bir erkek kuzu,
tahıl sunusu olarak zeytinyağıyla yoğrulmuş onda bir efa ince un ve bir
log zeytinyağı alacak.

<span id="an_14:22">14:22</span> Gücü oranında biri günah sunusu, öbürü
yakmalık sunu olmak üzere iki kumru ya da iki güvercin sunacak.

<span id="an_14:23">14:23</span> Pak kılınmak için sekizinci gün hepsini
RABbin huzuruna, Buluşma Çadırının giriş bölümüne getirip kâhine
verecek.

<span id="an_14:24">14:24</span> Kâhin suç sunusu olan erkek kuzuyla bir
log zeytinyağını alıp sallamalık sunu olarak RABbin huzurunda
sallayacak.

<span id="an_14:25">14:25</span> Suç sunusu olan kuzuyu kesecek. Sununun
kanını pak kılınan kişinin sağ kulak memesine, sağ elinin ve sağ
ayağının baş parmağına sürecek.

<span id="an_14:26">14:26</span> Sonra kendi sol avucuna biraz
zeytinyağı dökecek.

<span id="an_14:27">14:27</span> Sağ parmağını sol avucundaki yağa
batırarak RABbin huzurunda yedi kez serpecek.

<span id="an_14:28">14:28</span> Avucundaki yağdan pak kılınacak kişinin
sağ kulak memesine, sağ elinin ve sağ ayağının baş parmağına, suç
sunusunun kanını sürdüğü yerlere sürecek.

<span id="an_14:29">14:29</span> RABbin huzurunda pak kılınacak kişiyi
arıtmak üzere avucunda kalan yağı başına sürecek.

<span id="an_14:30">14:30</span> Sonra kişinin gücü oranında aldığı
kumrulardan ya da güvercinlerden birini günah sunusu, öbürünü yakmalık
sunu olarak tahıl sunusuyla birlikte sunacak. Kâhin böylece pak kılınan
kişiyi RABbin huzurunda arıtacak.››

<span id="an_14:32">14:32</span> Deri hastası olup da temiz kılınmaya
parasal gücü yetmeyen kişiler için bu yasa geçerlidir.

<span id="an_14:33">14:33</span> RAB Musayla Haruna şöyle dedi:

<span id="an_14:34">14:34</span> ‹‹Size mülk olarak vereceğim Kenan
ülkesine gittiğiniz zaman, ülkenizdeki bir eve küf hastalığı
gönderirsem,

<span id="an_14:35">14:35</span> ev sahibi gidip kâhine, ‹Evimde küfe
benzer bir hastalık gördüm› diye haber vermeli.

<span id="an_14:36">14:36</span> Kâhin küfe bakmaya gitmeden önce,
evdeki her şeyin kirli sayılmaması için evin boşaltılmasını buyuracak.
Sonra evi görmeye gidecek.

<span id="an_14:37">14:37</span> Duvarlara yayılan küfe bakacak. Eğer
küf yeşilimsi ya da kırmızımsı lekeler halindeyse ve duvarın içine
işlemişse,

<span id="an_14:38">14:38</span> kâhin evi terk edecek ve yedi gün
süreyle kapalı tutacak.

<span id="an_14:39">14:39</span> Yedinci gün geri dönecek ve eve yine
bakacak. Eğer küf duvarlara yayılmışsa,

<span id="an_14:40">14:40</span> küflü taşları söküp kentin dışına,
kirli sayılan bir yere atmaları için buyruk verecek.

<span id="an_14:41">14:41</span> Evin içindeki bütün sıvayı kazdıracak.
Moloz kentin dışına, kirli sayılan bir yere dökülecek.

<span id="an_14:42">14:42</span> Sökülen taşların yerine başka taşlar
koyup evi yeniden sıvayacaklar.

<span id="an_14:43">14:43</span> ‹‹Taşları sökülüp sıvası kazınan evde
yeni sıva yapıldıktan sonra küf yine ortaya çıkarsa,

<span id="an_14:44">14:44</span> kâhin gidip eve bakacak. Küf
yayılmışsa, önü alınamaz demektir. Ev kirli sayılır.

<span id="an_14:45">14:45</span> Yıkılmalıdır. Taşları, keresteleri,
bütün harcı kent dışına, kirli sayılan bir yere atılmalıdır.

<span id="an_14:46">14:46</span> Evin kapalı olduğu günlerde, eve giren
biri akşama kadar kirli sayılacak.

<span id="an_14:47">14:47</span> O evde yatan ya da yemek yiyen biri
giysilerini yıkamalı.

<span id="an_14:48">14:48</span> ‹‹Ev sıvandıktan sonra kâhin eve girip
bakacak, küf yayılmamışsa evi temiz ilan edecek. Çünkü küf geçmiş
demektir.

<span id="an_14:49">14:49</span> Evi paklamak için iki kuş, sedir ağacı,
kırmızı iplik ve mercanköşkotu alacak.

<span id="an_14:50">14:50</span> Kuşlardan birini toprak bir kapta,
akarsuyun üzerinde kesecek.

<span id="an_14:51">14:51</span> Sedir ağacını, mercanköşkotunu, kırmızı
ipliği, canlı kuşu alıp kesilen kuşun kanına ve akarsuya batıracak. Yedi
kez eve serpecek.

<span id="an_14:52">14:52</span> Böylece kuşun kanı, akarsu, canlı kuş,
sedir ağacı, mercanköşkotu ve kırmızı iplikle evi paklamış olacak.

<span id="an_14:53">14:53</span> Sonra canlı kuşu kent dışına, kıra
salacak. Böylece evin kirliliğini bağışlatacak ve ev temiz
sayılacaktır.››

<span id="an_14:54">14:54</span> Her türlü deri hastalığı, uyuz, giysiye
ya da eve bulaşan küf, şiş, kabuk ya da parlak lekelerle ilgili yasa
budur.

<span id="an_14:57">14:57</span> Bunların ne zaman kirli, ne zaman temiz
olduğu bu yasaya göre bilinebilir. Deri hastalığı yasası budur.

<span id="an_15:1">15:1</span> RAB Musayla Haruna şöyle dedi:

<span id="an_15:2">15:2</span> ‹‹İsrail halkına deyin ki, ‹Adamın
erkeklik organında akıntı varsa, akıntı kirlidir.

<span id="an_15:3">15:3</span> Akıntı ister devam etsin, ister kesilsin
adamı kirletir. Akıntının neden olduğu kirlilikler şunlardır:

<span id="an_15:4">15:4</span> Üzerinde yattığı her yatak ve oturduğu
her şey kirli sayılacaktır.

<span id="an_15:5">15:5</span> Kim yatağına dokunursa, giysilerini
yıkayacak, yıkanacak, akşama kadar kirli sayılacaktır.

<span id="an_15:6">15:6</span> Adamın üzerine oturduğu bir eşyaya oturan
da giysilerini yıkayacak, yıkanacak, akşama kadar kirli sayılacaktır.

<span id="an_15:7">15:7</span> Kim akıntısı olan adamın bedenine
dokunursa giysilerini yıkayacak, yıkanacak, akşama kadar kirli
sayılacaktır.

<span id="an_15:8">15:8</span> Eğer akıntısı olan adam temiz bir adama
tükürürse, o kişi giysilerini yıkayacak, yıkanacak, akşama kadar kirli
sayılacaktır.

<span id="an_15:9">15:9</span> Akıntısı olan adamın bindiği her eyer
kirli sayılacaktır.

<span id="an_15:10">15:10</span> Adamın üzerine oturduğu ya da yattığı
herhangi bir eşyaya dokunan, akşama kadar kirli sayılacaktır. Bu
eşyaları taşıyan herkes giysilerini yıkayacak, yıkanacak, akşama kadar
kirli sayılacaktır.

<span id="an_15:11">15:11</span> Akıntısı olan adam ellerini yıkamadan
kime dokunursa o kişi giysilerini yıkayacak, yıkanacak, akşama kadar
kirli sayılacaktır.

<span id="an_15:12">15:12</span> Akıntısı olan adamın dokunduğu toprak
kap parçalanacak, tahta kap ise suyla çalkalanacaktır.

<span id="an_15:13">15:13</span> ‹‹ ‹Eğer adamın akıntısı kesilirse,
paklanmak için yedi gün bekleyecek. Sonra giysilerini yıkayacak,
akarsuda yıkanacak ve temiz sayılacak.

<span id="an_15:14">15:14</span> Sekizinci gün iki kumru ya da iki
güvercin alıp RABbin huzuruna, Buluşma Çadırının giriş bölümüne gelecek
ve bunları kâhine verecek.

<span id="an_15:15">15:15</span> Kâhin birini günah sunusu, ötekini
yakmalık sunu olarak sunacak. Böylece akıntısı olan adamı RABbin
huzurunda arıtacak.

<span id="an_15:16">15:16</span> ‹‹ ‹Eğer bir adamdan meni akarsa,
bedeninin tümünü yıkayacak ve akşama kadar kirli sayılacaktır.

<span id="an_15:17">15:17</span> Üzerine meni bulaşan her giysi ya da
deri eşya yıkanacak, akşama kadar kirli sayılacaktır.

<span id="an_15:18">15:18</span> Bir adam kadınla cinsel ilişkide
bulunurken menisi akarsa, ikisi de yıkanacak ve akşama kadar kirli
sayılacaklardır.

<span id="an_15:19">15:19</span> ‹‹ ‹Âdet gördüğü için kan kaybeden
kadın yedi gün kirli sayılacak. Ona dokunan da akşama kadar kirli
sayılacak.

<span id="an_15:20">15:20</span> Âdet gördüğü günlerde kadının üzerinde
yattığı ya da oturduğu her şey kirli sayılacaktır.

<span id="an_15:21">15:21</span> Kim kadının yatağına dokunursa,
giysilerini yıkayacak, yıkanacak, akşama kadar kirli sayılacaktır.

<span id="an_15:22">15:22</span> Kim kadının üzerine oturduğu herhangi
bir şeye dokunursa, o da giysilerini yıkayacak, yıkanacak, akşama kadar
kirli sayılacaktır.

<span id="an_15:23">15:23</span> Kadının yatağındaki ya da oturduğu
şeyin üzerindeki herhangi bir eşyaya dokunan herkes akşama kadar kirli
sayılacaktır.

<span id="an_15:24">15:24</span> Âdet gören kadının kirliliği onunla
yatan adama da bulaşır. Adam yedi gün kirli kalır ve yattığı her yatak
kirli sayılır.

<span id="an_15:25">15:25</span> ‹‹ ‹Eğer bir kadının âdet günleri
dışında uzun süreli bir kanaması varsa, ya da kanaması âdet günlerinden
sonra da devam ediyorsa, kanaması olduğu sürece âdet günlerinde olduğu
gibi kirli sayılır.

<span id="an_15:26">15:26</span> Kanaması olduğu sürece, âdet günlerinde
olduğu gibi, yattığı her yatak ve üzerine oturduğu her şey kirli
sayılacaktır.

<span id="an_15:27">15:27</span> Kim bunlara dokunursa kirli sayılacak.
Giysilerini yıkayacak, yıkanacak, akşama kadar kirli kalacaktır.

<span id="an_15:28">15:28</span> ‹‹ ‹Ama kanama durursa, kadın yedi gün
bekleyecek, sonra temiz sayılacaktır.

<span id="an_15:29">15:29</span> Sekizinci gün iki kumru ya da iki
güvercin alıp Buluşma Çadırının giriş bölümüne getirecek ve bunları
kâhine verecek.

<span id="an_15:30">15:30</span> Kâhin birini günah sunusu, ötekini
yakmalık sunu olarak sunacak. Böylece kadını kanamasından doğan
kirlilikten RABbin huzurunda arıtacak.

<span id="an_15:31">15:31</span> ‹‹ ‹İsrail halkını kirliliğinden
arındıracaksın. Öyle ki, aralarında bulunan konutumu kirletip kirlilik
içinde ölmesinler.› ››

<span id="an_15:32">15:32</span> Akıntısı olan, boşalarak kirlenen adam,
âdet gören kadın, akıntısı olan erkek ya da kadın ve kirli sayılan
kadınla yatan erkekle ilgili yasa budur.

<span id="an_16:1">16:1</span> RABbin huzuruna yaklaştıkları için ölen
Harunun iki oğlunun ölümünden sonra RAB Musaya şöyle dedi: ‹‹Ağabeyin
Haruna de ki, perdenin arkasındaki En Kutsal Yere ikide bir girmesin,
Antlaşma Sandığının üzerindeki Bağışlanma Kapağınafı yaklaşmasın. Yoksa
ölür. Çünkü ben kapağın üstünde, bulut içinde görünüyorum.

<span id="an_16:3">16:3</span> Harun En Kutsal Yere ancak günah sunusu
olarak bir boğa, yakmalık sunu olarak da bir koç sunarak girebilir.

<span id="an_16:4">16:4</span> Kutsal keten mintan, keten don giyecek,
keten kuşak bağlayacak, keten sarık saracak. Bunlar kutsal giysilerdir.
Bunları giymeden önce yıkanacak.

<span id="an_16:5">16:5</span> İsrail topluluğu günah sunusu olarak
Haruna iki teke, yakmalık sunu olarak bir koç verecek. sözcüğü Tanrının
öfkesinin yatıştırıldığı, halkının günahlarının bağışlanıp Tanrıyla
barıştırıldığı özel yeri ifade ediyordu.

<span id="an_16:6">16:6</span> ‹‹Harun boğayı kendisi için günah sunusu
olarak sunacak. Böylece kendisinin ve ailesinin günahlarını
bağışlatacak.

<span id="an_16:7">16:7</span> Sonra iki tekeyi alıp RABbin huzuruna,
Buluşma Çadırının giriş bölümüne götürecek.

<span id="an_16:8">16:8</span> İkisi üzerine kura çekecek. Biri RAB
için, biri Azazel için.

<span id="an_16:9">16:9</span> Harun kurada RABbe düşen tekeyi getirip
günah sunusu olarak sunacak.

<span id="an_16:10">16:10</span> Azazele düşen tekeyi ise halkın
günahlarını bağışlatmak için canlı olarak RABbe sunacak. Onu çöle salıp
Azazele gönderecek.

<span id="an_16:11">16:11</span> ‹‹Harun kendisi için günah sunusu
olarak boğayı getirecek. Böylece kendisinin ve ailesinin günahlarını
bağışlatacak. Bu günah sunusunu kendisi için kesecek.

<span id="an_16:12">16:12</span> RABbin huzurunda bulunan sunağın
üzerindeki korları buhurdana koyup iki avuç dolusu ince öğütülmüş güzel
kokulu buhurla perdenin arkasına geçecek.

<span id="an_16:13">16:13</span> Orada, RABbin huzurunda buhuru korların
üzerine koyacak; buhurun dumanı Levha Sandığının üzerindeki Bağışlanma
Kapağını kaplayacak. Öyle ki, Harun ölmesin.

<span id="an_16:14">16:14</span> Sonra boğanın kanını alıp parmağıyla
kapağın üzerine, doğuya doğru serpecek. Kapağın önünde yedi kez bunu
yineleyecek.

<span id="an_16:15">16:15</span> ‹‹Bundan sonra, halk için günah sunusu
olarak tekeyi kesecek. Kanını perdenin arkasına götürecek. Boğanın
kanıyla yaptığı gibi tekenin kanını da Bağışlanma Kapağının üzerine ve
önüne serpecek.

<span id="an_16:16">16:16</span> Böylece En Kutsal Yeri İsrail halkının
kirliliklerinden, isyanlarından, bütün günahlarından arındıracak.
Buluşma Çadırı için de aynı şeyi yapacak. Çünkü kirli insanların
arasında bulunuyor.

<span id="an_16:17">16:17</span> Harun kendisi, ailesi ve bütün İsrail
topluluğunun günahlarını bağışlatmak için En Kutsal Yere girdiğinde,
dışarı çıkıncaya kadar Buluşma Çadırında hiç kimse bulunmayacak.

<span id="an_16:18">16:18</span> Harun RABbin huzurunda bulunan sunağa
çıkıp sunağı arındıracak, boğanın ve tekenin kanını sunağın boynuzlarına
çepeçevre sürecek.

<span id="an_16:19">16:19</span> Kanı parmağıyla yedi kez sunağa
serpecek. Böylece sunağı İsrail halkının kirliliğinden arındırıp kutsal
kılacak.

<span id="an_16:20">16:20</span> ‹‹Harun En Kutsal Yeri, Buluşma
Çadırını, sunağı arındırdıktan sonra, canlı tekeyi sunacak.

<span id="an_16:21">16:21</span> İki elini tekenin başına koyacak,
İsrail halkının bütün suçlarını, isyanlarını, günahlarını açıklayarak
bunları tekenin başına aktaracak. Sonra bu iş için atanan bir adamla
tekeyi çöle gönderecek.

<span id="an_16:22">16:22</span> Teke İsrail halkının bütün suçlarını
yüklenerek ıssız bir ülkeye taşıyacak. Adam tekeyi çöle salacak.

<span id="an_16:23">16:23</span> ‹‹Sonra Harun Buluşma Çadırına girecek.
En Kutsal Yere girerken giydiği keten giysileri çıkarıp orada bırakacak.

<span id="an_16:24">16:24</span> Kutsal bir yerde yıkanıp kendi
giysilerini giyecek. Sonra çıkıp kendisi ve halk için getirilen yakmalık
sunuları sunacak, kendisinin ve halkın günahlarını bağışlatacak.

<span id="an_16:25">16:25</span> Günah sunusunun yağını sunakta yakacak.

<span id="an_16:26">16:26</span> ‹‹Tekeyi Azazele gönderen adam
giysilerini yıkayıp kendisi de yıkandıktan sonra ordugaha girecek.

<span id="an_16:27">16:27</span> Günah sunusu olarak sunulan ve kanları
günahları bağışlatmak için En Kutsal Yere getirilen boğa ile teke
ordugahın dışına çıkarılacak. Derileri, etleri, gübreleri yakılacak.

<span id="an_16:28">16:28</span> Bunları yakan kişi giysilerini yıkayıp
kendisi de yıkandıktan sonra ordugaha girecek.

<span id="an_16:29">16:29</span> ‹‹Aşağıdakiler sizin için sürekli bir
yasa olacak: Yedinci ayın onuncu günü isteklerinizi denetleyeceksiniz.
Gerek İsraillilerden, gerekse aranızda yaşayan yabancılardan hiç kimse
çalışmayacak.

<span id="an_16:30">16:30</span> Çünkü o gün, Kâhin Harun sizi pak
kılmak için günahlarınızı bağışlatacaktır. RABbin huzurunda bütün
günahlarınızdan arınacaksınız.

<span id="an_16:31">16:31</span> O gün Şabattır, sizin için dinlenme
günüdür. İsteklerinizi denetleyeceksiniz. Bu sürekli bir yasadır.

<span id="an_16:32">16:32</span> Babasının meshedip kendi yerine atadığı
kâhin günahları bağışlatacak. Kutsal keten giysileri giyecek.

<span id="an_16:33">16:33</span> En Kutsal Yeri, Buluşma Çadırını,
sunağı arındıracak; kâhinlerin ve bütün topluluğun günahlarını
bağışlatacak.

<span id="an_16:34">16:34</span> ‹‹Bu sizin için sürekli bir yasadır:
İsrail halkının bütün günahlarını yılda bir kez bağışlatmak için
verildi.›› Ve Harun RAB'bin Musa'ya buyurduğu gibi yaptı.

<span id="an_17:1">17:1</span> RAB Musaya şöyle dedi:

<span id="an_17:2">17:2</span> ‹‹Harunla oğullarına ve bütün İsrail
halkına de ki, ‹RABbin buyruğu şudur:

<span id="an_17:3">17:3</span> İsraillilerden kim ordugahın içinde ya da
dışında bir sığır, bir kuzu ya da keçi kurban eder

<span id="an_17:4">17:4</span> ve onu Buluşma Çadırının giriş bölümüne,
RABbin Konutunun önüne, RABbe sunmak üzere getirmezse, kan dökmüş
sayılacak ve halkın arasından atılacaktır.

<span id="an_17:5">17:5</span> Öyle ki, İsrailliler açık kırlarda
kestikleri kurbanları RABbin huzuruna, Buluşma Çadırının giriş bölümüne,
kâhine getirsinler ve esenlik sunusu olarak RABbe kurban etsinler.

<span id="an_17:6">17:6</span> Kâhin sununun kanını Buluşma Çadırının
giriş bölümünde RABbin sunağı üzerine dökecek, yağını da RABbi hoşnut
eden koku olarak yakacak.

<span id="an_17:7">17:7</span> İsrail halkı taptığı teke ilahlara artık
kurban kesmeyecek. Bu yasa kuşaklar boyunca geçerli olacak.›

<span id="an_17:8">17:8</span> ‹‹Onlara de ki, ‹İsrail halkından ya da
aralarında yaşayan yabancılardan kim yakmalık sunu veya kurban sunar da,

<span id="an_17:9">17:9</span> onu RABbe sunmak için Buluşma Çadırının
giriş bölümüne getirmezse, halkın arasından atılacaktır.

<span id="an_17:10">17:10</span> ‹‹ ‹İsrail halkından ya da aralarında
yaşayan yabancılardan kim kan yerse, ona öfkeyle bakacağım ve halkımın
arasından atacağım.

<span id="an_17:11">17:11</span> Çünkü canlılara yaşam veren kandır. Ben
onu size sunakta kendinizi günahtan bağışlatmanız için verdim. Kan yaşam
karşılığı günah bağışlatır.

<span id="an_17:12">17:12</span> Bundan dolayı İsrail halkına, Sizlerden
ya da aranızda yaşayan yabancılardan hiç kimse kan yemeyecek, dedim.

<span id="an_17:13">17:13</span> ‹‹ ‹İsrail halkından ya da aralarında
yaşayan yabancılardan kim eti yenen bir hayvan veya kuş avlarsa, kanını
akıtıp toprakla örtecektir.

<span id="an_17:14">17:14</span> Çünkü canlılara yaşam veren kandır.
Bundan dolayı İsrail halkına, Hiçbir etin kanını yemeyeceksiniz, dedim.
Çünkü her canlıya yaşam veren kandır. Onu yiyen halkın arasından
atılacaktır.

<span id="an_17:15">17:15</span> ‹‹ ‹Yerli olsun, yabancı olsun ölü
bulduğu ya da yabanıl hayvanların parçaladığı bir hayvanın leşini yiyen
herkes giysilerini yıkayacak, kendisi de yıkanacak, akşama kadar kirli
sayılacaktır. Ancak bundan sonra temiz sayılacaktır.

<span id="an_17:16">17:16</span> Eğer giysilerini yıkamaz ve yıkanmazsa
suçunun cezasını çekecektir.› ››

<span id="an_18:1">18:1</span> RAB Musaya şöyle dedi:

<span id="an_18:2">18:2</span> ‹‹İsrail halkına de ki, ‹Tanrınız RAB
benim.

<span id="an_18:3">18:3</span> Mısırda bir süre yaşadınız; onların
törelerine göre yaşamayacaksınız. Sizleri Kenan ülkesine götürüyorum.
Onlar gibi de yaşamayacaksınız. Onların kurallarına uymayacaksınız.

<span id="an_18:4">18:4</span> Benim kurallarımı yerine getirecek,
ilkelerime göre yaşayacaksınız. Tanrınız RAB benim.

<span id="an_18:5">18:5</span> Kurallarıma, ilkelerime sarılın. Çünkü
onları yerine getiren onlar sayesinde yaşayacaktır. RAB benim.

<span id="an_18:6">18:6</span> ‹‹ ‹Hiçbiriniz cinsel ilişkide bulunmak
için yakın akrabasına yaklaşmayacak. RAB benim.

<span id="an_18:7">18:7</span> Annenle cinsel ilişkide bulunarak babanın
namusuna dokunmayacaksın. O senin annendir. Onunla ilişki kurmayacaksın.

<span id="an_18:8">18:8</span> Babanın karısıyla cinsel ilişki
kurmayacaksın. Babanın namusudur o.

<span id="an_18:9">18:9</span> Annenden ya da babandan olan, ister
seninle aynı evde doğmuş olsun, ister olmasın üvey kızkardeşlerinden
biriyle cinsel ilişki kurmayacaksın.

<span id="an_18:10">18:10</span> Kızının ya da oğlunun kızıyla cinsel
ilişki kurmayacaksın. Çünkü onların namusu senin namusundur.

<span id="an_18:11">18:11</span> Babanın evlendiği kadından doğan kızla
cinsel ilişki kurmayacaksın. Çünkü o babandan olmadır, senin kızkardeşin
sayılır.

<span id="an_18:12">18:12</span> Halanla cinsel ilişki kurmayacaksın.
Çünkü o babanın yakın akrabasıdır.

<span id="an_18:13">18:13</span> Teyzenle cinsel ilişki kurmayacaksın.
Çünkü o annenin yakın akrabasıdır.

<span id="an_18:14">18:14</span> Amcanın namusuna dokunmayacaksın.
Karısına yaklaşmayacaksın, çünkü o senin yengendir.

<span id="an_18:15">18:15</span> Gelininle cinsel ilişki kurmayacaksın.
Çünkü oğlunun karısıdır. Onunla ilişki kurmayacaksın.

<span id="an_18:16">18:16</span> Kardeşinin karısıyla cinsel ilişki
kurmayacaksın. Çünkü o kardeşinin namusudur.

<span id="an_18:17">18:17</span> Bir kadının hem kendisiyle, hem kızıyla
cinsel ilişki kurmayacaksın. Kadının kızının ya da oğlunun kızıyla
cinsel ilişki kurmayacaksın. Çünkü onlar kadının yakın akrabasıdır.
Onlara yaklaşmak alçaklıktır.

<span id="an_18:18">18:18</span> Karın yaşadığı sürece onun kızkardeşini
kuma olarak almayacak ve onunla cinsel ilişki kurmayacaksın.

<span id="an_18:19">18:19</span> ‹‹ ‹Âdet gördüğü için kirli sayılan bir
kadınla cinsel ilişki kurmayacaksın.

<span id="an_18:20">18:20</span> Komşunun karısıyla cinsel ilişki
kurarak kendini kirletmeyeceksin.

<span id="an_18:21">18:21</span> İlah Moleke ateşte kurban edilmek üzere
çocuklarından hiçbirini vermeyeceksin. Tanrının adına leke
getirmeyeceksin. RAB benim.

<span id="an_18:22">18:22</span> Kadınla yatar gibi bir erkekle yatma.
Bu iğrençtir.

<span id="an_18:23">18:23</span> Bir hayvanla cinsel ilişki
kurmayacaksın. Kendini kirletmiş olursun. Kadınlar cinsel ilişki kurmak
amacıyla bir hayvana yaklaşmayacak. Sapıklıktır bu.

<span id="an_18:24">18:24</span> ‹‹Bu davranışların hiçbiriyle kendinizi
kirletmeyin. Çünkü önünüzden kovacağım uluslar böyle kirlendiler.

<span id="an_18:25">18:25</span> Onların yüzünden ülke bile kirlendi.
Günahından ötürü ülkeyi cezalandırdım. Ülke, üzerinde yaşayan halkı
kusuyor.

<span id="an_18:26">18:26</span> İster yerli olsun, ister aranızda
yaşayan yabancılar olsun kurallarıma ve ilkelerime göre yaşayacaksınız.
Bu iğrençliklerin hiçbirini yapmayacaksınız.

<span id="an_18:27">18:27</span> Sizden önce bu ülkede yaşayan insanlar
bütün bu iğrençlikleri yaparak ülkeyi kirlettiler.

<span id="an_18:28">18:28</span> Eğer siz de ülkeyi kirletirseniz, ülke
sizden önceki uluslara yaptığı gibi sizi de kusar.

<span id="an_18:29">18:29</span> ‹‹ ‹Kim bu iğrençliklerden birini
yaparsa halkın arasından atılacaktır.

<span id="an_18:30">18:30</span> Buyruklarımı yerine getirin, sizden
önceki insanların iğrenç törelerine uyarak kendinizi kirletmeyin.
Tanrınız RAB benim.› ››

<span id="an_19:1">19:1</span> RAB Musaya şöyle dedi:

<span id="an_19:2">19:2</span> ‹‹İsrail topluluğuna de ki, ‹Kutsal olun,
çünkü ben Tanrınız RAB kutsalım.

<span id="an_19:3">19:3</span> ‹‹ ‹Herkes annesine babasına saygı
göstersin. Şabat günlerimi tutun. Tanrınız RAB benim.

<span id="an_19:4">19:4</span> ‹‹ ‹Putlara tapmayın. Kendinize dökme
ilahlar yapmayın. Tanrınız RAB benim.

<span id="an_19:5">19:5</span> ‹‹ ‹RAB için esenlik kurbanı keseceğiniz
zaman kabul edilecek biçimde kesin.

<span id="an_19:6">19:6</span> Kurban eti, kestiğiniz gün ya da ertesi
gün yenecek. Üçüncü güne kalan et yakılacak.

<span id="an_19:7">19:7</span> Üçüncü gün yenirse iğrenç sayılır. Kabul
olmayacaktır.

<span id="an_19:8">19:8</span> Onu yiyen suçunun cezasını çekecektir.
Çünkü RABbin gözünde kutsal olanı bayağılaştırmıştır. Halkın arasından
atılacaktır.

<span id="an_19:9">19:9</span> ‹‹ ‹Ülkenizdeki ekinleri biçerken
tarlanızı sınırlarına kadar biçmeyeceksiniz. Artakalan başakları
toplamayacaksınız.

<span id="an_19:10">19:10</span> Bağbozumunda bağınızı tümüyle
devşirmeyecek, yere düşen üzümleri toplamayacaksınız. Onları yoksullara
ve yabancılara bırakacaksınız. Tanrınız RAB benim.

<span id="an_19:11">19:11</span> ‹‹ ‹Çalmayacaksınız. Hile
yapmayacaksınız. Birbirinize yalan söylemeyeceksiniz.

<span id="an_19:12">19:12</span> Benim adımla yalan yere ant
içmeyeceksiniz. Tanrınızın adını aşağılamış olursunuz. RAB benim.

<span id="an_19:13">19:13</span> ‹‹ ‹Komşuna haksızlık etmeyecek, onu
soymayacaksın. İşçinin alacağını sabaha bırakmayacaksın.

<span id="an_19:14">19:14</span> Sağıra lanet etmeyecek, körün önüne
engel koymayacaksın. Tanrından korkacaksın. RAB benim.

<span id="an_19:15">19:15</span> ‹‹ ‹Yargılarken haksızlık
yapmayacaksın. Yoksula ayrıcalık göstermeyecek, güçlüyü kayırmayacaksın.
Komşunu adaletle yargılayacaksın.

<span id="an_19:16">19:16</span> Halkının arasında onu bunu çekiştirerek
dolaşmayacaksın. Komşunun canına zarar vermeyeceksin. RAB benim.

<span id="an_19:17">19:17</span> ‹‹ ‹Kardeşine yüreğinde nefret
beslemeyeceksin. Komşun günah işlerse onu uyaracaksın. Yoksa sen de
günah işlemiş olursun.

<span id="an_19:18">19:18</span> Öç almayacaksın. Halkından birine kin
beslemeyeceksin. Komşunu kendin gibi seveceksin. RAB benim.

<span id="an_19:19">19:19</span> ‹‹ ‹Kurallarımı uygulayın. Farklı
cinsten iki hayvanı çiftleştirme. Tarlana iki çeşit tohum ekme. Üzerine
iki tür iplikle dokunmuş giysi giyme.

<span id="an_19:20">19:20</span> ‹‹ ‹Bir adam bir cariyeyle yatarsa,
eğer kadın nişanlı, bedeli ödenmemiş ya da azat edilmemişse, ikisi de
cezalandırılacak ama öldürülmeyecek. Çünkü kadın özgür değildir.

<span id="an_19:21">19:21</span> Adam RABbe, Buluşma Çadırının giriş
bölümüne, suç sunusu olarak bir koç getirecek.

<span id="an_19:22">19:22</span> Kâhin bu koçla adamın işlediği günahı
RABbin önünde bağışlatacak ve adam bağışlanacak.

<span id="an_19:23">19:23</span> ‹‹ ‹Kenan ülkesine girdiğinizde bir
meyve ağacı dikerseniz, ilk üç yıl meyvesini kirli ve yasak sayın,
yemeyin.

<span id="an_19:24">19:24</span> Dördüncü yıl ağacın bütün meyvesi
şükran sunusu olarak RAB için kutsal sayılacak.

<span id="an_19:25">19:25</span> Beşinci yıl ağacın meyvesini
yiyebilirsiniz. Böylece ağaç daha bol ürün verir. Tanrınız RAB benim.

<span id="an_19:26">19:26</span> ‹‹ ‹Kanlı et yemeyeceksiniz. Kehanette
bulunmayacak, falcılık yapmayacaksınız.

<span id="an_19:27">19:27</span> Başınızın yan tarafındaki saçları
kesmeyecek, sakalınızın kenarlarına dokunmayacaksınız.

<span id="an_19:28">19:28</span> Ölüler için bedeninizi yaralamayacak,
dövme yaptırmayacaksınız. RAB benim.

<span id="an_19:29">19:29</span> ‹‹ ‹Kızını fahişeliğe sürükleyip rezil
etme. Yoksa fahişelik yayılır ve ülke ahlaksızlıkla dolup taşar.

<span id="an_19:30">19:30</span> Şabat günlerimi tutacaksınız.
Tapınağıma saygı göstereceksiniz. RAB benim.

<span id="an_19:31">19:31</span> ‹‹ ‹Cincilere, ruh çağıranlara
yönelmeyin. Onlara danışmayın, kirlenirsiniz. Tanrınız RAB benim.

<span id="an_19:32">19:32</span> ‹‹ ‹Ak saçlı insanların önünde ayağa
kalkacak, yaşlılara saygı göstereceksin. Tanrından korkacaksın. RAB
benim.

<span id="an_19:33">19:33</span> ‹‹ ‹Ülkenizde sizinle birlikte yaşayan
bir yabancıya kötü davranmayın.

<span id="an_19:34">19:34</span> Ona sizden biriymiş gibi davranacak ve
onu kendiniz kadar seveceksiniz. Çünkü siz de Mısırda yabancıydınız.
Tanrınız RAB benim.

<span id="an_19:35">19:35</span> ‹‹ ‹Yargılarken, uzunluk ve sıvı
ölçerken, ağırlık tartarken haksızlık yapmayın.

<span id="an_19:36">19:36</span> Doğru terazi, ağırlık taşı, efa ve hin
kullanın. Mısırdan sizi çıkaran Tanrınız RAB benim.

<span id="an_19:37">19:37</span> Kurallarımın, ilkelerimin tümüne uyacak
ve onları yerine getireceksiniz. RAB benim.› ››

<span id="an_20:1">20:1</span> RAB Musaya şöyle dedi:

<span id="an_20:2">20:2</span> ‹‹İsrail halkına de ki, ‹İsraillilerden
ya da aranızda yaşayan yabancılardan kim çocuklarından birini ilah
Moleke sunarsa, kesinlikle öldürülecek. Ülke halkı onu taşlayacak.

<span id="an_20:3">20:3</span> Kim çocuğunu Moleke sunarak tapınağımı
kirletir, kutsal adıma leke sürerse, ona öfkeyle bakacağım. Onu halkımın
arasından atacağım.

<span id="an_20:4">20:4</span> Adam çocuğunu Moleke sunar da, ülke halkı
bunu görmezden gelir, onu öldürmezse,

<span id="an_20:5">20:5</span> adama ve ailesine öfkeyle bakacağım. Hem
onu, hem de bana ihanet edip onu izleyerek Moleke tapanların hepsini
halkımın arasından atacağım.

<span id="an_20:6">20:6</span> ‹‹ ‹Kim cincilere, ruh çağıranlara
danışır, bana ihanet ederse, ona öfkeyle bakacak, halkımın arasından
atacağım.

<span id="an_20:7">20:7</span> Kendinizi kutsayın, kutsal olun. Tanrınız
RAB benim.

<span id="an_20:8">20:8</span> Kurallarıma uyacak, onları yerine
getireceksiniz. Sizi kutsal kılan RAB benim.

<span id="an_20:9">20:9</span> ‹‹ ‹Annesine ya da babasına lanet eden
herkes kesinlikle öldürülecektir. Annesine ya da babasına lanet ettiği
için ölümü hak etmiştir.

<span id="an_20:10">20:10</span> ‹‹ ‹Biri başka birinin karısıyla, yani
komşusunun karısıyla zina ederse, hem kendisi, hem de zina ettiği kadın
kesinlikle öldürülecektir.

<span id="an_20:11">20:11</span> Babasının karısıyla yatan, babasının
namusuna leke sürmüş olur. İkisi de kesinlikle öldürülecektir. Ölümü hak
etmişlerdir.

<span id="an_20:12">20:12</span> Bir adam geliniyle yatarsa, ikisi de
kesinlikle öldürülecektir. Rezillik etmişler, ölümü hak etmişlerdir.

<span id="an_20:13">20:13</span> Bir erkek başka bir erkekle cinsel
ilişki kurarsa, ikisi de iğrençlik etmiş olur. Kesinlikle
öldürülecekler. Ölümü hak etmişlerdir.

<span id="an_20:14">20:14</span> Bir adam hem bir kızla, hem de kızın
annesiyle evlenirse, alçaklık etmiş olur. Aranızda böyle alçaklıklar
olmasın diye üçü de yakılacaktır.

<span id="an_20:15">20:15</span> Bir hayvanla cinsel ilişki kuran adam
kesinlikle öldürülecek, hayvansa kesilecektir.

<span id="an_20:16">20:16</span> Bir kadın cinsel ilişki kurmak amacıyla
bir hayvana yaklaşırsa, kadını da hayvanı da kesinlikle öldüreceksiniz.
Ölümü hak etmişlerdir.

<span id="an_20:17">20:17</span> ‹‹ ‹Bir adam anne ya da baba tarafından
üvey olan kızkardeşiyle evlenir, cinsel ilişki kurarsa, utançtır. Açıkça
aşağılanıp halkın arasından atılacaklardır. Adam kızkardeşiyle ilişki
kurduğu için suçunun cezasını çekecektir.

<span id="an_20:18">20:18</span> Âdet gören bir kadınla yatıp cinsel
ilişki kuran adam kadının akıntılı yerini açığa çıkarmış, kadın da buna
katılmış olur. İkisi de halkın arasından atılacaktır.

<span id="an_20:19">20:19</span> ‹‹ ‹Teyzenle ya da halanla cinsel
ilişki kurmayacaksın. Çünkü yakın akrabanın namusudur. İkiniz de
suçunuzun cezasını çekeceksiniz.

<span id="an_20:20">20:20</span> ‹‹ ‹Amcasının karısıyla cinsel ilişki
kuran adam, amcasının namusuna leke sürmüş olur. İkisi de günahlarının
cezasını çekecek ve çocuk sahibi olmadan öleceklerdir.

<span id="an_20:21">20:21</span> Kardeşinin karısıyla evlenen adam
rezillik etmiş olur. Kardeşinin namusunu lekelemiştir. Çocuk sahibi
olmayacaklardır.

<span id="an_20:22">20:22</span> ‹‹ ‹Bütün kurallarıma, ilkelerime
uyacak, onları yerine getireceksiniz. Öyle ki, yaşamak üzere sizi
götüreceğim ülke sizi dışarı kusmasın.

<span id="an_20:23">20:23</span> Önünüzden kovacağım ulusların
törelerine göre yaşamayacaksınız. Çünkü onlar bütün bu kötülükleri
yaptılar. Bu yüzden onlardan nefret ettim.

<span id="an_20:24">20:24</span> Oysa, Siz onların topraklarını
sahipleneceksiniz. Bal ve süt akan bu ülkeyi size mülk olarak vereceğim,
dedim. Sizi öteki uluslardan ayrı tutan Tanrınız RAB benim.

<span id="an_20:25">20:25</span> ‹‹ ‹Temiz hayvanlarla kuşları kirli
olanlardan ayırt edeceksiniz. Sizin için kirli ilan ettiğim hayvanlarla,
kuşlarla, küçük kara hayvanlarıyla kendinizi kirletmeyeceksiniz.

<span id="an_20:26">20:26</span> Benim için kutsal olacaksınız. Çünkü
ben RAB kutsalım. Bana ait olmanız için sizi öbür halklardan ayrı
tuttum.

<span id="an_20:27">20:27</span> ‹‹ ‹Cincilik yapan ve ruh çağıran ister
erkek olsun, ister kadın olsun kesinlikle öldürülecektir. Onları
taşlayacaksınız. Ölümlerinden kendileri sorumludur.› ››

<span id="an_21:1">21:1</span> RAB Musaya şöyle dedi: ‹‹Harun soyundan
gelen kâhinlere de ki, ‹Kâhinlerden hiçbiri yakın akrabası olan annesi,
babası, oğlu, kızı ve kardeşi dışında, halkından birinin ölüsüyle
kendini kirletmesin.

<span id="an_21:3">21:3</span> Yanında kalan evlenmemiş kızkardeşi için
kendini kirletebilir.

<span id="an_21:4">21:4</span> Halkı arasında bir büyük olarak kendini
kirletmemeli, adına leke getirmemeli.

<span id="an_21:5">21:5</span> ‹‹ ‹Kâhinler yas tutarken başlarını tıraş
etmeyecek, sakallarının uçlarını kesmeyecek, bedenlerini
yaralamayacaklar.

<span id="an_21:6">21:6</span> Tanrıları için kutsal olacaklar,
Tanrılarının adını lekelemeyecekler. Çünkü onlar Tanrıları RABbe yakılan
sunu ve yiyecek sunusu sunuyorlar. Kutsal olmaları gerekir.

<span id="an_21:7">21:7</span> Kâhinler fahişelerle, kirletilmiş
kadınlarla, boşanmış kadınlarla evlenmeyecek. Çünkü kâhin Tanrı için
kutsal olmalıdır.

<span id="an_21:8">21:8</span> Onu kutsal sayın. Çünkü yiyecek sunusunu
Tanrınıza o sunuyor. Sizin için kutsaldır. Çünkü ben kutsalım, sizi
kutsal kılan RAB benim.

<span id="an_21:9">21:9</span> Bir kâhinin kızı fahişelik yaparak
kendini kirletirse, hem kendini hem de babasını rezil etmiş olur.
Yakılmalıdır.

<span id="an_21:10">21:10</span> ‹‹ ‹Öbür kâhinler arasından başına mesh
yağı dökülen ve özel giysiler giymek üzere atanan başkâhin, saçlarını
dağıtmayacak, giysilerini yırtmayacak.

<span id="an_21:11">21:11</span> Hiçbir ölüye yaklaşmayacak. Ölen
annesi, babası bile olsa kendini kirletmeyecek.

<span id="an_21:12">21:12</span> Tapınak hizmetinden ayrılmayacak,
Tanrısının Tapınağını kirletmeyecek. Çünkü Tanrının buyurduğu mesh
yağıyla Tanrısına adanmıştır. RAB benim.

<span id="an_21:13">21:13</span> Başkâhinin evleneceği kadın bakire
olmalıdır.

<span id="an_21:14">21:14</span> Dul, boşanmış, kirletilmiş ya da fahişe
bir kadınla evlenmeyecek. Yalnız kendi halkından bakire bir kızla
evlenebilir.

<span id="an_21:15">21:15</span> Böylece halkının arasında çocuklarına
leke sürmemiş olur. Onu kutsal kılan RAB benim.› ››

<span id="an_21:16">21:16</span> RAB Musaya şöyle dedi:

<span id="an_21:17">21:17</span> ‹‹Haruna de ki, ‹Soyundan gelecek
kuşaklar boyunca kusurlu olan hiç kimse yiyecek sunusu sunmak üzere
Tanrısına yaklaşmasın.

<span id="an_21:18">21:18</span> Kusurlu olan, sunağa yaklaşamaz: Kör,
topal, yüzü arızalı, organlarından biri aşırı büyümüş,

<span id="an_21:19">21:19</span> kolu veya ayağı kırık,

<span id="an_21:20">21:20</span> kambur, cüce, gözü özürlü, uyuz, yarası
kabuk bağlamış ya da hadım.

<span id="an_21:21">21:21</span> Kâhin Harunun soyundan bu kusurlara
sahip hiç kimse RAB için yakılan sunuyu sunmak üzere sunağa
yaklaşmayacak. Çünkü kusurludur. Tanrısına yiyecek sunusu sunmak üzere
sunağa yaklaşamaz.

<span id="an_21:22">21:22</span> Böyle bir adam Tanrısına sunulan kutsal
ve en kutsal yiyecekleri yiyebilir.

<span id="an_21:23">21:23</span> Ancak perdeye ve sunağa
yaklaşmayacaktır. Çünkü kusurludur. Tapınağımı kirletmesin. Onları
kutsal kılan RAB benim.› ››

<span id="an_21:24">21:24</span> Musa Harun'la oğullarına ve bütün
İsrail halkına bunları anlattı.

<span id="an_22:1">22:1</span> RAB Musaya şöyle dedi:

<span id="an_22:2">22:2</span> ‹‹Haruna ve oğullarına de ki, ‹İsrail
halkının bana sunduğu kutsal sunulardan uzak dursunlar. Kutsal adıma
leke sürmesinler. RAB benim.

<span id="an_22:3">22:3</span> Gelecek kuşaklar boyunca soyunuzdan biri
İsrail halkının bana sunduğu kutsal sunulara kirli olarak yaklaşırsa,
onu huzurumdan atacağım. RAB benim.

<span id="an_22:4">22:4</span> ‹‹ ‹Harun soyundan deri hastalığına
yakalanmış ya da akıntısı olan biri temiz sayılıncaya kadar kutsal
sunuları yemeyecektir. Bir cesede değdiği için kirli sayılan bir şeye
dokunan, menisi akan,

<span id="an_22:5">22:5</span> insanı kirli kılacak küçük kara
hayvanlarından birine ya da herhangi bir nedenle kirli sayılan bir
insana dokunan,

<span id="an_22:6">22:6</span> akşama kadar kirli sayılacak, yıkanmadığı
sürece kutsal sunulardan yemeyecektir.

<span id="an_22:7">22:7</span> Güneş battıktan sonra temiz sayılır,
kutsal sunuları yiyebilir. Çünkü bu onun yiyeceğidir.

<span id="an_22:8">22:8</span> Ölü bulunmuş ya da yabanıl hayvanlar
tarafından parçalanmış bir leşi yiyerek kendini kirletmeyecektir. RAB
benim.

<span id="an_22:9">22:9</span> ‹‹ ‹Kâhinler buyruklarıma uymalıdır.
Yoksa günahlarının cezasını çeker, buyruklarımı çiğnedikleri için
ölürler. Onları kutsal kılan RAB benim.

<span id="an_22:10">22:10</span> ‹‹ ‹Kâhin ailesi dışında hiç kimse
kutsal sunuyu yemeyecek; kâhinin konuğu ve işçisi bile.

<span id="an_22:11">22:11</span> Ama kâhinin parayla satın aldığı ya da
evinde doğan köle onun yemeğini yiyebilir.

<span id="an_22:12">22:12</span> Kâhinin kâhin olmayan bir erkekle
evlenen kızı bağışlanan kutsal sunuları yemeyecek.

<span id="an_22:13">22:13</span> Ama dul kalmış ya da boşanmış, çocuğu
olmamış ve gençliğinde kaldığı baba evine geri dönmüş kâhin kızı
babasının ekmeğini yiyebilir. Aile dışından yabancı biri asla yiyemez.

<span id="an_22:14">22:14</span> ‹‹ ‹Bilmeden kutsal sunuyu yiyen biri,
beşte birini üzerine katarak kâhine geri verecek.

<span id="an_22:15">22:15</span> Kâhinler İsrail halkının RABbe sunduğu
kutsal sunuları bayağılaştırmayacaklar.

<span id="an_22:16">22:16</span> Yoksa kutsal sunuları yiyen öbür
insanlara büyük suç yüklemiş olurlar. Çünkü sunuları kutsal kılan RAB
benim.› ››

<span id="an_22:17">22:17</span> RAB Musaya şöyle dedi:

<span id="an_22:18">22:18</span> ‹‹Harunla oğullarına ve bütün İsrail
halkına de ki, ‹İster İsrailli olsun, ister İsrailde yaşayan bir yabancı
olsun, biriniz RABbe dilek adağı ya da gönülden verilen sunu olarak
yakmalık sunu sunmak istiyorsa,

<span id="an_22:19">22:19</span> sunusunun kabul edilmesi için kusursuz
bir erkek sığır, koyun ya da keçi sunmalı.

<span id="an_22:20">22:20</span> Kusurlu olanı sunmayacaksınız. Çünkü
kabul edilmeyecektir.

<span id="an_22:21">22:21</span> Kim gönülden verilen bir sunuyu ya da
dilek adağını yerine getirmek için RABbe esenlik kurbanı olarak sığır
veya davar sunmak isterse, kabul edilmesi için hayvan kusursuz olmalı.
Hiçbir eksiği bulunmamalı.

<span id="an_22:22">22:22</span> Kör, sakat, yaralı, yarası irinli,
kabuklu ya da uyuz bir hayvanı RABbe sunmayacaksınız. Yakılan sunu
olarak sunak üzerinde RABbe böyle bir hayvan sunmayacaksınız.

<span id="an_22:23">22:23</span> Organlarından biri aşırı büyümüş ya da
yeterince gelişmemiş bir sığırı veya davarı dilek adağı olarak
sunabilirsiniz. Ama gönülden verilen bir sunu olarak kabul edilmez.

<span id="an_22:24">22:24</span> Yumurtaları vurulmuş, ezilmiş, burulmuş
ya da kesilmiş hayvanı RABbe sunmayacak, ülkenizde buna yer
vermeyeceksiniz.

<span id="an_22:25">22:25</span> Böyle bir hayvanı bir yabancıdan alıp
yiyecek sunusu olarak Tanrınıza sunmayacaksınız. Çünkü sakat ve
kusurludur. Kabul edilmeyecektir.› ››

<span id="an_22:26">22:26</span> RAB Musaya şöyle dedi:

<span id="an_22:27">22:27</span> ‹‹Bir buzağı, kuzu ya da oğlak doğduğu
zaman, yedi gün anasının yanında kalacaktır. Sekizinci günden itibaren
yakılan sunu olarak RABbe sunulabilir. Kabul edilecektir.

<span id="an_22:28">22:28</span> İster inek, ister davar olsun, hayvanla
yavrusunu aynı gün kesmeyeceksiniz.

<span id="an_22:29">22:29</span> ‹‹RABbe şükran kurbanı sunduğunuz
zaman, kabul edilecek biçimde sunun.

<span id="an_22:30">22:30</span> Eti aynı gün yenecek, sabaha
bırakılmayacak. RAB benim.

<span id="an_22:31">22:31</span> ‹‹Buyruklarıma uyacak, onları yerine
getireceksiniz. RAB benim.

<span id="an_22:32">22:32</span> Kutsal adıma leke sürmeyeceksiniz.
İsrail halkı arasında kutsal tanınacağım. Sizi kutsal kılan RAB benim.

<span id="an_22:33">22:33</span> Tanrınız olmak için sizi Mısır'dan
çıkardım. RAB benim.››

<span id="an_23:1">23:1</span> RAB Musaya şöyle dedi:

<span id="an_23:2">23:2</span> ‹‹İsrail halkına de ki, ‹Kutsal
toplantılar olarak ilan edeceğiniz bayramlarım, RABbin bayramları
şunlardır:› ››

<span id="an_23:3">23:3</span> ‹‹ ‹Altı gün çalışacaksınız. Ama yedinci
gün olan Şabat dinlenme ve kutsal toplantı günüdür. Hiçbir iş
yapmayacaksınız. Yaşadığınız her yerde Şabatı RABbe ayıracaksınız.› ››

<span id="an_23:4">23:4</span> ‹‹ ‹Belirli zamanlarda kutsal toplantılar
olarak ilan edeceğiniz RABbin bayramları şunlardır:

<span id="an_23:5">23:5</span> Birinci ayın on dördüncü günü akşamüstü
RABbin Fısıh Bayramı başlar.

<span id="an_23:6">23:6</span> On beşinci gün RABbin Mayasız Ekmek
Bayramıdır. Yedi gün mayasız ekmek yiyeceksiniz.

<span id="an_23:7">23:7</span> İlk gün kutsal toplantı düzenleyecek,
gündelik işlerinizi yapmayacaksınız.

<span id="an_23:8">23:8</span> Yedi gün RAB için yakılan sunu
sunacaksınız. Yedinci gün kutsal toplantı düzenleyecek, gündelik
işlerinizi yapmayacaksınız.› ››

<span id="an_23:9">23:9</span> RAB Musaya şöyle dedi:

<span id="an_23:10">23:10</span> ‹‹İsrail halkına de ki, ‹Size vereceğim
ülkeye girip ürününü biçtiğiniz zaman, ilk yetişen ürününüzden bir demet
kâhine götüreceksiniz.

<span id="an_23:11">23:11</span> Kabul edilmeniz için, kâhin demeti
RABbin huzurunda sallayacak. Demet Şabattan sonraki gün sallanacak.

<span id="an_23:12">23:12</span> Demetin sallandığı gün, yakmalık sunu
olarak RABbe bir yaşında kusursuz bir erkek kuzu sunacaksınız.

<span id="an_23:13">23:13</span> Kuzuyla birlikte tahıl sunusu olarak
yağla yoğrulmuş bir efa ince unun onda ikisi sunulacak. RAB için yakılan
sunu ve Onu hoşnut eden koku olacak bu. Yakmalık sunuyla birlikte
dökmelik sunu olarak bir hin şarabın dörtte birini sunacaksınız.

<span id="an_23:14">23:14</span> Tanrınıza bu sunuyu getireceğiniz güne
kadar ekmek, kavrulmuş buğday, taze başak yemeyeceksiniz. Yaşadığınız
her yerde kuşaklar boyunca sürekli bir yasa olacak bu.› ››

<span id="an_23:15">23:15</span> ‹‹ ‹Şabattan sonraki gün sallamalık
demeti götürdüğünüz günden başlayarak tam yedi hafta sayın.

<span id="an_23:16">23:16</span> Yedinci Şabattan sonraki güne kadar
elli gün sayın: O gün RABbe yeni tahıl sunusu sunacaksınız.

<span id="an_23:17">23:17</span> Yaşadığınız yerden RABbe sallamalık
sunu olarak iki ekmek getirin. Ekmekler ilk ürünlerden, onda iki efafö
ince undan yapılacak. Mayayla pişirilip RABbe öyle sunulacak.

<span id="an_23:18">23:18</span> Ekmekle birlikte yakmalık sunu olarak
RABbe bir yaşında kusursuz yedi kuzu, bir boğa ve iki koç sunacaksınız.
Tahıl sunusu ve dökmelik sunuyla sunulan bu sunu, yakılan sunu ve RABbi
hoşnut eden kokudur.

<span id="an_23:19">23:19</span> Günah sunusu olarak bir teke, esenlik
kurbanı olarak bir yaşında iki kuzu sunacaksınız.

<span id="an_23:20">23:20</span> Kâhin iki kuzuyu ilk üründen yapılmış
ekmekle birlikte sallamalık sunu olarak RABbin huzurunda sallayacak. RAB
için kutsal olan bu sunular kâhinindir.

<span id="an_23:21">23:21</span> O gün kutsal toplantı ilan edecek ve
gündelik işlerinizi yapmayacaksınız. Yaşadığınız her yerde kuşaklar
boyunca sürekli bir yasa olacak bu.

<span id="an_23:22">23:22</span> ‹‹ ‹Ülkenizdeki ekinleri biçerken
tarlalarınızı sınırlarına kadar biçmeyin. Artakalan başakları
toplamayın. Onları yoksullara ve yabancılara bırakacaksınız. Tanrınız
RAB benim.› ››

<span id="an_23:23">23:23</span> RAB Musaya şöyle dedi:

<span id="an_23:24">23:24</span> ‹‹İsrail halkına de ki, ‹Yedinci ayın
birinci günü dinlenme günüdür, boru çalınarak anma ve kutsal toplantı
günü olacaktır.

<span id="an_23:25">23:25</span> O gün gündelik işlerinizi yapmayacak,
RAB için yakılan sunu sunacaksınız.› ››

<span id="an_23:26">23:26</span> RAB Musaya şöyle dedi:

<span id="an_23:27">23:27</span> ‹‹Yedinci ayın onuncu günü günahların
bağışlanma günüdür. Kutsal bir toplantı düzenleyeceksiniz. İsteklerinizi
denetleyecek, RAB için yakılan sunu sunacaksınız.

<span id="an_23:28">23:28</span> O gün hiç iş yapmayacaksınız. Çünkü
Tanrınız RABbin huzurunda günahlarınızı bağışlatacağınız bağışlanma
günüdür.

<span id="an_23:29">23:29</span> O gün isteklerini denetlemeyen herkes
halkın arasından atılacaktır.

<span id="an_23:30">23:30</span> O gün herhangi bir iş yapanı halkın
arasından yok edeceğim.

<span id="an_23:31">23:31</span> Hiç iş yapmayacaksınız. Yaşadığınız her
yerde kuşaklar boyunca sürekli yasa olacak bu.

<span id="an_23:32">23:32</span> O gün sizin için Şabat, dinlenme günü
olacak. İsteklerinizi denetleyeceksiniz. Ayın dokuzuncu günü, akşamdan
ertesi akşama kadar Şabatı kutlayacaksınız.››

<span id="an_23:33">23:33</span> RAB Musaya şöyle dedi:

<span id="an_23:34">23:34</span> ‹‹İsrail halkına de ki, ‹Yedinci ayın
on beşinci günü Çardak Bayramı başlar. Bu bayramı RABbin onuruna yedi
gün kutlayacaksınız.

<span id="an_23:35">23:35</span> İlk gün kutsal bir toplantı
düzenleyecek, gündelik işlerinizi yapmayacaksınız.

<span id="an_23:36">23:36</span> Yedi gün RAB için yakılan sunu
sunacaksınız. Sekizinci gün kutsal bir toplantı düzenlemeli, RAB için
yakılan sunu sunmalısınız. Bu bayramın son toplantısıdır. Gündelik
işlerinizi yapmayacaksınız.

<span id="an_23:37">23:37</span> -‹‹ ‹Kutsal toplantılar olarak ilan
edeceğiniz RABbin bayramları bunlardır. Bayramlarda RAB için yakılan
sunuyu, yakmalık sunuyu, tahıl sunusunu, kurbanı, dökmelik sunuları
günün gereğine uygun biçimde sunacaksınız.

<span id="an_23:38">23:38</span> Bunlar RABbin kutlamanızı istediği
Şabat günlerinin, RABbe sunduğunuz armağanların, bütün dilek adaklarının
ve gönülden verilen sunuların dışındadır.-

<span id="an_23:39">23:39</span> ‹‹ ‹Yedinci ayın on beşinci günü,
topraklarınızın ürünlerini devşirdiğiniz zaman RAB için yedi gün bayram
yapacaksınız. Birinci ve sekizinci gün dinlenme günleri olacak.

<span id="an_23:40">23:40</span> İlk gün meyve ağaçlarının güzel
meyvelerini, hurma dallarını, sık yapraklı ağaç dallarını, vadi
kavaklarını toplayıp Tanrınız RABbin önünde yedi gün şenlik
yapacaksınız.

<span id="an_23:41">23:41</span> Bunu her yıl yedi gün RABbin bayramı
olarak kutlayacaksınız. Kuşaklar boyunca sürekli bir yasa olacak bu.
Bayramı yedinci ay kutlayacaksınız.

<span id="an_23:42">23:42</span> Yedi gün çardaklarda kalacaksınız.
Bütün yerli İsrailliler çardaklarda yaşayacak.

<span id="an_23:43">23:43</span> Öyle ki, gelecek kuşaklar İsrail
halkını Mısırdan çıkardığım zaman çardaklarda barındırdığımı bilsinler.
Tanrınız RAB benim.› ››

<span id="an_23:44">23:44</span> Böylece Musa İsrail halkına RAB'bin
bayramlarını bildirdi.

<span id="an_24:1">24:1</span> RAB Musaya şöyle dedi:

<span id="an_24:2">24:2</span> ‹‹İsrail halkına buyruk ver, kandilin
sürekli yanıp ışık vermesi için saf sıkma zeytinyağı getirsinler.

<span id="an_24:3">24:3</span> Harun kandilleri benim huzurumda, Buluşma
Çadırında, Levha Sandığının önündeki perdenin dışında, akşamdan sabaha
kadar sürekli yanar biçimde tutacak. Kuşaklar boyunca sürekli bir kural
olacak bu.

<span id="an_24:4">24:4</span> RABbin huzurunda saf altın kandillikteki
kandiller sürekli yanacaktır.››

<span id="an_24:5">24:5</span> ‹‹İnce undan on iki pide pişireceksin.
Her biri efanın onda ikisi ağırlığında olacak.

<span id="an_24:6">24:6</span> Bunları RABbin huzurunda iki sıra
halinde, altışar altışar saf altın masanın üzerine dizeceksin.

<span id="an_24:7">24:7</span> İki sıra ekmeğin yanına anma payı olarak
saf günnük koyacaksın. Bu RAB için yakılan sunu olacak ve ekmeğin yerini
alacak.

<span id="an_24:8">24:8</span> Bu ekmek, İsrail halkı adına sonsuza dek
sürecek bir antlaşma olarak, her Şabat Günü aksatılmadan RABbin
huzurunda dizilecek.

<span id="an_24:9">24:9</span> Ve Harunla oğullarına ait olacak. Onu
kutsal bir yerde yiyecekler. Çünkü çok kutsaldır. RAB için yakılan
sunulardan onların sürekli bir payı olacak.››

<span id="an_24:10">24:10</span> İsrailliler arasında annesi İsrailli
babası Mısırlı bir adam vardı. Ordugahta onunla bir İsrailli arasında
kavga çıktı.

<span id="an_24:11">24:11</span> İsrailli kadının oğlu RABbe sövdü,
lanet etti. Onu Musaya getirdiler. Annesi Dan oymağından Divrinin kızı
Şelomitti.

<span id="an_24:12">24:12</span> Adamı göz altına alıp RABbin kararını
beklediler.

<span id="an_24:13">24:13</span> RAB Musaya şöyle dedi:

<span id="an_24:14">24:14</span> ‹‹Onu ordugahın dışına çıkar. Ettiği
laneti duyan herkes elini adamın başına koysun ve bütün topluluk onu
taşlasın.

<span id="an_24:15">24:15</span> İsrail halkına de ki, ‹Kim Tanrısına
lanet ederse günahının cezasını çekecektir.

<span id="an_24:16">24:16</span> RABbe söven kesinlikle öldürülecektir.
Bütün topluluk onu taşlayacak. İster yerli ister yabancı olsun, RABbe
söven herkes öldürülecektir.

<span id="an_24:17">24:17</span> ‹‹ ‹Adam öldüren kesinlikle
öldürülecektir.

<span id="an_24:18">24:18</span> Başkasının hayvanını öldüren, yerine
bir hayvan vererek aldığı canın karşılığını canla ödeyecektir.

<span id="an_24:19">24:19</span> Kim komşusunu yaralarsa, kendisine de
aynı şey yapılacaktır.

<span id="an_24:20">24:20</span> Kırığa karşılık kırık, göze göz, dişe
diş olmak üzere, ona ne yaptıysa kendisine de aynı şey yapılacaktır.

<span id="an_24:21">24:21</span> Hayvan öldüren yerine bir hayvan
verecek, adam öldüren öldürülecektir.

<span id="an_24:22">24:22</span> Yerli yabancı herkes için tek bir
yasanız olacak. Tanrınız RAB benim.› ››

<span id="an_24:23">24:23</span> Musa bunları İsrail halkına
bildirdikten sonra, halk RAB'be lanet eden adamı ordugahın dışına
çıkardı ve taşlayarak öldürdü. Böylece İsrail halkı RAB'bin Musa'ya
verdiği buyruğu yerine getirmiş oldu.

<span id="an_25:1">25:1</span> RAB Sina Dağında Musaya şöyle dedi:

<span id="an_25:2">25:2</span> ‹‹İsrail halkına de ki, ‹Size vereceğim
ülkeye girdiğiniz zaman, ülke RAB için Şabatı kutlamalı.

<span id="an_25:3">25:3</span> Altı yıl tarlanı ekeceksin, bağını
budayacaksın, ürününü toplayacaksın.

<span id="an_25:4">25:4</span> Ama yedinci yıl toprak dinlenecek. O yıl
Şabat Yılı olacak, RABbe adanacak. Tarlanı ekmemeli, bağını
budamamalısın.

<span id="an_25:5">25:5</span> Hasadının ardından süreni biçmeyecek,
budanmamış asmanın üzümlerini toplamayacaksın. O yıl ülke için dinlenme
yılı olacak.

<span id="an_25:6">25:6</span> Şabat Yılında ülke ne ürün verirse, sizin
için, köleleriniz, cariyeleriniz, yanınızda çalışan ücretliler ve
aranızda yaşayan yabancılar için yiyecek olacak.

<span id="an_25:7">25:7</span> Ülkede yetişen ürünler kendi
hayvanlarınızı da yabanıl hayvanları da doyuracak.› ››

<span id="an_25:8">25:8</span> ‹‹ ‹Yedi yılda bir kutlanan Şabat
yıllarının yedi kez geçmesini bekleyin. Yedi kez geçecek Şabat
yıllarının toplamı kırk dokuz yıldır.

<span id="an_25:9">25:9</span> Sonra, yedinci ayın onuncu günü, yani
günahları bağışlatma günü, bütün ülkede yüksek sesle boru çalınacak.

<span id="an_25:10">25:10</span> Ellinci yılı kutsal sayacak, bütün ülke
halkı için özgürlük ilan edeceksiniz. O yıl sizin için özgürlük yılı
olacak. Herkes kendi toprağına, ailesine dönecek.

<span id="an_25:11">25:11</span> Ellinci yıl sizin için özgürlük yılı
olacak. O yıl ekmeyecek, ürünün ardından süreni biçmeyecek, budanmamış
asmanın üzümlerini toplamayacaksınız.

<span id="an_25:12">25:12</span> Çünkü o yıl özgürlük yılıdır. Sizin
için kutsaldır. Yalnız tarlalarda kendiliğinden yetişeni yiyebilirsiniz.

<span id="an_25:13">25:13</span> ‹‹ ‹Özgürlük yılında herkes kendi
toprağına dönecek.

<span id="an_25:14">25:14</span> Bir komşuna tarla satar ya da ondan
tarla alırsan, birbirinize haksızlık yapmayacaksınız.

<span id="an_25:15">25:15</span> Eğer sen ondan alıyorsan, özgürlük
yılından sonraki yılların sayısına göre ödeyeceksin, o da sana ürün
yıllarının sayısına göre satacak.

<span id="an_25:16">25:16</span> Yılların sayısı çoksa fiyatı artıracak,
azsa indireceksin. Çünkü sana yıllık ürünlerini satıyor.

<span id="an_25:17">25:17</span> Birbirinize haksızlık yapmayacak,
Tanrınızdan korkacaksınız. Tanrınız RAB benim.

<span id="an_25:18">25:18</span> ‹‹ ‹Kurallarıma uyacak, ilkelerimi
özenle yerine getireceksiniz. Böylece ülkede güvenlik içinde
yaşayacaksınız.

<span id="an_25:19">25:19</span> Ülke de ürün verecek, sizi doyuracak ve
orada güvenlik içinde oturacaksınız.

<span id="an_25:20">25:20</span> Toprağımızı ekmez, ürünümüzü
toplamazsak, yedinci yıl ne yiyeceğiz? diye sorarsanız,

<span id="an_25:21">25:21</span> altıncı yıl size öyle bir bereket
göndereceğim ki, toprak üç yıllık ürün verecek.

<span id="an_25:22">25:22</span> Sekizinci yıl toprağınızı ekerken,
dokuzuncu yıl ürün alıncaya kadar eski ürününüzü yiyeceksiniz.

<span id="an_25:23">25:23</span> ‹‹ ‹Tarlanız temelli olarak satılamaz.
Çünkü bana aittir. Sizse yabancısınız, konuğumsunuz.

<span id="an_25:24">25:24</span> Miras alacağınız ülkenin her yerinde
tarlanın asıl sahibine tarlasını geri alma hakkı tanımalısınız.

<span id="an_25:25">25:25</span> Kardeşlerinizden biri yoksullaşır,
toprağının bir parçasını satmak zorunda kalırsa, en yakın akrabası gelip
toprağı geri alabilir.

<span id="an_25:26">25:26</span> Toprağını satın alacak yakın bir
akrabası yoksa, sonradan durumu düzelir, yeterli para bulursa,

<span id="an_25:27">25:27</span> satış yaptıktan sonra geçen yılları
hesaplayacak ve geri kalan parayı toprağını sattığı adama ödeyip
toprağına dönecek.

<span id="an_25:28">25:28</span> Ancak toprağını geri alacak parayı
bulamazsa, toprak özgürlük yılına kadar onu satın alan adama ait olacak.
O yıl toprağı elinden çıkaracak, satan adam da toprağına kavuşacak.

<span id="an_25:29">25:29</span> ‹‹ ‹Surlu bir kentte evini satan adamın
evi sattıktan tam bir yıl sonrasına kadar onu geri alma hakkı olacaktır.

<span id="an_25:30">25:30</span> Eğer bir yıl içinde evini geri almazsa,
ev temelli olarak alıcıya geçecek, kuşaklar boyunca yeni sahibinin
olacaktır. Özgürlük yılında ev yeni sahibinin elinden alınmayacaktır.

<span id="an_25:31">25:31</span> Ama surlarla çevrilmemiş köylerdeki
evler tarlalar gibi işlem görecektir. İlk sahibinin evi geri alma hakkı
olacak, özgürlük yılında evi satın alan onu geri verecektir.

<span id="an_25:32">25:32</span> ‹‹ ‹Ancak Levililer kendilerine ait
kentlerde sattıkları evleri her zaman geri alma hakkına sahiptirler.

<span id="an_25:33">25:33</span> Eğer bir Levili bu kentlerde sattığı
evi geri alamazsa, özgürlük yılında ev kendisine geri verilecektir.
Çünkü Levililerin kentlerindeki evler onların İsrail halkının arasındaki
mülkleridir.

<span id="an_25:34">25:34</span> Kentlerinin çevresindeki otlaklar ise
satılamaz. Çünkü bunlar onların kalıcı mülküdür.

<span id="an_25:35">25:35</span> ‹‹ ‹Bir kardeşin yoksullaşır, muhtaç
duruma düşerse, ona yardım etmelisin. Aranızda kalan bir yabancı ya da
konuk gibi yaşayacak.

<span id="an_25:36">25:36</span> Ondan faiz ve kâr alma. Tanrından kork
ki, kardeşin yanında yaşamını sürdürebilsin.

<span id="an_25:37">25:37</span> Ona faizle para vermeyeceksin. Ödünç
verdiğin yiyecekten kâr almayacaksın.

<span id="an_25:38">25:38</span> Ben Kenan ülkesini size vermek ve
Tanrınız olmak için sizleri Mısırdan çıkaran Tanrınız RABbim.

<span id="an_25:39">25:39</span> ‹‹ ‹Aranızda yaşayan bir kardeşin
yoksullaşır, kendini köle olarak sana satarsa, onu bir köle gibi
çalıştırmayacaksın.

<span id="an_25:40">25:40</span> Yanında çalışan bir işçi ya da yabancı
gibi davranacaksın ona. Özgürlük yılına dek yanında çalışacak.

<span id="an_25:41">25:41</span> Sonra çocuklarıyla birlikte yanından
ayrılıp ailesinin yanına, atalarının toprağına dönecek.

<span id="an_25:42">25:42</span> Çünkü İsrailliler benim Mısırdan
çıkardığım kullarımdır. Köle olarak satılamazlar.

<span id="an_25:43">25:43</span> Ona efendilik etmeyecek, sert
davranmayacaksın. Tanrından korkacaksın.

<span id="an_25:44">25:44</span> ‹‹ ‹Köleleriniz, cariyeleriniz
çevrenizdeki uluslardan olmalı. Onlardan uşak ve cariye satın
alabilirsiniz.

<span id="an_25:45">25:45</span> Ayrıca aranızda yaşayan yabancıların
çocuklarını, ister ülkenizde doğmuş olsun ister olmasın, satın alıp
onlara sahip olabilirsiniz.

<span id="an_25:46">25:46</span> Onları miras olarak çocuklarınıza
bırakabilirsiniz. Yaşamları boyunca size kölelik edecekler. Ancak bir
İsrailli kardeşine efendilik etmeyecek, sert davranmayacaksın.

<span id="an_25:47">25:47</span> ‹‹ ‹Aranızda yaşayan bir yabancı ya da
geçici olarak kalan biri zenginleşir, buna karşılık bir İsrailli
kardeşin yoksullaşıp kendini ona ya da ailesinin bir bireyine köle
olarak satarsa,

<span id="an_25:48">25:48</span> satıldıktan sonra geri alınma hakkı
vardır. Kardeşlerinden biri, amcası, amcasının oğlu veya yakın
akrabalarından, ailesinden biri onu geri alabilir. Ya da yeterli para
bulursa, kendisi özgürlüğünü geri alabilir.

<span id="an_25:50">25:50</span> Efendisiyle hesap görmeli. Kendisini
sattığı yıldan özgürlük yılına kadar geçen yılları sayacaklar.
Özgürlüğünün bedeli, kalan yılların sayısına göre bir işçinin gündelik
ücreti üzerinden hesap edilecektir.

<span id="an_25:51">25:51</span> Eğer geriye çok yıl kalıyorsa, buna
göre özgürlüğünün bedeli olarak satın alındığı fiyatın bir bölümünü
ödeyecek.

<span id="an_25:52">25:52</span> Eğer özgürlük yılına yalnız birkaç yıl
kalmışsa, ona göre hesap ederek özgürlüğünün bedelini ödemelidir.

<span id="an_25:53">25:53</span> Efendisinin yanında yıllık sözleşmeyle
çalışan bir işçi gibi yaşamalıdır. Senin önünde efendisinin ona sert
davranmamasını sağlayacaksın.

<span id="an_25:54">25:54</span> ‹‹ ‹Bu yollardan özgürlüğüne kavuşamasa
bile, özgürlük yılında çocuklarıyla birlikte özgür olacaktır.

<span id="an_25:55">25:55</span> Çünkü İsrailliler benim kullarım,
Mısır'dan çıkardığım kendi kullarımdır. Tanrınız RAB benim.› ››

<span id="an_26:1">26:1</span> ‹‹ ‹Put yapmayacaksınız. Oyma put ya da
taş sütun dikmeyeceksiniz. Tapmak için ülkenize putları simgeleyen oyma
taşlar koymayacaksınız. Çünkü Tanrınız RAB benim.

<span id="an_26:2">26:2</span> Şabat günlerimi tutacak, tapınağıma saygı
göstereceksiniz. RAB benim.

<span id="an_26:3">26:3</span> ‹‹ ‹Kurallarıma göre yaşar, buyruklarımı
dikkatle yerine getirirseniz,

<span id="an_26:4">26:4</span> yağmurları zamanında yağdıracağım. Toprak
ürün, ağaçlar meyve verecek.

<span id="an_26:5">26:5</span> Bağbozumuna kadar harman dövecek, ekim
zamanına kadar bağlarınızdan üzüm toplayacaksınız. Bol bol yiyecek,
ülkenizde güvenlik içinde yaşayacaksınız.

<span id="an_26:6">26:6</span> ‹‹ ‹Ülkenize barış sağlayacağım. Korku
içinde yatmayacaksınız. Tehlikeli hayvanları ülkenizden kovacağım. Savaş
yüzü görmeyeceksiniz.

<span id="an_26:7">26:7</span> Düşmanlarınızı kovalayacaksınız. Kılıç
darbeleriyle önünüzde yere serilecekler.

<span id="an_26:8">26:8</span> Beşiniz yüz kişinin, yüzünüz on bin
kişinin hakkından gelecek. Düşmanlarınız kılıç darbeleriyle önünüzde
yere serilecek.

<span id="an_26:9">26:9</span> Size iyilikle bakacağım. Sizi verimli
kılıp çoğaltacağım. Sizinle yaptığım antlaşmayı sürdüreceğim.

<span id="an_26:10">26:10</span> Eski ürününüz yemekle tükenmeyecek.
Yeni ürüne yer bulmak için eskisini boşaltmak zorunda kalacaksınız.

<span id="an_26:11">26:11</span> Konutumu aranızda kuracak, size sırt
çevirmeyeceğim.

<span id="an_26:12">26:12</span> Aranızda yaşayacak, Tanrınız olacağım.
Siz de benim halkım olacaksınız.

<span id="an_26:13">26:13</span> Ben sizi Mısırda köle olmaktan kurtaran
Tanrınız RABbim. Boyunduruğunuzu kırdım. Sizi başı dik yaşattım.› ››

<span id="an_26:14">26:14</span> ‹‹ ‹Ama beni dinlemez, bütün bu
buyrukları yerine getirmezseniz, cezalandırılacaksınız.

<span id="an_26:15">26:15</span> Kurallarımı çiğner, ilkelerimden nefret
eder, buyruklarıma karşı çıkar, antlaşmamı bozarsanız,

<span id="an_26:16">26:16</span> sizi şöyle cezalandıracağım: Üzerinize
dehşet salacağım. Verem ve sıtma gözlerinizin ferini söndürecek,
canınızı kemirecek. Boşa tohum ekeceksiniz, çünkü ürünlerinizi
düşmanlarınız yiyecek.

<span id="an_26:17">26:17</span> Size öfkeyle bakacağım. Düşmanlarınız
sizi bozguna uğratacak. Sizden nefret edenler sizi yönetecek. Kovalayan
yokken bile kaçacaksınız.

<span id="an_26:18">26:18</span> ‹‹ ‹Bütün bunlara karşın beni
dinlemezseniz, günahlarınıza karşılık cezanızı yedi kat artıracağım.

<span id="an_26:19">26:19</span> İnatçı gururunuzu kıracağım. Gök demir,
yer bakır olacak.

<span id="an_26:20">26:20</span> Gücünüz tükenecek. Topraklarınız ürün,
ağaçlarınız meyve vermeyecek.

<span id="an_26:21">26:21</span> ‹‹ ‹Eğer karşı çıkmaya devam eder, beni
dinlemek istemezseniz, günahlarınıza karşılık cezanızı yedi kat
artıracağım.

<span id="an_26:22">26:22</span> Üzerinize yabanıl hayvanlar
göndereceğim. Çocuklarınızı öldürecek, hayvanlarınızı yok edecekler.
Sayınız azalacak, yollarınız ıssız kalacak.

<span id="an_26:23">26:23</span> ‹‹ ‹Bununla da yola gelmez, bana karşı
çıkmaya devam ederseniz,

<span id="an_26:24">26:24</span> ben de size karşı çıkacağım,
günahlarınıza karşılık sizi yedi kez cezalandıracağım.

<span id="an_26:25">26:25</span> Bozduğunuz antlaşmamın öcünü almak için
başınıza savaş getireceğim. Kentlerinize çekildiğinizde aranıza salgın
hastalık göndereceğim. Düşman eline düşeceksiniz.

<span id="an_26:26">26:26</span> Ekmeğinizi kestiğim zaman, on kadın
ekmeğinizi bir fırında pişirecek. Ekmeğiniz azar azar, tartıyla
verilecek. Yiyecek ama doymayacaksınız.

<span id="an_26:27">26:27</span> ‹‹ ‹Bütün bunlardan sonra yine beni
dinlemez, bana karşı çıkarsanız,

<span id="an_26:28">26:28</span> bu kez ben de öfkeyle size karşı
çıkacağım ve günahlarınıza karşılık sizi yedi kat cezalandıracağım.

<span id="an_26:29">26:29</span> Açlıktan çocuklarınızın etini
yiyeceksiniz.

<span id="an_26:30">26:30</span> Tapınma yerlerinizi yıkacak, buhur
sunaklarınızı yok edeceğim. Cesetlerinizi devrilen putların üzerine
serecek, sizden nefret edeceğim.

<span id="an_26:31">26:31</span> Kentlerinizi viraneye çevirecek,
tapınaklarınızı yıkacağım. Beni hoşnut etmek için sunduğunuz kokuları
duymayacağım.

<span id="an_26:32">26:32</span> Ülkenizi viran edeceğim, oraya yerleşen
düşmanlarınız bile şaşkına dönecek.

<span id="an_26:33">26:33</span> Sizi öteki ulusların arasına dağıtacak,
kılıcımla peşinize düşeceğim. Ülkeniz viran olacak, kentleriniz harabeye
dönecek.

<span id="an_26:34">26:34</span> Siz düşmanlarınızın ülkesinde yaşarken,
ülke ıssız kaldığı yıllar boyunca Şabatların sevincini yaşayacak. Ancak
o zaman dinlenip Şabatlarının tadına varacak.

<span id="an_26:35">26:35</span> Üzerinde yaşadığınız Şabat yıllarında
görmediği rahatı ıssız kaldığı yıllarda görecek.

<span id="an_26:36">26:36</span> ‹‹ ‹Düşman ülkelerinde sağ
kalanlarınızın yüreğine öyle bir korku düşüreceğim ki, rüzgarın
sürüklediği yaprakların sesinden bile kaçacaklar. Savaştan kaçarcasına
kaçacaklar. Peşlerinde kovalayan olmadığı halde düşecekler.

<span id="an_26:37">26:37</span> Kovalayan yokken savaştan kaçarcasına
birbirlerinin üzerine yıkılacaklar. Düşmanlarınızın karşısında ayakta
duramayacaksınız.

<span id="an_26:38">26:38</span> Öteki ulusların arasında yok
olacaksınız. Düşman ülkeler sizi yutacak.

<span id="an_26:39">26:39</span> Artakalanlarınız gerek kendi, gerekse
atalarının suçlarından ötürü düşman ülkelerde eriyip gidecekler.

<span id="an_26:40">26:40</span> ‹‹ ‹Ama işledikleri suçları, atalarının
suçlarını, bana karşı geldiklerini, ihanet ettiklerini itiraf eder

<span id="an_26:41">26:41</span> -bu yüzden onlara karşı çıkıp
kendilerini düşman ülkelerine sürmüştüm- inadı bırakıp alçakgönüllü
olur, suçlarının bedelini öderlerse,

<span id="an_26:42">26:42</span> ben de Yakupla, İshakla, İbrahimle
yaptığım antlaşmayı ve onlara söz verdiğim ülkeyi anımsayacağım.

<span id="an_26:43">26:43</span> Ülke önce ıssız bırakılacak ve ıssız
kaldığı sürece Şabatların tadına varacak. Onlar da işledikleri suçların
bedelini ödeyecekler; çünkü ilkelerimi reddettiler, kurallarımdan nefret
ettiler.

<span id="an_26:44">26:44</span> Bütün bunlara karşın, düşman
ülkelerindeyken yine de onları reddetmeyecek, onlardan nefret
etmeyeceğim. Böylece hepsini yok etmeyecek, kendileriyle yaptığım
antlaşmayı bozmayacağım. Çünkü ben onların Tanrısı RABbim.

<span id="an_26:45">26:45</span> Tanrıları olmak için öteki ulusların
önünde Mısırdan çıkardığım atalarıyla yaptığım antlaşmayı onlar için
anımsayacağım. RAB benim.› ›› ‹‹Sünnetsiz yüreklerini alçaltır››.

<span id="an_26:46">26:46</span> RAB'bin Sina Dağı'nda Musa aracılığıyla
kendisiyle İsrail halkı arasına koyduğu kurallar, ilkeler, yasalar
bunlardır.

<span id="an_27:1">27:1</span> RAB Musaya şöyle dedi:

<span id="an_27:2">27:2</span> ‹‹İsrail halkına de ki, ‹Eğer bir kimse
RABbe birini adamışsa senin biçeceğin değeri ödeyerek adağını yerine
getirebilir.

<span id="an_27:3">27:3</span> Bu değerler şöyle olacak: Yirmi yaşından
altmış yaşına kadar erkekler için elli kutsal yerin şekeli gümüş,

<span id="an_27:4">27:4</span> kadınlar için otuz şekelfş.

<span id="an_27:5">27:5</span> Beş yaşından yirmi yaşına kadar erkekler
için yirmi, kadınlar için on şekel.

<span id="an_27:6">27:6</span> Bir aylıktan beş yaşına kadar oğlanlar
için beşfü, kızlar için üç şekel gümüş.

<span id="an_27:7">27:7</span> Eğer altmış ya da daha yukarı yaşta
iseler, erkekler için on beş, kadınlar için on şekel.

<span id="an_27:8">27:8</span> Ancak adakta bulunan kişi belirtilen
parayı ödeyemeyecek kadar yoksulsa, adadığı kişiyi kâhine götürecek;
kâhin adakta bulunan kişinin ödeme gücüne göre ona değer biçecektir.

<span id="an_27:9">27:9</span> ‹‹ ‹RABbe sunulacak adak Ona sunu olarak
sunulabilecek hayvanlardan biriyse, kabul edilecektir. Ona böyle sunulan
her hayvan kutsaldır.

<span id="an_27:10">27:10</span> Adakta bulunan kişi RABbe sunacağı
adağı değiştirmemeli. İyisinin yerine kötüsünü ya da kötüsünün yerine
iyisini koymamalı. Eğer hayvanı değiştirirse, değiştirilen hayvanların
ikisi de kutsal sayılacaktır.

<span id="an_27:11">27:11</span> Eğer adak RABbe sunulamayacak kirli
sayılan hayvanlardan biriyse, kâhine götürülecektir.

<span id="an_27:12">27:12</span> Hayvan iyi ya da kötü olsun, kâhin ona
değer biçecek. Biçilen değer neyse o geçerli olacak.

<span id="an_27:13">27:13</span> Ama sahibi hayvanı geri almak isterse,
kâhinin biçtiği değerin üzerine beşte bir fazlasını katarak ödemelidir.

<span id="an_27:14">27:14</span> ‹‹ ‹Bir kimse kutsal bir sunu olarak
evini RABbe adarsa, evin iyi ya da kötü olduğuna kâhin karar verecektir.
Kâhinin biçtiği değer geçerli olacaktır.

<span id="an_27:15">27:15</span> Eğer kişi adadığı evi geri almak
isterse, kâhinin biçtiği değerin üzerine beşte bir fazlasını katarak
ödeyecek, böylece ev kendisine kalacaktır.

<span id="an_27:16">27:16</span> ‹‹ ‹Bir kimse ailesinden kalan tarlanın
bir bölümünü RABbe adamak isterse, tarlaya ekilecek tohum miktarına göre
değer biçilecektir. Bir homer arpa tohumu ekilebilecek tarlanın değeri
elli şekel gümüş olacaktır.

<span id="an_27:17">27:17</span> Eğer tarlasını özgürlük yılından hemen
sonra adarsa, bu fiyat geçerli olacaktır.

<span id="an_27:18">27:18</span> Eğer özgürlük yılından daha sonra
adarsa, kâhin bir sonraki özgürlük yılına kadar geçecek yılların
sayısına göre tarlaya değer biçecektir. Tarlanın fiyatı daha düşük
olacaktır.

<span id="an_27:19">27:19</span> Kişi tarlasını geri almak isterse,
tarlaya biçilen değerin üzerine beşte bir fazlasını katarak ödeyecek,
böylece tarla kendisine kalacaktır.

<span id="an_27:20">27:20</span> Ama tarlayı geri almadan başka birine
satarsa, tarla geri alınamaz.

<span id="an_27:21">27:21</span> Tarla özgürlük yılında serbest kaldığı
zaman, RABbe koşulsuz adanmış bir tarla gibi kutsal sayılacak ve
kâhinlere ait olacaktır.

<span id="an_27:22">27:22</span> ‹‹ ‹Bir kimse ailesinin mülkü olmayan,
sonradan satın aldığı bir tarlayı RABbe adarsa,

<span id="an_27:23">27:23</span> kâhin özgürlük yılına kadar geçecek
yıllara göre ona bir değer biçecektir. O gün kişi biçilen değer
üzerinden ödeme yapacak ve para RABbe ait olacak, kutsal sayılacaktır.

<span id="an_27:24">27:24</span> Özgürlük yılında tarla ilk sahibine
geri verilecektir.

<span id="an_27:25">27:25</span> Değer biçilirken kutsal yerin şekeli
esas alınacaktır. Bir şekel yirmi geradır.

<span id="an_27:26">27:26</span> ‹‹ ‹İlk doğan hayvan RABbe aittir.
İster sığır, ister davar olsun, kimse onu RABbe adayamaz. Çünkü o
RABbindir.

<span id="an_27:27">27:27</span> Ama ilk doğan hayvan kirli sayılan
hayvanlardan biriyse, kişi kâhinin biçeceği değerin beşte bir fazlasını
ödeyerek hayvanı geri alabilir. Geri alınmazsa, hayvan biçilen değer
üzerinden başka birine satılacaktır.

<span id="an_27:28">27:28</span> ‹‹ ‹İster insan, ister hayvan, ister
aileden kalma tarla olsun, RABbe koşulsuz adanan hiç bir şey
satılmayacak ve geri alınmayacaktır. Çünkü RABbe koşulsuz adanan her şey
RAB için çok kutsaldır.

<span id="an_27:29">27:29</span> RABbe koşulsuz adanan insan para
karşılığında kurtarılamayacak, kesinlikle öldürülecektir.

<span id="an_27:30">27:30</span> ‹‹ ‹İster toprağın ürünü, ister ağacın
meyvesi olsun, toprakta yetişen her şeyin ondalığı RABbe aittir. RAB
için kutsaldır.

<span id="an_27:31">27:31</span> Kim ondalığının bir bölümünü geri almak
isterse, değerinin üzerine beşte bir fazlasını katarak ödemelidir.

<span id="an_27:32">27:32</span> Bütün sığırlarla davarların ondalığı,
sayımda çoban değneğinin altından geçen her onuncu hayvan RAB için
kutsal sayılacaktır.

<span id="an_27:33">27:33</span> Hayvan sahibi hayvanları iyi, kötü diye
ayırmayacak, birini öbürüyle değiştirmeyecektir. Değiştirirse,
değiştirilen hayvanların ikisi de kutsal sayılacak ve karşılığı ödenip
geri alınamayacaktır.› ››

<span id="an_27:34">27:34</span> RAB'bin Sina Dağı'nda İsrail halkı için
Musa'ya bildirdiği buyruklar bunlardır.

------------------------------------------------------------------------

[Next: Numbers](num)
