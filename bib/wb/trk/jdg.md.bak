[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jos)  [Next](rut.md) 

------------------------------------------------------------------------

### Turkish Bible: Judges

<span id="an_1:1">1:1</span> İsrailliler, Yeşunun ölümünden sonra RABbe,
‹‹Bizim için Kenanlılarla savaşmaya ilk kim gidecek?›› diye sordular.

<span id="an_1:2">1:2</span> RAB, ‹‹Yahuda oymağı gidecek›› dedi,
‹‹Kenan ülkesini onun eline teslim ediyorum.››

<span id="an_1:3">1:3</span> Yahudaoğulları, kardeşleri Şimonoğullarına,
‹‹Kenanlılarla savaşmak için payımıza düşen bölgeye bizimle birlikte
gelin›› dediler, ‹‹Sonra biz de payınıza düşen bölgeye sizinle
geliriz.›› Böylece Şimonoğulları Yahudaoğullarıyla birlikte gitti.

<span id="an_1:4">1:4</span> Yahudaoğulları saldırıya geçti. RAB
Kenanlılarla Perizlileri ellerine teslim etti. Bezekte onlardan on bin
kişiyi öldürdüler.

<span id="an_1:5">1:5</span> Adoni-Bezekle orada karşılaşıp savaşa
tutuştular, Kenanlılarla Perizlileri yenilgiye uğrattılar.

<span id="an_1:6">1:6</span> Adoni-Bezek kaçtı, ama peşine düşüp onu
yakaladılar; elleriyle ayaklarının başparmaklarını kestiler.

<span id="an_1:7">1:7</span> O zaman Adoni-Bezek şöyle dedi: ‹‹Elleriyle
ayaklarının başparmakları kesilmiş yetmiş kral, soframdan düşen
kırıntıları toplayıp yerdi. Tanrı bana onlara yaptıklarımın karşılığını
veriyor.›› Adoni-Bezeki Yeruşalime götürdüler; orada öldü.

<span id="an_1:8">1:8</span> Yahudaoğulları Yeruşalime saldırıp kenti
aldılar; halkı kılıçtan geçirerek kenti ateşe verdiler.

<span id="an_1:9">1:9</span> Sonra dağlık bölgede, Negevde ve Şefelada
yaşayan Kenanlılarla savaşmak üzere güneye yöneldiler.

<span id="an_1:10">1:10</span> Eski adı Kiryat-Arba olan Hevronda
yaşayan Kenanlıların üzerine yürüyerek Şeşay, Ahiman ve Talmayı
yenilgiye uğrattılar.

<span id="an_1:11">1:11</span> Oradan eski adı Kiryat-Sefer olan Devir
Kenti halkının üzerine yürüdüler.

<span id="an_1:12">1:12</span> Kalev, ‹‹Kiryat-Sefer halkını yenip orayı
ele geçirene kızım Aksayı eş olarak vereceğim›› dedi.

<span id="an_1:13">1:13</span> Kenti Kalevin küçük kardeşi Kenazın oğlu
Otniel ele geçirdi. Bunun üzerine Kalev kızı Aksayı ona eş olarak verdi.

<span id="an_1:14">1:14</span> Kız Otnielin yanına varınca, onu
babasından bir tarla istemeye zorladı. Kalev, eşeğinden inen kızına,
‹‹Bir isteğin mi var?›› diye sordu.

<span id="an_1:15">1:15</span> Kız, ‹‹Bana bir armağan ver›› dedi,
‹‹Madem Negevdeki toprakları bana verdin, su kaynaklarını da ver.››
Böylece Kalev yukarı ve aşağı su kaynaklarını ona verdi.

<span id="an_1:16">1:16</span> Musanın kayınbabasının torunları olan
Kenliler, Yahudaoğullarıyla birlikte Hurma Kentinden ayrılıp Aratın
güneyindeki Yahuda Çölünde yaşamaya gittiler.

<span id="an_1:17">1:17</span> Bundan sonra Yahudaoğulları, kardeşleri
Şimonoğullarıyla birlikte gidip Sefat Kentinde oturan Kenanlıları
yenilgiye uğrattılar. Kenti tümüyle yıktılar ve oraya Horma adını
verdiler.

<span id="an_1:18">1:18</span> Yahudaoğulları Gazzeyi, Aşkelonu, Ekronu
ve bunlara bağlı toprakları da ele geçirdiler.

<span id="an_1:19">1:19</span> RAB Yahudaoğullarıyla birlikteydi.
Yahudaoğulları dağlık bölgeyi ele geçirdilerse de ovada yaşayan halkı
kovamadılar. Çünkü bunların demirden savaş arabaları vardı.

<span id="an_1:20">1:20</span> Musanın sözü uyarınca Hevronu Kaleve
verdiler. Kalev de Anakın üç torununu oradan sürdü.

<span id="an_1:21">1:21</span> Bununla birlikte Benyaminoğulları
Yeruşalimde yaşayan Yevusluları kovmadılar. Yevuslular bugün de
Yeruşalimde Benyaminoğullarıyla birlikte yaşıyorlar.

<span id="an_1:22">1:22</span> Yusufun soyundan gelenler Beytelin
üzerine yürüdüler. RAB onlarla birlikteydi.

<span id="an_1:23">1:23</span> Eski adı Luz olan Beytel Kenti hakkında
bilgi toplamak için gönderdikleri casuslar kentten çıkan bir adam
gördüler. Ona, ‹‹Kentin girişini bize gösterirsen, sana iyi davranırız››
dediler.

<span id="an_1:25">1:25</span> Kentin girişini gösteren adamla ailesini
serbest bıraktılar, kent halkını ise kılıçtan geçirdiler.

<span id="an_1:26">1:26</span> Adam Hitit topraklarına göç ederek Luz
adında bir kent kurdu; kent bugün de bu adla anılıyor.

<span id="an_1:27">1:27</span> Manaşşeoğulları Beytşean, Taanak, Dor,
Yivleam, Megiddo ve bunların çevre köylerindeki halkı kovmadı. Çünkü
Kenanlılar bu topraklarda kalmakta kararlıydı.

<span id="an_1:28">1:28</span> İsrailliler Kenan halkını tümüyle
kovmadılar; ama zamanla güçlenince onları angaryasına çalıştırdılar.

<span id="an_1:29">1:29</span> Efrayimoğulları Gezerde yaşayan
Kenanlıları buradan sürmediler. Kenanlılar Gezerde İsraillilerin
arasında yaşadılar.

<span id="an_1:30">1:30</span> Zevulun da Kitron ve Nahalol halklarını
kovmadı. İsrailliler arasında yaşayan bu Kenanlılar angarya işler
yaptılar.

<span id="an_1:31">1:31</span> Aşeroğullarına gelince, onlar da Akko,
Sayda, Ahlav, Akziv, Helba, Afek ve Rehov halklarını kovmadılar.

<span id="an_1:32">1:32</span> Bu topraklardaki Kenanlıları kovmayıp
onlarla birlikte yaşadılar.

<span id="an_1:33">1:33</span> Naftali Beytşemeş ve Beytanat halkını
kovmadı. Buraların halkı olan Kenanlılarla birlikte yaşayıp onları
angaryasına çalıştırdı.

<span id="an_1:34">1:34</span> Amorlular Danoğullarını ovaya inmekten
alıkoyarak dağlık bölgelerde tuttular.

<span id="an_1:35">1:35</span> Amorlular Heres Dağında, Ayalonda ve
Şaalvimde kalmakta kararlıydılar. Yusufun torunları güçlenince onları
angaryasına çalıştırmaya başladılar.

<span id="an_1:36">1:36</span> Amorlular'ın sınırı Akrep Geçidi'nden
Sela'ya ve ötesine uzanıyordu.

<span id="an_2:1">2:1</span> RABbin meleği Gilgaldan Bokime gitti ve
İsraillilere şöyle dedi: ‹‹Sizi Mısırdan çıkarıp atalarınıza söz
verdiğim toprağa getirdim. ‹Sizinle yaptığım antlaşmayı hiçbir zaman
bozmayacağım› dedim.

<span id="an_2:2">2:2</span> Dedim ki, ‹Bu topraklarda yaşayanlarla
antlaşma yapmayın; sunaklarını yıkın.› Ama sözümü dinlemediniz. Bunu
neden yaptınız?

<span id="an_2:3">2:3</span> Onun için şimdi, ‹Bu halkları önünüzden
kovmayacağım; onlar böğrünüzde diken, ilahları da size tuzak olacak›
diyorum.››

<span id="an_2:4">2:4</span> RABbin meleği sözlerini bitirince bütün
İsrail halkı hıçkıra hıçkıra ağlamaya başladı.

<span id="an_2:5">2:5</span> Bu yüzden oraya Bokimfç adını verdiler ve
orada RABbe kurban sundular.

<span id="an_2:6">2:6</span> Bundan sonra Yeşu halkı gönderdi.
İsrailliler paylarına düşen toprakları miras edinmek için yola çıktılar.

<span id="an_2:7">2:7</span> Yeşu yaşadıkça ve RABbin İsrail için
yaptığı büyük işleri görmüş olup Yeşudan sonra sağ kalan ileri gelenler
durdukça halk RABbe kulluk etti.

<span id="an_2:8">2:8</span> RABbin kulu Nun oğlu Yeşu yüz on yaşında
öldü.

<span id="an_2:9">2:9</span> Onu Efrayimin dağlık bölgesindeki Gaaş
Dağının kuzeyine, kendi mülkünün sınırları içinde kalan Timnat-Herese
gömdüler.

<span id="an_2:10">2:10</span> Bu kuşaktan olanların hepsi ölüp
atalarına kavuştuktan sonra, RABbi tanımayan ve Onun İsrail için
yaptıklarını bilmeyen yeni bir kuşak yetişti.

<span id="an_2:11">2:11</span> İsrailliler RABbin gözünde kötü olanı
yaptılar, Baallara taptılar.

<span id="an_2:12">2:12</span> Kendilerini Mısırdan çıkaran atalarının
Tanrısı RABbi terk ettiler. Çevrelerinde yaşayan ulusların değişik
ilahlarına bağlanıp onlara taparak RABbi öfkelendirdiler.

<span id="an_2:13">2:13</span> Çünkü RABbi terk edip Baala ve
Aştoretlere taptılar.

<span id="an_2:14">2:14</span> Bunun üzerine RAB İsraile öfkelendi.
Onları, her şeylerini alan yağmacıların eline teslim etti; artık karşı
koyamadıkları çevredeki düşmanlarının kölesi yaptı.

<span id="an_2:15">2:15</span> RAB söylediği ve ant içtiği gibi, onlara
karşı olduğundan, savaşa her gittiklerinde yenilgiye uğradılar. Büyük
sıkıntı içindeydiler.

<span id="an_2:16">2:16</span> Sonra RAB onları yağmacıların elinden
kurtaran hakimler çıkardı.

<span id="an_2:17">2:17</span> Ama hakimlerini de dinlemediler. RABbe
vefasızlık ederek başka ilahlara taptılar. RABbin buyruklarını yerine
getiren ataları gibi davranmadılar, onların izlediği yoldan çabucak
saptılar.

<span id="an_2:18">2:18</span> RAB onlar için ne zaman bir hakim
çıkardıysa, onunla birlikte oldu; hakim yaşadığı sürece onları
düşmanlarının elinden kurtardı. Baskı ve zulüm altında inledikleri zaman
RAB onlara acıyordu.

<span id="an_2:19">2:19</span> Ne var ki, hakimleri ölür ölmez yine
başka ilahlara bağlanıyor, onlara kulluk edip tapıyorlardı. Bu yolda
atalarından beter oldular. Yaptıkları kötülüklerden ve inatçılıktan
vazgeçmediler.

<span id="an_2:20">2:20</span> RAB bu yüzden İsraile öfkelenerek şöyle
dedi: ‹‹Madem bu ulus atalarının uymasını buyurduğum antlaşmayı bozdu ve
sözümü dinlemedi,

<span id="an_2:21">2:21</span> ben de Yeşu öldüğünde bu topraklarda
bıraktığı ulusların hiçbirini artık önlerinden kovmayacağım.

<span id="an_2:22">2:22</span> Ataları gibi özenle RABbin yolundan gidip
gitmeyeceklerini görmek için onları bu uluslarla sınayacağım.››

<span id="an_2:23">2:23</span> RAB o ulusları hemen kovmamış, Yeşu'nun
eline teslim etmeyerek ülkelerinde kalmalarına izin vermişti.

<span id="an_3:1">3:1</span> Kenandaki savaşların hiçbirine katılmamış
olan İsraillileri sınamak ve hiç savaş deneyimi olmayan yeni kuşaklara
savaş eğitimi vermek için RABbin dokunmadığı uluslar şunlardır:

<span id="an_3:3">3:3</span> Beş Filist Beyliği, bütün Kenanlılar,
Saydalılar, Baal-Hermon Dağından Levo-Hamata kadar uzanan Lübnan
dağlarında yaşayan Hivliler.

<span id="an_3:4">3:4</span> RAB İsraillileri sınamak, Musa aracılığıyla
atalarına verdiği buyrukları yerine getirip getirmeyeceklerini görmek
için bu ulusları ülkelerinde bıraktı.

<span id="an_3:5">3:5</span> Böylece İsrailliler Kenan, Hitit, Amor,
Periz, Hiv ve Yevus halkları arasında yaşadılar.

<span id="an_3:6">3:6</span> Onlardan kız aldılar, kızlarını onların
oğullarına verdiler ve onların ilahlarına taptılar.

<span id="an_3:7">3:7</span> RABbin gözünde kötü olanı yapan İsrailliler
Tanrıları RABbi unutup Baallara ve Aşera putlarına taptılar.

<span id="an_3:8">3:8</span> Bunun üzerine RAB İsraile öfkelendi ve
onları Aram- Naharayim Kralı Kuşan-Rişatayimin eline teslim etti.
İsrailliler sekiz yıl Kuşan-Rişatayimin boyunduruğunda kaldılar.

<span id="an_3:9">3:9</span> Ama RABbe yakarmaları üzerine RAB onlara
Otniel adında bir kurtarıcı çıkardı. Kalevin küçük kardeşi Kenazın oğlu
Otniel onları kurtardı.

<span id="an_3:10">3:10</span> RABbin Ruhu Otnielin üzerine indi. Otniel
İsraillileri yönetti, onlar için savaştı. RAB Aram-Naharayim Kralı
Kuşan-Rişatayimi onun eline teslim etti. Artık Otniel ondan daha
güçlüydü.

<span id="an_3:11">3:11</span> Ülke Kenaz oğlu Otnielin ölümüne dek kırk
yıl barış içinde yaşadı.

<span id="an_3:12">3:12</span> Sonra İsrailliler yine RABbin gözünde
kötü olanı yaptılar. RAB gözünde kötü olanı yaptıkları için Moav Kralı
Eglonu onlara karşı güçlendirdi.

<span id="an_3:13">3:13</span> Kral Eglon Ammonlularla Amaleklileri
kendi tarafına çekerek İsraile saldırdı. Onları bozguna uğratarak Hurma
Kentini ele geçirdi.

<span id="an_3:14">3:14</span> İsrailliler on sekiz yıl Moav Kralı
Eglonun boyunduruğu altında kaldılar.

<span id="an_3:15">3:15</span> Ama RABbe yakarmaları üzerine RAB onlar
için Ehut adında bir kurtarıcı çıkardı. Benyaminli Geranın oğlu Ehut
solaktı. İsrailliler Ehutun eliyle Moav Kralı Eglona haraç gönderdiler.

<span id="an_3:16">3:16</span> Ehut kendine bir arşın uzunluğunda iki
ağızlı bir kama yaptı ve bunu sağ kalçası üzerine, giysisinin altına
sakladı.

<span id="an_3:17">3:17</span> Varıp haracı Moav Kralı Eglona sundu.
Eglon çok şişman bir adamdı.

<span id="an_3:18">3:18</span> Ehut haracı sunduktan sonra, haracı
taşımış olan adamlarını salıverdi.

<span id="an_3:19">3:19</span> Ama kendisi Gilgal yakınındaki taş
putlardan geri döndü. ‹‹Ey kral, sana gizli bir haberim var›› dedi. Kral
ona, ‹‹Sus›› diyerek yanındaki adamların hepsini dışarı çıkardı.

<span id="an_3:20">3:20</span> Ehut, üst kattaki serin odasında yalnız
kalan krala yaklaşarak, ‹‹Tanrıdan sana bir haber getirdim›› deyince
kral tahtından kalktı.

<span id="an_3:21">3:21</span> Ehut sol eliyle sağ kalçası üzerindeki
kamayı çekti ve kralın karnına sapladı.

<span id="an_3:22">3:22</span> Kamanın ucu kralın sırtından çıktı.
Bıçağın ardından kabza da ete saplanmıştı. Ehut kamayı çekmeyince kama
kralın yağlı karnına gömüldü.

<span id="an_3:23">3:23</span> Ehut sofaya çıktı, üst kattaki odanın
kapısını ardından çekip kilitledi.

<span id="an_3:24">3:24</span> O çıktıktan sonra, geri gelen kralın
hizmetkârları üst kattaki odanın kapılarını kilitli buldular.
Birbirlerine, ‹‹Su döküyor olmalı›› dediler.

<span id="an_3:25">3:25</span> Uzun süre bekledilerse de kral odanın
kapılarını açmadı. Bunun üzerine bir anahtar bulup kapıyı açtılar.
Efendilerinin ölüsü yerde yatıyordu.

<span id="an_3:26">3:26</span> Onlar beklerken Ehut kaçmış, taş putları
geçerek Seiraya yönelmişti.

<span id="an_3:27">3:27</span> Oraya varınca Efrayimin dağlık bölgesine
çıkıp boru çaldı. İsrailliler onunla birlikte dağlardan indiler. Ehut
önden gidiyordu.

<span id="an_3:28">3:28</span> Onlara, ‹‹Beni izleyin›› dedi, ‹‹RAB
düşmanlarınızı, Moavlıları elinize teslim etti.›› Ehutu izleyen
İsrailliler, Moava giden Şeria geçitlerini tuttular, kimseyi
geçirmediler.

<span id="an_3:29">3:29</span> Moavın güçlü yiğitlerinden on bin
kadarını vurup öldürdüler; hiç kurtulan olmadı.

<span id="an_3:30">3:30</span> Moav o gün İsraillilerin boyunduruğuna
girdi. Ülke seksen yıl barış içinde yaşadı.

<span id="an_3:31">3:31</span> Ehut'tan sonra Anat oğlu Şamgar başa
geçti. Şamgar Filistliler'den altı yüz kişiyi üvendireyle öldürerek
İsrailliler'i kurtardı.

<span id="an_4:1">4:1</span> Ehutun ölümünden sonra İsrailliler yine
RABbin gözünde kötü olanı yaptılar.

<span id="an_4:2">4:2</span> RAB de İsraillileri Hasorda egemenlik süren
Kenanlı kral Yavinin eline teslim etti. Yavinin Sisera adında bir ordu
komutanı vardı; Haroşet-Goyimde yaşardı.

<span id="an_4:3">4:3</span> Dokuz yüz demir savaş arabasına sahip olan
Yavin, yirmi yıldır İsraillileri acımasızca eziyordu. Bu yüzden
İsrailliler RABbe yakardılar.

<span id="an_4:4">4:4</span> O sırada İsraili Lappidotun karısı
Peygamber Debora yönetiyordu.

<span id="an_4:5">4:5</span> Debora Efrayimin dağlık bölgesinde, Rama
ile Beytel arasındaki hurma ağacının altında oturur, kendisine gelen
İsraillilerin davalarına bakardı.

<span id="an_4:6">4:6</span> Debora bir gün adam gönderip Avinoam oğlu
Barakı Kedeş-Naftaliden çağırttı. Ona, ‹‹İsrailin Tanrısı RAB, yanına
Naftali ve Zevulunoğullarından on bin kişi alıp Tavor Dağına gitmeni
buyuruyor›› dedi,

<span id="an_4:7">4:7</span> ‹‹RAB, ‹Kral Yavinin ordu komutanı
Siserayı, savaş arabalarını ve ordusunu Kişon Vadisine, senin yanına
çekip eline teslim edeceğim› diyor.››

<span id="an_4:8">4:8</span> Barak Deboraya, ‹‹Eğer benimle gelirsen
giderim›› dedi, ‹‹Benimle gelmezsen gitmem.››

<span id="an_4:9">4:9</span> Debora, ‹‹Seninle gelmesine gelirim, ama
böyle bir yol tuttuğun için onurlandırılmayacaksın›› dedi, ‹‹Çünkü RAB
Siserayı bir kadının eline teslim etmiş olacak.›› Böylece Debora kalkıp
Barakla birlikte Kedeşe gitti.

<span id="an_4:10">4:10</span> Barak Zevulun ve Naftali oğullarını
Kedeşte topladı. Ardında on bin kişi vardı. Debora da onunla birlikte
gitti.

<span id="an_4:11">4:11</span> Kenlilerden Hever, Musanın kayınbiraderi
Hovavın torunlarından, yani Kenlilerden ayrılmış, çadırını Kedeş
yakınında Saanannimdeki meşe ağacının yanına kurmuştu.

<span id="an_4:12">4:12</span> Avinoam oğlu Barakın Tavor Dağına
çıktığını duyan Sisera,

<span id="an_4:13">4:13</span> dokuz yüz demir arabasını ve yanındaki
halkı Haroşet-Goyimden çıkarıp Kişon Vadisinde topladı.

<span id="an_4:14">4:14</span> Debora Baraka, ‹‹Haydi kalk! Çünkü RABbin
Siserayı senin eline teslim ettiği gün bugündür›› dedi, ‹‹RAB senin
önünden gidiyor.›› Bunun üzerine Barak ardında on bin kişiyle Tavor
Dağından indi.

<span id="an_4:15">4:15</span> RAB, Siserayı, savaş arabalarını
sürenleri ve ordusunu Barakın önünde şaşkına çevirerek bozguna uğrattı.
Sisera savaş arabasından indi ve yaya olarak kaçtı.

<span id="an_4:16">4:16</span> Barak savaş arabalarını ve orduyu
Haroşet-Goyime kadar kovaladı. Siseranın bütün ordusu kılıçtan
geçirildi, tek kişi bile kurtulamadı.

<span id="an_4:17">4:17</span> Yaya olarak kaçan Sisera ise Kenlilerden
Heverin karısı Yaelin çadırına sığındı. Çünkü Hasor Kralı Yavinle
Kenlilerden Heverin arası iyiydi.

<span id="an_4:18">4:18</span> Yael Siserayı karşılamaya çıktı. Ona,
‹‹Korkma, efendim, gel çadırıma sığın›› dedi. Çadırına sığınan Siseranın
üzerine bir yorgan örttü.

<span id="an_4:19">4:19</span> Sisera, ‹‹Susadım, lütfen biraz su ver de
içeyim›› dedi. Yael süt tulumunu açıp ona içirdikten sonra üzerini yine
örttü.

<span id="an_4:20">4:20</span> Sisera kadına, ‹‹Çadırın kapısında dur››
dedi, ‹‹Biri gelir de çadırda kimse var mı diye sorarsa, yok de.››

<span id="an_4:21">4:21</span> Heverin karısı Yael eline bir çadır
kazığı ile tokmak aldı. Yorgunluktan derin bir uykuya dalmış olan
Siseraya sessizce yaklaşarak kazığı şakağına dayadı ve yere saplanıncaya
dek çaktı. Sisera hemen öldü.

<span id="an_4:22">4:22</span> Yael Siserayı kovalayan Barakı
karşılamaya çıktı. ‹‹Gel, aradığın adamı sana göstereyim›› dedi. Barak
kadını izledi ve şakağına kazık çakılmış Siserayı ölü buldu.

<span id="an_4:23">4:23</span> Böylece Tanrı o gün Kenanlı kral Yavini
İsraillilerin önünde bozguna uğrattı.

<span id="an_4:24">4:24</span> Giderek güçlenen İsrailliler sonunda
Kenanlı kral Yavin'i ortadan kaldırdılar.

<span id="an_5:1">5:1</span> Debora ile Avinoam oğlu Barak o gün şu
ezgiyi söylediler:

<span id="an_5:2">5:2</span> ‹‹İsrailin önderleri başı çekince,  
Halk gönüllü olarak savaşınca  
RABbe övgüler sunun.

<span id="an_5:3">5:3</span> Dinleyin, ey krallar!  
Ey yönetenler, kulak verin!  
RABbe ezgiler söyleyip  
İsrailin Tanrısı RABbi ilahilerle öveceğim.

<span id="an_5:4">5:4</span> Seirden çıktığında, ya RAB,  
Edom kırlarından geçtiğinde,  
Yer sarsıldı, göklerden yağmur boşandı,  
Evet, bulutlar yağmur yağdırdı.

<span id="an_5:5">5:5</span> Sina Dağında olan RABbin,  
İsrailin Tanrısı RABbin önünde  
Dağlar sarsıldı.

<span id="an_5:6">5:6</span> Anat oğlu Şamgar zamanında,  
Yael zamanında kervanların ardı kesildi.  
Yolcular sapa yollardan gider oldu.

<span id="an_5:7">5:7</span> Bomboştu İsrailin köyleri,  
Ben İsrailde ana olarak ortaya çıkıncaya dek,  
Ben Debora ortaya çıkıncaya dek  
İsrailin köyleri bomboştu.

<span id="an_5:8">5:8</span> Yeni ilahlar seçtikleri zaman  
Savaş kentin kapılarına dayandı.  
İsraildeki kırk bin askerin elinde  
Ne kalkan ne de mızrak vardı.

<span id="an_5:9">5:9</span> Yüreğim İsraili yönetenlerle  
Ve halkın arasındaki gönüllülerledir.  
RABbe övgüler sunun!

<span id="an_5:10">5:10</span> Ey semerleri pahalı boz eşeklere
binenler,  
Ey yoldan yaya gidenler, dinleyin!

<span id="an_5:11">5:11</span> Kuyu başındaki kalabalıklar  
RABbin zaferlerini,  
İsrail savaşçılarının zaferlerini anlatıyorlar.  
Ardından RABbin halkı kent kapılarına  
Akın etmeye başladı.

<span id="an_5:12">5:12</span> Uyan, uyan Debora, uyan uyan!  
Söyle, ezgiler söyle!  
Ey Avinoam oğlu Barak,  
Kalk, götür tutsaklarını.

<span id="an_5:13">5:13</span> Geriye kalanlar soyluların yanına
geldi,  
RABbin halkı yiğitleriyle bana geldi.

<span id="an_5:14">5:14</span> Amalek kökünden olanlar Efrayimden
geldi,  
Benyaminliler de seni izleyenlerin arasındaydı.  
Yöneticiler Makirden,  
Başbuğ asasını taşıyanlar Zevulundan geldi.

<span id="an_5:15">5:15</span> Deborayla birlikteydi İssakarın
beyleri.  
Evet, İssakaroğulları da Barakın ardından  
Hızla ovaya indi.  
Ama Ruben oymağının bölükleri  
Büyük bir kararsızlık içindeydi.

<span id="an_5:16">5:16</span> Sürülerine kaval çalan çobanları  
Dinlemek için neden ağıllarda kaldılar?  
Evet, Ruben oymağının bölükleri  
Büyük bir kararsızlık içindeydi.

<span id="an_5:17">5:17</span> Gilatlılar Şeria Irmağının ötesinde
kaldı,  
Dan oymağıysa gemilerde oyalandı.  
Aşer oymağı deniz kıyısında dinlendi,  
Koylarda yan gelip oturdu.

<span id="an_5:18">5:18</span> Ama Zevulun ve Naftali halkları  
Tehlikeye attılar canlarını savaş alanında.

<span id="an_5:19">5:19</span> Taanakta ve Megiddo sularının kıyısında  
Krallar gelip savaştılar.  
Kenan kralları da savaştı.  
Ancak ne gümüş ne ganimet aldılar.

<span id="an_5:20">5:20</span> Yıldızlar göklerden savaşa katıldı.  
Göğü bir baştan öbür başa geçerken,  
Siseraya karşı savaştı.

<span id="an_5:21">5:21</span> Kişon Irmağı, o eski ırmak,  
Süpürüp götürdü onları.  
Yürü, ey ruhum, üzerlerine güçle yürü!

<span id="an_5:22">5:22</span> O zaman atlar dörtnala koştu.  
Güçlü atların toynakları  
Yerde izler bıraktı.

<span id="an_5:23">5:23</span> RABbin meleği, ‹Meroz Kentini lanetleyin›
dedi,  
‹Halkına lanetler yağdırın.  
Çünkü RABbin yardımına,  
Zorbalara karşı RABbin yardımına koşmadılar.›

<span id="an_5:24">5:24</span> Kenlilerden Heverin karısı Yael  
Kadınlar arasında alabildiğine kutsansın.  
Çadırlarda yaşayan kadınlar arasında  
Alabildiğine kutsansın.

<span id="an_5:25">5:25</span> Sisera su istedi, Yael ona süt verdi.  
Soylulara yaraşır bir çanakla ayran sundu.

<span id="an_5:26">5:26</span> Sol eline çadır kazığını,  
Sağ eline işçi tokmağını aldı.  
Vurdu, Siseranın başını ezdi.  
Şakağına çaktı kazığı, deldi geçirdi.

<span id="an_5:27">5:27</span> Ayaklarının dibine çöktü,  
Yere serildi Sisera.  
Düşüp yığıldı Yaelin ayakları dibine,  
Yığıldığı yerde cansız kaldı.

<span id="an_5:28">5:28</span> Siseranın annesi parmaklıkların
ardından,  
Pencereden bakıp feryat etti:  
‹Oğlumun savaş arabası  
Neden bu kadar gecikti,  
Nal sesleri neden duyulmuyor?›

<span id="an_5:29">5:29</span> Bilge kadınlar onu yanıtladılar.  
O da şöyle düşündü:

<span id="an_5:30">5:30</span> ‹Ganimeti bulmuş, paylaşıyor olmalılar.  
Her yiğide bir ya da iki kız,  
Siseraya ganimet olarak rengarenk giysiler,  
Evet, işlemeli, rengarenk giysiler.  
Yağmacıların boyunları için  
İki yanı işlemeli renkli giysiler,  
Hepsi ganimet.›

<span id="an_5:31">5:31</span> Ya RAB, bütün düşmanların böyle yok
olsun.  
Seni sevenlerse,  
Bütün gücüyle doğan güneş gibi olsunlar.››

<span id="an_6:1">6:1</span> İsrailliler yine RABbin gözünde kötü olanı
yaptılar. RAB de onları yedi yıl süreyle Midyanlıların eline teslim
etti.

<span id="an_6:2">6:2</span> Midyan boyunduruğu İsraillilere öyle ağır
geldi ki, dağlarda kendilerine sığınaklar, mağaralar, kaleler yaptılar.

<span id="an_6:3">6:3</span> Ekin ektikleri vakit, Midyanlılar,
Amalekliler ve öbür doğulu halklar topraklarına girip

<span id="an_6:4">6:4</span> ordugah kurarlardı. Gazzeye dek ekinleri
yok eder, koyun, sığır, eşek gibi geçim kaynağı olan her şeyi alırlardı.

<span id="an_6:5">6:5</span> Hayvanları ve çadırlarıyla birlikte çekirge
sürüsü gibi gelirlerdi. Adamları, develeri saymak olanaksızdı. Yakıp
yıkmak amacıyla toprakları işgal ederlerdi.

<span id="an_6:6">6:6</span> Midyanlılar İsraili öyle yoksul düşürdüler
ki, İsrailliler RABbe yakarmaya başladılar.

<span id="an_6:7">6:7</span> İsrailliler Midyanlılardan ötürü RABbe
yakarınca,

<span id="an_6:8">6:8</span> RAB onlara bir peygamber gönderdi.
Peygamber onlara şöyle dedi: ‹‹İsrailin Tanrısı RAB diyor ki, ‹Sizi
Mısırdan ben çıkardım, köle olduğunuz ülkeden ben getirdim.

<span id="an_6:9">6:9</span> Mısırlıların elinden, size baskı yapanların
hepsinin elinden sizi ben kurtardım. Onları önünüzden kovdum,
topraklarını size verdim.

<span id="an_6:10">6:10</span> Size dedim ki, Ben Tanrınız RABbim.
Topraklarında yaşadığınız Amorluların ilahlarına tapmayın. Ama sözümü
dinlemediniz.› ››

<span id="an_6:11">6:11</span> RABbin meleği gelip Aviezerli Yoaşın Ofra
Kentindeki yabanıl fıstık ağacının altında oturdu. Yoaşın oğlu Gidyon,
buğdayı Midyanlılardan kurtarmak için üzüm sıkma çukurunda dövüyordu.

<span id="an_6:12">6:12</span> RABbin meleği ona görünerek, ‹‹Ey yiğit
savaşçı, RAB seninledir›› dedi.

<span id="an_6:13">6:13</span> Gidyon, ‹‹Ey Efendim, eğer RAB bizimleyse
bütün bunlar neden başımıza geldi?›› diye karşılık verdi, ‹‹Atalarımız
RABbin bizi Mısırdan çıkardığını söylemediler mi? Bize anlattıkları
RABbin bütün o harikaları nerede? RAB bizi terk etti, Midyanlıların
eline teslim etti.››

<span id="an_6:14">6:14</span> RAB Gidyona dönüp, ‹‹Kendi gücünle git,
İsraili Midyanlıların elinden kurtar›› dedi, ‹‹Seni ben gönderiyorum.››

<span id="an_6:15">6:15</span> Gidyon, ‹‹Ey Efendim, ben İsraili nasıl
kurtarabilirim?›› diye karşılık verdi, ‹‹Ait olduğum boy Manaşşe
oymağının en zayıf boyudur. Ben de ailemin en genç adamıyım.››

<span id="an_6:16">6:16</span> RAB, ‹‹Ben seninle olacağım›› dedi,
‹‹Midyanlıları tek bir adamı yener gibi bozguna uğratacaksın.››

<span id="an_6:17">6:17</span> Gidyon, ‹‹Benden hoşnutsan, benimle
konuşanın sen olduğuna dair bana bir belirti göster›› dedi,

<span id="an_6:18">6:18</span> ‹‹Lütfen gelip sana adağımı sununcaya,
önüne koyuncaya dek buradan ayrılma.›› RAB, ‹‹Sen dönünceye dek
kalırım›› diye yanıtladı.

<span id="an_6:19">6:19</span> Gidyon eve gidip bir oğlak kesti, bir efa
undan mayasız pide yaptı. Eti sepete, et suyunu tencereye koydu; bunları
getirip yabanıl fıstık ağacının altında meleğe sundu.

<span id="an_6:20">6:20</span> Tanrının meleği, ‹‹Eti ve mayasız
pideleri al, şu kayanın üzerine koy. Et suyunu ise dök›› dedi. Gidyon
söyleneni yaptı.

<span id="an_6:21">6:21</span> RABbin meleği elindeki değneğin ucuyla
ete ve mayasız pidelere dokununca kayadan ateş fışkırdı. Ateş eti ve
mayasız pideleri yakıp kül etti. Sonra RABbin meleği gözden kayboldu.

<span id="an_6:22">6:22</span> Gidyon, gördüğü kişinin RABbin meleği
olduğunu anlayınca, ‹‹Eyvah, Egemen RAB! Meleğinin yüzünü gördüm›› dedi.

<span id="an_6:23">6:23</span> RAB ona, ‹‹Sana esenlik olsun. Korkma,
ölmeyeceksin›› dedi.

<span id="an_6:24">6:24</span> Gidyon orada RAB için bir sunak yaptı.
Sunağa ‹‹Yahve şalom›› adını verdi. Sunak bugün de Aviezerlilerin Ofra
Kentinde duruyor.

<span id="an_6:25">6:25</span> Aynı gece RAB, Gidyona, ‹‹Babanın
boğasını, yedi yaşındaki ikinci boğayı al›› dedi, ‹‹Sonra babanın Baal
için yaptırdığı sunağı yık. Sunağın yanındaki Aşera putunu kes.

<span id="an_6:26">6:26</span> Tanrın RAB için bu höyüğün üstünde uygun
bir sunak yap. İkinci boğayı al, keseceğin Aşera putunun odunlarıyla
yakmalık sunu olarak sun.››

<span id="an_6:27">6:27</span> Gidyon adamlarından onunu yanına alarak
RABbin kendisine buyurduklarını yerine getirdi. Ne var ki, ailesinden ve
kent halkından korktuğu için bunu gündüz yerine gece yaptı.

<span id="an_6:28">6:28</span> Sabah erkenden kalkan kent halkı, Baala
ait sunağın yıkıldığını, yanındaki Aşera putunun kesildiğini, ikinci
boğanın yeni yapılan sunak üzerinde sunulduğunu gördü.

<span id="an_6:29">6:29</span> Birbirlerine, ‹‹Bu işi kim yaptı?›› diye
sordular. Araştırıp soruşturduktan sonra, bu işi Yoaş oğlu Gidyonun
yaptığını anladılar.

<span id="an_6:30">6:30</span> Bunun üzerine Yoaşa, ‹‹Oğlunu dışarı
çıkar›› dediler, ‹‹Ölmesi gerek. Çünkü Baalın sunağını yıktı, yanındaki
Aşera putunu kesti.››

<span id="an_6:31">6:31</span> Yoaş çevresindeki öfkeli kalabalığa,
‹‹Baalı savunmak size mi düştü?›› dedi, ‹‹Siz mi onu kurtaracaksınız?
Onu savunan şafak sökmeden ölecek. Baal tanrıysa, bırakın kendini
savunsun. Yıkılan sunak onun!››

<span id="an_6:32">6:32</span> O gün Yoaş, ‹‹Baal kendini savunsun,
yıkılan sunak onun sunağıdır›› diyerek Gidyona Yerubbaal adını verdi.

<span id="an_6:33">6:33</span> Bu arada Midyanlılar, Amalekliler ve öbür
doğulu halklar birleşerek Şeria Irmağını geçtiler, gidip Yizreel
Vadisinde ordugah kurdular.

<span id="an_6:34">6:34</span> RABbin Ruhu Gidyonu yönlendirmeye
başladı. Gidyon borusunu çalınca Aviezerliler onun çevresinde toplandı.

<span id="an_6:35">6:35</span> Gidyon bütün Manaşşeye ulaklar göndererek
oranın halkını da topladı. Aşer, Zevulun ve Naftaliye de ulaklar
gönderdi. Onlar da onu karşılamaya çıktılar.

<span id="an_6:36">6:36</span> Gidyon Tanrıya şöyle seslendi: ‹‹Söz
verdiğin gibi İsraili benim aracılığımla kurtaracağın doğruysa,

<span id="an_6:37">6:37</span> çiy yalnızca harman yerine koyduğum yün
yapağının üzerine düşsün, topraksa kuru kalsın. Böylece, söylediğin gibi
İsraili benim aracılığımla kurtaracağını bileceğim.››

<span id="an_6:38">6:38</span> Ve öyle oldu. Ertesi gün erkenden kalkan
Gidyon yapağıyı alıp sıktı. Yapağıdan bir tas dolusu çiy süzüldü.

<span id="an_6:39">6:39</span> Bunun üzerine Gidyon Tanrıya şöyle
seslendi: ‹‹Bana kızma, bir istekte daha bulunmak istiyorum. Yapağıyla
bir deneme daha yapmama izin ver. Lütfen bu kez yalnızca yapağı kuru
kalsın, topraksa çiyle ıslansın.››

<span id="an_6:40">6:40</span> Tanrı o gece Gidyon'un dediğini yaptı.
Yapağı kuru kaldı, toprağın her yanıysa çiyle kaplandı.

<span id="an_7:1">7:1</span> Yerubbaal -Gidyon- ile yanındaki halk
erkenden kalkıp Harot Pınarının başında ordugah kurdular. Midyanlıların
ordugahıysa onların kuzeyinde, More Tepesinin yanındaki vadideydi.

<span id="an_7:2">7:2</span> RAB Gidyona şöyle dedi: ‹‹Yanında fazla
adam var; Midyanı onların eline teslim etmem. Yoksa İsrailliler, ‹Kendi
gücümüzle kurtulduk› diyerek bana karşı övünebilirler.

<span id="an_7:3">7:3</span> Şimdi halka şunu söyle: ‹Korkudan titreyen
dönsün, Gilat Dağından geri gitsin.› ›› Bunun üzerine halktan yirmi iki
bin kişi döndü, on bin kişi orada kaldı.

<span id="an_7:4">7:4</span> RAB Gidyona, ‹‹Adamların sayısı hâlâ
fazla›› dedi, ‹‹Kalanları suyun başına götür, onları orada senin için
sınayayım. ‹Bu seninle gidecek› dediğim adam seninle gidecek; ‹Bu
seninle gitmeyecek› dediğim gitmeyecek.››

<span id="an_7:5">7:5</span> Gidyon halkı suyun başına götürdü. RAB
Gidyona, ‹‹Köpek gibi diliyle su içenleri bir yana, su içmek için
dizleri üzerine çökenleri öbür yana ayır›› dedi.

<span id="an_7:6">7:6</span> Ellerini ağızlarına götürerek dilleriyle su
içenlerin sayısı üç yüzü buldu. Geri kalanların hepsi su içmek için
dizleri üzerine çöktüler.

<span id="an_7:7">7:7</span> RAB Gidyona, ‹‹Sizi diliyle su içen üç yüz
kişinin eliyle kurtaracağım›› dedi, ‹‹Midyanlıları senin eline teslim
edeceğim. Öbürleri yerlerine dönsün.››

<span id="an_7:8">7:8</span> Gidyon yalnız üç yüz kişiyi alıkoyarak geri
kalan İsraillileri çadırlarına gönderdi. Bu üç yüz kişi, gidenlerin
kumanyalarıyla borularını da aldılar. Midyanlıların ordugahı Gidyonun
aşağısında, vadideydi.

<span id="an_7:9">7:9</span> RAB aynı gece Gidyona, ‹‹Kalk, ordugaha
saldır›› dedi, ‹‹Çünkü orayı senin eline teslim ediyorum.

<span id="an_7:10">7:10</span> Ordugaha yalnız gitmekten korkuyorsan,
uşağın Purayı da yanına al.

<span id="an_7:11">7:11</span> Midyanlıların söylediklerine kulak
kabart. O zaman ordugahlarına saldırmaya cesaret bulursun.›› Böylece
Gidyon uşağı Pura ile ordugahın yanına kadar sokuldu.

<span id="an_7:12">7:12</span> Midyanlılar, Amalekliler ve öbür doğulu
halklar çekirge sürüsü gibi vadiye yayılmışlardı. Kıyıların kumu kadar
çok, sayısız develeri vardı.

<span id="an_7:13">7:13</span> Gidyon ordugahın yanına vardığında,
adamlardan biri arkadaşına gördüğü düşü anlatıyordu. ‹‹Bir düş gördüm››
diyordu, ‹‹Arpa unundan yapılmış bir somun ekmek, Midyan ordugahına
doğru yuvarlanarak çadıra kadar geldi, çadıra çarpıp onu devirdi, altüst
etti. Çadır yerle bir oldu.››

<span id="an_7:14">7:14</span> Adamın arkadaşı şöyle karşılık verdi:
‹‹Bu, İsrailli Yoaş oğlu Gidyonun kılıcından başka bir şey değildir.
Tanrı Midyanı ve bütün ordugahı onun eline teslim edecek.››

<span id="an_7:15">7:15</span> Gidyon düşü ve yorumunu duyunca Tanrıya
tapındı. İsrail ordugahına döndü ve adamlarına, ‹‹Kalkın! RAB Midyan
ordugahını elinize teslim etti›› dedi.

<span id="an_7:16">7:16</span> Sonra üç yüz adamını üç bölüğe ayırdı.
Hepsine borular, boş testiler ve testilerin içinde yakılmak üzere
çıralar verdi.

<span id="an_7:17">7:17</span> Onlara, ‹‹Gözünüz bende olsun›› dedi,
‹‹Ben ne yaparsam siz de onu yapın. Ordugahın yanına vardığımda ne
yaparsam siz de aynısını yapın.

<span id="an_7:18">7:18</span> Ben ve yanımdakiler borularımızı çalınca,
siz de ordugahın çevresinde durup borularınızı çalın ve, ‹RAB için ve
Gidyon için!› diye bağırın.››

<span id="an_7:19">7:19</span> Gidyon ile yanındaki yüz kişi gece
yarısından az önce, nöbetçi değişiminden hemen sonra ordugahın yanına
vardılar; borularını çalmaya başlayıp ellerindeki testileri kırdılar.

<span id="an_7:20">7:20</span> Üç bölük de borularını çalıp testileri
kırdı. Çalacakları boruları sağ ellerinde, çıralarıysa sol ellerinde
tutuyorlardı. ‹‹Yaşasın RABbin ve Gidyonun kılıcı!›› diye bağırdılar.

<span id="an_7:21">7:21</span> Onlar ordugahın çevresinde dururken,
ordugahtakilerin hepsi koşuşmaya, bağırıp kaçışmaya başladı.

<span id="an_7:22">7:22</span> Üç yüz boru birden çalınca RAB
ordugahtakilerin hepsini kılıçla birbirlerine saldırttı. Midyan ordusu
Sereraya doğru, Beytşittaya, Tabbat yakınındaki Avel-Mehola sınırına dek
kaçtı.

<span id="an_7:23">7:23</span> Naftali, Aşer ve bütün Manaşşeden
çağrılan İsrailliler Midyanlıları kovalamaya başladılar.

<span id="an_7:24">7:24</span> Gidyon, Efrayimin dağlık bölgesine
gönderdiği ulaklar aracılığıyla, ‹‹İnip Midyanlılara saldırın›› dedi,
‹‹Önlerini kesmek için Şeria Irmağının Beytbaraya kadar uzanan bölümünü
tutun.›› Efrayimoğulları Şeria Irmağının Beytbaraya kadarki bölümünü ele
geçirdiler.

<span id="an_7:25">7:25</span> Midyanlı iki önderi, Orev ile Zeev'i
tutsak aldılar. Orev'i Orev Kayası'nda, Zeev'i ise Zeev'in üzüm sıkma
çukurunda öldürerek Midyanlılar'ı kovalamaya devam ettiler. Orev'le
Zeev'in kesik başlarını Şeria Irmağı'nın karşı yakasından Gidyon'a
getirdiler.

<span id="an_8:1">8:1</span> Efrayimoğulları Gidyona, ‹‹Midyanlılarla
savaşmaya gittiğinde bizi çağırmadın; bize neden böyle davrandın?››
diyerek onu sert bir dille eleştirdiler.

<span id="an_8:2">8:2</span> Gidyon, ‹‹Sizin yaptığınızın yanında benim
yaptığım ne ki?›› diye karşılık verdi, ‹‹Efrayimin bağbozumundan
artakalan üzümler, Aviezerin bütün bağbozumu ürününden daha iyi değil
mi?

<span id="an_8:3">8:3</span> Tanrı Midyan önderlerini, Orevi ve Zeevi
elinize teslim etti. Sizin yaptıklarınıza kıyasla ben ne yapabildim
ki?›› Gidyonun bu sözleri onların öfkesini yatıştırdı.

<span id="an_8:4">8:4</span> Gidyon bitkin olmalarına karşın
Midyanlıları kovalamayı sürdüren üç yüz adamıyla Şeria Irmağına ulaşıp
karşıya geçti.

<span id="an_8:5">8:5</span> Sukkota vardıklarında kent halkına,
‹‹Lütfen ardımdaki adamlara ekmek verin, bitkin haldeler›› dedi, ‹‹Ben
Midyan kralları Zevah ve Salmunnayı kovalıyorum.››

<span id="an_8:6">8:6</span> Sukkot önderleri, ‹‹Zevah ile Salmunnayı
tutsak aldın mı ki, orduna ekmek verelim?›› dediler.

<span id="an_8:7">8:7</span> Gidyon, ‹‹Öyle olsun!›› diye karşılık
verdi, ‹‹RAB Zevah ile Salmunnayı elime teslim edince, bedenlerinizi çöl
dikenleriyle, çalılarla yaracağım.››

<span id="an_8:8">8:8</span> Gidyon oradan Penuele gitti ve oranın
halkından da aynı şeyi istedi. Penuel halkı da Sukkot halkının verdiği
yanıtın aynısını verdi.

<span id="an_8:9">8:9</span> Gidyon onlara, ‹‹Esenlik içinde döndüğüm
zaman bu kuleyi yıkacağım›› dedi.

<span id="an_8:10">8:10</span> Zevah ile Salmunna doğulu halkların
ordularından artakalan yaklaşık on beş bin kişilik bir orduyla birlikte
Karkordaydılar. Eli kılıç tutan yüz yirmi bin savaşçı ölmüştü.

<span id="an_8:11">8:11</span> Gidyon Novah ve Yogbohanın doğusundan,
göçebelerin yolundan geçerek düşman ordugahına saldırdı. Adamlar
hazırlıksız yakalandılar.

<span id="an_8:12">8:12</span> Zevah ile Salmunna kaçtıysa da Gidyon
peşlerine düştü. Bu iki Midyan kralını, Zevah ile Salmunnayı yakalayıp
bütün ordularını bozguna uğrattı.

<span id="an_8:13">8:13</span> Yoaş oğlu Gidyon Heres Geçidi yoluyla
savaştan döndü.

<span id="an_8:14">8:14</span> Yolda Sukkottan genç bir adamı yakalayıp
sorguya çekti. Adam Sukkot önderleriyle ileri gelenlerinin adlarını,
toplam yetmiş yedi kişinin adını yazıp Gidyona verdi.

<span id="an_8:15">8:15</span> Gidyon Sukkota gidip halka şöyle dedi: ‹‹
‹Zevah ile Salmunnayı tutsak aldın mı ki bitkin adamlarına ekmek
verelim› diyerek beni aşağıladınız. İşte Zevah ile Salmunna!››

<span id="an_8:16">8:16</span> Sonra kentin ileri gelenlerini topladı;
Sukkot halkını çöl dikenleriyle, çalılarla döverek cezalandırdı.

<span id="an_8:17">8:17</span> Ardından Penuel Kulesini yıkıp kent
halkını kılıçtan geçirdi.

<span id="an_8:18">8:18</span> Sonra Zevah ile Salmunnaya, ‹‹Tavorda
öldürdükleriniz nasıl adamlardı?›› diye sordu. ‹‹Tıpkı senin gibiydiler,
hepsi kral oğullarına benziyordu›› yanıtını verdiler.

<span id="an_8:19">8:19</span> Gidyon, ‹‹Onlar kardeşlerimdi, öz annemin
oğullarıydı›› dedi, ‹‹Yaşayan RABbin adıyla ant içerim ki, onları sağ
bıraksaydınız sizi öldürmezdim.››

<span id="an_8:20">8:20</span> Sonra büyük oğlu Yetere, ‹‹Haydi, öldür
onları›› dedi. Ne var ki, henüz genç olan Yeter korktu, kılıcını
çekmedi.

<span id="an_8:21">8:21</span> Bunun üzerine Zevah ile Salmunna Gidyona,
‹‹Sen öldür bizi›› dediler, ‹‹Erkeğin işini ancak erkek yapar.›› Böylece
Gidyon varıp Zevah ile Salmunnayı öldürdü. Develerinin boyunlarındaki
hilal biçimi süsleri de aldı.

<span id="an_8:22">8:22</span> İsrailliler Gidyona, ‹‹Sen, oğlun ve
torunun bize önderlik edin›› dediler. ‹‹Çünkü bizi Midyanlıların elinden
sen kurtardın.››

<span id="an_8:23">8:23</span> Ama Gidyon, ‹‹Ben size önderlik etmem,
oğlum da etmez›› diye karşılık verdi, ‹‹Size RAB önderlik edecek.››

<span id="an_8:24">8:24</span> Sonra, ‹‹Yalnız sizden bir dileğim var››
diye sözünü sürdürdü, ‹‹Ele geçirdiğiniz ganimetin içindeki küpeleri
bana verin.›› -İsmaililer altın küpeler takarlardı.-

<span id="an_8:25">8:25</span> İsrailliler, ‹‹Seve seve veririz››
diyerek yere bir üstlük serdiler. Herkes ele geçirdiği küpeleri üstlüğün
üzerine attı.

<span id="an_8:26">8:26</span> Hilaller, kolyeler, Midyan krallarının
giydiği mor giysiler ve develerin boyunlarından alınan zincirler
dışında, Gidyonun aldığı altın küpelerin ağırlığı bin yedi yüz şekelfı
tuttu.

<span id="an_8:27">8:27</span> Gidyon bu altından bir efod yaparak onu
kendi kenti olan Ofraya yerleştirdi. Bütün İsrailliler bu put yüzünden
RABbe vefasızlık ettiler. Böylece efod Gidyon ile ailesi için bir tuzak
oldu.

<span id="an_8:28">8:28</span> İsraillilere yenilen Midyanlılar bir daha
toparlanamadılar. Ülke Gidyon zamanında kırk yıl barış içinde yaşadı.

<span id="an_8:29">8:29</span> Yoaş oğlu Yerubbaal dönüp kendi evinde
yaşamını sürdürdü.

<span id="an_8:30">8:30</span> Çok sayıda kadınla evlendi ve yetmiş oğlu
oldu.

<span id="an_8:31">8:31</span> Ayrıca Şekemde bir cariyesi vardı. Bundan
da bir oğlu oldu, adını Avimelek koydu.

<span id="an_8:32">8:32</span> Yoaş oğlu Gidyon iyice yaşlanıp öldü.
Aviezerlilere ait Ofra Kentinde, babası Yoaşın mezarına gömüldü.

<span id="an_8:33">8:33</span> Gidyon ölünce İsrailliler yine RABbe
vefasızlık ettiler. Baallara taptılar. Baal-Beriti ilah edinerek

<span id="an_8:34">8:34</span> kendilerini çevrelerindeki düşmanlarının
elinden kurtaran Tanrıları RABbi unuttular.

<span id="an_8:35">8:35</span> İsrail'e büyük iyilikler yapan
Yerubbaal'ın -Gidyon'un- ev halkına vefasızlık ettiler.

<span id="an_9:1">9:1</span> Yerubbaalın oğlu Avimelek, dayılarının
bulunduğu Şekem Kentine giderek onlara ve annesinin boyundan gelen
herkese şöyle dedi:

<span id="an_9:2">9:2</span> ‹‹Şekem halkına şunu duyurun: ‹Sizin için
hangisi daha iyi? Gidyonun yetmiş oğlu tarafından yönetilmek mi, yoksa
bir kişi tarafından yönetilmek mi?› Unutmayın ki ben sizinle aynı etten,
aynı kandanım.››

<span id="an_9:3">9:3</span> Dayıları Avimelekin söylediklerini Şekem
halkına ilettiler. Halkın yüreği Avimelekten yanaydı. ‹‹O bizim
kardeşimizdir›› dediler.

<span id="an_9:4">9:4</span> Ona Baal-Berit Tapınağından yetmiş parça
gümüş verdiler. Avimelek bu parayla kiraladığı belalı serserileri peşine
taktı.

<span id="an_9:5">9:5</span> Sonra Ofraya, babasının evine dönüp
kardeşlerini, Yerubbaalın yetmiş oğlunu bir taşın üzerinde kesip
öldürdü. Yalnız Yerubbaalın küçük oğlu Yotam kaçıp gizlendiği için sağ
kaldı.

<span id="an_9:6">9:6</span> Şekem ve Beytmillo halkları toplanarak hep
birlikte Şekemde dikili taş meşesinin olduğu yere gittiler; Avimeleki
orada kral ilan ettiler.

<span id="an_9:7">9:7</span> Olup biteni Yotama bildirdiklerinde Yotam
Gerizim Dağının tepesine çıkıp yüksek sesle halka şöyle dedi: ‹‹Ey Şekem
halkı, beni dinleyin, Tanrı da sizi dinleyecek.

<span id="an_9:8">9:8</span> Bir gün ağaçlar kendilerine bir kral
meshetmek istediler; zeytin ağacına gidip, ‹Gel kralımız ol› dediler.

<span id="an_9:9">9:9</span> ‹‹Zeytin ağacı, ‹İlahları ve insanları
onurlandırmak için kullanılan yağımı bırakıp ağaçlar üzerinde sallanmaya
mı gideyim?› diye yanıtladı.

<span id="an_9:10">9:10</span> ‹‹Bunun üzerine ağaçlar incir ağacına,
‹Gel sen kralımız ol› dediler.

<span id="an_9:11">9:11</span> ‹‹İncir ağacı, ‹Tatlılığımı ve güzel
meyvemi bırakıp ağaçlar üzerinde sallanmaya mı gideyim?› diye yanıtladı.

<span id="an_9:12">9:12</span> ‹‹Sonra ağaçlar asmaya, ‹Gel sen bizim
kralımız ol› dediler.

<span id="an_9:13">9:13</span> Asma, ‹İlahlarla insanlara zevk veren
yeni şarabımı bırakıp ağaçlar üzerinde sallanmaya mı gideyim?› dedi.

<span id="an_9:14">9:14</span> ‹‹Sonunda ağaçlar karaçalıya, ‹Gel sen
kralımız ol› dediler.

<span id="an_9:15">9:15</span> ‹‹Karaçalı, ‹Eğer gerçekten beni
kendinize kral meshetmek istiyorsanız, gelin gölgeme sığının› diye
karşılık verdi, ‹Eğer sığınmazsanız, karaçalıdan çıkan ateş Lübnanın
bütün sedir ağaçlarını yakıp kül edecektir.›

<span id="an_9:16">9:16</span> ‹‹Şimdi siz Avimeleki kral yapmakla içten
ve dürüst davrandığınızı mı sanıyorsunuz? Yerubbaalla ailesine iyilik mi
ettiniz? Ona hak ettiği gibi mi davrandınız?

<span id="an_9:17">9:17</span> Oysa babam sizi Midyanlıların elinden
kurtarmak için canını tehlikeye atarak sizin için savaştı.

<span id="an_9:18">9:18</span> Ama bugün siz babamın ailesine karşı
ayaklandınız, yetmiş oğlunu bir taşın üzerinde kesip öldürdünüz.
Cariyesinden doğan Avimelek kardeşiniz olduğu için onu Şekeme kral
yaptınız.

<span id="an_9:19">9:19</span> Eğer bugün Yerubbaalla ailesine içten ve
dürüst davrandığınıza inanıyorsanız, Avimelekle sevinin, o da sizinle
sevinsin!

<span id="an_9:20">9:20</span> Ama öyle değilse, dilerim, Avimelek ateş
olsun, Şekem ve Beytmillo halkını yakıp kül etsin. Ya da Şekem ve
Beytmillo halkı ateş olsun, Avimeleki yakıp kül etsin.››

<span id="an_9:21">9:21</span> Ardından Yotam kardeşi Avimelekten
korktuğu için kaçtı, gidip Beere yerleşti.

<span id="an_9:22">9:22</span> Avimelek İsraili üç yıl yönetti.

<span id="an_9:23">9:23</span> Sonra Tanrı Avimelekle Şekem halkını
birbirine düşürdü; halk Avimeleke başkaldırdı.

<span id="an_9:24">9:24</span> Tanrı bunu Avimeleki Yerubbaalın yetmiş
oğluna yapılan zorbalığın aynısına uğratmak, kardeşlerini öldüren
Avimelekten ve onu bu kırıma isteklendiren Şekem halkından akıttıkları
kanın öcünü almak için yaptı.

<span id="an_9:25">9:25</span> Şekem halkı dağ başlarında Avimeleke pusu
kurdu. Oradan geçen herkesi soyuyorlardı. Bu durum Avimeleke bildirildi.

<span id="an_9:26">9:26</span> Ebet oğlu Gaal kardeşleriyle birlikte
gelip Şekeme yerleşti. Şekem halkı ona güvendi.

<span id="an_9:27">9:27</span> Bağlara çıkıp üzümleri topladıktan, ezip
şarap yaptıktan sonra bir şenlik düzenlediler. İlahlarının tapınağına
gittiler; orada yiyip içerken Avimeleke lanetler yağdırdılar.

<span id="an_9:28">9:28</span> Ebet oğlu Gaal kalkıp şöyle dedi:
‹‹Avimelek kim ki, biz Şekem halkı ona hizmet edelim? Yerubbaalın oğlu
değil mi o? Zevul da onun yardımcısı değil mi? Şekemlilerin babası
Hamorun soyundan gelenlere hizmet edin. Neden Avimeleke hizmet edelim?

<span id="an_9:29">9:29</span> Keşke bu halkı ben yönetseydim! Avimeleki
uzaklaştırır ve, ‹Ordunu güçlendir de öyle ortaya çık!› derdim.››

<span id="an_9:30">9:30</span> Kentin yöneticisi olan Zevul, Ebet oğlu
Gaalın sözlerini duyunca öfkelendi.

<span id="an_9:31">9:31</span> Avimeleke gizlice gönderdiği ulaklar
aracılığıyla şöyle dedi: ‹‹Ebet oğlu Gaal ve kardeşleri Şekeme geldiler.
Kenti sana karşı ayaklandırıyorlar.

<span id="an_9:32">9:32</span> Gel, adamlarınla birlikte gece kırda
pusuya yat.

<span id="an_9:33">9:33</span> Sabah güneş doğar doğmaz kalk, kenti bas.
Gaal ile adamları sana saldırdığında onlara yapacağını yap.››

<span id="an_9:34">9:34</span> Böylece Avimelekle adamları gece kalkıp
dört bölük halinde Şekem yakınında pusuya yattılar.

<span id="an_9:35">9:35</span> Ebet oğlu Gaal çıkıp kentin giriş
kapısında durunca, Avimelekle yanındakiler pusu yerinden fırladılar.

<span id="an_9:36">9:36</span> Gelenleri gören Gaal, Zevula, ‹‹Dağların
tepesinden inip gelenlere bak!›› dedi. Zevul, ‹‹Adam sandığın aslında
dağların gölgesidir›› diye karşılık verdi.

<span id="an_9:37">9:37</span> Ama Gaal ısrar etti: ‹‹Bak,
topraklarımızın ortasında ilerleyenler var. Bir kısmı da Falcılar Meşesi
yolundan geliyor.››

<span id="an_9:38">9:38</span> Bunun üzerine Zevul, ‹‹ ‹Avimelek kim ki,
ona hizmet edelim› diye övünen sen değil miydin?›› dedi, ‹‹Küçümsediğin
halk bu değil mi? Haydi şimdi git, onlarla savaş!››

<span id="an_9:39">9:39</span> Şekem halkına öncülük eden Gaal,
Avimelekle savaşa tutuştu.

<span id="an_9:40">9:40</span> Ama tutunamayıp kaçmaya başladı. Avimelek
ardına düştü. Kentin giriş kapısına dek çok sayıda ölü yerde yatıyordu.

<span id="an_9:41">9:41</span> Avimelek Arumada kaldı. Zevul ise Gaalı
ve kardeşlerini Şekemden kovdu, kentte yaşamalarına izin vermedi.

<span id="an_9:42">9:42</span> Savaşın ertesi günü Avimelek Şekemlilerin
tarlalarına gittiklerini haber aldı.

<span id="an_9:43">9:43</span> Adamlarını üç bölüğe ayırıp kırda pusuya
yattı. Halkın kentten çıktığını görünce saldırıp onları öldürdü.

<span id="an_9:44">9:44</span> Sonra yanındaki bölükle hızla ilerleyerek
kentin giriş kapısına dayandı. Öbür iki bölükse tarlalardakilere
saldırıp onları öldürdü.

<span id="an_9:45">9:45</span> Avimelek gün boyu kente karşı savaştı;
kenti ele geçirdikten sonra halkını kılıçtan geçirdi. Kenti yıkıp üstüne
tuz serpti.

<span id="an_9:46">9:46</span> Şekem Kulesindeki halk olup biteni
duyunca, El-Berit Tapınağının kalesine sığındı.

<span id="an_9:47">9:47</span> Onların Şekem Kulesinde toplandığını
haber alan Avimelek,

<span id="an_9:48">9:48</span> yanındaki halkla birlikte Salmon Dağına
çıktı. Eline bir balta alıp ağaçtan bir dal kesti, dalı omuzuna atarak
yanındakilere, ‹‹Ne yaptığımı gördünüz›› dedi, ‹‹Çabuk olun, siz de
benim gibi yapın.››

<span id="an_9:49">9:49</span> Böylece hepsi birer dal kesip Avimeleki
izledi. Dalları kalenin dibinde yığıp ateşe verdiler. Şekem Kulesindeki
bin kadar kadın, erkek yanarak öldü.

<span id="an_9:50">9:50</span> Bundan sonra Avimelek Teves üzerine
yürüdü, kenti kuşatıp ele geçirdi.

<span id="an_9:51">9:51</span> Kentin ortasında sağlam bir kule vardı.
Kadın erkek bütün kent halkı oraya sığındı. Kapıları kapayıp kulenin
damına çıktılar.

<span id="an_9:52">9:52</span> Avimelek gelip kuleyi kuşattı. Ateşe
vermek için kapısına yaklaştığında,

<span id="an_9:53">9:53</span> bir kadın değirmenin üst taşını
Avimelekin üzerine atıp başını yardı.

<span id="an_9:54">9:54</span> Avimelek hemen silahlarını taşıyan
uşağını çağırdı ve, ‹‹Kılıcını çek, beni öldür›› dedi, ‹‹Hiç kimse,
‹Avimeleki bir kadın öldürdü› demesin.›› Uşak kılıcını Avimeleke
saplayıp onu öldürdü.

<span id="an_9:55">9:55</span> Avimelekin öldüğünü görünce İsrailliler
evlerine döndüler.

<span id="an_9:56">9:56</span> Böylece Tanrı yetmiş kardeşini öldürerek
babasına büyük kötülük eden Avimeleki cezalandırdı.

<span id="an_9:57">9:57</span> Tanrı Şekem halkını da yaptıkları
kötülüklerden ötürü cezalandırdı. Yerubbaal'ın oğlu Yotam'ın lanetine
uğradılar.

<span id="an_10:1">10:1</span> Avimelekin ölümünden sonra İsraili
kurtarmak için İssakar oymağından Dodo oğlu Pua oğlu Tola adında bir
adam ortaya çıktı. Tola Efrayimin dağlık bölgesindeki Şamirde yaşardı.

<span id="an_10:2">10:2</span> İsraili yirmi üç yıl yönettikten sonra
öldü, Şamirde gömüldü.

<span id="an_10:3">10:3</span> Ondan sonra Gilatlı Yair başa geçti. Yair
İsraili yirmi iki yıl yönetti.

<span id="an_10:4">10:4</span> Otuz oğlu vardı. Bunlar otuz eşeğe biner,
otuz kenti yönetirlerdi. Gilat yöresindeki bu kentler bugün de
Havvot-Yair diye anılıyor.

<span id="an_10:5">10:5</span> Yair ölünce Kamonda gömüldü. gelir.

<span id="an_10:6">10:6</span> İsrailliler yine RABbin gözünde kötü
olanı yaptılar; Baallara, Aştoretlere, Aram, Sayda, Moav, Ammon ve
Filist ilahlarına kulluk ettiler. RABbi terk ettiler, Ona kulluk
etmediler.

<span id="an_10:7">10:7</span> Bu yüzden İsraillilere öfkelenen RAB,
onları Filistlilere ve Ammonlulara tutsak etti.

<span id="an_10:8">10:8</span> Bunlar o yıldan başlayarak İsraillileri
baskı altında ezdiler; Şeria Irmağının ötesinde, Gilattaki Amorlular
ülkesinde yaşayan bütün İsraillileri on sekiz yıl baskı altında
tuttular.

<span id="an_10:9">10:9</span> Ammonlular Yahuda, Benyamin ve Efrayim
oymaklarıyla savaşmak için Şeria Irmağının ötesine geçtiler. İsrail
büyük sıkıntı içindeydi.

<span id="an_10:10">10:10</span> İsrailliler RABbe, ‹‹Sana karşı günah
işledik›› diye seslendiler, ‹‹Seni, Tanrımızı terk edip Baallara kulluk
ettik.››

<span id="an_10:11">10:11</span> RAB, ‹‹Sizi Mısırlılardan,
Amorlulardan, Ammonlulardan, Filistlilerden kurtaran ben değil miyim?››
diye karşılık verdi,

<span id="an_10:12">10:12</span> ‹‹Saydalılar, Amalekliler, Maonlular
size baskı yaptıklarında bana yakardınız, ben de sizi onların elinden
kurtardım.

<span id="an_10:13">10:13</span> Sizse beni terk ettiniz, başka ilahlara
kulluk ettiniz. Bu yüzden sizi bir daha kurtarmayacağım.

<span id="an_10:14">10:14</span> Gidin, seçtiğiniz ilahlara yakarın;
sıkıntıya düştüğünüzde sizi onlar kurtarsın.››

<span id="an_10:15">10:15</span> İsrailliler, ‹‹Günah işledik›› dediler,
‹‹Bize ne istersen yap. Yalnız bugün bizi kurtar.››

<span id="an_10:16">10:16</span> Sonra aralarındaki yabancı putları atıp
RABbe tapındılar. RAB de onların daha fazla acı çekmesine dayanamadı.

<span id="an_10:17">10:17</span> Ammonlular toplanıp Gilatta ordugah
kurunca İsrailliler de toplanarak Mispada ordugah kurdular.

<span id="an_10:18">10:18</span> Gilat halkının önderleri birbirlerine,
‹‹Ammonlular'a karşı ilk saldırıyı başlatan kişi, bütün Gilat halkının
önderi olacak›› dediler.

<span id="an_11:1">11:1</span> Yiftah adında yiğit bir savaşçı vardı.
Bir fahişenin oğlu olan Yiftahın babasının adı Gilattı.

<span id="an_11:2">11:2</span> Gilatın karısı da ona erkek çocuklar
doğurmuştu. Bu çocuklar büyüyünce Yiftahı kovmuşlardı. Ona, ‹‹Babamızın
evinden miras almayacaksın. Çünkü sen başka bir kadının oğlusun››
demişlerdi.

<span id="an_11:3">11:3</span> Yiftah kardeşlerinden kaçıp Tov yöresine
yerleşti. Çevresinde toplanan serserilere önderlik etmeye başladı.

<span id="an_11:4">11:4</span> Bir süre sonra Ammonlular İsraillilere
savaş açtı.

<span id="an_11:5">11:5</span> Savaş patlak verince Gilat ileri
gelenleri Yiftahı almak için Tov yöresine gittiler.

<span id="an_11:6">11:6</span> Ona, ‹‹Gel, komutanımız ol, Ammonlularla
savaşalım›› dediler.

<span id="an_11:7">11:7</span> Yiftah, ‹‹Benden nefret eden, beni
babamın evinden kovan siz değil miydiniz?›› diye yanıtladı, ‹‹Sıkıntıya
düşünce neden bana geldiniz?››

<span id="an_11:8">11:8</span> Gilat ileri gelenleri, ‹‹Sana
başvuruyoruz; çünkü bizimle gelip Ammonlularla savaşmanı, bize, Gilat
halkına önderlik etmeni istiyoruz›› dediler.

<span id="an_11:9">11:9</span> Yiftah, ‹‹Ammonlularla savaşmak için beni
götürürseniz, RAB de onları elime teslim ederse, sizin önderiniz olacak
mıyım?›› diye sordu.

<span id="an_11:10">11:10</span> Gilat ileri gelenleri, ‹‹RAB aramızda
tanık olsun, kesinlikle dediğin gibi yapacağız›› dediler.

<span id="an_11:11">11:11</span> Böylece Yiftah Gilat ileri gelenleriyle
birlikte gitti. Halk onu kendine önder ve komutan yaptı. Yiftah bütün
söylediklerini Mispada, RABbin önünde yineledi.

<span id="an_11:12">11:12</span> Sonra Ammon Kralına ulaklar göndererek,
‹‹Aramızda ne var ki, ülkeme saldırmaya kalkıyorsun?›› dedi.

<span id="an_11:13">11:13</span> Ammon Kralı, Yiftahın ulaklarına şu
karşılığı verdi: ‹‹İsrailliler Mısırdan çıktıktan sonra Arnon Vadisinden
Yabbuk ve Şeria ırmaklarına kadar uzanan topraklarımı aldılar. Şimdi
buraları bana savaşsız geri ver.››

<span id="an_11:14">11:14</span> Yiftah yine Ammon Kralına ulaklar
göndererek

<span id="an_11:15">11:15</span> şöyle dedi: ‹‹Yiftah diyor ki,
İsrailliler ne Moav ülkesini, ne de Ammon topraklarını aldı.

<span id="an_11:16">11:16</span> Mısırdan çıktıkları zaman Kızıldenize
kadar çölde yürüyerek Kadeşe ulaştılar.

<span id="an_11:17">11:17</span> Sonra Edom Kralına ulaklar göndererek,
‹Lütfen topraklarından geçmemize izin ver› dediler. Edom Kralı kulak
asmadı. İsrailliler Moav Kralına da ulaklar gönderdi, ama o da izin
vermedi. Bunun üzerine Kadeşte kaldılar.

<span id="an_11:18">11:18</span> ‹‹Çölü izleyerek Edom ile Moav
topraklarının çevresinden geçtiler; Moav bölgesinin doğusunda, Arnon
Vadisinin öbür yakasında konakladılar. Moav sınırından içeri girmediler.
Çünkü Arnon Vadisi sınırdı.

<span id="an_11:19">11:19</span> ‹‹Sonra Heşbonda egemenlik süren
Amorluların Kralı Sihona ulaklar göndererek, ‹Ülkenden geçip
topraklarımıza ulaşmamıza izin ver› diye rica ettiler.

<span id="an_11:20">11:20</span> Ama Sihon İsraillilerin topraklarından
geçip gideceklerine inanmadı. Bu nedenle bütün halkını toplayıp Yahesada
ordugah kurdu ve İsraillilerle savaşa tutuştu.

<span id="an_11:21">11:21</span> ‹‹İsrailin Tanrısı RAB, Sihonu ve bütün
halkını İsraillilerin eline teslim etti. İsrailliler Amorluları yenip o
yöredeki halkın bütün topraklarını ele geçirdiler.

<span id="an_11:22">11:22</span> Arnon Vadisinden Yabbuk Irmağına,
çölden Şeria Irmağına kadar uzanan bütün Amor topraklarını ele
geçirdiler.

<span id="an_11:23">11:23</span> ‹‹İsrailin Tanrısı RAB Amorluları kendi
halkı İsrailin önünden kovduktan sonra, sen hangi hakla buraları geri
istiyorsun?

<span id="an_11:24">11:24</span> İlahın Kemoş sana bir yer verse oraya
sahip çıkmaz mısın? Biz de Tanrımız RABbin önümüzden kovduğu halkın
topraklarını sahipleneceğiz.

<span id="an_11:25">11:25</span> Sen Moav Kralı Sippor oğlu Balaktan
üstün müsün? O hiç İsraillilerle çekişti mi, hiç onlarla savaşmaya
kalkıştı mı?

<span id="an_11:26">11:26</span> İsrailliler üç yüz yıldır Heşbonda,
Aroerde, bunların çevre köylerinde ve Arnon kıyısındaki bütün kentlerde
yaşarken neden buraları geri almaya çalışmadınız?

<span id="an_11:27">11:27</span> Ben sana karşı suç işlemedim. Ama sen
benimle savaşmaya kalkışmakla bana haksızlık ediyorsun. Hakim olan RAB,
İsraillilerle Ammonlular arasında bugün hakemlik yapsın.››

<span id="an_11:28">11:28</span> Ne var ki Ammon Kralı, Yiftahın
kendisine ilettiği bu sözlere kulak asmadı.

<span id="an_11:29">11:29</span> RABbin Ruhu Yiftahın üzerine indi.
Yiftah, Gilat ve Manaşşeden geçti, Gilattaki Mispadan geçerek
Ammonlulara doğru ilerledi.

<span id="an_11:30">11:30</span> RABbin önünde ant içerek şöyle dedi:
‹‹Gerçekten Ammonluları elime teslim edersen,

<span id="an_11:31">11:31</span> onları yenip sağ salim döndüğümde beni
karşılamak için evimin kapısından ilk çıkan, RABbe adanacaktır. Onu
yakmalık sunu olarak sunacağım.››

<span id="an_11:32">11:32</span> Yiftah bundan sonra Ammonlularla
savaşmaya gitti. RAB onları Yiftahın eline teslim etti.

<span id="an_11:33">11:33</span> Yiftah, başta Avel-Keramim olmak üzere,
Aroerden Minnite kadar yirmi kenti yakıp yıkarak Ammonlulara çok büyük
kayıplar verdirdi. Böylece Ammonlular İsraillilerin boyunduruğuna girdi.

<span id="an_11:34">11:34</span> Yiftah Mispaya, kendi evine döndüğünde,
kızı tef çalıp dans ederek onu karşılamaya çıktı. Tek çocuğu oydu, ondan
başka ne oğlu ne de kızı vardı.

<span id="an_11:35">11:35</span> Yiftah, kızını görünce giysilerini
yırtarak, ‹‹Eyvahlar olsun, kızım!›› dedi, ‹‹Beni perişan ettin, umarsız
bıraktın! Çünkü RABbe verdiğim sözden dönemem.››

<span id="an_11:36">11:36</span> Kız, ‹‹Baba, RABbe ant içtin›› dedi,
‹‹Madem RAB düşmanların olan Ammonlulardan senin öcünü aldı, ağzından ne
çıktıysa bana öyle yap.››

<span id="an_11:37">11:37</span> Sonra ekledi: ‹‹Yalnız bir dileğim var:
Beni iki ay serbest bırak, gidip arkadaşlarımla kırlarda gezineyim,
kızlığıma ağlayayım.››

<span id="an_11:38">11:38</span> Babası, ‹‹Gidebilirsin›› diyerek onu
iki ay serbest bıraktı. Kız arkadaşlarıyla birlikte kırlara çıkıp
erdenliğine ağladı.

<span id="an_11:39">11:39</span> İki ay sonra babasının yanına döndü.
Babası da içtiği andı yerine getirdi. Kıza erkek eli değmemişti. Bundan
sonra İsrailde bir gelenek oluştu.

<span id="an_11:40">11:40</span> İsrail kızları her yıl kırlara çıkıp
Gilatlı Yiftah'ın kızı için dört gün yas tutar oldular.

<span id="an_12:1">12:1</span> Efrayimli erkekler toplanıp Safona
geçtiler. Yiftaha, ‹‹Ammonlularla savaşmaya gittiğinde bizi neden
çağırmadın?›› dediler, ‹‹Seni de evini de yakacağız.››

<span id="an_12:2">12:2</span> Yiftah, ‹‹Halkımla ben Ammonlulara karşı
amansız bir savaşa tutuşmuştuk›› diye yanıtladı, ‹‹Sizi çağırdım, ama
gelip beni onların elinden kurtarmadınız.

<span id="an_12:3">12:3</span> Beni kurtarmak istemediğinizi görünce
canımı dişime takıp Ammonlulara karşı harekete geçtim. Sonunda RAB
onları elime teslim etti. Neden bugün benimle savaşmaya
kalkışıyorsunuz?››

<span id="an_12:4">12:4</span> Bundan sonra Yiftah Gilat erkeklerini
toplayarak Efrayimoğullarıyla savaşa girdi. Gilatlılar Efrayimoğullarına
saldırdılar. Çünkü Efrayimoğulları onlara, ‹‹Ey Efrayim ve Manaşşe
halkları arasında yaşayan Gilatlılar, siz Efrayimden kaçan
döneklersiniz!›› demişlerdi.

<span id="an_12:5">12:5</span> Şeria Irmağının Efrayime yol veren
geçitlerini tutan Gilatlılar, geçmek isteyen Efrayimli kaçaklara,
‹‹Efrayimli misin?›› diye sorarlardı. Adamlar, ‹‹Hayır›› derlerse,

<span id="an_12:6">12:6</span> o zaman onlara, ‹‹ ‹Şibbolet› deyin
bakalım›› derlerdi. Adamlar ‹‹Sibbolet›› derdi. Çünkü ‹‹Şibbolet››
sözcüğünü doğru söyleyemezlerdi. Bunun üzerine onları yakalayıp Şeria
Irmağının geçitlerinde öldürürlerdi. O gün Efrayimlilerden kırk iki bin
kişi öldürüldü.

<span id="an_12:7">12:7</span> Gilatlı Yiftah İsraili altı yıl yönetti.
Ölünce Gilat kentlerinden birinde gömüldü.

<span id="an_12:8">12:8</span> Ondan sonra İsrailin başına Beytlehemli
İvsan geçti.

<span id="an_12:9">12:9</span> İvsanın otuz oğlu, otuz kızı vardı. İvsan
kızlarını başka boylara verdi, oğullarına da başka boylardan kızlar
aldı. İsraili yedi yıl yönetti.

<span id="an_12:10">12:10</span> Ölünce Beytlehemde gömüldü.

<span id="an_12:11">12:11</span> Ondan sonra İsrailin başına Zevulun
oymağından Elon geçti. Elon İsraili on yıl yönetti.

<span id="an_12:12">12:12</span> Ölünce Zevulun topraklarında, Ayalonda
gömüldü.

<span id="an_12:13">12:13</span> Onun ardından İsrailin başına Piratonlu
Hillel oğlu Avdon geçti.

<span id="an_12:14">12:14</span> Avdonun kırk oğlu, otuz torunu ve
bunların bindiği yetmiş eşeği vardı. İsraili sekiz yıl yönetti.

<span id="an_12:15">12:15</span> Piratonlu Hillel oğlu Avdon ölünce
Amalekliler'e ait dağlık bölgenin Efrayim yöresindeki Piraton'da
gömüldü.

<span id="an_13:1">13:1</span> İsrailliler yine RABbin gözünde kötü
olanı yaptılar. RAB de onları kırk yıl süreyle Filistlilerin
boyunduruğuna terk etti.

<span id="an_13:2">13:2</span> Dan oymağından Soralı bir adam vardı. Adı
Manoahtı. Karısı kısırdı ve hiç çocuğu olmamıştı.

<span id="an_13:3">13:3</span> RABbin meleği kadına görünerek, ‹‹Kısır
olduğun, çocuk doğurmadığın halde gebe kalıp bir oğul doğuracaksın››
dedi,

<span id="an_13:4">13:4</span> ‹‹Bundan böyle şarap ya da içki içmemeye
dikkat et, murdar bir şey yeme.

<span id="an_13:5">13:5</span> Çünkü gebe kalıp bir oğul doğuracaksın.
Onun başına ustura değmeyecek. Çünkü o daha rahmindeyken Tanrıya adanmış
olacak. İsraili Filistlilerin elinden kurtarmaya başlayacak olan odur.››

<span id="an_13:6">13:6</span> Kadın kocasına gidip, ‹‹Yanıma bir Tanrı
adamı geldi›› dedi, ‹‹Tanrının meleğine benzer görkemli bir görünüşü
vardı. Nereden geldiğini sormadım. Bana adını da söylemedi.

<span id="an_13:7">13:7</span> Ama, ‹Gebe kalıp bir oğul doğuracaksın›
dedi, ‹Bundan böyle şarap ve içki içme, murdar bir şey yeme. Çünkü çocuk
ana rahmine düştüğü andan öleceği güne dek Tanrının adanmışı olacak.› ››

<span id="an_13:8">13:8</span> Manoah RABbe şöyle yakardı: ‹‹Ya Rab,
gönderdiğin Tanrı adamının yine gelmesini, doğacak çocuk için ne
yapmamız gerektiğini bize öğretmesini dilerim.››

<span id="an_13:9">13:9</span> Tanrı Manoahın yakarışını duydu. Kadın
tarladayken Tanrının meleği yine ona göründü. Ne var ki, Manoah
karısının yanında değildi.

<span id="an_13:10">13:10</span> Kadın haber vermek için koşa koşa
kocasına gitti. ‹‹İşte geçen gün yanıma gelen adam yine bana göründü!››
dedi.

<span id="an_13:11">13:11</span> Manoah kalkıp karısının ardısıra gitti.
Adamın yanına varınca, ‹‹Karımla konuşan adam sen misin?›› diye sordu.
Adam, ‹‹Evet, benim›› dedi.

<span id="an_13:12">13:12</span> Manoah, ‹‹Söylediklerin yerine
geldiğinde, çocuğun yaşamı ve göreviyle ilgili yargı ne olacak?›› diye
sordu.

<span id="an_13:13">13:13</span> RABbin meleği, ‹‹Karın kendisine
söylediğim her şeyden sakınsın›› diye karşılık verdi,

<span id="an_13:14">13:14</span> ‹‹Asmanın ürününden üretilen hiçbir şey
yemesin, şarap ve içki içmesin. Murdar bir şey yemesin. Buyurduklarımın
hepsini yerine getirsin.››

<span id="an_13:15">13:15</span> Manoah, ‹‹Seni alıkoymak, onuruna bir
oğlak kesmek istiyoruz›› dedi.

<span id="an_13:16">13:16</span> RABbin meleği, ‹‹Beni alıkoysan da
hazırlayacağın yemeği yemem›› dedi, ‹‹Yakmalık bir sunu sunacaksan,
RABbe sunmalısın.›› Manoah onun RABbin meleği olduğunu anlamamıştı.

<span id="an_13:17">13:17</span> RABbin meleğine, ‹‹Adın ne?›› diye
sordu, ‹‹Bilelim ki, söylediklerin yerine geldiğinde seni
onurlandıralım.››

<span id="an_13:18">13:18</span> RABbin meleği, ‹‹Adımı niçin
soruyorsun?›› dedi, ‹‹Adım tanımlanamaz.››

<span id="an_13:19">13:19</span> Manoah bir oğlakla tahıl sunusunu aldı,
bir kayanın üzerinde RABbe sundu. O anda Manoahla karısının gözü önünde
şaşılacak şeyler oldu:

<span id="an_13:20">13:20</span> RABbin meleği sunaktan yükselen alevle
birlikte göğe yükseldi. Bunu gören Manoahla karısı yüzüstü yere
kapandılar.

<span id="an_13:21">13:21</span> RABbin meleği Manoahla karısına bir
daha görünmeyince, Manoah onun RABbin meleği olduğunu anladı.

<span id="an_13:22">13:22</span> Karısına, ‹‹Kesinlikle öleceğiz›› dedi,
‹‹Çünkü Tanrıyı gördük.››

<span id="an_13:23">13:23</span> Karısı, ‹‹RAB bizi öldürmek isteseydi,
yakmalık sunuyu ve tahıl sunusunu kabul etmezdi›› diye karşılık verdi,
‹‹Bütün bunları bize göstermezdi. Bugün söylediklerini de işitmezdik.››

<span id="an_13:24">13:24</span> Ve kadın bir erkek çocuk doğurdu. Adını
Şimşon koydu. Çocuk büyüyüp gelişti. RAB de onu kutsadı.

<span id="an_13:25">13:25</span> RAB'bin Ruhu Sora ile Eştaol arasında,
Mahane-Dan'da bulunan Şimşon'u yönlendirmeye başladı.

<span id="an_14:1">14:1</span> Şimşon bir gün Timnaya gitti. Orada
Filistli bir kadın gördü.

<span id="an_14:2">14:2</span> Geri dönünce annesiyle babasına,
‹‹Timnada Filistli bir kadın gördüm›› dedi, ‹‹Onu hemen bana eş olarak
alın.››

<span id="an_14:3">14:3</span> Annesiyle babası, ‹‹Akrabalarının ya da
halkımızın kızları arasında kimse yok mu ki, sünnetsiz Filistlilerden
kız almaya kalkıyorsun?›› diye karşılık verdiler. Ama Şimşon babasına,
‹‹Bana o kadını al, ondan hoşlanıyorum›› dedi.

<span id="an_14:4">14:4</span> Şimşonun annesiyle babası bunu isteyenin
RAB olduğunu anlamadılar. Çünkü RAB o sırada İsraillilere egemen olan
Filistlilere karşı fırsat kolluyordu.

<span id="an_14:5">14:5</span> Böylece Şimşon annesi ve babasıyla
Timnaya doğru yola koyuldu. Timna bağlarına vardıklarında, genç bir
aslan kükreyerek Şimşonun karşısına çıktı.

<span id="an_14:6">14:6</span> Şimşon üzerine inen RABbin Ruhuyla
güçlendi ve aslanı bir oğlak parçalar gibi çıplak elle parçaladı. Ama
yaptığını ne annesine ne de babasına bildirdi.

<span id="an_14:7">14:7</span> Sonra gidip kadınla konuştu ve ondan çok
hoşlandı.

<span id="an_14:8">14:8</span> Bir süre sonra kadınla evlenmek üzere
yine Timnaya giderken, aslanın leşini görmek için yoldan saptı. Bir arı
sürüsünün aslanın leşini kovana çevirdiğini gördü.

<span id="an_14:9">14:9</span> Kovandaki balı avuçlarına doldurdu, yiye
yiye oradan uzaklaştı. Annesiyle babasının yanına varınca baldan onlara
da verdi, onlar da yedi. Ama balı aslanın leşinden aldığını söylemedi.

<span id="an_14:10">14:10</span> Babası kadını görmeye gidince, Şimşon
da damat geleneğine uyarak orada bir şölen düzenledi.

<span id="an_14:11">14:11</span> Filistliler onu görünce ona eşlik etmek
üzere otuz genç getirdiler.

<span id="an_14:12">14:12</span> Şimşon onlara, ‹‹Size bir bilmece
sorayım›› dedi, ‹‹Şölenin yedi günü içinde kesin yanıtı bulup bana
bildirirseniz, size otuz keten mintan, otuz takım da üst giysi
vereceğim.

<span id="an_14:13">14:13</span> Ama bilmeceyi çözemezseniz, o zaman da
siz bana otuz keten mintanla otuz takım üst giysi vereceksiniz.›› Ona,
‹‹Seni dinliyoruz›› dediler, ‹‹Söyle bakalım bilmeceni.››

<span id="an_14:14">14:14</span> Şimşon, ‹‹Yiyenden yiyecek,  
Güçlüden tatlı çıktı››

<span id="an_14:15">14:15</span> Dördüncü gün gençler Şimşonun karısına,
‹‹Kocanı kandır da bize bilmecenin yanıtını versin›› dediler, ‹‹Yoksa,
seni de babanın evini de yakarız. Bizi soymak için mi buraya
çağırdınız?›› Masoretik metin ‹‹Yedinci››.

<span id="an_14:16">14:16</span> Şimşonun karısı ağlayarak ona, ‹‹Benden
nefret ediyorsun›› dedi, ‹‹Beni sevmiyorsun. Soydaşlarıma bir bilmece
sordun, yanıtını bana söylemedin.›› Şimşon karısına, ‹‹Bak›› dedi,
‹‹Anneme babama bile söylemedim, sana mı söyleyeceğim?››

<span id="an_14:17">14:17</span> Kadın şölen boyunca yedi gün ağlayıp
durdu. Kadının sürekli sıkıştırması üzerine Şimşon yedinci gün
bilmecenin yanıtını ona söyledi. Kadın da yanıtı soydaşlarına iletti.

<span id="an_14:18">14:18</span> Yedinci gün, gün batmadan kentli
gençler Şimşona geldiler. ‹‹Baldan tatlı,  
Aslandan güçlü ne var?›› Şimşon, ‹‹Düvemle çift sürmüş olmasaydınız,
bilmecemi çözemezdiniz›› diye karşılık verdi.

<span id="an_14:19">14:19</span> RABbin Ruhu üzerine inince güçlenen
Şimşon Aşkelona gitti; otuz kişi vurup mallarını yağmaladı, giysilerini
de bilmeceyi çözenlere verdi. Öfkeden kudurmuş bir halde babasının evine
döndü.

<span id="an_14:20">14:20</span> Şimşon'un karısı ise Şimşon'a eşlik
eden sağdıca verildi.

<span id="an_15:1">15:1</span> Bir süre sonra, buğday biçimi sırasında
Şimşon bir oğlak alıp karısını ziyarete gitti. ‹‹Karımın odasına girmek
istiyorum›› dedi. Ama kızın babası Şimşonun girmesine izin vermedi.

<span id="an_15:2">15:2</span> ‹‹Ondan gerçekten nefret ettiğini
sanıyordum›› dedi, ‹‹Bu nedenle onu senin sağdıcına verdim. Küçük
kızkardeşi ondan daha güzel değil mi? Ablasının yerine onu al.››

<span id="an_15:3">15:3</span> Şimşon, ‹‹Bu kez Filistlilere kötülük
etsem de buna hakkım var›› dedi.

<span id="an_15:4">15:4</span> Kıra çıkıp üç yüz çakal yakaladı. Sonra
çakalları çifter çifter kuyruk kuyruğa bağladı. Kuyruklarının arasına da
birer çıra sıkıştırdı.

<span id="an_15:5">15:5</span> Çıraları tutuşturup çakalları
Filistlilerin ekinlerinin arasına salıverdi. Böylece demetleri,
ekinleri, bağları, zeytinlikleri yaktı.

<span id="an_15:6">15:6</span> Filistliler, ‹‹Bunu kim yaptı?›› dediler,
‹‹Yapsa yapsa, Timnalının damadı Şimşon yapmıştır. Çünkü Timnalı
karısını elinden alıp sağdıcına verdi.›› Sonra gidip kadınla babasını
yaktılar.

<span id="an_15:7">15:7</span> Şimşon onlara, ‹‹Madem böyle yaptınız,
sizden öcümü almadan duramam›› dedi.

<span id="an_15:8">15:8</span> Onlara acımasızca saldırarak çoğunu
öldürdü, sonra Etam Kayalığına çekilip bir mağaraya sığındı.

<span id="an_15:9">15:9</span> Filistliler de gidip Yahudada ordugah
kurdular, Lehi yöresine yayıldılar.

<span id="an_15:10">15:10</span> Yahudalılar, ‹‹Neden bizimle savaşmaya
geldiniz?›› diye sorunca, Filistliler, ‹‹Şimşonu yakalamaya geldik, bize
yaptığının aynısını ona yapmak için buradayız›› diye karşılık verdiler.

<span id="an_15:11">15:11</span> Yahudalılardan üç bin kişi, Etam
Kayalığındaki mağaraya giderek Şimşona, ‹‹Filistlilerin bize egemen
olduklarını bilmiyor musun? Nedir bu bize yaptığın?›› dediler. Şimşon,
‹‹Onlar bana ne yaptılarsa ben de onlara öyle yaptım›› diye karşılık
verdi.

<span id="an_15:12">15:12</span> ‹‹Seni yakalayıp Filistlilere teslim
etmek için geldik›› dediler. Şimşon, ‹‹Beni öldürmeyeceğinize ant için››
dedi.

<span id="an_15:13">15:13</span> Onlar da, ‹‹Olur, ama seni sıkıca
bağlayıp onlara teslim edeceğiz›› dediler, ‹‹Söz veriyoruz, seni
öldürmeyeceğiz.›› Sonra onu iki yeni urganla bağlayıp mağaradan
çıkardılar.

<span id="an_15:14">15:14</span> Şimşon Lehiye yaklaşınca, Filistliler
bağırarak ona yöneldiler. RABbin Ruhu büyük bir güçle Şimşonun üzerine
indi. Şimşonun kollarını saran urganlar yanan keten gibi dağıldı,
elindeki bağlar çözüldü.

<span id="an_15:15">15:15</span> Şimşon yeni ölmüş bir eşeğin çene
kemiğini eline alıp bununla bin kişiyi öldürdü.

<span id="an_15:16">15:16</span> Sonra şöyle dedi: ‹‹Bir eşeğin çene
kemiğiyle,  
İki eşek yığını yaptım,  
Eşeğin çene kemiğiyle bin kişiyi öldürdüm.››

<span id="an_15:17">15:17</span> Bunları söyledikten sonra çene kemiğini
elinden attı. Oraya Ramat-Lehi adı verildi.

<span id="an_15:18">15:18</span> Şimşon ölesiye susamıştı. RABbe şöyle
yakardı: ‹‹Kulunun eliyle büyük bir kurtuluş sağladın. Ama şimdi
susuzluktan ölüp sünnetsizlerin eline mi düşeceğim?››

<span id="an_15:19">15:19</span> Bunun üzerine Tanrı Lehideki çukuru
yardı. Çukurdan su fışkırdı. Şimşon suyu içince canlanıp güçlendi. Suyun
çıktığı yere Eyn-Hakkore adını verdi. Pınar bugün de Lehide duruyor.

<span id="an_15:20">15:20</span> Şimşon Filistliler'in egemenliği
sırasında İsrailliler'e yirmi yıl önderlik yaptı.

<span id="an_16:1">16:1</span> Şimşon bir gün Gazzeye gitti. Orada
gördüğü bir fahişenin evine girdi.

<span id="an_16:2">16:2</span> Gazzelilere, ‹‹Şimşon buraya geldi›› diye
haber verilince çevreyi kuşattılar. Bütün gece kentin kapısında pusuya
yattılar. ‹‹Gün ağarınca onu öldürürüz›› diyerek gece boyunca
yerlerinden kımıldamadılar.

<span id="an_16:3">16:3</span> Şimşon gece yarısına dek yattı. Gece
yarısı kalktı, kent kapısının iki kanadıyla iki direğini tutup sürgüyle
birlikte yerlerinden söktü. Hepsini omuzlayıp Hevronun karşısındaki
tepeye çıkardı.

<span id="an_16:4">16:4</span> Bir süre sonra Şimşon Sorek Vadisinde
yaşayan Delila adında bir kadına aşık oldu.

<span id="an_16:5">16:5</span> Filist beyleri kadına gelip, ‹‹Şimşonun
üstün gücünün kaynağı nedir, onu kandırıp öğrenmeye bak›› dediler,
‹‹Böylece belki onu bağlar, etkisiz hale getirip yenebiliriz. Her
birimiz sana bin yüzer parça gümüş vereceğiz.››

<span id="an_16:6">16:6</span> Bunun üzerine Delila Şimşona, ‹‹Lütfen,
söyle bana, bu üstün gücü nereden alıyorsun?›› diye sordu, ‹‹Seni
bağlayıp yenmek olası mı?››

<span id="an_16:7">16:7</span> Şimşon, ‹‹Beni kurumamış yedi taze
sırımla bağlarlarsa sıradan bir adam gibi güçsüz olurum›› dedi.

<span id="an_16:8">16:8</span> Bunun üzerine Filist beyleri Delilaya
kurumamış yedi taze sırım getirdiler. Delila bunlarla Şimşonu bağladı.

<span id="an_16:9">16:9</span> Adamları bitişik odada pusuya yatmıştı.
Delila, ‹‹Şimşon, Filistliler geldi!›› dedi. Şimşon sırımları ateş
değdiğinde dağılıveren kendir lifleri gibi koparıp attı. Gücünün sırrını
vermemişti.

<span id="an_16:10">16:10</span> Delila, ‹‹Beni kandırdın, bana yalan
söyledin›› dedi, ‹‹Lütfen söyle bana, seni neyle bağlamalı?››

<span id="an_16:11">16:11</span> Şimşon, ‹‹Beni hiç kullanılmamış yeni
urganla sımsıkı bağlarlarsa sıradan bir adam gibi güçsüz olurum›› dedi.

<span id="an_16:12">16:12</span> Böylece Delila yeni urgan alıp Şimşonu
bağladı. Sonra, ‹‹Şimşon, Filistliler geldi!›› dedi. Adamlar hâlâ
bitişik odada pusu kurmuş bekliyorlardı. Şimşon urganları iplik koparır
gibi koparıp kollarından sıyırdı.

<span id="an_16:13">16:13</span> Delila ona, ‹‹Şimdiye kadar beni hep
kandırdın, bana yalan söyledin›› dedi, ‹‹Söyle bana, seni neyle
bağlamalı?›› Şimşon, ‹‹Başımdaki yedi örgüyü dokuma tezgahındaki kumaşla
birlikte dokuyup kazıkla burarsan sıradan bir adam gibi güçsüz olurum››
dedi.

<span id="an_16:14">16:14</span> Şimşon uyurken Delila onun başındaki
yedi örgüyü dokuma tezgahındaki kumaşla birlikte dokuyup kazıkla burdu.
Sonra, ‹‹Şimşon, Filistliler geldi!›› dedi. Şimşon uykusundan uyandı,
saçını tezgah kazığından ve kumaştan çekip kurtardı. tezgahındaki
kumaşla birlikte dokuyup kazıkla burarsan sıradan bir adam gibi güçsüz
olurum› dedi. Şimşon uyurken Delila onun başındaki yedi örgüyü dokuma
tezgahındaki kumaşla birlikte dokuyup kazıkla burdu››, Masoretik metin
‹‹Şimşon kadına, ‹Başımdaki yedi örgüyü dokuma tezgahındaki kumaşla
birlikte dokursan› dedi. Kadın dokuyup kazıkla burdu››.

<span id="an_16:15">16:15</span> Delila, ‹‹Bana güvenmiyorsan nasıl olur
da, ‹Seni seviyorum› diyorsun?›› dedi, ‹‹Üç kezdir beni kandırıyorsun,
üstün gücünün nereden geldiğini söylemiyorsun.››

<span id="an_16:16">16:16</span> Bu sözlerle Şimşonu sıkıştırıp günlerce
başını ağrıttı. Sonunda Şimşon dayanamayıp

<span id="an_16:17">16:17</span> yüreğini kadına tümüyle açtı. ‹‹Başıma
hiç ustura değmedi›› dedi, ‹‹Çünkü ben ana rahmindeyken Tanrıya
adanmışım. Tıraş olursam gücümü yitiririm. Sıradan bir adam gibi güçsüz
olurum.››

<span id="an_16:18">16:18</span> Delila Şimşonun gerçeği söylediğini
anlayınca haber gönderip Filist beylerini çağırttı. ‹‹Bir kez daha
gelin›› dedi, ‹‹Şimşon bana gerçeği söyledi.›› Kadının yanına gelen
Filist beyleri gümüşü de birlikte getirdiler.

<span id="an_16:19">16:19</span> Delila Şimşonu dizleri üzerinde
uyuttuktan sonra adamlardan birini çağırtıp başındaki yedi örgüyü
kestirdi. Sonra alay ederek onu dürtüklemeye başladı. Çünkü Şimşon
gücünü yitirmişti.

<span id="an_16:20">16:20</span> Delila, ‹‹Şimşon, Filistliler geldi!››
dedi. Şimşon uyandı ve, ‹‹Her zamanki gibi kalkıp silkinirim›› diye
düşündü. RABbin kendisinden ayrıldığını bilmiyordu.

<span id="an_16:21">16:21</span> Filistliler onu yakalayıp gözlerini
oydular. Gazzeye götürüp tunç zincirlerle bağladılar, cezaevinde
değirmen taşına koştular.

<span id="an_16:22">16:22</span> Bu arada Şimşonun kesilen saçları
uzamaya başladı.

<span id="an_16:23">16:23</span> Filist beyleri ilahları Dagonun onuruna
çok sayıda kurban kesip eğlenmek için toplandılar. ‹‹İlahımız,
düşmanımız Şimşonu elimize teslim etti›› dediler.

<span id="an_16:24">16:24</span> Halk Şimşonu görünce kendi ilahlarını
övmeye başladı. ‹‹İlahımız ülkemizi yakıp yıkan,  
Birçoğumuzu öldüren  
Düşmanımızı elimize teslim etti››

<span id="an_16:25">16:25</span> İyice coşunca, ‹‹Şimşonu getirin, bizi
eğlendirsin›› dediler. Şimşonu cezaevinden getirip oynatmaya başladılar,
sonra sütunların arasında durdurdular.

<span id="an_16:26">16:26</span> Şimşon, elinden tutan gence, ‹‹Beni
tapınağın damını taşıyan sütunların yanına götür de onlara yaslanayım››
dedi.

<span id="an_16:27">16:27</span> Tapınak erkeklerle, kadınlarla doluydu.
Bütün Filist beyleri de oradaydı. Üç bin kadar kadın erkek Şimşonun
oynayışını damdan seyrediyordu.

<span id="an_16:28">16:28</span> Şimşon RABbe yakarmaya başladı: ‹‹Ey
Egemen RAB, lütfen beni anımsa. Ey Tanrı, bir kez daha beni güçlendir;
Filistlilerden bir vuruşta iki gözümün öcünü alayım.››

<span id="an_16:29">16:29</span> Sonra tapınağın damını taşıyan iki ana
sütunun ortasında durup sağ eliyle birini, sol eliyle ötekini kavradı.

<span id="an_16:30">16:30</span> ‹‹Filistlilerle birlikte öleyim››
diyerek bütün gücüyle sütunlara yüklendi. Tapınak Filist beylerinin ve
bütün içindekilerin üzerine çöktü. Böylece Şimşon ölürken, yaşamı
boyunca öldürdüğünden daha çok insan öldürdü.

<span id="an_16:31">16:31</span> Şimşon'un kardeşleriyle babası
Manoah'ın bütün ailesi onun ölüsünü almaya geldiler. Şimşon'u götürüp
babasının Sora ile Eştaol arasındaki mezarına gömdüler. Şimşon İsrail'i
yirmi yıl süreyle yönetmişti.

<span id="an_17:1">17:1</span> Efrayimin dağlık bölgesinde Mika adında
bir adam vardı.

<span id="an_17:2">17:2</span> Mika annesine, ‹‹Senden çalınan,
lanetlediğini duyduğum bin yüz parça gümüş var ya, işte o gümüşler
bende, onları ben çaldım›› dedi. Annesi, ‹‹RAB seni kutsasın, oğlum!››
dedi.

<span id="an_17:3">17:3</span> Mika bin yüz parça gümüşü annesine geri
verdi. Annesi, ‹‹Oğlumun bir oyma put, bir de dökme put yaptırabilmesi
için gümüşün tamamını RABbe adıyorum›› dedi, ‹‹Gümüşü sana geri
veriyorum.››

<span id="an_17:4">17:4</span> Gümüşü Mikadan geri alan kadın, iki yüz
parçasını ayırıp kuyumcuya verdi. Kuyumcu bundan bir oyma, bir de dökme
put yaptı. Putlar Mikanın evine götürüldü.

<span id="an_17:5">17:5</span> Mikanın bir tapınma yeri vardı. Özel aile
putları ve bir efod yaptırmış, oğullarından birini de kâhinliğe
atamıştı.

<span id="an_17:6">17:6</span> O dönemde İsrailde kral yoktu. Herkes
dilediğini yapıyordu.

<span id="an_17:7">17:7</span> Yahudanın Beytlehem Kentinde, Yahudalı
bir ailenin yanında geçici olarak yaşayan genç bir Levili vardı.

<span id="an_17:8">17:8</span> Adam yerleşecek başka bir yer bulmak
üzere Yahudanın Beytlehem Kentinden ayrıldı. Efrayimin dağlık
bölgesinden geçerken Mikanın evine geldi.

<span id="an_17:9">17:9</span> Mika, ‹‹Nereden geliyorsun?›› diye
sorunca adam, ‹‹Yahudanın Beytlehem Kentinden geliyorum, Leviliyim,
yerleşecek yer arıyorum›› dedi.

<span id="an_17:10">17:10</span> Mika, ‹‹Benimle kal›› dedi, ‹‹Bana
danışmanlık ve kâhinlik yap. Seni doyurur, yılda bir takım giysi, on
parça da gümüş veririm.›› Levili kabul etti.

<span id="an_17:11">17:11</span> Mika ile kalmaya razı oldu. Mika da ona
oğlu gibi davrandı.

<span id="an_17:12">17:12</span> Genç Leviliyi kâhinliğe atayarak evine
aldı.

<span id="an_17:13">17:13</span> Mika, ‹‹Şimdi biliyorum ki, RAB bana
iyi davranacak›› dedi, ‹‹Çünkü bir Levili kâhinim var.››

<span id="an_18:1">18:1</span> O dönemde İsrailde kral yoktu ve Dan
oymağından olanlar yerleşecek yer arıyorlardı. Çünkü İsrail oymakları
arasında kendilerine düşen payı henüz almamışlardı.

<span id="an_18:2">18:2</span> Böylece kendi boylarından, Sora ve Eştaol
kentlerinden beş cesur savaşçıyı toprakları araştırıp bilgi toplamak
üzere yola çıkardılar. Onlara, ‹‹Gidin, toprakları araştırın›› dediler.
Adamlar Efrayimin dağlık bölgesinde bulunan Mikanın evine gelip geceyi
orada geçirdiler.

<span id="an_18:3">18:3</span> Mikanın evinin yanındayken genç Levilinin
sesini tanıdılar. Eve yaklaşarak ona, ‹‹Seni buraya kim getirdi? Burada
ne yapıyorsun? Burada ne işin var?›› diye sordular.

<span id="an_18:4">18:4</span> Levili Mikanın kendisi için yaptıklarını
anlattı. ‹‹Bana verdiği ücrete karşılık ona kâhinlik ediyorum›› dedi.

<span id="an_18:5">18:5</span> Adamlar, ‹‹Lütfen Tanrıya danış, bu
yolculuğumuz başarılı olacak mı, bilelim›› dediler.

<span id="an_18:6">18:6</span> Kâhin, ‹‹Esenlikle gidin, Tanrı
yolculuğunuzu onaylıyor›› diye yanıtladı.

<span id="an_18:7">18:7</span> Böylece beş adam yola çıkıp Layişe
vardılar. Kent halkının Saydalılar gibi kaygıdan uzak, esenlik ve
güvenlik içinde yaşadığını gördüler. Yörede onlara egemen olan, baskı
yapan kimse yoktu. Saydalılardan uzaktaydılar, başka kimseyle de
ilişkileri yoktu.

<span id="an_18:8">18:8</span> Sonra adamlar Sora ve Eştaola,
soydaşlarının yanına döndüler. Soydaşları, ‹‹Ne öğrendiniz?›› diye
sordular.

<span id="an_18:9">18:9</span> Adamlar, ‹‹Haydi, onlara saldıralım››
dediler, ‹‹Ülkeyi gördük, toprağı çok güzel. Ne duruyorsunuz? Gecikmeden
gidip ülkeyi sahiplenin.

<span id="an_18:10">18:10</span> Oraya vardığınızda halkın her şeyden
habersiz olduğunu göreceksiniz. Tanrının elinize teslim ettiği bu ülke
çok geniş; öyle bir yer ki, hiçbir eksiği yok.››

<span id="an_18:11">18:11</span> Bunun üzerine Dan oymağından altı yüz
kişi silahlarını kuşanıp Sora ve Eştaoldan yola çıktı.

<span id="an_18:12">18:12</span> Gidip Yahudanın Kiryat-Yearim Kenti
yakınında ordugah kurdular. Bu nedenle Kiryat-Yearimin batısındaki bu
yer bugün de Mahane-Dan diye anılıyor.

<span id="an_18:13">18:13</span> Buradan Efrayimin dağlık bölgesine
geçip Mikanın evine gittiler.

<span id="an_18:14">18:14</span> Layiş yöresini araştırmaya gitmiş olan
beş adam soydaşlarına, ‹‹Bu evlerden birinde bir efod, özel aile
putları, bir oyma, bir de dökme put olduğunu biliyor musunuz?›› dediler,
‹‹Ne yapacağınıza siz karar verin.››

<span id="an_18:15">18:15</span> Bunun üzerine halk genç Levilinin
kaldığı Mikanın evine yöneldi. Eve girip Leviliye hal hatır sordular.

<span id="an_18:16">18:16</span> Silahlarını kuşanmış altı yüz Danlı dış
kapının önüne yığılmıştı.

<span id="an_18:17">18:17</span> Yöreyi araştırmış olan beş adam içeri
girip efodu, özel putları, oyma ve dökme putları aldılar. Kâhinle silah
kuşanmış altı yüz kişiyse dış kapının önünde duruyordu.

<span id="an_18:18">18:18</span> Adamların Mikanın evine girip efodu,
özel putları, oyma ve dökme putları aldığını gören kâhin, ‹‹Ne
yapıyorsunuz?›› diye sordu.

<span id="an_18:19">18:19</span> Adamlar, ‹‹Sus, sesini çıkarma››
dediler, ‹‹Bizimle gel. Bize danışmanlık ve kâhinlik yap. Bir adamın
evinde kâhinlik etmek mi iyi, yoksa İsrailin bir boyuna, bir oymağına
kâhinlik etmek mi?››

<span id="an_18:20">18:20</span> Kâhinin yüreği sevinçle doldu. Efodu,
özel putları, oyma putu alıp topluluğun ortasında yürümeye başladı.

<span id="an_18:21">18:21</span> Topluluk çocuklarını, hayvanlarını,
değerli eşyalarını alıp yola çıktı.

<span id="an_18:22">18:22</span> Danoğulları Mikanın evinden biraz
uzaklaştıktan sonra, Mikanın komşuları toplanıp onlara yetiştiler.

<span id="an_18:23">18:23</span> Bağırıp çağırmaya başladılar.
Danoğulları dönüp Mikaya, ‹‹Ne oldu, neden adamlarını toplayıp geldin?››
dediler.

<span id="an_18:24">18:24</span> Mika, ‹‹Kâhinimi, yaptırdığım putları
alıp gittiniz›› dedi, ‹‹Bana ne kaldı ki? Bir de, ‹Ne oldu?› diye
soruyorsunuz.››

<span id="an_18:25">18:25</span> ‹‹Kes sesini!›› dediler, ‹‹Yoksa öfkeli
adamlarımız saldırıp seni de, aileni de öldürür.››

<span id="an_18:26">18:26</span> Sonra yollarına devam ettiler. Mika
onların kendisinden daha güçlü olduğunu görünce dönüp evine gitti.

<span id="an_18:27">18:27</span> Danoğulları Mikanın yaptırdığı putları
ve kâhini yanlarına alarak Layiş üzerine yürüdüler. Barışçıl ve her
şeyden habersiz olan kent halkını kılıçtan geçirip kenti ateşe verdiler.

<span id="an_18:28">18:28</span> Beytrehov yakınındaki vadide bulunan
Layiş Kentinin yardımına gelen olmadı. Çünkü kent Saydadan uzaktı, başka
bir kentle de ilişkisi yoktu. Danoğulları kenti yeniden inşa ederek
oraya yerleştiler.

<span id="an_18:29">18:29</span> Yakupun oğlu olan ataları Danın anısına
kente Dan adını verdiler. Kentin eski adı Layişti.

<span id="an_18:30">18:30</span> Oyma putu oraya diktiler. Musa oğlufö
Gerşom oğlu Yonatan ile oğulları sürgüne kadar onlara kâhinlik ettiler.

<span id="an_18:31">18:31</span> Tanrı'nın Tapınağı Şilo'da olduğu
sürece Mika'nın yaptırdığı puta taptılar. İbrani din bilginlerine göre
‹‹Musa oğlu››, Masoretik metin ‹‹Manaşşe oğlu››.

<span id="an_19:1">19:1</span> İsrailin kralsız olduğu o dönemde
Efrayimin dağlık bölgesinin ücra yerinde yaşayan bir Levili vardı. Adam
Yahudanın Beytlehem Kentinden kendisine bir cariye almıştı.

<span id="an_19:2">19:2</span> Ama kadın onu başka erkeklerle aldattı.
Sonra adamı bırakıp Yahudaya, babasının Beytlehemdeki evine döndü. Kadın
dört ay orada kaldıktan sonra kocası kalkıp onun yanına gitti. Gönlünü
hoş edip onu geri getirmek istiyordu. Yanında uşağı ve iki de eşek
vardı. Kadın onu babasının evine götürdü. Kayınbaba damadını görünce onu
sevinçle karşıladı.

<span id="an_19:4">19:4</span> Yanında alıkoydu. Adam onların evinde üç
gün kaldı, onlarla birlikte yedi, içti ve orada geceledi.

<span id="an_19:5">19:5</span> Dördüncü günün sabahı erkenden kalktılar.
Kızın babası gitmeye hazırlanan damadına, ‹‹Rahatına bak, bir lokma
ekmek ye, sonra gidersiniz›› dedi.

<span id="an_19:6">19:6</span> İkisi oturup birlikte yiyip içtiler.
Kayınbaba, ‹‹Lütfen bu gece de kal, keyfine bak›› dedi.

<span id="an_19:7">19:7</span> Damat gitmek üzere ayağa kalkınca
kayınbabası ısrarla kalmasını istedi; damat da geceyi orada geçirdi.

<span id="an_19:8">19:8</span> Beşinci gün gitmek üzere erkenden kalktı.
Kayınbaba, ‹‹Rahatına bak, bir şeyler ye; öğleden sonra gidersiniz››
dedi. İkisi birlikte yemek yediler.

<span id="an_19:9">19:9</span> Damat, cariyesi ve uşağıyla birlikte
gitmek için ayağa kalkınca, kayınbaba, ‹‹Bak, akşam oluyor, lütfen
geceyi burada geçirin›› dedi, ‹‹Gün batmak üzere. Geceyi burada geçirin,
keyfinize bakın. Yarın erkenden kalkıp yola çıkar, evine gidersin.››

<span id="an_19:10">19:10</span> Ama adam orada gecelemek istemedi.
Cariyesini alıp palan vurulmuş iki eşekle yola çıktı. Yevusun
-Yeruşalimin- karşısında bir yere geldiler.

<span id="an_19:11">19:11</span> Yevusa yaklaştıklarında gün batmak
üzereydi. Uşak efendisine, ‹‹Yevusluların bu kentine girip geceyi orada
geçirelim›› dedi.

<span id="an_19:12">19:12</span> Efendisi, ‹‹İsraillilere ait olmayan
yabancı bir kente girmeyeceğiz›› dedi, ‹‹Givaya gideceğiz.››

<span id="an_19:13">19:13</span> Sonra ekledi: ‹‹Haydi Givaya ya da
Ramaya ulaşmaya çalışalım. Bunlardan birinde geceleriz.››

<span id="an_19:14">19:14</span> Böylece yollarına devam ettiler.
Benyaminlilerin Giva Kentine yaklaştıklarında güneş batmıştı.

<span id="an_19:15">19:15</span> Geceyi geçirmek için Givaya giden yola
saptılar. Varıp kentin meydanında konakladılar. Çünkü hiç kimse onları
evine almadı.

<span id="an_19:16">19:16</span> Akşam saatlerinde yaşlı bir adam
tarladaki işinden dönüyordu. Efrayimin dağlık bölgesindendi. Givada
oturuyordu. Kent halkı ise Benyaminliydi.

<span id="an_19:17">19:17</span> Yaşlı adam kent meydanındaki yolcuları
görünce Leviliye, ‹‹Nereden geliyor, nereye gidiyorsunuz?›› diye sordu.

<span id="an_19:18">19:18</span> Levili, ‹‹Yahudanın Beytlehem Kentinden
geliyor, Efrayimin dağlık bölgesinde uzak bir yere gidiyoruz›› dedi,
‹‹Ben oralıyım. Beytleheme gitmiştim. Şimdi RABbin evine dönüyorum. Ama
kimse bizi evine almadı.

<span id="an_19:19">19:19</span> Eşeklerimiz için yem ve saman, kendim,
cariyem ve uşağım için ekmek ve şarap var. Hepimiz sana hizmet etmeye
hazırız. Hiçbir eksiğimiz yok.››

<span id="an_19:20">19:20</span> Yaşlı adam, ‹‹Gönlün rahat olsun››
dedi, ‹‹Her ihtiyacını ben karşılayacağım. Geceyi meydanda geçirmeyin.››

<span id="an_19:21">19:21</span> Onları evine götürdü, eşeklerine yem
verdi. Konuklar ayaklarını yıkadıktan sonra yiyip içtiler.

<span id="an_19:22">19:22</span> Onlar dinlenirken kentin serserileri
evi kuşattı. Kapıya var güçleriyle vurarak yaşlı ev sahibine, ‹‹Evine
gelen o adamı dışarı çıkar, onunla yatalım›› diye bağırdılar.

<span id="an_19:23">19:23</span> Ev sahibi dışarıya çıkıp onların yanına
gitti. ‹‹Hayır, kardeşlerim, rica ediyorum böyle bir kötülük yapmayın››
dedi, ‹‹Madem adam evime gelip konuğum oldu, böyle bir alçaklık
yapmayın.

<span id="an_19:24">19:24</span> Bakın, daha erkek eli değmemiş kızımla
adamın cariyesi içerde. Onları dışarı çıkarayım, onlarla yatın, onlara
dilediğinizi yapın. Ama adama bu kötülüğü yapmayın.››

<span id="an_19:25">19:25</span> Ne var ki, adamlar onu dinlemediler.
Bunun üzerine Levili cariyesini zorla dışarı çıkarıp onlara teslim etti.
Adamlar bütün gece, sabaha dek kadınla yattılar, onun ırzına geçtiler.
Şafak sökerken onu salıverdiler.

<span id="an_19:26">19:26</span> Kadın gün ağarırken efendisinin kaldığı
evin kapısına geldi, düşüp yere yığıldı. Ortalık aydınlanıncaya dek
öylece kaldı.

<span id="an_19:27">19:27</span> Sabahleyin kalkan adam, yoluna devam
etmek üzere kapıyı açtı. Elleri eşiğin üzerinde, yerde boylu boyunca
yatan cariyesini görünce,

<span id="an_19:28">19:28</span> kadına, ‹‹Kalk, gidelim›› dedi. Kadın
yanıt vermedi. Bunun üzerine adam onu eşeğe bindirip evine doğru yola
çıktı.

<span id="an_19:29">19:29</span> Eve varınca eline bir bıçak aldı,
cariyesinin cesedini on iki parçaya bölüp İsrailin on iki oymağına
dağıttı.

<span id="an_19:30">19:30</span> Bunu her gören, ‹‹İsrailliler Mısır'dan
çıktığından beri böyle bir şey olmamış, görülmemiştir›› dedi, ‹‹Düşünün
taşının, ne yapmamız gerek, söyleyin.››

<span id="an_20:1">20:1</span> Gilat başta olmak üzere Dandan
Beer-Şevaya kadar, bütün İsrail halkı yola çıkıp Mispada, RABbin önünde
tek beden gibi toplandı.

<span id="an_20:2">20:2</span> Tanrı halkı İsrailin bütün oymak
önderleri bu toplantıda hazır bulundular. Eli kılıç tutan dört yüz bin
yayaydılar.

<span id="an_20:3">20:3</span> -Bu arada Benyaminoğulları İsraillilerin
Mispada toplandığını duydular.- İsrailliler, ‹‹Anlatın bize, bu korkunç
olay nasıl oldu?›› diye sordular.

<span id="an_20:4">20:4</span> Öldürülen kadının Levili kocası şöyle
yanıtladı: ‹‹Cariyemle birlikte geceyi geçirmek üzere Benyamin
bölgesinin Giva Kentine girdik.

<span id="an_20:5">20:5</span> Givadan bazı adamlar gece beni öldürmeyi
tasarlayarak gelip evi kuşattılar. Cariyemin ırzına geçtiler, ölümüne
neden oldular.

<span id="an_20:6">20:6</span> Onun ölüsünü alıp parçaladım, her bir
parçasını İsrailin mülk aldığı bir bölgeye gönderdim. Çünkü bu alçakça
rezalet İsrailde işlendi.

<span id="an_20:7">20:7</span> Ey İsrailliler! İşte hepiniz buradasınız.
Düşünceniz, kararınız nedir, söyleyin.››

<span id="an_20:8">20:8</span> Oradakilerin hepsi ağız birliği
etmişçesine, ‹‹Bizden hiç kimse çadırına gitmeyecek, evine dönmeyecek››
dediler,

<span id="an_20:9">20:9</span> ‹‹Yapacağımız şu: Givaya kura ile
saldıracağız.

<span id="an_20:10">20:10</span> Halka yiyecek sağlamak için bütün
İsrail oymaklarından nüfuslarına göre, her yüz kişiden on, bin kişiden
yüz, on bin kişiden bin kişi seçeceğiz. Bunlar Benyaminin Giva Kentine
geldiklerinde kentlilerden İsrailde yaptıkları bu alçaklığın öcünü
alsınlar.››

<span id="an_20:11">20:11</span> Givaya karşı toplanmış olan İsrailliler
tam bir birlik içindeydi.

<span id="an_20:12">20:12</span> İsrail oymakları, Benyamin oymağına
adamlar göndererek, ‹‹Aranızda yapılan bu alçaklık nedir?›› diye
sordular,

<span id="an_20:13">20:13</span> ‹‹Givadaki o serserileri bize hemen
teslim edin. Onları öldürüp İsraildeki kötülüğün kökünü kazıyalım.›› Ama
Benyaminoğulları İsrailli kardeşlerini dinlemediler.

<span id="an_20:14">20:14</span> İsraillilerle savaşmak üzere öbür
kentlerden akın akın Givaya geldiler.

<span id="an_20:15">20:15</span> Giva halkından olan yedi yüz seçme adam
dışında, öbür kentlerden gelen ve eli kılıç tutan Benyaminoğullarının
sayısı o gün yirmi altı bini buldu.

<span id="an_20:16">20:16</span> Solak olan yedi yüz seçme adam da
bunların arasındaydı. Hepsi de bir kılı sapanla vuracak kadar iyi
nişancıydı.

<span id="an_20:17">20:17</span> Benyaminoğullarının yanısıra
İsrailliler de sayıldı. Eli kılıç tutan dört yüz bin askerleri vardı.
Hepsi de yaman savaşçılardı.

<span id="an_20:18">20:18</span> Beytele çıkan İsrailliler Tanrıya,
‹‹Benyaminoğullarına karşı önce hangimiz savaşacak?›› diye sordular.
RAB, ‹‹Önce Yahudaoğulları savaşacak›› dedi.

<span id="an_20:19">20:19</span> İsrailliler sabah kalkıp Givanın
karşısında ordugah kurdular.

<span id="an_20:20">20:20</span> Benyaminoğullarıyla savaşmak üzere
ilerleyip Givada savaş düzenine girdiler.

<span id="an_20:21">20:21</span> Givadan çıkan Benyaminoğulları, o gün
İsraillilerden yirmi iki bin kişiyi yere serdiler.

<span id="an_20:22">20:22</span> Ama İsrailliler birbirlerini
yüreklendirerek önceki gün savaş düzenine girdikleri yerde
mevzilendiler.

<span id="an_20:23">20:23</span> Sonra Beytelde RABbin önünde akşama dek
ağladılar. RABbe, ‹‹Kardeşlerimiz olan Benyaminoğullarıyla yine
savaşmaya çıkalım mı?›› diye sordular. RAB, ‹‹Evet, onlarla savaşın››
dedi.

<span id="an_20:24">20:24</span> Bunun üzerine İsrailliler ikinci gün
yine Benyaminoğullarına yaklaştılar.

<span id="an_20:25">20:25</span> Benyaminoğulları da aynı gün Givadan
onların üzerine yürüyerek on sekiz bin kişiyi daha yere serdiler.
Ölenlerin hepsi eli kılıç tutan savaşçılardı.

<span id="an_20:26">20:26</span> Bütün İsrailliler, bütün halk çekilip
Beytele döndü. Orada, RABbin önünde durup ağladılar, o gün akşama dek
oruç tuttular. RABbe yakmalık sunular ve esenlik sunuları sundular.

<span id="an_20:27">20:27</span> Tanrının Antlaşma Sandığı o sırada
Beyteldeydi. Harun oğlu Elazar oğlu Pinehas o sırada sandığın önünde
görev yapıyordu. İsrailliler RABbe, ‹‹Kardeşimiz Benyaminoğullarıyla
savaşmaya devam edelim mi, yoksa vaz mı geçelim?›› diye sordular. RAB,
‹‹Savaşın›› dedi, ‹‹Çünkü onları yarın elinize teslim edeceğim.››

<span id="an_20:29">20:29</span> İsrailliler dört bir yandan Givanın
çevresinde pusuya yattılar.

<span id="an_20:30">20:30</span> Üçüncü gün Benyaminoğullarına karşı
harekete geçerek önceki gibi kentin karşısında savaş düzenine girdiler.

<span id="an_20:31">20:31</span> Saldırıya geçen Benyaminoğulları
kentten epey uzaklaştılar. Beytele ve Givaya giden ana yollarda,
kırlarda önceki çarpışmalarda olduğu gibi İsraillilere kayıplar
verdirmeye başladılar; otuz kadarını öldürdüler.

<span id="an_20:32">20:32</span> ‹‹Geçen seferki gibi onları yine
bozguna uğratıyoruz›› dediler. İsrailliler ise birbirlerine, ‹‹Kaçalım
da onları kentten uzağa, ana yollara çekelim›› diyerek bulundukları
yerden çıkıp Baal-Tamarda savaş düzenine girdiler. Givanın batısında
pusuya yatanlar da birden yerlerinden fırladı.

<span id="an_20:34">20:34</span> Böylece bütün İsrailden seçme on bin
kişi Givaya cepheden saldırdı. Savaş iyice kızışmıştı. Benyaminoğulları
başlarına gelecek felaketten habersizdi.

<span id="an_20:35">20:35</span> RAB onları İsrailin önünde bozguna
uğrattı. İsrailliler o gün Benyaminoğullarından eli kılıç tutan yirmi
beş bin yüz kişiyi öldürdüler. Masoretik metin ‹‹Gevanın açıklığında››.

<span id="an_20:36">20:36</span> Benyaminoğulları yenildiklerini
anladılar. İsrailliler onların geçmesine izin verdiler; çünkü Giva
çevresinde pusuda yatanlara güveniyorlardı.

<span id="an_20:37">20:37</span> Pusudakiler ansızın Givaya saldırdılar.
Bütün kente dağılarak halkı kılıçtan geçirdiler.

<span id="an_20:38">20:38</span> Pusuya yatanlarla öbür İsrailliler
arasında bir işaret kararlaştırılmıştı: Kenti ateşe verip büyük bir
duman bulutu oluşturacaklardı.

<span id="an_20:39">20:39</span> O zaman savaş alanındaki İsrailliler
birden geri dönecekti. Bu arada Benyaminoğulları İsraillilere kayıplar
verdirmeye başlamış, otuz kadarını vurmuşlardı. Daha önceki savaşta
olduğu gibi, İsraillileri kesin bir bozguna uğrattıklarını sandılar.

<span id="an_20:40">20:40</span> Ama dönüp kente baktıklarında orada
hortum gibi göğe yükselen duman bulutunu gördüler. Yanan kentin dumanı
göğü kaplamıştı.

<span id="an_20:41">20:41</span> İsraillilerin döndüğünü gören
Benyaminoğulları paniğe kapıldı. Çünkü başlarına gelecek felaketi
sezmişlerdi.

<span id="an_20:42">20:42</span> İsraillilerin önüsıra kırlara doğru
yöneldilerse de savaştan kaçamadılar. Çeşitli kentlerden çıkagelen
İsrailliler onları kuşatıp yok etti.

<span id="an_20:43">20:43</span> Geri kalan Benyaminoğullarını
kovaladılar. Givanın doğusunda konakladıkları yere dek onları yol
boyunca vurup yere serdiler.

<span id="an_20:44">20:44</span> Benyaminoğullarından on sekiz bin kişi
vuruldu. Hepsi de yiğit savaşçılardı.

<span id="an_20:45">20:45</span> Sağ kalanlar dönüp kırlara, Rimmon
Kayalığına doğru kaçmaya başladı. İsrailliler yol boyunca bunlardan beş
bin kişi daha öldürdü. Gidoma kadar onları adım adım izleyerek iki
binini daha vurup yere serdiler.

<span id="an_20:46">20:46</span> O gün Benyaminoğullarından
öldürülenlerin toplam sayısı yirmi beş bin kişiyi buldu. Hepsi de eli
kılıç tutan yiğit savaşçılardı.

<span id="an_20:47">20:47</span> Kırlara kaçıp Rimmon Kayalığına
sığınanların sayısı altı yüzdü. Kayalıkta dört ay kaldılar.

<span id="an_20:48">20:48</span> İsrailliler Benyamin kentlerine
döndüler; insanları, hayvanları ve oradaki bütün canlıları kılıçtan
geçirdiler, rastladıkları bütün kentleri ateşe verdiler.

<span id="an_21:1">21:1</span> İsrailliler Mispada, ‹‹Bizden hiç kimse
Benyaminoğullarına kız vermeyecek›› diye ant içmişlerdi.

<span id="an_21:2">21:2</span> Halk Beytele geldi. Akşama dek orada,
Tanrının önünde oturup hıçkıra hıçkıra ağladılar.

<span id="an_21:3">21:3</span> ‹‹Ey İsrailin Tanrısı RAB!›› dediler,
‹‹Bugün İsrailden bir oymağın eksilmesine yol açan böyle bir şey neden
oldu?››

<span id="an_21:4">21:4</span> Ertesi gün erkenden kalkıp bir sunak
yaptılar, orada yakmalık sunular ve esenlik sunuları sundular.

<span id="an_21:5">21:5</span> İsrailliler, ‹‹RABbin önüne çıkmak üzere
toplandığımızda İsrail oymaklarından bize kimler katılmadı?›› diye
sordular. Çünkü Mispada, RABbin önünde toplandıklarında kendilerine
katılmayanların kesinlikle öldürüleceğine dair ant içmişlerdi.

<span id="an_21:6">21:6</span> İsrailliler Benyaminli kardeşleri için
çok üzülüyorlardı. ‹‹İsrail bugün bir oymağını yitirdi›› dediler,

<span id="an_21:7">21:7</span> ‹‹Sağ kalanlara eş olacak kızları bulmak
için ne yapsak? Çünkü kızlarımızdan hiçbirini onlara eş olarak
vermeyeceğimize RABbin adına ant içtik.››

<span id="an_21:8">21:8</span> Sonra, ‹‹Mispaya, RABbin önüne İsrail
oymaklarından kim çıkmadı?›› diye sordular. Böylece Yaveş-Gilattan
toplantıya, ordugaha kimsenin gelmediği ortaya çıktı.

<span id="an_21:9">21:9</span> Çünkü gelenler sayıldığında
Yaveş-Gilattan kimsenin olmadığı anlaşılmıştı.

<span id="an_21:10">21:10</span> Bunun üzerine topluluk Yaveş-Gilat
halkının üzerine on iki bin yiğit savaşçı gönderdi. ‹‹Gidin, Yaveş-Gilat
halkını, kadın, çoluk çocuk demeden kılıçtan geçirin›› dediler,

<span id="an_21:11">21:11</span> ‹‹Yapacağınız şu: Her erkeği ve erkek
eli değmiş her kadını öldüreceksiniz.››

<span id="an_21:12">21:12</span> Yaveş-Gilat halkı arasında erkek eli
değmemiş dört yüz kız bulup Kenan topraklarında bulunan Şilodaki
ordugaha getirdiler.

<span id="an_21:13">21:13</span> Ardından bütün topluluk Rimmon
Kayalığındaki Benyaminoğullarına aracılar göndererek barış yapmayı
önerdi.

<span id="an_21:14">21:14</span> Bunun üzerine Benyaminoğulları döndü.
Topluluk Yaveş-Gilat halkından sağ bırakılan kızları onlara eş olarak
verdi. Ama kızların sayısı Benyaminoğulları için yine de yeterli
değildi.

<span id="an_21:15">21:15</span> İsrail halkı Benyaminoğullarının
durumuna çok üzülüyordu. Çünkü RAB İsrail oymakları arasında birliği
bozmuştu.

<span id="an_21:16">21:16</span> Topluluğun ileri gelenleri,
‹‹Benyaminoğullarının kadınları öldürüldüğüne göre, kalan erkeklere eş
bulmak için ne yapsak?›› diyorlardı,

<span id="an_21:17">21:17</span> ‹‹İsrailden bir oymağın yok olup
gitmemesi için sağ kalan Benyaminoğullarının mirasçıları olmalı.

<span id="an_21:18">21:18</span> Biz onlara kızlarımızdan eş veremeyiz.
Çünkü Benyaminoğullarına kız veren her İsrailli lanetlenecek diye ant
içtik.››

<span id="an_21:19">21:19</span> Sonra, ‹‹Bakın, Şiloda her yıl RAB
adına bir şölen düzenleniyor›› diye eklediler. Şilo Beytelin kuzeyinde,
Beytelden Şekeme giden yolun doğusunda, Levonanın güneyindedir.

<span id="an_21:20">21:20</span> Böylece Benyaminoğullarına, ‹‹Gidip
bağlarda gizlenin›› diye öğüt verdiler,

<span id="an_21:21">21:21</span> ‹‹Gözünüzü açık tutun. Şilolu kızlar
dans etmeye kalkınca bağlardan fırlayıp onlardan kendinize birer eş
kapın ve Benyamin topraklarına götürün.

<span id="an_21:22">21:22</span> Kızların babaları ya da erkek
kardeşleri bize yakınmaya gelirse, ‹Benyaminoğullarını hatırımız için
bağışlayın› diyeceğiz, ‹Savaşarak aldığımız kızlar hepsine yetmedi. Siz
de kendi kızlarınızı isteyerek vermediğinize göre suçlu sayılmazsınız.›
››

<span id="an_21:23">21:23</span> Benyaminoğulları da böyle yaptılar.
Kızlar dans ederken her erkek bir kız kapıp götürdü. Kendi topraklarına
gittiler, kentlerini onarıp yerleştiler.

<span id="an_21:24">21:24</span> Ardından İsrailliler de oradan ayrılıp
kendi topraklarına, oymaklarına, ailelerine döndüler.

<span id="an_21:25">21:25</span> O dönemde İsrail'de kral yoktu. Herkes
dilediğini yapıyordu.

------------------------------------------------------------------------

[Next: Ruth](rut.md)
