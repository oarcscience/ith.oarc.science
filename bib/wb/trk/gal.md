[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Turkish Bible: Galatians

<span id="an_1:1">1:1</span> İnsanlarca ya da insan aracılığıyla değil,
İsa Mesih ve Onu ölümden dirilten Baba Tanrı aracılığıyla elçi atanan
ben Pavlustan ve benimle birlikte olan bütün kardeşlerden Galatyadaki
kiliselere selam!

<span id="an_1:3">1:3</span> Babamız Tanrıdan ve Rab İsa Mesihten
sizlere lütuf ve esenlik olsun.

<span id="an_1:4">1:4</span> Mesih, Babamız Tanrının isteğine uyarak
bizi şimdiki kötü çağdan kurtarmak için günahlarımıza karşılık kendini
feda etti.

<span id="an_1:5">1:5</span> Tanrıya sonsuzlara dek yücelik olsun! Amin.

<span id="an_1:6">1:6</span> Sizi Mesihin lütfuyla çağıranı bırakıp
değişik bir müjdeye böylesine çarçabuk dönmenize şaşıyorum.

<span id="an_1:7">1:7</span> Gerçekte başka bir müjde yoktur. Ancak
aklınızı karıştırıp Mesihin Müjdesini çarpıtmak isteyenler vardır.

<span id="an_1:8">1:8</span> İster biz, ister gökten bir melek size
bildirdiğimize ters düşen bir müjde bildirirse, lanet olsun ona!

<span id="an_1:9">1:9</span> Daha önce söylediğimizi şimdi yine
söylüyorum: Bir kimse size kabul ettiğinize ters düşen bir müjde
bildirirse, ona lanet olsun!

<span id="an_1:10">1:10</span> Şimdi ben insanların onayını mı, Tanrının
onayını mı arıyorum? Yoksa insanları mı hoşnut etmeye çalışıyorum? Eğer
hâlâ insanları hoşnut etmek isteseydim, Mesihin kulu olmazdım.

<span id="an_1:11">1:11</span> Kardeşlerim, yaydığım Müjdenin insandan
kaynaklanmadığını bilmenizi istiyorum.

<span id="an_1:12">1:12</span> Çünkü ben onu insandan almadım, kimseden
de öğrenmedim. Bunu bana İsa Mesih vahiy yoluyla açıkladı.

<span id="an_1:13">1:13</span> Yahudi dinine bağlı olduğum zaman nasıl
bir yaşam sürdüğümü duydunuz. Tanrının kilisesine alabildiğine
zulmediyor, onu kırıp geçiriyordum.

<span id="an_1:14">1:14</span> Yahudi dininde yaşıtım olan soydaşlarımın
birçoğundan daha ilerideydim, atalarımın geleneklerini savunmakta çok
daha gayretliydim.

<span id="an_1:15">1:15</span> Ama beni daha annemin rahmindeyken seçip
lütfuyla çağıran Tanrı, uluslara müjdelemem için Oğlunu bana göstermeye
razı olunca hemen insanlara danışmadım;

<span id="an_1:17">1:17</span> Yeruşalime, benden önce elçi olanların
yanına da gitmedim; Arabistana gittim, sonra yine Şama döndüm.

<span id="an_1:18">1:18</span> Bundan üç yıl sonra Kefasla tanışmak
üzere Yeruşalime gittim, on beş gün onun yanında kaldım.

<span id="an_1:19">1:19</span> Öbür elçilerden hiçbirini görmedim,
yalnız Rab İsanın kardeşi Yakupu gördüm.

<span id="an_1:20">1:20</span> Bakın, size yazdıklarımın yalan
olmadığını Tanrının önünde belirtiyorum.

<span id="an_1:21">1:21</span> Sonra Suriye ve Kilikya bölgelerine
gittim.

<span id="an_1:22">1:22</span> Yahudiyenin Mesihe ait kiliseleri beni
şahsen tanımıyorlardı.

<span id="an_1:23">1:23</span> Yalnız, ‹‹Bir zamanlar bize zulmeden
adam, önceleri yıkmaya çalıştığı imanı şimdi yayıyor›› dendiğini
duymuşlardı.

<span id="an_1:24">1:24</span> Böylece benden ötürü Tanrı'yı
yüceltiyorlardı.

<span id="an_2:1">2:1</span> On dört yıl aradan sonra Titusu da yanıma
alıp Barnabayla birlikte yine Yeruşalime gittim.

<span id="an_2:2">2:2</span> Vahiy uyarınca gittim. Boş yere koşmayayım
ya da koşmuş olmayayım diye, öteki uluslar arasında yaydığım Müjdeyi
özel olarak ileri gelenlere sundum.

<span id="an_2:3">2:3</span> Benimle birlikte olan Titus bile Grek
olmasına karşın sünnet edilmeye zorlanmadı.

<span id="an_2:4">2:4</span> Ne var ki, İsa Mesihte sahip olduğumuz
özgürlüğü el altından öğrenmek ve böylece bizi köleleştirmek için
gizlice aramıza sızan sahte kardeşler vardı.

<span id="an_2:5">2:5</span> Müjde gerçeği sürekli sizinle kalsın diye
bir an bile onlara boyun eğip teslim olmadık.

<span id="an_2:6">2:6</span> Ama ileri gelenler -ne oldukları bence
önemli değil, Tanrı insanlar arasında ayrım yapmaz- evet, bu ileri
gelenler söylediklerime bir şey katmadılar.

<span id="an_2:7">2:7</span> Tam tersine, Müjdeyi sünnetlilere bildirme
işi nasıl Petrusa verildiyse, sünnetsizlere bildirme işinin de bana
verildiğini gördüler.

<span id="an_2:8">2:8</span> Çünkü sünnetlilere elçilik etmesi için
Petrusta etkin olan Tanrı, öteki uluslara elçilik etmem için bende de
etkin oldu.

<span id="an_2:9">2:9</span> Topluluğun direkleri sayılan Yakup, Kefas
ve Yuhanna bana bağışlanan lütfu sezince paydaşlığımızın işareti olarak
bana ve Barnabaya sağ ellerini uzattılar. Öteki uluslara bizlerin,
Yahudilere kendilerinin gitmesini uygun gördüler.

<span id="an_2:10">2:10</span> Ancak yoksulları anımsamamızı istediler.
Zaten ben de bunu yapmaya gayret ediyordum.

<span id="an_2:11">2:11</span> Ne var ki, Kefas Antakyaya geldiği zaman,
suçlu olduğu için ona açıkça karşı geldim.

<span id="an_2:12">2:12</span> Çünkü Yakupun yanından bazı adamlar
gelmeden önce Kefas öteki uluslardan olanlarla birlikte yemek yerdi. Ama
o adamlar gelince sünnet yanlılarından korkarak sünnetsizlerden
uzaklaştı, onlarla yemek yemez oldu.

<span id="an_2:13">2:13</span> Öbür Yahudiler de onun gibi ikiyüzlülük
ettiler. Sonunda Barnaba bile onların ikiyüzlülüğüne kapıldı.

<span id="an_2:14">2:14</span> Müjde gerçeğine uygun davranmadıklarını
görünce hepsinin önünde Kefasa şöyle dedim: ‹‹Yahudi olduğun halde
Yahudi gibi değil, öteki uluslardan biri gibi yaşıyorsun, nasıl olur da
ulusları Yahudi gibi yaşamaya zorlarsın?

<span id="an_2:15">2:15</span> Doğuştan Yahudi olan bizler öteki
uluslardan olan ‹günahlılar› değiliz.

<span id="an_2:16">2:16</span> Yine de insanın Kutsal Yasanın
gereklerini yaparak değil, İsa Mesihe iman ederek aklandığını biliyoruz.
Bunun için biz de Yasanın gereklerini yaparak değil, Mesihe iman ederek
aklanalım diye Mesih İsaya iman ettik. Çünkü hiç kimse Yasanın
gereklerini yaparak aklanmaz.

<span id="an_2:17">2:17</span> Mesihte aklanmak isterken kendimiz
günahlı çıkarsak, Mesih günahın yardakçısı mı olur? Kesinlikle hayır!

<span id="an_2:18">2:18</span> Yıktığımı yeniden kurarsam, yasayı
çiğnediğimi kanıtlamış olurum.

<span id="an_2:19">2:19</span> Çünkü ben Tanrı için yaşamak üzere Yasa
aracılığıyla Yasa karşısında öldüm.

<span id="an_2:20">2:20</span> Mesihle birlikte çarmıha gerildim. Artık
ben yaşamıyorum, Mesih bende yaşıyor. Şimdi bedende sürdürdüğüm yaşamı,
beni seven ve benim için kendini feda eden Tanrı Oğluna imanla
sürdürüyorum.

<span id="an_2:21">2:21</span> Tanrı'nın lütfunu geçersiz saymış
değilim. Çünkü aklanma Yasa aracılığıyla sağlanabilseydi, o zaman Mesih
boş yere ölmüş olurdu.››

<span id="an_3:1">3:1</span> Ey akılsız Galatyalılar! Sizi kim büyüledi?
İsa Mesih çarmıha gerilmiş olarak gözlerinizin önünde tasvir edilmedi
mi?

<span id="an_3:2">3:2</span> Sizden yalnız şunu öğrenmek istiyorum:
Kutsal Ruhu, Yasanın gereklerini yaparak mı, yoksa duyduklarınıza iman
ederek mi aldınız?

<span id="an_3:3">3:3</span> Bu kadar akılsız mısınız? Ruhla başladıktan
sonra şimdi insan çabasıyla mı bitirmeye çalışıyorsunuz?

<span id="an_3:4">3:4</span> Boş yere mi bu kadar acı çektiniz?
Gerçekten boşuna mıydı?

<span id="an_3:5">3:5</span> Size Kutsal Ruhu veren ve aranızda
mucizeler yaratan Tanrı, bunu Yasanın gereklerini yaptığınız için mi,
yoksa duyduklarınıza iman ettiğiniz için mi yapıyor?

<span id="an_3:6">3:6</span> Örneğin, ‹‹İbrahim Tanrıya iman etti,
böylece aklanmış sayıldı.››

<span id="an_3:7">3:7</span> Öyleyse şunu bilin ki, İbrahimin gerçek
oğulları iman edenlerdir.

<span id="an_3:8">3:8</span> Kutsal Yazı, Tanrının öteki ulusları
imanlarına göre aklayacağını önceden görerek İbrahime, ‹‹Bütün uluslar
senin aracılığınla kutsanacak›› müjdesini önceden verdi.

<span id="an_3:9">3:9</span> Böylece iman edenler, iman etmiş olan
İbrahimle birlikte kutsanırlar.

<span id="an_3:10">3:10</span> Yasanın gereklerini yapmış olmaya
güvenenlerin hepsi lanet altındadır. Çünkü şöyle yazılmıştır: ‹‹Yasa
Kitabında yazılı olan her şeyi sürekli yerine getirmeyen herkes
lanetlidir.››

<span id="an_3:11">3:11</span> Tanrı katında hiç kimsenin Yasayla
aklanmadığı açıktır. Çünkü ‹‹İmanla aklanan yaşayacaktır.››

<span id="an_3:12">3:12</span> Yasa imana dayalı değildir. Tersine,
‹‹Yasanın gereklerini yapan, onlar sayesinde yaşayacaktır.››

<span id="an_3:13">3:13</span> İbrahime sağlanan kutsama Mesih İsa
aracılığıyla uluslara sağlansın ve bizler vaat edilen Ruhu imanla alalım
diye, Mesih bizim için lanetlenerek bizi Yasanın lanetinden kurtardı.
Çünkü, ‹‹Ağaç üzerine asılan herkes lanetlidir›› diye yazılmıştır.

<span id="an_3:15">3:15</span> Kardeşler, insan yaşamından bir örnek
vereyim. İnsanlar arasında yapılmış bile olsa, onaylanmış bir antlaşmayı
kimse geçersiz saymaz, ona bir şey eklemez.

<span id="an_3:16">3:16</span> Vaatler İbrahime ve soyundan olana
verildi. Tanrı birçok kişiden söz ediyormuş gibi, ‹‹Ve soyundan
olanlara›› demiyor; ‹‹Soyundan olana›› demekle tek bir kişiden, yani
Mesihten söz ediyor.

<span id="an_3:17">3:17</span> Şunu demek istiyorum: Dört yüz otuz yıl
sonra gelen Yasa, Tanrının önceden onayladığı antlaşmayı geçersiz
kılmaz, vaadi ortadan kaldırmaz.

<span id="an_3:18">3:18</span> Çünkü miras Yasaya bağlıysa, artık vaade
bağlı değildir. Ama Tanrı mirası İbrahime vaatle bağışlamıştır.

<span id="an_3:19">3:19</span> Öyleyse Yasanın amacı neydi? Yasa suçları
ortaya çıkarmak için antlaşmaya eklendi. Vaadi alan ve İbrahimin
soyundan olan Kişi gelene dek yürürlükte kalacaktı. Melekler yoluyla,
bir aracı eliyle düzenlendi.

<span id="an_3:20">3:20</span> Aracı tek bir tarafa ait değildir; Tanrı
ise birdir.

<span id="an_3:21">3:21</span> Öyleyse Kutsal Yasa Tanrının vaatlerine
aykırı mıdır? Kesinlikle hayır! Çünkü yaşam sağlayabilen bir yasa
verilseydi, elbette insanlar yasayla aklanırdı.

<span id="an_3:22">3:22</span> Oysa İsa Mesihe olan imana dayanan vaat
iman edenlere verilsin diye, Kutsal Yazı bütün dünyayı günahın tutsağı
ilan ediyor.

<span id="an_3:23">3:23</span> Bu iman gelmeden önce Yasa altında
hapsedilmiştik, gelecek iman açıklanıncaya dek Yasanın tutuklusuyduk.

<span id="an_3:24">3:24</span> Yani imanla aklanalım diye Mesihin
gelişine dek Yasa eğitmenimiz oldu.

<span id="an_3:25">3:25</span> Ama iman gelmiş olduğundan, artık Yasanın
denetiminde değiliz.

<span id="an_3:26">3:26</span> Çünkü Mesih İsaya iman ettiğiniz için
hepiniz Tanrının oğullarısınız.

<span id="an_3:27">3:27</span> Vaftizde Mesihle birleşenlerinizin hepsi
Mesihi giyindi.

<span id="an_3:28">3:28</span> Artık ne Yahudi ne Grek, ne köle ne
özgür, ne erkek ne dişi ayrımı var. Hepiniz Mesih İsada birsiniz.

<span id="an_3:29">3:29</span> Eğer Mesih'e aitseniz, İbrahim'in
soyundansınız, vaade göre de mirasçısınız.

<span id="an_4:1">4:1</span> Şunu demek istiyorum: Mirasçı her şeyin
sahibiyse de, çocuk olduğu sürece köleden farksızdır.

<span id="an_4:2">4:2</span> Babasının belirlediği zamana dek vasilerin,
vekillerin gözetimi altındadır.

<span id="an_4:3">4:3</span> Bunun gibi, biz de ruhsal yönden çocukken,
dünyanın temel ilkelerine bağlı yaşayan kölelerdik.

<span id="an_4:4">4:4</span> Ama zaman dolunca Tanrı, Yasa altında
olanları özgürlüğe kavuşturmak için kadından doğan, Yasa altında doğan
öz Oğlunu gönderdi. Öyle ki, bizler oğulluk hakkını alalım.

<span id="an_4:6">4:6</span> Oğullar olduğunuz için Tanrı öz Oğlunun
‹‹Abba! Baba!›› diye seslenen Ruhunu yüreklerinize gönderdi.

<span id="an_4:7">4:7</span> Bu nedenle artık köle değil, oğullarsınız.
Oğullar olduğunuz için de Tanrı sizi aynı zamanda mirasçı yaptı.

<span id="an_4:8">4:8</span> Ne var ki, eskiden Tanrıyı tanımadığınız
zamanlarda, gerçek olmayan tanrılara kölelik ettiniz.

<span id="an_4:9">4:9</span> Şimdiyse Tanrıyı tanıdınız, daha doğrusu
Tanrı tarafından tanındınız. Öyleyse nasıl oluyor da bu değersiz,
etkisiz ilkelere dönüyorsunuz? Yeniden onların kölesi mi olmak
istiyorsunuz?

<span id="an_4:10">4:10</span> Özel günler, aylar, mevsimler, yıllar
kutluyorsunuz!

<span id="an_4:11">4:11</span> Sizin için korkuyorum. Yoksa uğrunuza boş
yere mi emek verdim?

<span id="an_4:12">4:12</span> Kardeşler, size yalvarıyorum, benim gibi
olun. Çünkü ben de sizin gibi oldum. Bana hiç haksızlık etmediniz.

<span id="an_4:13">4:13</span> Bildiğiniz gibi, Müjdeyi size ilk kez
bedensel hastalığım nedeniyle bildirmiştim.

<span id="an_4:14">4:14</span> Bedensel durumum sizin için çetin bir
deneme olduğu halde beni ne hor gördünüz ne de reddettiniz. Tanrının bir
meleğini, hatta Mesih İsayı kabul eder gibi kabul ettiniz beni.

<span id="an_4:15">4:15</span> Şimdi o sevincinize ne oldu? Sizin için
tanıklık ederim ki, elinizden gelse gözlerinizi oyar bana verirdiniz.

<span id="an_4:16">4:16</span> Peki, size gerçeği söylediğim için
düşmanınız mı oldum?

<span id="an_4:17">4:17</span> Başkaları sizi kazanmaya gayret ediyor,
ama niyetleri iyi değil. Kendileri için gayret edesiniz diye sizi bizden
ayırmak istiyorlar.

<span id="an_4:18">4:18</span> Niyet iyiyse, yalnız aranızda olduğum
zaman değil, her zaman gayretli olmak iyidir.

<span id="an_4:19">4:19</span> Çocuklarım! Mesih sizde biçimleninceye
dek sizin için yine doğum ağrısı çekiyorum.

<span id="an_4:20">4:20</span> Şimdi yanınızda bulunmayı ve sesimin
tonunu değiştirmeyi isterdim. Bu halinize şaşıyorum!

<span id="an_4:21">4:21</span> Kutsal Yasa altında yaşamak isteyen
sizler, söyleyin bana, Yasanın ne dediğini bilmiyor musunuz?

<span id="an_4:22">4:22</span> İbrahimin biri köle, biri de özgür
kadından iki oğlu olduğu yazılıdır.

<span id="an_4:23">4:23</span> Köle kadından olan olağan yoldan, özgür
kadından olansa vaat sonucu doğdu.

<span id="an_4:24">4:24</span> Burada bir benzetme vardır. Bu kadınlar
iki antlaşmayı simgelemektedir. Biri Sina Dağındandır, köle olacak
çocuklar doğurur. Bu Hacerdir.

<span id="an_4:25">4:25</span> Hacer, Arabistandaki Sina Dağını
simgeler. Şimdiki Yeruşalimin karşılığıdır. Çünkü çocuklarıyla birlikte
kölelik etmektedir.

<span id="an_4:26">4:26</span> Oysa göksel Yeruşalim özgürdür, annemiz
odur.

<span id="an_4:27">4:27</span> Nitekim şöyle yazılmıştır: ‹‹Sevin, çocuk
doğurmayan ey kısır kadın! Doğum ağrısı nedir bilmeyen sen, Yükselt
sesini, haykır! Çünkü terk edilmiş kadının, Kocası olandan daha çok
çocuğu var.››

<span id="an_4:28">4:28</span> Kardeşler, İshak gibi sizler de vaat
çocuklarısınız.

<span id="an_4:29">4:29</span> Olağan yoldan doğan, Kutsal Ruha göre
doğana o zaman nasıl zulmettiyse, şimdi de öyle oluyor.

<span id="an_4:30">4:30</span> Ama Kutsal Yazı ne diyor? ‹‹Köle kadınla
oğlunu kov. Çünkü köle kadının oğlu Özgür kadının oğluyla birlikte Asla
mirasa ortak olmayacaktır.››

<span id="an_4:31">4:31</span> İşte böyle, kardeşler, bizler köle
kadının değil, özgür kadının çocuklarıyız.

<span id="an_5:1">5:1</span> Mesih bizi özgür olalım diye özgür kıldı.
Bunun için dayanın. Bir daha kölelik boyunduruğuna girmeyin.

<span id="an_5:2">5:2</span> Bakın, ben Pavlus size diyorum ki, sünnet
olursanız Mesihin size hiç yararı olmaz.

<span id="an_5:3">5:3</span> Sünnet edilen her adamı bir daha
uyarıyorum: Kutsal Yasanın tümünü yerine getirmek zorundadır.

<span id="an_5:4">5:4</span> Yasa aracılığıyla aklanmaya çalışan sizler
Mesihten ayrıldınız, Tanrının lütfundan uzak düştünüz.

<span id="an_5:5">5:5</span> Ama biz aklanmanın verdiği umudun
gerçekleşmesini Ruha dayanarak, imanla bekliyoruz.

<span id="an_5:6">5:6</span> Mesih İsada ne sünnetliliğin ne de
sünnetsizliğin yararı vardır; yararlı olan, sevgiyle etkisini gösteren
imandır.

<span id="an_5:7">5:7</span> İyi koşuyordunuz. Sizi gerçeğe uymaktan kim
alıkoydu?

<span id="an_5:8">5:8</span> Buna kanmanız sizi çağıranın isteği
değildir.

<span id="an_5:9">5:9</span> ‹‹Azıcık maya bütün hamuru kabartır.››

<span id="an_5:10">5:10</span> Başka türlü düşünmeyeceğinize ilişkin
Rabde size güvenim var. Ama aklınızı karıştıran kim olursa olsun,
cezasını çekecektir.

<span id="an_5:11">5:11</span> Bana gelince, kardeşler, eğer hâlâ
sünneti savunuyor olsaydım, bugüne dek baskı görür müydüm? Öyle olsaydı,
çarmıh engeli ortadan kalkardı.

<span id="an_5:12">5:12</span> Aklınızı çelenler keşke kendilerini hadım
etseler!

<span id="an_5:13">5:13</span> Kardeşler, siz özgür olmaya çağrıldınız.
Ancak özgürlük benlik için fırsat olmasın. Birbirinize sevgiyle hizmet
edin.

<span id="an_5:14">5:14</span> Bütün Kutsal Yasa tek bir sözde
özetlenmiştir: ‹‹Komşunu kendin gibi seveceksin.››

<span id="an_5:15">5:15</span> Ama birbirinizi ısırıp yiyorsanız, dikkat
edin, birbirinizi yok etmeyesiniz!

<span id="an_5:16">5:16</span> Şunu demek istiyorum: Kutsal Ruhun
yönetiminde yaşayın. O zaman benliğin tutkularını asla yerine
getirmezsiniz.

<span id="an_5:17">5:17</span> Çünkü benlik Ruha, Ruh da benliğe aykırı
olanı arzular. Bunlar birbirine karşıttır; sonuç olarak, istediğinizi
yapamıyorsunuz.

<span id="an_5:18">5:18</span> Ruhun yönetimindeyseniz, Yasaya bağımlı
değilsiniz.

<span id="an_5:19">5:19</span> Benliğin işleri bellidir. Bunlar fuhuş,
pislik, sefahat, putperestlik, büyücülük, düşmanlık, çekişme,
kıskançlık, öfke, bencil tutkular, ayrılıklar, bölünmeler, çekememezlik,
sarhoşluk, çılgın eğlenceler ve benzeri şeylerdir. Sizi daha önce
uyardığım gibi yine uyarıyorum, böyle davrananlar Tanrı Egemenliğini
miras alamayacaklar.

<span id="an_5:22">5:22</span> Ruhun ürünüyse sevgi, sevinç, esenlik,
sabır, şefkat, iyilik, bağlılık, yumuşak huyluluk ve özdenetimdir. Bu
tür nitelikleri yasaklayan yasa yoktur.

<span id="an_5:24">5:24</span> Mesih İsaya ait olanlar, benliği, tutku
ve arzularıyla birlikte çarmıha germişlerdir.

<span id="an_5:25">5:25</span> Ruh sayesinde yaşıyorsak, Ruhun izinde
yürüyelim.

<span id="an_5:26">5:26</span> Boş yere övünen, birbirine meydan okuyan,
birbirini kıskanan kişiler olmayalım.

<span id="an_6:1">6:1</span> Kardeşler, eğer biri suç işlerken
yakalanırsa, ruhsal olan sizler, böyle birini yumuşak ruhla yola
getirin. Siz de ayartılmamak için kendinizi kollayın.

<span id="an_6:2">6:2</span> Birbirinizin yükünü taşıyın, böylece
Mesihin Yasasını yerine getirirsiniz.

<span id="an_6:3">6:3</span> Kişi bir hiçken kendini bir şey sanıyorsa,
kendini aldatmış olur.

<span id="an_6:4">6:4</span> Herkes kendi yaptıklarını denetlesin. O
zaman başkasının yaptıklarıyla değil, yalnız kendi yaptıklarıyla
övünebilir.

<span id="an_6:5">6:5</span> Herkes kendine düşen yükü taşımalı.

<span id="an_6:6">6:6</span> Tanrı sözünde eğitilen, kendisini eğitenle
bütün nimetleri paylaşsın.

<span id="an_6:7">6:7</span> Aldanmayın, Tanrı alaya alınmaz. İnsan ne
ekerse onu biçer.

<span id="an_6:8">6:8</span> Kendi benliğine eken, benlikten ölüm
biçecektir. Ruha eken, Ruhtan sonsuz yaşam biçecektir.

<span id="an_6:9">6:9</span> İyilik yapmaktan usanmayalım. Gevşemezsek
mevsiminde biçeriz.

<span id="an_6:10">6:10</span> Bunun için fırsatımız varken herkese,
özellikle iman ailesinin üyelerine iyilik yapalım.

<span id="an_6:11">6:11</span> Bakın, size kendi elimle ne denli büyük
harflerle yazıyorum!

<span id="an_6:12">6:12</span> Bedende gösterişe önem verenler, yalnız
Mesihin çarmıhı uğruna zulüm görmemek için sizi sünnet olmaya
zorluyorlar.

<span id="an_6:13">6:13</span> Oysa sünnetlilerin kendileri bile Kutsal
Yasayı yerine getirmiyor, sizin bedenlerinizle övünebilmek için sünnet
olmanızı istiyorlar.

<span id="an_6:14">6:14</span> Bana gelince, Rabbimiz İsa Mesihin
çarmıhından başka bir şeyle asla övünmem. Onun çarmıhı aracılığıyla
dünya benim için ölüdür, ben de dünya için.

<span id="an_6:15">6:15</span> Sünnetli olup olmamanın önemi yoktur,
önemli olan yeni yaratılıştır.

<span id="an_6:16">6:16</span> Bu kurala uyan herkese ve Tanrının
İsrailine esenlik ve merhamet olsun.

<span id="an_6:17">6:17</span> Bundan böyle kimse bana sorun çıkarmasın.
Çünkü ben İsanın yara izlerini bedenimde taşıyorum.

<span id="an_6:18">6:18</span> Kardeşler, Rabbimiz İsa Mesih'in lütfu
ruhunuzla birlikte olsun! Amin.

------------------------------------------------------------------------

[Next: Ephesians](eph)
