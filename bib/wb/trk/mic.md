[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jon)  [Next](nah) 

------------------------------------------------------------------------

### Turkish Bible: Micah

<span id="an_1:1">1:1</span> Yahuda kralları Yotam, Ahaz ve Hizkiya
zamanında RAB Moreşetli Mikaya, Samiriye ve Yeruşalimle ilgili olarak
bir görümde şunu bildirdi:

<span id="an_1:2">1:2</span> Ey halklar, hepiniz duyun;  
Ey dünya ve bütün içindekiler, dinleyin.  
Egemen RAB kendi kutsal tapınağından size karşı tanıklık edecek.

<span id="an_1:3">1:3</span> İşte, RAB yerinden çıkıp gelecek,  
Yeryüzüne inip dağ doruklarında yürüyecek.

<span id="an_1:4">1:4</span> Dağlar Onun önünde ateş karşısında eriyen
balmumu gibi eriyecek,  
Vadiler, bayır aşağı akan sular gibi yarılacak.

<span id="an_1:5">1:5</span> Bütün bunlar Yakupoğullarının isyanı  
Ve İsrail halkının günahları yüzünden olacak.  
Yakupoğullarının isyanından kim sorumlu?  
Samiriye değil mi?  
Yahudadaki putperestlikten kim sorumlu?  
Yeruşalim değil mi?

<span id="an_1:6">1:6</span> Bu yüzden RAB, ‹‹Samiriyeyi kırdaki taş
yığınına,  
Bağ dikilecek yere çevireceğim›› diyor,  
‹‹Taşlarını vadiye döküp temellerini açacağım.

<span id="an_1:7">1:7</span> Bütün putları paramparça edilecek,  
Tapınaklarındaki fahişelere verilen armağanlar yakılacak.  
Samiriyenin bütün putlarını yok edeceğim.  
Fahişelerin ücretiyle topladığı armağanlar  
Yine fahişelere ücret olacak.››

<span id="an_1:8">1:8</span> Ben Mika, bundan ötürü ağlayıp ağıt
yakacağım,  
Çırçıplak, yalınayak dolaşacağım.  
Çakal gibi uluyup baykuş gibi öteceğim.

<span id="an_1:9">1:9</span> Çünkü Samiriyenin yaraları onmaz.  
Yahuda da aynı sona uğramak üzere.  
Halkımın yaşadığı Yeruşalimin kapılarına dayandı yıkım.

<span id="an_1:10">1:10</span> Bunu Gata duyurmayın,  
Ağlamayın sakın!  
Beytofrada toz toprak içinde yuvarlanın.

<span id="an_1:11">1:11</span> Ey Şafir halkı,  
Çıplak ve utanç içinde geçip git.  
Saananda yaşayanlar kentlerinden çıkamayacaklar,  
Beytesel halkı yas tutacak.  
Kesecek sizden yardımını.

<span id="an_1:12">1:12</span> Marotta yaşayanlar kurtulmayı
sabırsızlıkla bekliyor.  
Çünkü RABbin gönderdiği felaket Yeruşalimin kapılarına dayandı.

<span id="an_1:13">1:13</span> Ey Lakiştefç oturanlar, atları koşun
arabalara.  
Siyon Kentini günaha ilk düşüren siz oldunuz.  
Çünkü İsrailin isyanını örnek aldınız.

<span id="an_1:14">1:14</span> Bundan ötürü Moreşet-Gata veda
armağanları vereceksiniz.  
İsrail kralları Akziv Kentinden boşuna yardım bekleyecek.
armağanlarından söz ediliyor.

<span id="an_1:15">1:15</span> Ey Mareşada yaşayanlar,  
RAB kentinizi ele geçirecek olanı üzerinize gönderecek.  
İsrailin yüce önderleri Adullamdaki mağaraya sığınacak.

<span id="an_1:16">1:16</span> Sevgili çocuklarınız için saçlarınızı
yolup kazıyın.  
Akbabalar gibi kafalarınızın keli görünsün.  
Çünkü çocuklarınız sizden alınıp sürgüne götürülecek.

<span id="an_2:1">2:1</span> Yatarken fesat ve kötülük tasarlayanların
vay haline!  
Ortalık ağarınca tasarladıklarını yaparlar.  
Çünkü güçleri buna yeter.

<span id="an_2:2">2:2</span> Göz diktikleri tarlaları zorla alır, evlere
el koyarlar.  
Birini evinden, bir başkasını mirasından ederler.

<span id="an_2:3">2:3</span> Bu nedenle RAB bu halka şöyle diyor:  
‹‹Bakın, size öyle bir bela hazırlıyorum ki,  
Bundan yakanızı kurtaramayacaksınız.  
Öyle amansız bir zaman gelecek ki,  
Başınız dik yürüyemeyeceksiniz.

<span id="an_2:4">2:4</span> O gün sizinle alay edecekler.  
Sizin için şu acıklı ezgiyi söyleyecekler:  
‹Büsbütün mahvolduk!  
RAB halkımızın varını yoğunu başkalarına bölüştürüyor,  
Topraklarımızı hainlere dağıtıyor.› ››

<span id="an_2:5">2:5</span> Bu nedenle, ülkeyi kurayla bölüştürme
zamanı gelince  
RABbin topluluğunda sizden kimse bulunmayacak.

<span id="an_2:6">2:6</span> İnsanlar, ‹‹Peygamberlik etmeyin››
diyorlar,  
‹‹Bu konularda peygamberlik etmemeli.  
Utandırılmayacağız.››

<span id="an_2:7">2:7</span> Ey Yakupoğulları, böyle konuşulur mu?  
‹‹RABbin sabrı mı tükendi acaba?  
O böyle şeyler yapar mı?  
Benim sözlerim doğru yolda yürüyenin yararına değil mi?›› diyor RAB,

<span id="an_2:8">2:8</span> ‹‹Daha dün halkım düşman gibi ayaklandı.  
Savaştan dönenlerin, kaygısızca önünüzden geçenlerin sırtından  
Güzel giysilerini sıyırıp alırsınız.

<span id="an_2:9">2:9</span> Halkımın kadınlarını rahat evlerinden
kovar,  
Çocuklarını yüce huzurumdan yoksun bırakırsınız.

<span id="an_2:10">2:10</span> Kalkıp gidin, dinlenme yeriniz değil
burası!  
Murdarlığınız yüzünden bu yer korkunç biçimde yıkılacak.

<span id="an_2:11">2:11</span> Yalancı, aldatıcı biri gelip,  
‹Size şarap ve içkiden söz edeyim› dese,  
Bu halk onu peygamber kabul edecek.››

<span id="an_2:12">2:12</span> ‹‹Ey Yakupoğulları,  
Elbette hepinizi bir araya getireceğim.  
İsrailin geride kalanlarını elbette toplayacağım.  
Ağıldaki davar gibi,  
Otlaktaki sürü gibi bir araya getireceğim sizleri.  
Topraklarınız insanlarla dolacak.››

<span id="an_2:13">2:13</span> Tanrı yolu açıp halkın önünden gidecek.  
Kent kapılarını kırıp dışarı çıkacaklar.  
Kralları olan RAB önlerinden gidecek.

<span id="an_3:1">3:1</span> Dedim ki,  
‹‹Ey Yakupoğullarının önderleri,  
İsrail halkının yöneticileri,  
Dinleyin! Adil olmanız gerekmez mi?

<span id="an_3:2">3:2</span> Siz ki iyiden nefret eder, kötüyü
seversiniz.  
Halkımın derisini yüzer, etini kemiğinden sıyırırsınız.

<span id="an_3:3">3:3</span> Halkımın derisini yüzer, etini yersiniz.  
Kemiklerini kırar,  
Tencerede, kazanda haşlanacak et gibi doğrarsınız.››

<span id="an_3:4">3:4</span> Gün gelecek RABbe yakaracaklar.  
Ama O yanıtlamayacak,  
Yüzünü onlardan gizleyecek.  
Çünkü kötülük yaptılar.

<span id="an_3:5">3:5</span> RAB diyor ki,  
‹‹Ey halkımı saptıran peygamberler,  
Sizi doyuranlara esenlik diler,  
Doyurmayanlara savaş açarsınız.

<span id="an_3:6">3:6</span> Bu nedenle üzerinize görümsüz geceler
çökecek.  
Karanlıktan fal bakamayacaksınız.  
Ey peygamberler, güneşiniz batacak, gününüz kararacak.

<span id="an_3:7">3:7</span> Biliciler utandırılacak.  
Rezil olacak falcılar.  
Utançtan yüzlerini örtecekler.  
Çünkü Tanrıdan yanıt gelmeyecek.››

<span id="an_3:8">3:8</span> Ama Yakupoğullarına isyanlarını,  
İsrail halkına günahlarını bildirmek için  
Ben RABbin Ruhuyla, güçle,  
Adalet ve cesaretle donatıldım.

<span id="an_3:9">3:9</span> Adaletten nefret eden,  
Doğruları çarpıtan ey Yakupoğullarının önderleri  
Ve İsrail halkının yöneticileri, iyi dinleyin:

<span id="an_3:10">3:10</span> Siyonu kan dökerek,  
Yeruşalimi zorbalıkla bina ediyorsunuz.

<span id="an_3:11">3:11</span> Önderleri rüşvetle yönetir,  
Kâhinleri ücretle öğretir,  
Peygamberleri para için falcılık eder.  
Sonra da, ‹‹RAB bizimle birlikte değil mi?  
Başımıza bir şey gelmez›› diyerek  
RABbe dayanmaya kalkışırlar.

<span id="an_3:12">3:12</span> Siyon tarla gibi sürülecek sizin
yüzünüzden.  
Taş yığınına dönecek Yeruşalim.  
Tapınağın kurulduğu dağ  
Çalılarla kaplanacak.

<span id="an_4:1">4:1</span> RABbin Tapınağının kurulduğu dağ,  
Son günlerde dağların en yücesi,  
Tepelerin en yükseği olacak.  
Oraya akın edecek halklar.

<span id="an_4:2">4:2</span> Birçok ulus gelecek,  
‹‹Haydi, RABbin Dağına,  
Yakupun Tanrısının Tapınağına çıkalım›› diyecekler,  
‹‹O bize kendi yolunu öğretsin,  
Biz de Onun yolundan gidelim.  
Çünkü yasa Siyondan,  
RABbin sözü Yeruşalimden çıkacak.››

<span id="an_4:3">4:3</span> RAB halklar arasında yargıçlık edecek,  
Uzaklardaki güçlü ulusların anlaşmazlıklarını çözecek.  
İnsanlar kılıçlarını çekiçle dövüp saban demiri,  
Mızraklarını bağcı bıçağı yapacaklar.  
Ulus ulusa kılıç kaldırmayacak,  
Savaş eğitimi yapmayacaklar artık.

<span id="an_4:4">4:4</span> Herkes kendi asmasının, incir ağacının
altında oturacak.  
Kimse kimseyi korkutmayacak.  
Bunu söyleyen, Her Şeye Egemen RABdir.

<span id="an_4:5">4:5</span> Bütün halklar ilahlarının izinden gitse
bile,  
Biz sonsuza dek Tanrımız RABbin izinden gideceğiz.

<span id="an_4:6">4:6</span> ‹‹Gün gelecek, düşkünü, sürgüne gönderip
ezdiğim halkı  
Bir araya getireceğim›› diyor RAB,

<span id="an_4:7">4:7</span> ‹‹Düşkünü yaşatacak,  
Uzaklara sürülenleri güçlü bir ulus yapacağım.  
Onları Siyon Dağında bugünden sonsuza dek ben yöneteceğim.››

<span id="an_4:8">4:8</span> Ve sen, sürünün gözcü kulesi olan ey Siyon
Kentinin doruğu,  
Eski egemenliğine kavuşacaksın.  
Ey Yeruşalim, krallığını yeniden elde edeceksin.

<span id="an_4:9">4:9</span> Neden öyle hıçkıra hıçkıra ağlıyorsun
şimdi?  
Doğuran kadın gibi neden acı çekiyorsun?  
Kralın olmadığı için mi,  
Öğütçün öldüğü için mi?

<span id="an_4:10">4:10</span> Doğuran kadın gibi ağrı çek, acıyla
kıvran, ey Siyon halkı.  
Şimdi kentten çıkıp kırlarda konaklayacaksın.  
Babile gidecek,  
Orada özgürlüğe kavuşacaksın.  
RAB seni orada kurtaracak düşmanlarının elinden.

<span id="an_4:11">4:11</span> Ama şimdi birçok ulus sana karşı
birleşti.  
‹‹Siyon murdar olsun,  
Başına gelenleri gözlerimizle görelim›› diyorlar.

<span id="an_4:12">4:12</span> Ne var ki, RABbin ne düşündüğünü
bilmiyorlar,  
Onun tasarılarını anlamıyorlar.  
RAB onları harman yerinde dövülen buğday demetleri gibi  
Cezalandırmak için topladı.

<span id="an_4:13">4:13</span> RAB şöyle diyor:  
‹‹Ey Siyon halkı, kalk ve harmanı döv.  
Çünkü seni demir boynuzlu,  
Tunç tırnaklı boğalar kadar güçlü kılacağım.  
Birçok halkı ezip geçecek,  
Zorbalıkla elde ettikleri serveti, zenginlikleri bana,  
Yeryüzünün sahibi olan Rab'be adayacaksın.››

<span id="an_5:1">5:1</span> Ey ordular kenti, şimdi ordularını topla.  
Çevremizi sardılar,  
İsraili yönetenin yanağına değnekle vuracaklar.

<span id="an_5:2">5:2</span> Ama sen, ey Beytlehem Efrata,  
Yahuda boyları arasında önemsiz olduğun halde,  
İsraili benim adıma yönetecek olan senden çıkacak.  
Onun kökeni öncesizliğe, zamanın başlangıcına dayanır.

<span id="an_5:3">5:3</span> Bu yüzden onu doğuracak olan kadın doğurana
dek  
RAB İsraillileri düşmanlarına teslim edecek.  
Sonra öbür soydaşları İsraillilere katılacak.

<span id="an_5:4">5:4</span> O gelince, halkını RABden aldığı güçle  
Tanrısı RABbin görkemli adına yönetecek.  
Halk güvenlik içinde yaşayacak.  
Çünkü bütün dünya onun büyüklüğünü kabul edecek.

<span id="an_5:5">5:5</span> Halkına esenlik getirecek. Asurlular
ülkemize saldırıp  
Kalelerimizi ele geçirince,  
Onlara karşı çok sayıda önder çıkaracağız. önder››.

<span id="an_5:6">5:6</span> Asur topraklarını kılıçla,  
Nemrutun topraklarını yalın kılıçla yönetecekler.  
Ülkemize saldırıp sınırlarımızdan içeri girecek olan Asurlulardan  
Bizi bu önderler kurtaracak.

<span id="an_5:7">5:7</span> Yakupun soyundan geride kalanlar,  
Birçok halkın arasında  
RABbin gönderdiği çiy gibi,  
Kimseye dayanmadan, kimsenin onayını beklemeden  
Otları sulayan sağanak yağmurları gibi olacaklar.

<span id="an_5:8">5:8</span> Orman hayvanları arasında aslan ne ise,  
Davar sürülerini paralayıp dağıtan, kurtulma fırsatı vermeyen genç aslan
ne ise,  
Yakupun soyundan geride kalanlar da uluslar arasında,  
Halkların ortasında öyle olacaklar.

<span id="an_5:9">5:9</span> Ey İsrailliler, düşmanlarınızı
yeneceksiniz.  
Karşıtlarınızın hepsi ortadan kalkacak.

<span id="an_5:10">5:10</span> RAB diyor ki,  
‹‹O gün atlarınızı elinizden alacak,  
Savaş arabalarınızı yok edeceğim.

<span id="an_5:11">5:11</span> Ülkenizdeki kentleri yıkacak,  
Bütün kalelerinizi yerle bir edeceğim.

<span id="an_5:12">5:12</span> Büyü yapma gücünüzü kıracağım,  
Aranızda falcı kalmayacak.

<span id="an_5:13">5:13</span> Putlarınızı, dikili taşlarınızı kaldırıp
atacağım.  
Ellerinizle yaptığınız putlara artık tapmayacaksınız.

<span id="an_5:14">5:14</span> Aşera putlarınızı söküp atacağım,  
Yerle bir edeceğim kentlerinizi.

<span id="an_5:15">5:15</span> Söz dinlemeyen ulusları öfke ve gazapla
cezalandıracağım.››

<span id="an_6:1">6:1</span> RABbin söylediğine kulak verin:  
Kalkın, davanızı dağların önünde dile getirin.  
Tepeler duysun sesinizi.

<span id="an_6:2">6:2</span> Ey dağlar ve yeryüzünün sarsılmaz
temelleri,  
RABbin suçlamasını dinleyin.  
Çünkü RAB halkından davacı,  
İsrailden şikâyetçi.

<span id="an_6:3">6:3</span> ‹‹Ey halkım, sana ne yaptım?›› diyor RAB,  
‹‹Sana nasıl yük oldum, yanıtla.

<span id="an_6:4">6:4</span> Seni Mısırdan ben çıkardım,  
Ben kurtardım seni kölelik diyarından.  
Sana öncülük etsinler diye Musayı, Harunu, Miryamı ben gönderdim.

<span id="an_6:5">6:5</span> Ey halkım, Moav Kralı Balakın neler
öğütlediğini,  
Beor oğlu Balamın onu nasıl yanıtladığını anımsa.  
Şittimden Gilgala dek olup biteni an.  
Sizleri nasıl kurtardığımı o zaman anlayacaksın.››

<span id="an_6:6">6:6</span> RABbin önüne ne ile çıkayım,  
Yüce Tanrıya nasıl tapınayım?  
Onun önüne yakmalık sunuyla mı,  
Bir yaşında danayla mı çıkayım?

<span id="an_6:7">6:7</span> Binlerce koç sunsam,  
Zeytinyağından on binlerce dere akıtsam,  
RAB hoşnut kalır mı?  
Suçuma karşılık ilk oğlumu,  
İşlediğim günah için bedenimin ürününü versem olur mu?

<span id="an_6:8">6:8</span> Ey insanlar, RAB iyi olanı size bildirdi;  
Adil davranmanızdan, sadakati sevmenizden  
Ve alçakgönüllülükle yolunda yürümenizden başka  
Tanrınız RAB sizden ne istedi?

<span id="an_6:9">6:9</span> Dinleyin! RAB kente sesleniyor.  
Onun adından korkmak bilgeliktir.  
Diyor ki, ‹‹Ey halk ve kent meclisi, dinleyinfı. Masoretik metin ‹‹Ey
halk, dinle ve onu kim atadı?››

<span id="an_6:10">6:10</span> Kötü adamların evleri  
Haksızca kazanılmış servetlerle dolu,  
Bilmiyor muyum sanıyorsunuz?  
Eksik ölçek lanetlidir.

<span id="an_6:11">6:11</span> Hileli terazi kullanan,  
Torbasında eksik ağırlıklar olan adamı nasıl aklayayım?

<span id="an_6:12">6:12</span> Kentin zenginleri zorba,  
Halkı da yalancıdır.  
Dillerinden aldatıcı sözler dökülür.

<span id="an_6:13">6:13</span> Günahlarınızdan ötürü yıkımınızı,  
Mahvınızı hazırladım bile.

<span id="an_6:14">6:14</span> Yiyecek, ama doymayacaksınız.  
Aç kalacak karnınız,  
Biriktireceksiniz, ama saklayamayacaksınız.  
Koruyabildiğinizi kılıçla yok edeceğim.

<span id="an_6:15">6:15</span> Ekecek, ama biçemeyeceksiniz.  
Zeytin ezecek, ama yağını sürünemeyeceksiniz.  
Üzümü sıkacak, ama şarabını içemeyeceksiniz.

<span id="an_6:16">6:16</span> Kral Omri'nin buyruklarına,  
Ahav soyunun kötü adetlerine uyduğunuz,  
Onların törelerini izlediğiniz için sizi utanca boğacağım, yıkıma
uğratacağım.  
Halkım olarak aşağılanmaya dayanmak zorunda kalacaksınız.››

<span id="an_7:1">7:1</span> Vay halime benim! Yazın meyve
toplandıktan  
Ve bağbozumundan artakalan üzümler alındıktan sonra  
Tek bir salkım bulamayan adam gibiyim.  
Canım turfanda inciri nasıl da çekiyor!

<span id="an_7:2">7:2</span> Ülkede Tanrıya sadık kul kalmadı.  
İnsanlar arasında dürüst kimse yok.  
Herkes kan dökmek için pusuda.  
Kardeş kardeşe tuzak kuruyor.

<span id="an_7:3">7:3</span> Kötülük yapmakta elleri ne becerikli!  
Önderler armağan istiyor, yargıçlar rüşvet alıyor.  
Güçlüler her istediklerini zorla yaptırıyor,  
Düzen üstüne düzen kuruyorlar.

<span id="an_7:4">7:4</span> En iyileri çalı çırpıdan değersiz,  
En dürüstleri dikenli çitten beterdir.  
Ama peygamberlerinin uyardığı gibi,  
Cezalandırılacakları gün geldi çattı.  
Şaşkınlık içindeler şimdi.

<span id="an_7:5">7:5</span> İnanmayın komşunuza,  
Dostunuza güvenmeyin.  
Koynunuzda yatan karınızın yanında bile  
Sıkı tutun ağzınızı.

<span id="an_7:6">7:6</span> Çünkü oğul babasına saygısızlık ediyor,  
Kız annesine, gelin kaynanasına karşı geliyor.  
İnsanın düşmanı kendi ev halkıdır.

<span id="an_7:7">7:7</span> Ama ben umutla RABbe bakıyor,  
Kurtarıcım olan Tanrıyı bekliyorum.  
Duyacak beni Tanrım.

<span id="an_7:8">7:8</span> Halime sevinme, ey düşmanım!  
Düşsem de kalkarım.  
Karanlıkta kalsam bile RAB bana ışık olur.

<span id="an_7:9">7:9</span> RABbe karşı günah işlediğim için,  
Onun öfkesine dayanmalıyım.  
Sonunda davamı savunup hakkımı alacak,  
Beni ışığa çıkaracak, adaletini göreceğim.

<span id="an_7:10">7:10</span> Düşmanım da görecek ve utanç içinde
kalacak.  
O düşman ki,  
‹‹Hani Tanrın RAB nerede?›› diye soruyordu bana.  
Onun düşüşünü gözlerimle göreceğim.  
Sokaktaki çamur gibi ayak altında çiğnenecek.

<span id="an_7:11">7:11</span> Ey Yeruşalim,  
Surlarının onarılacağı,  
Sınırlarının genişletileceği gün gelecek.

<span id="an_7:12">7:12</span> Halkımızdan olanlar o gün  
Asurdan Mısıra,  
Mısırdan Fırata kadar uzanan topraklardan,  
Denizler arasında, dağlar arasında kalan topraklardan sana gelecekler.

<span id="an_7:13">7:13</span> Ama ülke, içinde yaşayanların yaptığı
kötülükler yüzünden viraneye dönecek.

<span id="an_7:14">7:14</span> Ya RAB, mirasın olan  
Ve Karmelin ortasındaki ormanda ayrı yaşayan sürünü, halkını  
Değneğinle güt.  
Geçmişte olduğu gibi,  
Başanda ve Gilatta beslensinler. verimli topraklarda››.

<span id="an_7:15">7:15</span> Bizi Mısırdan çıkardığın günlerdeki
gibi,  
Harikalar yarat halkın için.

<span id="an_7:16">7:16</span> Uluslar bunu görünce  
Yaptıkları bunca zorbalıktan utanacaklar.  
Elleriyle ağızlarını kapayacak, kulaklarını tıkayacaklar.

<span id="an_7:17">7:17</span> Yılanlar gibi, sürüngenler gibi toprak
yalayacak,  
Titreyerek sığınaklarından çıkacaklar.  
Ey Tanrımız RAB, dehşet içinde sana dönecek  
Ve senden korkacaklar.

<span id="an_7:18">7:18</span> Senin gibi suçları silen,  
Kendi halkından geride kalanların isyanlarını bağışlayan başka tanrı var
mı?  
Sonsuza dek öfkeli kalmazsın,  
Çünkü sadık olmaktan hoşlanırsın.

<span id="an_7:19">7:19</span> Bize yine acıyacaksın,  
Çiğneyeceksin suçlarımızı ayak altında.  
Bütün günahlarımızı denizin dibine atacaksın.

<span id="an_7:20">7:20</span> Geçmişte atalarımıza ant içtiğin gibi,  
Yakup'un ve İbrahim'in torunları olan bizlere de  
Verdiğin sözü tutacak ve sadık kalacaksın.

------------------------------------------------------------------------

[Next: Nahum](nah)
