[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jdg)  [Next](sa1.md) 

------------------------------------------------------------------------

### Turkish Bible: Ruth

<span id="an_1:1">1:1</span> Hakimlerin egemenlik sürdüğü günlerde
İsrailde kıtlık başladı. Yahudanın Beytlehem Kentinden bir adam, karısı
ve iki oğluyla birlikte geçici bir süre kalmak üzere Moav topraklarına
doğru yola çıktı.

<span id="an_1:2">1:2</span> Adamın adı Elimelek, karısının adı Naomi,
oğullarının adları da Mahlon ve Kilyondu. Yahudanın Beytlehem Kentinden,
Efrat boyundan olan bu kişiler, Moav topraklarına gidip orada yaşamaya
başladılar.

<span id="an_1:3">1:3</span> Naomi, kocası Elimelek ölünce iki oğluyla
yalnız kaldı.

<span id="an_1:4">1:4</span> İki oğul Moav kızlarından kendilerine birer
eş aldılar. Kızlardan birinin adı Orpa, ötekinin adı Ruttu. Orada on yıl
kadar yaşadıktan sonra,

<span id="an_1:5">1:5</span> Mahlon da, Kilyon da öldü. Böylece
kocasıyla iki oğlunu yitiren Naomi yapayalnız kaldı.

<span id="an_1:6">1:6</span> Naomi, Moav topraklarındayken RABbin kendi
halkının yardımına yetişip yiyecek sağladığını duyunca gelinleriyle
oradan dönmeye hazırlandı.

<span id="an_1:7">1:7</span> Onlarla birlikte bulunduğu yerden ayrıldı
ve Yahuda ülkesine dönmek üzere yola koyuldu.

<span id="an_1:8">1:8</span> Yolda onlara, ‹‹Analarınızın evine dönün››
dedi. ‹‹Ölmüşlerimize ve bana nasıl iyilik ettinizse, RAB de size iyilik
etsin.

<span id="an_1:9">1:9</span> RAB her birinize evinde rahat edeceğiniz
birer koca versin!›› Sonra onları öptü. İki gelin hıçkıra hıçkıra
ağlayarak,

<span id="an_1:10">1:10</span> ‹‹Hayır, seninle birlikte senin halkına
döneceğiz›› dediler.

<span id="an_1:11">1:11</span> Naomi, ‹‹Geri dönün, kızlarım›› dedi.
‹‹Niçin benimle gelesiniz? Size koca olacak oğullarım olabilir mi bundan
sonra?

<span id="an_1:12">1:12</span> Dönün kızlarım, yolunuza gidin. Ben
kocaya varamayacak kadar yaşlandım. Umudum var desem, bu gece kocaya
varıp oğullar doğursam,

<span id="an_1:13">1:13</span> onlar büyüyene kadar bekler miydiniz,
kocaya varmaktan vazgeçer miydiniz? Hayır, kızlarım! Benim acım
sizinkinden de büyüktür. Çünkü RAB beni felakete uğrattı.›› için erkek
kardeşi ya da en yakın akrabası dul eşiyle evlenirdi (bkz. Yas.25:5-6).

<span id="an_1:14">1:14</span> Gelinler yine hıçkıra hıçkıra ağlamaya
başladı. Sonunda Orpa kaynanasını öpüp vedalaştı, Rutsa ona sarılıp
yanında kaldı.

<span id="an_1:15">1:15</span> Naomi Ruta, ‹‹Bak, eltin kendi halkına,
kendi ilahına dönüyor. Sen de onun ardından git›› dedi.

<span id="an_1:16">1:16</span> Rut şöyle karşılık verdi: ‹‹Seni bırakıp
geri dönmemi isteme! Sen nereye gidersen ben de oraya gideceğim, sen
nerede kalırsan ben de orada kalacağım. Senin halkın benim halkım, senin
Tanrın benim Tanrım olacak.

<span id="an_1:17">1:17</span> Sen nerede ölürsen ben de orada öleceğim
ve orada gömüleceğim. Eğer ölümden başka bir nedenle senden ayrılırsam,
RAB bana daha kötüsünü yapsın.››

<span id="an_1:18">1:18</span> Naomi, Rutun kendisiyle gitmeye kesin
kararlı olduğunu görünce üstelemekten vazgeçti.

<span id="an_1:19">1:19</span> Böylece ikisi Beytleheme kadar yola devam
ettiler. Dönüşleri bütün kenti ayağa kaldırdı. Kadınlar birbirlerine,
‹‹Naomi bu mu?›› diye sordular.

<span id="an_1:20">1:20</span> Naomi onlara, ‹‹Beni, Naomi değil, Mara
diye çağırın›› dedi. ‹‹Çünkü Her Şeye Gücü Yeten Tanrı bana çok acı
verdi.

<span id="an_1:21">1:21</span> Giderken her şeyim vardı, ama RAB beni
eli boş döndürdü. Beni niçin Naomi diye çağırasınız ki? Görüyorsunuz,
RAB beni sıkıntıya soktu, Her Şeye Gücü Yeten Tanrı başıma felaket
getirdi.››

<span id="an_1:22">1:22</span> İşte Naomi, Moavlı gelini Rut'la birlikte
Moav topraklarından böyle döndü. Beytlehem'e gelişleri, arpanın
biçilmeye başlandığı zamana rastlamıştı.

<span id="an_2:1">2:1</span> Naominin Boaz adında bir akrabası vardı.
Kocası Elimelekin boyundan olan Boaz, ileri gelen, varlıklı bir adamdı.

<span id="an_2:2">2:2</span> Bir gün Moavlı Rut, Naomiye şöyle dedi:
‹‹İzin ver de tarlalara gideyim, iyiliksever bir adamın ardında başak
devşireyim.›› Naomi, ‹‹Git, kızım›› diye karşılık verdi.

<span id="an_2:3">2:3</span> Böylece Rut gidip tarlalarda, orakçıların
ardında başak devşirmeye başladı. Bir rastlantı sonucu, kendini
Elimelekin boyundan Boazın tarlasında buldu.

<span id="an_2:4">2:4</span> Bu arada Beytlehemden gelen Boaz
orakçılara, ‹‹RAB sizinle olsun›› diye seslendi.

<span id="an_2:5">2:5</span> Boaz, orakçıların başında duran adamına,
‹‹Kim bu genç kadın?›› diye sordu.

<span id="an_2:6">2:6</span> Orakçıların başında duran adam şu karşılığı
verdi: ‹‹Naomi ile birlikte Moav topraklarından gelen Moavlı genç kadın
budur.

<span id="an_2:7">2:7</span> Bana gelip, ‹İzin ver de başak devşireyim,
orakçıların ardından gidip demetlerin arasındaki artıkları toplayayım›
dedi. Sabahtan şimdiye kadar tarlada çalışıp durdu, çardağın altında pek
az dinlendi.››

<span id="an_2:8">2:8</span> Bunun üzerine Boaz Ruta, ‹‹Dinle, kızım››
dedi, ‹‹Başak devşirmek için başka tarlaya gitme; buradan ayrılma.
Burada, benim hizmetçi kızlarla birlikte kal.

<span id="an_2:9">2:9</span> Gözün, orakçıların biçtiği tarlada olsun;
kızların ardından git. Sana ilişmesinler diye adamlarıma buyruk verdim.
Susayınca var git, kuyudan çektikleri suyla doldurdukları testilerden
iç.››

<span id="an_2:10">2:10</span> Rut eğilip yüzüstü yere kapandı. Boaza,
‹‹Bir yabancı olduğum halde bana neden yakınlık gösteriyor, bu iyiliği
yapıyorsun?›› dedi.

<span id="an_2:11">2:11</span> Boaz şöyle karşılık verdi: ‹‹Kocanın
ölümünden sonra kaynanan için yaptığın her şey bana bir bir anlatıldı.
Anneni babanı, doğduğun ülkeyi bıraktın; önceden hiç tanımadığın bir
halkın arasına geldin.

<span id="an_2:12">2:12</span> RAB yaptıklarının karşılığını versin.
Kanatları altına sığınmak için kendisine geldiğin İsrailin Tanrısı RAB
seni cömertçe ödüllendirsin.››

<span id="an_2:13">2:13</span> Rut, ‹‹Bana çok iyi davrandın, efendim››
dedi. ‹‹Kölelerinden biri olmadığım halde, söylediğin sözlerle beni
teselli ettin, yüreğimi okşadın.››

<span id="an_2:14">2:14</span> Yemek vakti gelince Boaz Ruta, ‹‹Buraya
yaklaş, ekmek al, pekmeze batırıp ye›› dedi. Rut varıp orakçıların
yanına oturdu. Boaz ona kavrulmuş başak verdi. Rut bir kısmını yedikten
sonra doydu, birazını da artırdı.

<span id="an_2:15">2:15</span> Başak devşirmek için kalkınca, Boaz
adamlarına, ‹‹Demetler arasında da başak devşirsin, ona dokunmayın››
diye buyurdu.

<span id="an_2:16">2:16</span> ‹‹Hatta onun için demetlerden başak
ayırıp yere bırakın da devşirsin. Sakın onu azarlamayın.››

<span id="an_2:17">2:17</span> Böylece Rut akşama dek tarlada başak
devşirdi. Devşirdiği başakları dövünce bir efa kadar arpası oldu.

<span id="an_2:18">2:18</span> Bunu yüklenip kente döndü.
Devşirdiklerini gören kaynanasına ayrıca, tarlada doyduktan sonra
artırdığı başakları da çıkarıp verdi.

<span id="an_2:19">2:19</span> Naomi, ‹‹Bugün nerede başak devşirdin,
nerede çalıştın?›› diye sordu. ‹‹Sana bunca yakınlık göstermiş olan her
kimse, kutsansın!›› Rut tarlasında çalıştığı adamdan söz ederek
kaynanasına, ‹‹Bugün tarlasında çalıştığım adamın adı Boaz›› dedi.

<span id="an_2:20">2:20</span> Naomi gelinine, ‹‹RAB, sağ kalanlardan da
ölmüşlerden de iyiliğini esirgemeyen Boazı kutsasın›› dedi. Sonra
ekledi: ‹‹O adam akrabalarımızdan, yakın akrabalarımızdanfç biridir.››
ailenin muhtaç kalan üyelerini korumakla yükümlü yakın akraba (Yar.38:8;
Lev.25:25; Yas.25:5-10; Rut 3:9,12; 4:1,3,6,8,14).

<span id="an_2:21">2:21</span> Moavlı Rut şöyle konuştu: ‹‹Üstelik bana,
‹Adamlarım bütün biçme işini bitirinceye kadar onlarla birlikte kal›
dedi.››

<span id="an_2:22">2:22</span> Naomi, gelini Ruta, ‹‹Kızım, onun
kızlarıyla gitmen daha iyi. Başka bir tarlada sana zarar gelebilir››
dedi.

<span id="an_2:23">2:23</span> Böylece Rut arpa ile buğday biçimi sonuna
kadar Boaz'ın hizmetçi kızlarından ayrılmadı; başak devşirip
kaynanasıyla oturmaya devam etti.

<span id="an_3:1">3:1</span> Kaynanası Naomi bir gün Ruta, ‹‹Kızım,
iyiliğin için sana rahat edeceğin bir yer aramam gerekmez mi?›› dedi.

<span id="an_3:2">3:2</span> ‹‹Hizmetçileriyle birlikte bulunduğun Boaz
akrabamız değil mi? Bak şimdi, bu akşam Boaz harman yerinde arpa
savuracak.

<span id="an_3:3">3:3</span> Yıkan, kokular sürün, giyinip harman yerine
git. Ama adam yemeyi içmeyi bitirene dek orada olduğunu belli etme.

<span id="an_3:4">3:4</span> Adam yatıp uyuduğunda, nerede yattığını
belle; sonra gidip onun ayaklarının üzerindeki örtüyü kaldır ve oracıkta
yat. Ne yapman gerektiğini o sana söyler.›› anlamına gelirdi.

<span id="an_3:5">3:5</span> Rut ona, ‹‹Söylediğin her şeyi yapacağım››
diye karşılık verdi.

<span id="an_3:6">3:6</span> Harman yerine giderek kaynanasının her
dediğini yaptı.

<span id="an_3:7">3:7</span> Boaz yiyip içti, keyfi yerine geldi. Sonra
harman yığınının dibinde uyumaya gitti. Rut da gizlice yaklaştı, onun
ayaklarının üzerindeki örtüyü kaldırıp yattı.

<span id="an_3:8">3:8</span> Gece yarısı adam ürktü; yattığı yerde
dönünce ayaklarının dibinde yatan kadını ayrımsadı.

<span id="an_3:9">3:9</span> Ona, ‹‹Kimsin sen?›› diye sordu. Kadın,
‹‹Ben kölen Rutum›› diye yanıtladı. ‹‹Kölenle evlen. Çünkü sen yakın
akrabamızsın›› dedi.

<span id="an_3:10">3:10</span> Boaz, ‹‹RAB seni kutsasın, kızım›› dedi.
‹‹Bu son iyiliğin, ilkinden de büyük. Çünkü yoksul olsun, zengin olsun,
gençlerin peşinden gitmedin.

<span id="an_3:11">3:11</span> Ve şimdi, korkma kızım; her istediğini
yapacağım. Bütün kent halkı senin erdemli bir kadın olduğunu biliyor.

<span id="an_3:12">3:12</span> Yakın akrabanız olduğum doğrudur. Ama
benden daha yakın biri var.

<span id="an_3:13">3:13</span> Geceyi burada geçir. Sabah olduğunda eğer
adam senin için akrabalık görevini yaparsa ne âlâ, varsın yapsın. Ama o,
akrabalık görevini yapmak istemezse, yaşayan RABbe ant içerim ki, bu
görevi ben üstlenirim. Sen sabaha kadar yat.››

<span id="an_3:14">3:14</span> Böylece Rut sabaha kadar Boazın ayakları
dibinde yattı. Ama ortalık insanların birbirini seçebileceği kadar
aydınlanmadan önce kalktı. Çünkü Boaz, ‹Harman yerine kadın geldiği
bilinmemeli› demişti.

<span id="an_3:15">3:15</span> Boaz Ruta, ‹‹Sırtındaki şalı çıkar, aç››
dedi. Rut şalı açınca Boaz içine altı ölçek arpa boşaltıp onun sırtına
yükledi. Sonra Rut kente döndü.

<span id="an_3:16">3:16</span> Rut geri dönünce kaynanası, ‹‹Nasıl geçti
kızım?›› diye sordu. Rut, Boazın kendisi için yaptığı her şeyi anlattı.

<span id="an_3:17">3:17</span> Sonra ekledi: ‹‹ ‹Kaynanana eli boş
dönme› diyerek bana bu altı ölçek arpayı da verdi.››

<span id="an_3:18">3:18</span> Naomi, ‹‹Kızım, bu işin ne olacağını
öğreninceye kadar evde kal›› dedi. ‹‹Çünkü Boaz bugün bu işi bitirmeden
rahat edemeyecek.››

<span id="an_4:1">4:1</span> Bu arada Boaz kent kapısına gidip oturdu.
Sözünü ettiği yakın akraba oradan geçerken ona, ‹‹Arkadaş, gel şuraya
otur›› diye seslendi. Adam da varıp Boazın yanına oturdu. yerdi.

<span id="an_4:2">4:2</span> Sonra Boaz kentin ileri gelenlerinden on
adam topladı. Onlara, ‹‹Siz de gelin, oturun›› dedi. Adamlar da
oturdular.

<span id="an_4:3">4:3</span> Boaz, yakın akrabadan olan adama şöyle
dedi: ‹‹Moav topraklarından dönmüş olan Naomi, akrabamız Elimelekin
tarlasını satıyor.

<span id="an_4:4">4:4</span> Ben de burada oturanların ve halkımın ileri
gelenlerinin önünde bunu satın alman için durumu sana açayım dedim.
Yakın akrabalık görevini yapmak istiyorsan, yap. Ama sen akrabalık
görevini yerine getirmeyeceksen, söyle de bileyim. Çünkü bu görevi
yapmak önce sana düşer. Senden sonra ben gelirim.›› Adam, ‹‹Yakın
akrabalık görevini ben yaparım›› diye karşılık verdi.

<span id="an_4:5">4:5</span> Bunun üzerine Boaz, ‹‹Yalnız, tarlayı
Naomiden satın aldığın gün, ölen Mahlonun adının bıraktığı mirasla
sürmesi için dul eşi Moavlı Rutu da almalısın›› dedi.

<span id="an_4:6">4:6</span> Adam, ‹‹Bu durumda yakın akrabalık görevini
yapamam; yaparsam kendi mirasımı tehlikeye atmış olurum›› dedi. ‹‹Bana
düşen akrabalık görevini sen yüklen. Çünkü ben yapamam.››

<span id="an_4:7">4:7</span> Eskiden İsrailde akrabalık görevinin yerine
getirildiğini ve mülk alım satımının onaylandığını göstermek için
taraflardan biri çarığını çıkarıp ötekine verirdi. Alışverişi
yasallaştırmanın yolu buydu.

<span id="an_4:8">4:8</span> Bu nedenle yakın akrabadan olan adam, ‹‹Sen
kendin satın al›› diyerek çarığını çıkarıp Boaza verdi.

<span id="an_4:9">4:9</span> Boaz, ileri gelenlere ve bütün halka,
‹‹Elimelekin, Kilyon ile Mahlonun bütün mülkünü Naomiden satın aldığıma
bugün siz tanık oldunuz›› dedi.

<span id="an_4:10">4:10</span> ‹‹Mahlonun dul karısı Moavlı Rutu da
kendime eş olarak alıyorum. Öyle ki, ölen Mahlonun adı bıraktığı mirasla
birlikte sürsün; kardeşlerinin arasından ve yaşadığı kentten adı
silinmesin. Bugün siz buna tanık oldunuz.››

<span id="an_4:11">4:11</span> Kent kapısında bulunan bütün halk ve
ileri gelenler, ‹‹Evet, biz tanığız›› dediler. ‹‹RAB senin evine gelen
kadını, İsrail soyunun o iki ana direğine -Rahel ve Leaya- benzer
kılsın. Efrat boyunda varlıklı, Beytlehemde ünlü olasın.

<span id="an_4:12">4:12</span> RABbin bu genç kadından sana vereceği
çocuklarla senin soyun, Tamarın Yahudaya doğurduğu Peresin soyu gibi
olsun.››

<span id="an_4:13">4:13</span> Böylece Boaz, Rutu kendine eş olarak aldı
ve onunla birleşti. RABbin kutsamasıyla gebe kalan Rut bir oğul doğurdu.

<span id="an_4:14">4:14</span> O zaman kadınlar Naomiye, ‹‹Bugün seni
yakın akrabasız bırakmamış olan RABbe övgüler olsun. Doğan çocuğun ünü
İsrailde yayılsın›› dediler.

<span id="an_4:15">4:15</span> ‹‹O seni yaşama döndürecek, yaşlılığında
doyuracak. Çünkü onu, seni seven ve senin için yedi oğuldan bile daha
değerli olan gelinin doğurdu.››

<span id="an_4:16">4:16</span> Naomi çocuğu alıp bağrına bastı ve ona
dadılık yaptı.

<span id="an_4:17">4:17</span> Komşu kadınlar, ‹‹Naominin bir oğlu
oldu›› diyerek çocuğa ad koydular; ona, Ovet adını verdiler. Ovet,
İşayın babası; İşay ise Davutun babasıdır.

<span id="an_4:18">4:18</span> Peresin soyu şöyledir: Peres Hesronun
babası,

<span id="an_4:19">4:19</span> Hesron Ramın babası, Ram Amminadavın
babası,

<span id="an_4:20">4:20</span> Amminadav Nahşonun babası, Nahşon
Salmonun babası,

<span id="an_4:21">4:21</span> Salmon Boazın babası, Boaz Ovetin babası,

<span id="an_4:22">4:22</span> Ovet İşay'ın babası, İşay da Davut'un
babasıdır. ‹‹Salma››.

------------------------------------------------------------------------

[Next: 1 Samuel](sa1.md)
