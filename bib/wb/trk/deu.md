[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](num)  [Next](jos.md) 

------------------------------------------------------------------------

### Turkish Bible: Deuteronomy

<span id="an_1:1">1:1</span> Şeria Irmağının doğu yakasındaki çölde,
Sufun karşısında Aravada, Paran ile Tofel, Lavan, Haserot, Di-Zahav
arasında Musa İsraillilere şunları anlattı.

<span id="an_1:2">1:2</span> Horevden Seir Dağı yoluyla Kadeş-Barneaya
gitmek on bir gün sürer.

<span id="an_1:3">1:3</span> Mısırdan çıktıktan sonra kırkıncı yılın on
birinci ayının birinci günü, Musa RABbin, kendisi aracılığıyla
İsraillilere neler buyurduğunu anlattı.

<span id="an_1:4">1:4</span> Bu olay Musa Heşbonda yaşayan Amorluların
Kralı Sihonu, Aştarotta ve Edreide yaşayan Başan Kralı Ogu bozguna
uğrattıktan sonra oldu.

<span id="an_1:5">1:5</span> Musa Şeria Irmağının doğu yakasındaki Moav
topraklarında bu yasayı şöyle açıklamaya başladı:

<span id="an_1:6">1:6</span> ‹‹Tanrımız RAB Horevde bize, ‹Bu dağda
yeteri kadar kaldınız› dedi,

<span id="an_1:7">1:7</span> ‹Haydi kalkın, Aravada, dağlık bölgede,
Şefelada, Negevde ve Akdeniz kıyısında yaşayan bütün komşu halklara,
Amorluların dağlık bölgesine, büyük Fırat Irmağına kadar uzanan
Kenanlılar ülkesine ve Lübnana gidin.

<span id="an_1:8">1:8</span> Bu toprakları size verdim. Gidin,
atalarınıza, İbrahime, İshaka, Yakupa ve soylarına ant içerek söz
verdiğim toprakları mülk edinin.› ››

<span id="an_1:9">1:9</span> ‹‹O sırada size, ‹Tek başıma yükünüzü
taşıyamam› dedim,

<span id="an_1:10">1:10</span> ‹Tanrınız RAB sizi çoğalttı. Bugün
göklerdeki yıldızlar kadar çoğaldınız.

<span id="an_1:11">1:11</span> Atalarınızın Tanrısı RAB sizi bin kat
daha çoğaltsın ve söz verdiği gibi kutsasın!

<span id="an_1:12">1:12</span> Sorunlarınıza, yükünüze, davalarınıza ben
tek başıma nasıl katlanabilirim?

<span id="an_1:13">1:13</span> Kendinize her oymaktan bilge, anlayışlı,
deneyimli adamlar seçin. Onları size önder atayacağım.›

<span id="an_1:14">1:14</span> ‹‹Siz de bunun iyi olduğunu onayladınız.

<span id="an_1:15">1:15</span> Böylece oymaklarınızın bilge ve deneyimli
kişiler olan ileri gelenlerini size önder atadım. Onlara biner, yüzer,
ellişer, onar kişilik toplulukların sorumluluğunu verdim. Oymaklarınız
için de yöneticiler görevlendirdim.

<span id="an_1:16">1:16</span> Ayrıca yargıçlarınıza, ‹Kardeşleriniz
arasındaki sorunları dinleyin› dedim, ‹Bir adamla İsrailli kardeşi ya da
bir yabancı arasındaki davalarda adaletle karar verin.

<span id="an_1:17">1:17</span> Yargılarken kimseyi kayırmayın; küçüğe
de, büyüğe de aynı gözle bakın. Hiç kimseden korkmayın. Yargı Tanrıya
özgüdür. Çözemeyeceğiniz bir sorun olursa bana getirin, ben gerekeni
yaparım.›

<span id="an_1:18">1:18</span> O sırada yapmanız gereken her şeyi size
buyurmuştum.››

<span id="an_1:19">1:19</span> ‹‹Sonra Tanrımız RABbin bize buyurduğu
gibi Horevden ayrıldık, Amorluların dağlık bölgesine giden yoldan
geçerek gördüğünüz o geniş ve korkunç çölü aşıp Kadeş-Barneaya vardık.

<span id="an_1:20">1:20</span> Size, ‹Tanrımız RABbin bize vereceği
Amorluların dağlık bölgesine vardınız› dedim,

<span id="an_1:21">1:21</span> ‹İşte, Tanrınız RAB size ülkeyi verdi.
Haydi, atalarınızın Tanrısı RABbin size söylediği gibi, gidip orayı mülk
edinin. Korkmayın, yılmayın.›

<span id="an_1:22">1:22</span> ‹‹O zaman hepiniz bana gelip, ‹Ülkeyi
araştırmak için önümüzden adamlar gönderelim› dediniz, ‹Hangi yoldan
gideceğiz, hangi kentlere uğrayacağız? Bilgi versinler.›

<span id="an_1:23">1:23</span> ‹‹Bu düşünceyi benimsedim. Her oymaktan
birer kişi olmak üzere aranızdan on iki kişi seçtim.

<span id="an_1:24">1:24</span> Bunlar dağlık bölgeye çıkarak Eşkol
Vadisine varıp ülkeyi araştırdılar.

<span id="an_1:25">1:25</span> Dönüşte orada yetişen meyvelerden
getirdiler ve, ‹Tanrımız RABbin bize vereceği ülke verimlidir› diye
haber verdiler.

<span id="an_1:26">1:26</span> ‹‹Ne var ki, siz oraya gitmek
istemediniz. Tanrınız RABbin buyruğuna karşı geldiniz.

<span id="an_1:27">1:27</span> Çadırlarınızda söylenerek, ‹RAB bizden
nefret ediyor› dediniz, ‹Bizi Amorluların eline verip yok etmek için
Mısırdan çıkardı.

<span id="an_1:28">1:28</span> Oraya niye gidelim? Kardeşlerimiz yöre
halkının bizden daha güçlü, daha uzun boylu olduğunu söyleyerek
cesaretimizi kırdılar. Kentler büyükmüş, göğe dek yükselen surlarla
çevriliymiş. Orada Anaklıları da görmüşler.›

<span id="an_1:29">1:29</span> ‹‹Oysa ben size, ‹Onlardan korkmayın,
yılmayın› dedim,

<span id="an_1:30">1:30</span> ‹Önünüzden giden Tanrınız RAB sizin için
savaşacak. Gözünüzün önünde Mısırda ve çölde sizler için yaptıklarının
aynısını yapacak. Tanrınız RABbin buraya varıncaya dek, çocuğunu taşıyan
bir adam gibi sizi nasıl yol boyunca taşıdığını gördünüz.›

<span id="an_1:32">1:32</span> Bütün bunlara karşın Tanrınız RABbe
güvenmediniz.

<span id="an_1:33">1:33</span> O RAB ki, çadırlarınızı kurmanız için
size yer aramak, gideceğiniz yolu göstermek için geceleyin ateşte,
gündüzün bulutta önünüzsıra gitti.››

<span id="an_1:34">1:34</span> ‹‹RAB yakınmalarınızı duyunca öfkelendi
ve şöyle ant içti:

<span id="an_1:35">1:35</span> ‹Atalarınıza ant içerek söz verdiğim o
verimli ülkeyi, bu kötü kuşaktan Yefunne oğlu Kalev dışında hiç kimse
görmeyecek. Yalnız o görecek, ayak bastığı toprakları ona ve soyuna
vereceğim. Çünkü o bütün yüreğiyle RABbin yolunda yürüdü.›

<span id="an_1:37">1:37</span> ‹‹Sizin yüzünüzden RAB bana da
öfkelenerek, ‹Sen de o ülkeye girmeyeceksin› dedi,

<span id="an_1:38">1:38</span> ‹Ama yardımcın Nun oğlu Yeşu oraya
girecek. Onu yüreklendir. İsraillilerin ülkeyi mülk edinmesini o
sağlayacak.

<span id="an_1:39">1:39</span> Tutsak olacak dediğiniz küçükleriniz,
bugün iyiyle kötüyü ayırt edemeyen çocuklarınız oraya girecekler. Ülkeyi
onlara vereceğim, orayı onlar mülk edinecekler.

<span id="an_1:40">1:40</span> Ama siz geri dönün, Kızıldeniz yolundan
çöle gidin.› ››

<span id="an_1:41">1:41</span> ‹‹Bunun üzerine bana, ‹RABbe karşı günah
işledik› dediniz, ‹Tanrımız RABbin buyruğu uyarınca gidip savaşacağız.›
Sonra dağlık bölgede savaşmanın kolay olacağını düşünerek her biriniz
silahınızı kuşandınız.

<span id="an_1:42">1:42</span> ‹‹Ama RAB bana şöyle dedi: ‹Söyle onlara,
savaşa gitmesinler. Çünkü sizinle olmayacağım. Düşmanlarınızın önünde
yenilgiye uğrayacaksınız.›

<span id="an_1:43">1:43</span> ‹‹Sizi uyardım, ama dinlemediniz. RABbin
buyruğuna karşı geldiniz. Kendinize güvenerek dağlık bölgeye çıktınız.

<span id="an_1:44">1:44</span> Dağlık bölgede yaşayan Amorlular size
karşı çıktılar. Arılar gibi sizi kovaladılar. Seirden Horma Kentine dek
sizi bozguna uğrattılar.

<span id="an_1:45">1:45</span> Geri döndünüz ve RABbin önünde ağladınız.
Ama RAB ne ağlayışınızı duydu, ne de size kulak astı.

<span id="an_1:46">1:46</span> Uzun süre Kadeş'te kaldınız.››

<span id="an_2:1">2:1</span> ‹‹Sonunda geri dönüp RABbin bana buyurduğu
gibi Kızıldeniz yolundan çöle gittik. Uzun süre Seir dağlık bölgesinde
dolanıp durduk.

<span id="an_2:2">2:2</span> ‹‹RAB bana, ‹Bu dağlık bölgenin çevresinde
yeterince dolaştınız› dedi, ‹Şimdi kuzeye gidin.›

<span id="an_2:4">2:4</span> Sonra halka şu buyrukları vermemi söyledi:
‹Seirde yaşayan kardeşlerinizin, Esavoğullarının ülkesinden
geçeceksiniz. Sizden korkacaklar. Çok dikkatli davranın.

<span id="an_2:5">2:5</span> Onları savaşa kışkırtmayın. Size onların
ülkesinden hiçbir toprak parçası, ayağınızı basacak bir yer bile
vermeyeceğim. Çünkü Seir dağlık bölgesini mülk olarak Esava verdim.

<span id="an_2:6">2:6</span> Yiyeceklerinizi, içeceklerinizi onlardan
para karşılığında alacaksınız.›

<span id="an_2:7">2:7</span> ‹‹Tanrınız RAB el attığınız her işte sizi
kutsadı. Bu geniş çölde dolanıp durduğunuz sürece sizi korudu. Tanrınız
RAB geçirdiğiniz bu kırk yıl boyunca sizlerleydi ve hiçbir eksiğiniz
olmadı.

<span id="an_2:8">2:8</span> ‹‹Böylece Seirde yaşayan kardeşlerimizin,
Esavoğullarının yanından geçtik. Eylat ve Esyon-Geverden Aravaya giden
yoldan saparak yolculuğumuzu Moav Çölü yolundan sürdürdük.

<span id="an_2:9">2:9</span> ‹‹RAB bana, ‹Moavlılara düşman gözüyle
bakma, onları savaşa kışkırtma› dedi, ‹Onların ülkesinden hiçbir toprak
parçasını sana mülk olarak vermeyeceğim. Çünkü Ar Kentini Lut soyuna
verdim.› ››

<span id="an_2:10">2:10</span> -Daha önce orada Anaklılar kadar uzun
boylu, güçlü ve kalabalık olan Emliler yaşıyordu.

<span id="an_2:11">2:11</span> Emliler Anaklılar gibi Refalılardan
sayılırdı. Ama Moavlılar onlara Emliler adını takmıştı.

<span id="an_2:12">2:12</span> Daha önce Seirde Horlular yaşardı.
Esavoğulları orayı onların elinden aldı. İsraillilerin RABbin mülk
edinmek için kendilerine verdiği ülkede yaptıkları gibi, Esavoğulları da
Horluları yok edip yerlerine yerleştiler.-

<span id="an_2:13">2:13</span> ‹‹RAB, ‹Haydi kalkın, Zeret Vadisinden
geçin› dedi. Biz de Zeret Vadisinden geçtik.

<span id="an_2:14">2:14</span> Kadeş-Barneadan yola çıkıp Zeret
Vadisinden geçinceye dek otuz sekiz yıl yol aldık. RABbin içtiği ant
uyarınca, İsrail halkından o kuşağın bütün savaşçıları yok olmuştu.

<span id="an_2:15">2:15</span> RAB, ordugahtaki bütün savaşçıları
ortadan kaldırıncaya dek onları cezalandırmıştı.

<span id="an_2:16">2:16</span> ‹‹Topluluktaki bütün savaşçılar öldükten
sonra,

<span id="an_2:17">2:17</span> RAB bana şöyle dedi:

<span id="an_2:18">2:18</span> ‹Bugün Moav topraklarından ve Ar
Kentinden geçeceksin.

<span id="an_2:19">2:19</span> Ammonlulara yaklaştığında onlara düşman
gözüyle bakma, onları savaşa kışkırtma. Çünkü mülk edinmen için
Ammonluların ülkesinden sana hiçbir toprak parçası vermeyeceğim. O
ülkeyi mülk olarak Lut soyuna verdim.› ››

<span id="an_2:20">2:20</span> -Bu bölge Refalılar ülkesi diye bilinir.
Refalılar önceden orada yaşıyordu. Ammonlular onlara Zamzumlular adını
takmıştı.

<span id="an_2:21">2:21</span> Zamzumlular Anaklılar kadar uzun boylu,
güçlü ve kalabalıktılar. Ama RAB onları Ammonluların önünde yok etti.
Ammonlular Zamzumluların topraklarını alıp yerlerine yerleştiler.

<span id="an_2:22">2:22</span> RAB Seirde yaşayan Esavoğulları için de
aynısını yapmış, Horluları onların önünde yok etmişti. Esavoğulları
Horluların topraklarını almış, yerlerine yerleşmişlerdi. Bugün de orada
yaşıyorlar.

<span id="an_2:23">2:23</span> Gazzeye kadar uzanan köylerde yaşayan
Avvalıları da Kaftordan gelen Kaftorlular yok edip yerlerine
yerleştiler.-

<span id="an_2:24">2:24</span> ‹‹ ‹Haydi kalkın! Arnon Vadisinden geçin!
İşte Heşbon Kralı Amorlu Sihonu ve ülkesini elinize teslim ettim. Ona
saldırın ve ülkesini mülk edinmeye başlayın.

<span id="an_2:25">2:25</span> Bugünden başlayarak göğün altındaki
uluslara korkunuzu, dehşetinizi salacağım. Haberinizi duyunca korkuyla
titreyecekler.› ››

<span id="an_2:26">2:26</span> ‹‹Bundan sonra Kedemot Çölünden Heşbon
Kralı Sihona barış önerileriyle ulaklar gönderdim. Öneriler şöyleydi:

<span id="an_2:27">2:27</span> ‹İzin ver, ülkenden geçelim. Dosdoğru ana
yoldan, sağa sola sapmadan geçeceğiz.

<span id="an_2:28">2:28</span> Yiyeceğimizi, içeceğimizi para
karşılığında bize vereceksin. Yeter ki ülkenden geçelim. Seirde yaşayan
Esavoğulları ile Ar Kentinde yaşayan Moavlılar sınırlarından geçmemize
izin verdiler. Şeria Irmağından geçip Tanrımız RABbin bize vereceği
ülkeye gitmemize sen de izin ver.›

<span id="an_2:30">2:30</span> Ne var ki, Heşbon Kralı Sihon ülkesinden
geçmemize izin vermek istemedi. Tanrınız RAB, şimdi olduğu gibi, Sihonu
elinize teslim etmek için yüreğini duygusuzlaştırıp onu inatçı yaptı.

<span id="an_2:31">2:31</span> ‹‹RAB bana, ‹İşte Sihonu ve ülkesini
senin eline teslim etmeye başladım. Haydi, ülkeyi ele geçir ve mülk
edinmeye başla› dedi.

<span id="an_2:32">2:32</span> Sihon bizimle savaşmak için Yahesada
bütün halkıyla karşımıza çıktı.

<span id="an_2:33">2:33</span> Tanrımız RAB onu elimize teslim etti.
Onu, oğullarını ve bütün halkını yok ettik.

<span id="an_2:34">2:34</span> Bütün kentlerini ele geçirdik, hepsini
yok ettik. Kadın, erkek, çocuk, kimseyi sağ bırakmadık.

<span id="an_2:35">2:35</span> Hayvanlara ve ele geçirdiğimiz
kentlerdeki mallara ise el koyduk.

<span id="an_2:36">2:36</span> Arnon Vadisi kıyısında Aroerden ve
vadideki kentten Gilata dek, ele geçirmediğimiz hiçbir kent kalmadı.
Tanrımız RAB hepsini elimize teslim etti.

<span id="an_2:37">2:37</span> Ama Tanrımız RAB'bin buyruğu uyarınca,
Ammonlular'ın ülkesine -Yabbuk Irmağı kıyılarına, dağlık bölgedeki
kentlere- yaklaşmadınız.››

<span id="an_3:1">3:1</span> ‹‹Bundan sonra dönüp Başana doğru
ilerledik. Başan Kralı Ogla ordusu bizimle savaşmak için Edreide
karşımıza çıktı.

<span id="an_3:2">3:2</span> RAB bana, ‹Ondan korkma!› dedi, ‹Çünkü onu
da ordusuyla ülkesini de senin eline teslim ettim. Amorluların Heşbonda
yaşayan Kralı Sihona yaptığının aynısını ona da yapacaksın.›

<span id="an_3:3">3:3</span> ‹‹Böylece Tanrımız RAB, Başan Kralı Ogu ve
halkını da elimize teslim etti. Hiçbirini sağ bırakmadan hepsini yok
ettik.

<span id="an_3:4">3:4</span> Bütün kentlerini ele geçirdik. Ele
geçirmediğimiz tek kent kalmadı. Hepsi altmış kentti: Başanda Ogun
ülkesi olan bütün Argov bölgesi.

<span id="an_3:5">3:5</span> Bütün bu kentler yüksek surlarla,
kapılarla, sürgülerle sağlamlaştırılmıştı. Bunlardan başka surla
çevrilmemiş birçok köy de vardı.

<span id="an_3:6">3:6</span> Heşbon Kralı Sihona yaptığımız gibi hepsini
yok ettik. Her kenti, kadın, erkek ve çocuklarla birlikte, tümüyle yok
ettik.

<span id="an_3:7">3:7</span> Hayvanlara ve kentlerdeki mallara ise el
koyduk.

<span id="an_3:8">3:8</span> ‹‹Arnon Vadisinden Hermon Dağına kadar
Şeria Irmağının doğu yakasındaki toprakları iki Amorlu kralın elinden
aldık.

<span id="an_3:9">3:9</span> -Saydalılar Hermona Siryon, Amorlularsa
Senir derler.-

<span id="an_3:10">3:10</span> Ovadaki bütün kentleri, bütün Gilatı,
Ogun ülkesine ait kentler olan Salka ve Edreiye uzanan bütün Başanı ele
geçirdik.››

<span id="an_3:11">3:11</span> -Refalılardan yalnız Başan Kralı Og sağ
kalmıştı. Ogun Ammonluların Rabba Kentindeki yatağı demirdendi. O gün
kullanılan arşın ölçüsüne göre uzunluğu dokuz, eni dört arşındı.-

<span id="an_3:12">3:12</span> ‹‹O sırada ele geçirdiğimiz topraklardan
Arnon Vadisi yakınındaki Aroer Kentinin kuzeyini, Gilat dağlık
bölgesinin yarısıyla oradaki kentleri Ruben ve Gad oymaklarına verdim.

<span id="an_3:13">3:13</span> Gilatın geri kalan bölümünü ve Ogun
ülkesi Başanı Manaşşe oymağının yarısına verdim. Başandaki Argov bölgesi
Refalılar ülkesi diye bilinirdi.

<span id="an_3:14">3:14</span> Manaşşe soyundan Yair, Geşur ile Maaka
sınırına dek uzanan bütün Argov bölgesini aldı. Başan denilen bölgeye
kendi adını verdi. Orası bugün de Havvot-Yairfç diye anılıyor.

<span id="an_3:15">3:15</span> Makire Gilatı verdim.

<span id="an_3:16">3:16</span> Gilatla Arnon Vadisi arasında kalan
toprakları Ruben ve Gad oymaklarına verdim. Vadinin ortası onların
sınırıydı; Ammonlularla sınırları ise Yabbuk Irmağıydı.

<span id="an_3:17">3:17</span> Aravada da sınır Şeria Irmağıydı;
Kinneretten Arava -Lut- Gölüne, doğuda Pisga yamaçlarının aşağısına
kadar uzanıyordu. gelir.

<span id="an_3:18">3:18</span> ‹‹O zaman size şöyle buyruk verdim:
‹Tanrınız RAB mülk edinmek için bu ülkeyi size verdi. Bütün
savaşçılarınız silahlı olarak İsrailli kardeşlerinizin önüsıra gitsin.

<span id="an_3:19">3:19</span> Ancak RAB sizi rahata erdirdiği gibi
onları da rahata erdirene ve onlar Tanrınız RABbin Şeria Irmağının karşı
yakasında kendilerine vereceği toprakları ele geçirene kadar,
kadınlarınız, çocuklarınız ve hayvanlarınız -biliyorum, birçok
hayvanınız var- size verdiğim kentlerde kalsın. Ondan sonra, her biriniz
size verdiğim toprağa dönebilir.› ››

<span id="an_3:21">3:21</span> ‹‹O zaman Yeşuya, ‹Tanrın RABbin bu iki
krala neler yaptığını gözlerinle gördün› dedim, ‹RAB gideceğin bütün
ülkelere aynısını yapacak.

<span id="an_3:22">3:22</span> Onlardan korkmayın! Tanrınız RAB sizin
için savaşacak.›

<span id="an_3:23">3:23</span> ‹‹Sonra RABbe yalvardım:

<span id="an_3:24">3:24</span> ‹Ey Egemen RAB, büyüklüğünü ve güçlü
elini bana göstermeye başladın. Gökte ve yerde senin yaptığın yüce
işleri yapabilecek başka bir tanrı yok!

<span id="an_3:25">3:25</span> İzin ver de Şeria Irmağından geçip karşı
yakadaki o verimli ülkeyi, o güzel dağlık bölgeyi ve Lübnanı göreyim.›

<span id="an_3:26">3:26</span> ‹‹Ama RAB sizin yüzünüzden bana
öfkelendi, yalvarışıma kulak asmadı. Bana, ‹Yeter artık!› dedi, ‹Bir
daha bu konudan söz etme bana.

<span id="an_3:27">3:27</span> Pisga Dağına çık. Batıya, kuzeye, güneye,
doğuya bak. Gözlerinle gör. Çünkü Şeria Irmağından geçmeyeceksin.

<span id="an_3:28">3:28</span> Yeşuya görev ver. Onu güçlendir ve
yüreklendir. Çünkü bu halk Şeria Irmağından onun önderliğinde geçecek.
Göreceğin toprakları halka o miras olarak verecek.›

<span id="an_3:29">3:29</span> Böylece Beytpeor'un karşısındaki vadide
kaldık.››

<span id="an_4:1">4:1</span> ‹‹Şimdi, ey İsrail, size öğrettiğim
kurallara, ilkelere kulak verin. Yaşamak, ülkeye girmek ve atalarınızın
Tanrısı RABbin size vereceği toprakları mülk edinmek için bunlara uyun.

<span id="an_4:2">4:2</span> Size verdiğim buyruklara hiçbir şey
eklemeyin, hiçbir şey çıkarmayın. Ama size bildirdiğim Tanrınız RABbin
buyruklarına uyun.

<span id="an_4:3">4:3</span> ‹‹RABbin Baal-Peorda neler yaptığını kendi
gözlerinizle gördünüz. Tanrınız RAB, Baal-Peora tapan herkesi aranızdan
yok etti.

<span id="an_4:4">4:4</span> RABbe bağlı kalan sizler ise hâlâ
yaşamaktasınız.

<span id="an_4:5">4:5</span> ‹‹İşte, Tanrım RABbin buyruğu uyarınca size
kurallar, ilkeler verdim. Öyle ki, mülk edinmek için gideceğiniz ülkede
bunlara uyasınız.

<span id="an_4:6">4:6</span> Onlara sımsıkı bağlanın. Çünkü ne denli
bilge ve anlayışlı olduğunuzu uluslara bunlar gösterecek. Bu kuralları
duyunca, uluslar, ‹Bu büyük ulus gerçekten bilge ve anlayışlı bir halk!›
diyecek.

<span id="an_4:7">4:7</span> Tanrımız RAB her çağırdığımızda bize yakın
olur. Tanrısı kendisine böylesine yakın olan başka bir büyük ulus var
mı?

<span id="an_4:8">4:8</span> Bugün size verdiğim bu yasa gibi adil
kuralları, ilkeleri olan başka bir büyük ulus var mı?

<span id="an_4:9">4:9</span> ‹‹Ancak gördüklerinizi unutmamaya,
yaşamınız boyunca aklınızdan çıkarmamaya dikkat edin ve uyanık olun.
Bunları çocuklarınıza, torunlarınıza anlatın.

<span id="an_4:10">4:10</span> Horevde Tanrınız RABbin önünde durduğunuz
günü anımsayın. RAB bana şöyle dedi: ‹Sözlerimi dinlemesi için halkı
topla. Öyle ki, yaşamları boyunca benden korkmayı öğrensinler,
çocuklarına da öğretsinler.›

<span id="an_4:11">4:11</span> ‹‹Yaklaşıp dağın eteğinde durdunuz. Dağ
göklere dek yükselen alevle tutuşmuştu. Kara bulutlar ve koyu bir
karanlık vardı.

<span id="an_4:12">4:12</span> RAB size ateşin içinden seslendi. Siz
konuşulanı duydunuz, ama konuşanı görmediniz. Yalnız bir ses duydunuz.

<span id="an_4:13">4:13</span> RAB uymanızı buyurduğu antlaşmayı, yani
On Buyruku size açıkladı. Onları iki taş levha üstüne yazdı.

<span id="an_4:14">4:14</span> Mülk edinmek için gideceğiniz ülkede
uymanız gereken kuralları, ilkeleri size öğretmemi buyurdu.››

<span id="an_4:15">4:15</span> ‹‹RAB Horevde ateşin içinden size
seslendiği gün hiçbir suret görmediniz. Bu nedenle kendinize çok dikkat
edin.

<span id="an_4:16">4:16</span> Öyle ki, kendiniz için erkek ya da kadın,
yerde yaşayan hayvan ya da gökte uçan kuş, küçük kara hayvanı ya da
aşağıda suda yaşayan balık suretinde, heykel biçiminde put yaparak
yoldan sapmayasınız.

<span id="an_4:19">4:19</span> Gözlerinizi göklere kaldırıp güneşi, ayı,
yıldızları -gök cisimlerini- görünce sakın aldanmayın; eğilip onlara
tapmayın. Tanrınız RAB bunları göğün altındaki halklara pay olarak
vermiştir.

<span id="an_4:20">4:20</span> Size gelince, RAB, bugün olduğu gibi
kendi halkı olmanız için, sizi alıp demir eritme ocağından, Mısırdan
çıkardı.

<span id="an_4:21">4:21</span> ‹‹RAB sizin yüzünüzden bana öfkelendi.
Şeria Irmağının karşı yakasına geçmemem ve Tanrınız RABbin size mülk
olarak vereceği o verimli ülkeye girmemem için ant içti.

<span id="an_4:22">4:22</span> Ben bu toprakta öleceğim. Şeria
Irmağından geçmeyeceğim. Ama siz karşıya geçecek ve o verimli ülkeyi
mülk edineceksiniz.

<span id="an_4:23">4:23</span> Tanrınız RABbin sizinle yaptığı
antlaşmayı unutmamaya, kendinize Tanrınız RABbin yasakladığı herhangi
bir şeyin suretinde put yapmamaya dikkat edin.

<span id="an_4:24">4:24</span> Çünkü Tanrınız RAB yakıp yok eden bir
ateştir; kıskanç bir Tanrıdır.

<span id="an_4:25">4:25</span> ‹‹Ülkede uzun zaman oturduktan, çocuk ve
torun sahibi olduktan sonra yoldan sapar, kendinize herhangi bir şeyin
suretinde put yapar, Tanrınız RABbin gözünde kötü olanı yaparak onu
öfkelendirirseniz,

<span id="an_4:26">4:26</span> bugün size karşı yeri göğü tanık
gösteririm ki, mülk edinmek için Şeria Irmağından geçip gideceğiniz
ülkede kesinlikle ve çabucak öleceksiniz. Orada uzun süre yaşamayacak,
büsbütün yok olacaksınız.

<span id="an_4:27">4:27</span> RAB sizi başka halkların arasına
dağıtacak. RABbin sizi süreceği ulusların arasında sayıca az
olacaksınız.

<span id="an_4:28">4:28</span> Orada görmeyen, duymayan, yemeyen, koku
almayan, insan eliyle yapılmış, ağaçtan, taştan tanrılara tapacaksınız.

<span id="an_4:29">4:29</span> Ama Tanrınız RABbi arayacaksınız. Bütün
yüreğinizle, bütün canınızla ararsanız, Onu bulacaksınız.

<span id="an_4:30">4:30</span> Sıkıntıya düştüğünüzde ve bütün bu
olaylar başınıza geldiğinde, sonunda Tanrınız RABbe dönecek, Onun sözüne
kulak vereceksiniz.

<span id="an_4:31">4:31</span> Çünkü Tanrınız RAB acıyan bir Tanrıdır.
Sizi bırakmaz, yok etmez ve atalarınıza ant içerek yaptığı antlaşmayı
unutmaz.

<span id="an_4:32">4:32</span> ‹‹Siz doğmadan önceki geçmiş günleri,
Tanrının yeryüzünde insanı yarattığı günden bu yana geçen zamanı
soruşturun. Göklerin bir ucundan öbür ucuna sorun. Bu kadar önemli bir
olay hiç oldu mu, ya da buna benzer bir olay duyuldu mu?

<span id="an_4:33">4:33</span> Ateşin içinden seslenen Tanrının sesini
sizin gibi duyup da sağ kalan başka bir ulus var mı?

<span id="an_4:34">4:34</span> Hiçbir tanrı Tanrınız RABbin Mısırda
gözlerinizin önünde sizin için yaptığı gibi denemelerle, belirtilerle,
şaşılası işlerle, savaşla, güçlü ve kudretli elle, büyük ve ürkütücü
olaylarla gidip başka bir ulustan kendine bir ulus almaya kalkıştı mı?

<span id="an_4:35">4:35</span> ‹‹Bu olaylar RABbin Tanrı olduğunu ve
Ondan başkası olmadığını bilesiniz diye size gösterildi.

<span id="an_4:36">4:36</span> O sizi yola getirmek için gökten size
sesini duyurdu. Yeryüzünde size büyük ateşini gösterdi. Ateşin içinden
size sözlerini duyurdu.

<span id="an_4:37">4:37</span> Atalarınızı sevdiği ve onların soyunu
seçtiği için sizi büyük gücüyle Mısırdan kendisi çıkardı.

<span id="an_4:38">4:38</span> Amacı sizden daha büyük, daha güçlü
ulusları önünüzden kovmak, onların ülkelerine girmenizi sağlamak, bugün
olduğu gibi mülk edinmeniz için ülkelerini size vermekti.

<span id="an_4:39">4:39</span> ‹‹Bunun için, bugün RABbin yukarıda
göklerde, aşağıda yeryüzünde Tanrı olduğunu, Ondan başkası olmadığını
bilin ve bunu aklınızdan çıkarmayın.

<span id="an_4:40">4:40</span> Size ve sizden sonra gelen çocuklarınıza
iyilik sağlaması ve Tanrınız RABbin sonsuza dek size vereceği bu
topraklarda uzun yıllar yaşamanız için bugün size bildirdiğim RABbin
kurallarına, buyruklarına uyun.››

<span id="an_4:41">4:41</span> Bundan sonra Musa Şeria Irmağının
doğusunda üç kent ayırdı.

<span id="an_4:42">4:42</span> Öyle ki, önceden kin beslemediği bir
komşusunu istemeyerek öldüren biri bu kentlerden birine kaçıp canını
kurtarabilsin.

<span id="an_4:43">4:43</span> Bu kentler şunlardı: Rubenliler için
ovadaki kırsal bölgede Beser, Gadlılar için Gilattaki Ramot,
Manaşşeliler için Başandaki Golan.

<span id="an_4:44">4:44</span> Musanın İsraillilere anlattığı yasa
budur.

<span id="an_4:45">4:45</span> Mısırdan çıktıktan sonra Musanın
İsraillilere bildirdiği yasalar, kurallar, ilkeler bunlardır.

<span id="an_4:46">4:46</span> Musa bunları Şeria Irmağının doğu
yakasında, Beytpeor karşısındaki vadide bildirdi. Burası daha önce
Heşbonda oturan Amorluların Kralı Sihona ait topraklardı. Musa ile
İsrailliler Mısırdan çıktıklarında Sihonu bozguna uğratmışlardı.

<span id="an_4:47">4:47</span> Onun ve Başan Kralı Ogun ülkesini, yani
Şeria Irmağının doğusunda yaşayan iki Amorlu kralın ülkesini ele
geçirmişlerdi.

<span id="an_4:48">4:48</span> Bu topraklar, Arnon Vadisi kıyısındaki
Aroer Kentinden Sion, yani Hermon Dağına kadar uzanıyor,

<span id="an_4:49">4:49</span> Pisga Dağı'nın eteğindeki Arava Gölü'ne
dek uzanan, Şeria Irmağı'nın doğu yakasındaki bütün Arava'yı kapsıyordu.

<span id="an_5:1">5:1</span> Musa bütün İsraillileri bir araya
toplayarak şöyle dedi: ‹‹Ey İsrail, bugün size bildireceğim kurallara,
ilkelere kulak verin! Onları öğrenin ve onlara uymaya dikkat edin!

<span id="an_5:2">5:2</span> Tanrımız RAB Horev Dağında bizimle bir
antlaşma yaptı.

<span id="an_5:3">5:3</span> RAB bu antlaşmayı atalarımızla değil,
bizimle, bugün burada sağ kalan hepimizle yaptı.

<span id="an_5:4">5:4</span> RAB dağda ateşin içinden sizinle yüz yüze
konuştu.

<span id="an_5:5">5:5</span> O zaman RABbin sözünü size bildirmek için
RAB ile sizin aranızda durdum. Çünkü siz ateşten korkup dağa çıkmadınız.
RAB şöyle seslendi:

<span id="an_5:6">5:6</span> ‹‹ ‹Seni Mısırdan, köle olduğun ülkeden
çıkaran Tanrın RAB benim.

<span id="an_5:7">5:7</span> ‹‹ ‹Benden başka tanrın olmayacak.

<span id="an_5:8">5:8</span> ‹‹ ‹Kendine yukarıda gökyüzünde, aşağıda
yeryüzünde ya da yer altındaki sularda yaşayan herhangi bir canlıya
benzer put yapmayacaksın.

<span id="an_5:9">5:9</span> Putların önünde eğilmeyecek, onlara
tapmayacaksın. Çünkü ben, Tanrın RAB, kıskanç bir Tanrıyım. Benden
nefret edenin babasının işlediği suçun hesabını çocuklarından, üçüncü,
dördüncü kuşaklardan sorarım.

<span id="an_5:10">5:10</span> Ama beni seven, buyruklarıma uyan
binlerce kuşağa sevgi gösteririm.

<span id="an_5:11">5:11</span> ‹‹ ‹Tanrın RABbin adını boş yere ağzına
almayacaksın. Çünkü RAB, adını boş yere ağzına alanları cezasız
bırakmayacaktır.

<span id="an_5:12">5:12</span> ‹‹ ‹Tanrın RABbin buyruğu uyarınca Şabat
Gününü tut ve kutsal say.

<span id="an_5:13">5:13</span> Altı gün çalışacak, bütün işlerini
yapacaksın.

<span id="an_5:14">5:14</span> Ama yedinci gün bana, Tanrın RABbe Şabat
Günü olarak adanmıştır. O gün sen, oğlun, kızın, erkek ve kadın kölen,
öküzün, eşeğin ya da herhangi bir hayvanın, aranızdaki yabancılar dahil,
hiçbir iş yapmayacaksınız. Öyle ki, senin gibi erkek ve kadın kölelerin
de dinlensinler.

<span id="an_5:15">5:15</span> Mısırda köle olduğunu ve Tanrın RABbin
seni oradan güçlü ve kudretli eliyle çıkardığını anımsayacaksın. Tanrın
RAB bu yüzden Şabat Gününü tutmanı buyurdu.

<span id="an_5:16">5:16</span> ‹‹ ‹Tanrın RABbin buyruğu uyarınca annene
babana saygı göster. Öyle ki, ömrün uzun olsun ve Tanrın RABbin sana
vereceği ülkede üzerine iyilik gelsin.

<span id="an_5:17">5:17</span> ‹‹ ‹Adam öldürmeyeceksin.

<span id="an_5:18">5:18</span> ‹‹ ‹Zina etmeyeceksin.

<span id="an_5:19">5:19</span> ‹‹ ‹Çalmayacaksın.

<span id="an_5:20">5:20</span> ‹‹ ‹Komşuna karşı yalan yere tanıklık
etmeyeceksin.

<span id="an_5:21">5:21</span> ‹‹ ‹Komşunun karısına kötü gözle
bakmayacaksın. Komşunun evine, tarlasına, erkek ve kadın kölesine,
öküzüne, eşeğine, hiçbir şeyine göz dikmeyeceksin.›

<span id="an_5:22">5:22</span> ‹‹RAB bu sözleri dağda ateşin, bulutun,
koyu karanlığın içinden bütün topluluğunuza yüksek sesle söyledi. Başka
bir şey eklemedi. Sonra bunları iki taş levha üstüne yazıp bana verdi.

<span id="an_5:23">5:23</span> ‹‹Dağ alev alev yanarken karanlığın
içinden sesi duyduğunuzda bütün oymak başlarınız ve ileri gelenlerinizle
bana yaklaştınız.

<span id="an_5:24">5:24</span> ‹Tanrımız RAB bize yüceliğini ve
büyüklüğünü gösterdi› dediniz, ‹Ateşin içinden sesini duyduk. Bugün
Tanrının insanla konuştuğunu ve insanın ölmediğini gördük.

<span id="an_5:25">5:25</span> Neden şimdi ölelim? Bu büyük ateş bizi
yakıp yok edecek. Tanrımız RABbin sesini bir daha duyarsak öleceğiz.

<span id="an_5:26">5:26</span> Ateşin içinden seslenen, yaşayan Tanrının
sesini bizim gibi duyup da sağ kalan var mı?

<span id="an_5:27">5:27</span> Sen git, Tanrımız RABbin söyleyeceklerini
dinle. Sonra Tanrımız RABbin bütün söylediklerini bize anlat. Biz de
kulak verip uyacağız.›

<span id="an_5:28">5:28</span> ‹‹RAB benimle yaptığınız konuşmayı
duyunca, şöyle dedi: ‹Bu halkın sana neler söylediğini duydum. Bütün
söyledikleri doğrudur.

<span id="an_5:29">5:29</span> Keşke benden korksalardı ve bütün
buyruklarıma uymak için her zaman yürekten istekli olsalardı! O zaman
kendilerine ve çocuklarına sürekli iyilik gelirdi.

<span id="an_5:30">5:30</span> ‹‹ ‹Git, çadırlarına dönmelerini söyle.

<span id="an_5:31">5:31</span> Ama sen burada yanımda dur. Sana bütün
buyrukları, kuralları, ilkeleri vereceğim. Bunları halka sen
öğreteceksin. Öyle ki, mülk edinmek için kendilerine vereceğim ülkede
hepsine uysunlar.›

<span id="an_5:32">5:32</span> ‹‹Tanrınız RABbin size buyurduklarına
uymaya özen gösterin. Onlardan sağa sola sapmayın.

<span id="an_5:33">5:33</span> Tanrınız RAB'bin size buyurduğu yollarda
yürüyün. Öyle ki, mülk edineceğiniz ülkede sağ kalasınız, başarılı ve
uzun ömürlü olasınız.››

<span id="an_6:1">6:1</span> ‹‹Tanrınız RABbin size öğretmek için bana
verdiği buyruklar, kurallar, ilkeler bunlardır. Mülk edinmek için
gideceğiniz ülkede onlara uyun.

<span id="an_6:2">6:2</span> Yaşamınız boyunca siz, çocuklarınız ve
torunlarınız, size verdiğim bütün kurallara, buyruklara uyarak Tanrınız
RABden korkun ki, ömrünüz uzun olsun.

<span id="an_6:3">6:3</span> Kulak ver, ey İsrail! Söz dinleyin ki,
üzerinize iyilik gelsin, atalarınızın Tanrısı RABbin size verdiği söz
uyarınca süt ve bal akan ülkede bol bol çoğalasınız.

<span id="an_6:4">6:4</span> ‹‹Dinle, ey İsrail! Tanrımız RAB tek
RABdir.

<span id="an_6:5">6:5</span> Tanrınız RABbi bütün yüreğinizle, bütün
canınızla, bütün gücünüzle seveceksiniz.

<span id="an_6:6">6:6</span> Bugün size verdiğim bu buyrukları aklınızda
tutun.

<span id="an_6:7">6:7</span> Onları çocuklarınıza benimsetin. Evinizde
otururken, yolda yürürken, yatarken, kalkarken onlardan söz edin.

<span id="an_6:8">6:8</span> Bir belirti olarak onları ellerinize
bağlayın, alın sargısı olarak takın.

<span id="an_6:9">6:9</span> Evlerinizin kapı sövelerine, kentlerinizin
kapılarına yazın.›› yalnız ve yalnız RAB›› veya ‹‹RAB Tanrımızdır, RAB
tektir››.

<span id="an_6:10">6:10</span> ‹‹Tanrınız RAB atalarınıza, İbrahime,
İshaka, Yakupa içtiği ant uyarınca, sizi vereceği ülkeye -inşa
etmediğiniz büyük ve güzel kentleri, biriktirmediğiniz iyi eşyalarla
dolu evleri, siz emek vermeden kazılmış sarnıçları, dikmediğiniz
bağları, zeytinlikleri olan ülkeye- götürecek. Orada yiyip doyacaksınız.

<span id="an_6:12">6:12</span> O zaman dikkat edin! Sizi Mısırdan, köle
olduğunuz ülkeden çıkaran RABbi unutmayın.

<span id="an_6:13">6:13</span> ‹‹Tanrınız RABden korkacaksınız; Ona
kulluk edecek ve Onun adıyla ant içeceksiniz.

<span id="an_6:14">6:14</span> Başka ilahların, çevrenizdeki ulusların
taptığı hiçbir ilahın ardınca gitmeyeceksiniz.

<span id="an_6:15">6:15</span> Çünkü aranızda olan Tanrınız RAB kıskanç
bir Tanrıdır. Öfkelenirse sizi yeryüzünden yok eder.

<span id="an_6:16">6:16</span> Massada olduğu gibi, Tanrınız RABbi
denemeyeceksiniz.

<span id="an_6:17">6:17</span> Tanrınız RABbin buyruklarına, size
verdiği yasalara, kurallara uymaya dikkat edeceksiniz.

<span id="an_6:18">6:18</span> RABbin gözünde iyi ve doğru olanı
yapacaksınız. Öyle ki, üzerinize iyilik gelsin, RABbin atalarınıza ant
içerek söz verdiği verimli ülkeyi mülk edinesiniz.

<span id="an_6:19">6:19</span> RAB de sözü uyarınca bütün düşmanlarınızı
önünüzden kovacak.

<span id="an_6:20">6:20</span> ‹‹Gelecekte çocuklarınız size, ‹Tanrımız
RABbin size verdiği yasaların, kuralların, ilkelerin anlamı nedir?› diye
sorunca,

<span id="an_6:21">6:21</span> onlara şöyle diyeceksiniz: ‹Mısırda
firavunun köleleriydik. RAB bizi güçlü eliyle oradan çıkardı.

<span id="an_6:22">6:22</span> Gözlerimizin önünde Mısıra, firavuna,
ailesine karşı belirtiler, büyük ve korkunç işler yaptı.

<span id="an_6:23">6:23</span> Atalarımıza ant içerek söz verdiği ülkeye
götürmek ve orayı bize vermek için bizi Mısırdan çıkardı.

<span id="an_6:24">6:24</span> Sürekli üzerimize iyilik gelmesi ve bugün
olduğu gibi sağ kalmamız için Tanrımız RAB bütün bu kurallara uymamızı
ve kendisinden korkmamızı buyurdu.

<span id="an_6:25">6:25</span> Tanrımız RAB'bin önünde, verdiği bu
buyruklara uymaya dikkat edersek, bunu bize doğruluk sayacaktır.› ››

<span id="an_7:1">7:1</span> ‹‹Tanrınız RAB mülk edinmek üzere
gideceğiniz ülkeye sizi götürdüğünde, önünüzden birçok ulusu -Hititleri,
Girgaşlıları, Amorluları, Kenanlıları, Perizlileri, Hivlileri,
Yevusluları, sizden daha büyük ve daha güçlü yedi ulusu- kovacak.

<span id="an_7:2">7:2</span> Tanrınız RAB bu ulusları elinize teslim
ettiğinde, onları bozguna uğrattığınızda, tümünü yok etmelisiniz. Bu
uluslarla antlaşma yapmayacaksınız, onlara acımayacaksınız.

<span id="an_7:3">7:3</span> Kız alıp vermeyeceksiniz. Kızlarınızı
oğullarına vermeyeceksiniz; oğullarınıza da onlardan kız almayacaksınız.

<span id="an_7:4">7:4</span> Çünkü onlar oğullarınızı beni izlemekten
saptıracak, başka ilahlara tapmalarına neden olacaklardır. O zaman RAB
size öfkelenecek ve sizi çabucak yok edecek.

<span id="an_7:5">7:5</span> Onlara şöyle yapacaksınız: Sunaklarını
yıkacak, dikili taşlarını parçalayacak, Aşera putlarını devirecek, öbür
putlarını yakacaksınız.

<span id="an_7:6">7:6</span> ‹‹Siz Tanrınız RAB için kutsal bir
halksınız. Tanrınız RAB, öz halkı olmanız için, yeryüzündeki bütün
halkların arasından sizi seçti.

<span id="an_7:7">7:7</span> RABbin sizi sevmesinin ve seçmesinin nedeni
öbür halklardan daha kalabalık olduğunuzdan değil. Siz sayıca öbür
halklardan azdınız.

<span id="an_7:8">7:8</span> RAB size sevgisini göstermek ve atalarınıza
ant içerek verdiği sözü yerine getirmek için güçlü eliyle sizi Mısırdan
çıkardı; köle olduğunuz ülkeden, Mısır Firavununun elinden sizi
kurtardı.

<span id="an_7:9">7:9</span> Tanrınız RABbin Tanrı olduğunu bilin. O
güvenilir Tanrıdır. Kendisini sevenlerin, buyruklarına uyanların bininci
kuşağına kadar antlaşmasına bağlı kalır.

<span id="an_7:10">7:10</span> Kendisinden nefret edenlere ise
üzerlerine yıkım göndererek karşılık verir. RAB kendisinden nefret edene
karşılık vermekte gecikmeyecek.

<span id="an_7:11">7:11</span> Onun için, bugün size bildirdiğim
buyruklara, kurallara, ilkelere uymaya dikkat edin.››

<span id="an_7:12">7:12</span> ‹‹Bu ilkeleri dinler, onlara özenle
uyarsanız, Tanrınız RAB atalarınıza ant içerek verdiği söz uyarınca
sizinle yaptığı antlaşmaya bağlı kalacak.

<span id="an_7:13">7:13</span> Sizi sevecek, kutsayacak, çoğaltacak.
Atalarınıza ant içerek size söz verdiği ülkede rahminizin meyvesini,
toprağınızın ürününü -tahılını, yeni şarabını, zeytinyağını-
sığırlarınızın buzağılarını, sürülerinizin kuzularını bereketli kılacak.

<span id="an_7:14">7:14</span> Öbür halklardan daha çok kutsanmış
olacaksınız. Erkekleriniz, kadınlarınız, hayvanlarınız arasında döl
vermeyen olmayacak.

<span id="an_7:15">7:15</span> RAB her türlü hastalığı sizden
uzaklaştıracak. Mısırda gördüğünüz korkunç hastalıklardan hiçbirini size
vermeyecek. Bütün bu hastalıkları sizden nefret edenlere verecek.

<span id="an_7:16">7:16</span> Tanrınız RABbin elinize teslim edeceği
halkların tümünü yok edeceksiniz. Onlara acımayacaksınız. İlahlarına
tapmayacaksınız. Çünkü bu sizin için tuzak olacaktır.

<span id="an_7:17">7:17</span> ‹‹ ‹Bu uluslar bizden daha güçlü. Onları
nasıl kovabiliriz?› diye düşünebilirsiniz.

<span id="an_7:18">7:18</span> Onlardan korkmayacaksınız. Tanrınız
RABbin firavuna ve bütün Mısıra yaptıklarını her zaman anımsayın.

<span id="an_7:19">7:19</span> Tanrınız RABbin sizi Mısırdan çıkarmak
için yaptığı büyük denemeleri, belirtileri, şaşılası işleri, güçlü ve
kudretli elini gözlerinizle gördünüz. Tanrınız RAB şimdi korktuğunuz
bütün bu halklara aynısını yapacaktır.

<span id="an_7:20">7:20</span> Sizden gizlenerek sağ kalmış olanların
üzerine, hepsi yok olana dek eşekarısı gönderecek.

<span id="an_7:21">7:21</span> Onlardan yılmayacaksınız. Aranızda olan
Tanrınız RAB ulu ve heybetli bir Tanrıdır.

<span id="an_7:22">7:22</span> Bu ulusları önünüzden azar azar kovacak.
Onları birden ortadan kaldıramazsınız. Yoksa çevrenizde yabanıl
hayvanlar çoğalır.

<span id="an_7:23">7:23</span> Tanrınız RAB onları elinize teslim edecek
ve hepsi yok oluncaya dek onları şaşkına çevirecek.

<span id="an_7:24">7:24</span> Krallarını elinize teslim edecek;
adlarını göğün altından sileceksiniz. Onları yok edene dek kimse size
karşı duramayacak.

<span id="an_7:25">7:25</span> İlahlarını simgeleyen putları
yakacaksınız; üzerlerindeki altına, gümüşe göz dikmeyecek, bunları
kendinize ayırmayacaksınız. Öyle ki, tuzağa düşmeyesiniz. Bu putlar
Tanrınız RABbin gözünde iğrençtir.

<span id="an_7:26">7:26</span> Bu iğrenç şeyleri evinize
getirmeyeceksiniz, yoksa siz de onlar gibi yok olursunuz. Onlardan çok
nefret edecek, tiksineceksiniz; çünkü onlar yok olmaya mahkûmdur.››
Dehşet ya da bir çeşit hastalık anlamına da gelebilir.

<span id="an_8:1">8:1</span> ‹‹Bugün size bildirdiğim buyruklara tam
tamına uyun ki, yaşayasınız, çoğalasınız ve gidip RABbin atalarınıza ant
içerek söz verdiği ülkeyi mülk edinesiniz.

<span id="an_8:2">8:2</span> Tanrınız RABbin sizi kırk yıl boyunca çölde
dolaştırdığı uzun yolculuğu anımsayın! Buyruklarına uyup uymayacağınızı,
amacınızın ne olduğunu öğrenmek için sizi sıkıntılara sokarak sınadı.

<span id="an_8:3">8:3</span> Sizi aç bırakarak sıkıntıya soktu. Sonra
sizin de atalarınızın da bilmediği man ile sizi doyurdu. İnsanın yalnız
ekmekle yaşamadığını, RABbin ağzından çıkan her sözle yaşadığını size
öğretmek için yaptı bunu.

<span id="an_8:4">8:4</span> Kırk yıl ne giysileriniz eskidi, ne de
ayaklarınız şişti.

<span id="an_8:5">8:5</span> Tanrınız RABbin, çocuğunu eğiten bir baba
gibi, sizi nasıl eğittiğini anlayın.

<span id="an_8:6">8:6</span> ‹‹Onun için, Tanrınız RABbin buyruklarına
uyun. Yollarında yürüyün, Ondan korkun.

<span id="an_8:7">8:7</span> Tanrınız RAB sizi verimli bir ülkeye
götürüyor. Öyle bir ülke ki, ırmakları, pınarları, derelerden tepelerden
çıkan su kaynakları vardır;

<span id="an_8:8">8:8</span> buğdayı, arpası, üzümü, inciri, narı,
zeytinyağı, balı vardır.

<span id="an_8:9">8:9</span> Sıkıntısız ekmek yiyebileceğiniz, hiçbir
şeye gereksinim duymayacağınız bir ülkedir. Öyle bir ülke ki, kayaları
demirdir, dağlarından bakır çıkarabilirsiniz.

<span id="an_8:10">8:10</span> ‹‹Yiyip doyunca, size verdiği verimli
ülke için Tanrınız RABbe övgüler sunun.

<span id="an_8:11">8:11</span> Tanrınız RABbi unutmamaya dikkat edin.
Bugün size bildirdiğim buyruklarını, ilkelerini, kurallarını
savsaklamayın.

<span id="an_8:12">8:12</span> Yiyip doyduğunuzda, güzel evler yapıp
yerleştiğinizde,

<span id="an_8:13">8:13</span> sığırlarınız, davarlarınız çoğaldığında,
altınınız, gümüşünüz ve her şeyiniz arttığında,

<span id="an_8:14">8:14</span> böbürlenmemeye ve sizi Mısırdan, köle
olduğunuz ülkeden çıkaran Tanrınız RABbi unutmamaya dikkat edin.

<span id="an_8:15">8:15</span> RAB o büyük ve korkunç çölde, zehirli
yılanlarla, akreplerle dolu o kurak, susuz toprakta sizi yürüttü. Size
sert kayadan su çıkardı.

<span id="an_8:16">8:16</span> Atalarınızın bilmediği man ile sizi çölde
doyurdu. Sizi sıkıntıya soktu, sınadı. Öyle ki, sonunda üzerinize iyilik
gelsin.

<span id="an_8:17">8:17</span> ‹Bu serveti toplayan kendi yeteneğimiz,
güçlü elimizdir› diye düşünebilirsiniz.

<span id="an_8:18">8:18</span> Ancak bu serveti toplama yeteneğini size
verenin Tanrınız RAB olduğunu anımsayın. Atalarınıza ant içerek yaptığı
antlaşmayı sürdürmek amacıyla bugün de bunu yapıyor.

<span id="an_8:19">8:19</span> ‹‹Tanrınız RABbi unutur, başka ilahların
ardınca giderseniz, onlara tapar, önlerinde yere kapanırsanız, bugün
size açıkça belirtirim ki, tamamen yok olacaksınız.

<span id="an_8:20">8:20</span> Tanrınız RAB önünüzden ulusları yok
ettiği gibi, sözüne kulak vermediğiniz için sizi de yok edecek.

<span id="an_9:1">9:1</span> ‹‹Ey İsrail, kulak ver! Bugün sizden daha
büyük, daha güçlü ulusların topraklarını mülk edinmek için Şeria
Irmağından geçeceksiniz. Onların kentleri büyük, surları göğe dek
yükseliyor.

<span id="an_9:2">9:2</span> Bu güçlü, uzun boylu halk Anaklılardır.
Onları biliyorsunuz. ‹Kim Anaklılara karşı durabilir?› deyişini
duydunuz.

<span id="an_9:3">9:3</span> Bilin ki, yakıp yok eden ateş olan Tanrınız
RAB önünüzden gidecek. Onları ortadan kaldıracak, size boyun eğmelerini
sağlayacak. Onları kovacaksınız, RABbin verdiği söz uyarınca bir çırpıda
yok edeceksiniz.››

<span id="an_9:4">9:4</span> ‹‹Tanrınız RAB bu ulusları önünüzden
kovunca, ‹RAB doğruluğumuzdan ötürü bu ülkeyi mülk edinelim diye bizi
buraya getirdi› diye düşünmeyin. Çünkü RAB, bu ulusları yaptıkları
kötülükler yüzünden önünüzden kovuyor.

<span id="an_9:5">9:5</span> Onların topraklarını mülk edinmeye
gitmenizin nedeni doğruluğunuz, erdeminiz değildir. Tanrınız RAB bu
ulusları kötülükleri yüzünden ve atalarınız İbrahime, İshaka, Yakupa ant
içerek verdiği sözü yerine getirmek için önünüzden kovacak.

<span id="an_9:6">9:6</span> Şunu anlayın ki, Tanrınız RABbin bu verimli
toprakları mülk edinesiniz diye size vermesinin nedeni doğruluğunuz
değildir. Çünkü siz dikbaşlı bir halksınız.

<span id="an_9:7">9:7</span> ‹‹Tanrınız RABbi çölde nasıl kızdırdığınızı
anımsayın, hiç unutmayın. Mısırdan çıktığınız günden buraya varıncaya
dek, RABbe sürekli karşı geldiniz.

<span id="an_9:8">9:8</span> Horev Dağında RABbi öyle kızdırdınız ki,
sizi yok edecek kadar öfkelendi.

<span id="an_9:9">9:9</span> Daha önce taş levhaları -RABbin sizinle
yaptığı antlaşmanın levhalarını- almak için dağa çıkmıştım; orada kırk
gün, kırk gece kaldım. Ne yedim, ne içtim.

<span id="an_9:10">9:10</span> RAB Tanrı parmağıyla yazmış olduğu iki
taş levhayı bana verdi. Bu levhalar, dağda toplandığınız gün RABbin
ateşin içinden size bildirdiği bütün buyrukları içermekteydi.

<span id="an_9:11">9:11</span> Kırk gün, kırk gece sonra RAB bana iki
taş levhayı, antlaşma levhalarını verdi.

<span id="an_9:12">9:12</span> ‹‹ ‹Haydi, buradan hemen in› dedi, ‹Çünkü
Mısırdan çıkardığın halkın yoldan çıktı. Onlara buyurduğum yoldan hemen
saptılar. Kendilerine dökme bir put yaptılar.›

<span id="an_9:13">9:13</span> Sonra RAB bana, ‹Bu halkı gördüm› dedi,
‹İşte dikbaşlı bir halk!

<span id="an_9:14">9:14</span> Bırak da onları yok edeyim; adlarını da
göğün altından sileyim. Seni onlardan daha güçlü, daha büyük bir ulus
kılayım.›

<span id="an_9:15">9:15</span> ‹‹Dönüp dağdan aşağıya indim. Dağ alev
alev yanıyordu. Antlaşmanın iki levhası iki elimdeydi.

<span id="an_9:16">9:16</span> Tanrınız RABbe karşı günah işlediğinizi
gördüm. Kendinize buzağıya benzer bir dökme put yapmıştınız. RABbin size
buyurduğu yoldan hemen sapmıştınız.

<span id="an_9:17">9:17</span> Bu yüzden iki levhayı fırlatıp attım,
gözünüzün önünde parçaladım.

<span id="an_9:18">9:18</span> Bir kez daha RABbin huzurunda bir şey
yemeden, içmeden kırk gün kırk gece yere kapanıp kaldım. Çünkü günah
işlemiştiniz; RABbin gözünde kötü olanı yaparak Onu öfkelendirmiştiniz.

<span id="an_9:19">9:19</span> RABbin kızgın öfkesi karşısında korktum.
Öfkesi sizi yok edecek kadar alevlenmişti. Ama RAB yakarışımı yine
duydu.

<span id="an_9:20">9:20</span> RAB Haruna da onu yok edecek kadar
öfkelenmişti. O sırada Harun için de yakardım.

<span id="an_9:21">9:21</span> Yaptığınız günahlı nesneyi, o buzağıya
benzer dökme putu alıp yaktım. Parçalayıp ince toz haline getirinceye
dek ezdim. Sonra tozu dağdan akan dereye attım.

<span id="an_9:22">9:22</span> ‹‹Taverada, Massada, Kivrot-Hattaavada da
RABbi öfkelendirdiniz.

<span id="an_9:23">9:23</span> RAB sizi Kadeş-Barneadan gönderirken,
‹Gidin, size vereceğim ülkeyi mülk edinin› diye buyurmuştu. Sizse
Tanrınız RABbin buyruğuna karşı geldiniz. Ona güvenmediniz, sözüne kulak
vermediniz.

<span id="an_9:24">9:24</span> Sizi tanıdığım günden bu yana RABbe
sürekli karşı geldiniz.

<span id="an_9:25">9:25</span> ‹‹RAB sizi yok edeceğini söylediği için,
kırk gün kırk gece Onun önünde yere kapanıp kaldım.

<span id="an_9:26">9:26</span> RABbe şöyle yakardım: ‹Ey Egemen RAB,
büyük kudretinle kurtarıp güçlü elinle Mısırdan çıkardığın halkını,
kendi mirasını yok etme.

<span id="an_9:27">9:27</span> Kulların İbrahimi, İshakı, Yakupu anımsa.
Bu halkın dikbaşlılığını, kötülüğünü, günahını dikkate alma.

<span id="an_9:28">9:28</span> Yoksa bizi çıkardığın ülkenin halkı, ‹RAB
söz verdiği ülkeye götüremediği, onlardan nefret ettiği için çölde yok
etmek amacıyla onları Mısırdan çıkardı› diyecek.

<span id="an_9:29">9:29</span> Oysa onlar, büyük güçle ve kudretli
elinle Mısır'dan çıkardığın kendi halkın ve mirasındır.››

<span id="an_10:1">10:1</span> ‹‹O zaman RAB bana, ‹Öncekiler gibi iki
taş levha kes ve dağa, yanıma çık› dedi, ‹Ağaçtan bir sandık yap.

<span id="an_10:2">10:2</span> Parçaladığın önceki levhalara yazılı
buyrukları yeni levhalara yazacağım. Sonra onları sandığa koyacaksın.›

<span id="an_10:3">10:3</span> ‹‹Böylece akasya ağacından bir sandık
yaptım. Öncekiler gibi iki taş levha kestim. İki levhayı da alıp dağa
çıktım.

<span id="an_10:4">10:4</span> RAB dağda toplandığınız gün ateşin
içinden size bildirdiği On Buyruku, daha önce yaptığı gibi, bu levhalara
yazdı ve bana verdi.

<span id="an_10:5">10:5</span> Sonra dönüp dağdan indim. RABbin buyruğu
uyarınca, levhaları yaptığım sandığa koydum. Orada duruyorlar.››

<span id="an_10:6">10:6</span> -İsrailliler Yaakanoğullarına ait
kuyulardan ayrılıp Moseraya gittiler. Harun orada öldü ve gömüldü.
Yerine oğlu Elazar kâhin oldu.

<span id="an_10:7">10:7</span> İsrailliler oradan Gudgodaya, sonra da
akarsular bölgesi olan Yotvataya göç ettiler.

<span id="an_10:8">10:8</span> O zaman RAB, kendi Antlaşma Sandığını
taşıması, kendisine hizmet etmek üzere önünde durması ve Onun adıyla
kutsaması için Levililer oymağını ayırdı. Bugün de aynı görevi
yapıyorlar.

<span id="an_10:9">10:9</span> Bu yüzden Levililer kardeşleri olan öbür
oymaklar gibi pay ve mülk almadılar. Tanrınız RABbin onlara verdiği söz
uyarınca onların mirası RABdir.-

<span id="an_10:10">10:10</span> ‹‹Daha önce yaptığım gibi dağda kırk
gün, kırk gece kaldım. RAB yine yakarışımı duydu ve sizi yok etmek
istemedi.

<span id="an_10:11">10:11</span> Sonra, ‹Kalk, git› dedi, ‹Onları
atalarına ant içerek söz verdiğim ülkeye götür. Gidip orayı mülk
edinsinler.› ››

<span id="an_10:12">10:12</span> ‹‹Şimdi, ey İsrail halkı, Tanrınız RAB
sizden ne istiyor? Yalnız şunu istiyor: Tanrınız RABden korkun, Onun
yollarında yürüyün, Onu sevin; bütün yüreğinizle, bütün canınızla Ona
kulluk edin;

<span id="an_10:13">10:13</span> üzerinize iyilik gelsin diye bugün size
bildirdiğim buyruklarına, kurallarına uyun.

<span id="an_10:14">10:14</span> Gökler de, göklerin gökleri de, yeryüzü
ve içindeki her şey Tanrınız RABbindir.

<span id="an_10:15">10:15</span> Öyleyken RAB atalarınızı sevdi, onlara
bağlandı. Bugün olduğu gibi, onların soyu olan sizleri bütün halkların
arasından seçti.

<span id="an_10:16">10:16</span> Yüreklerinizi RABbe adayın, bundan
böyle dikbaşlı olmayın.

<span id="an_10:17">10:17</span> Çünkü Tanrınız RAB, tanrıların Tanrısı,
rablerin Rabbidir. O kimseyi kayırmayan, rüşvet almayan, ulu, güçlü,
heybetli Tanrıdır.

<span id="an_10:18">10:18</span> Öksüzlerin, dul kadınların hakkını
gözetir. Yabancıları sever, onlara yiyecek, giyecek sağlar.

<span id="an_10:19">10:19</span> Siz de yabancıları seveceksiniz. Çünkü
Mısırda siz de yabancıydınız.

<span id="an_10:20">10:20</span> Tanrınız RABden korkun, Ona kulluk
edin. Ona bağlı kalın ve Onun adıyla ant için.

<span id="an_10:21">10:21</span> O övgünüzdür. Gözlerinizle gördüğünüz o
büyük, heybetli belirtileri sizin için gerçekleştiren Tanrınızdır.

<span id="an_10:22">10:22</span> Mısır'a giden atalarınız yetmiş
kişiydi. Şimdiyse Tanrınız RAB sizi göklerdeki yıldızlar kadar
çoğalttı.›› sünnet edin››.

<span id="an_11:1">11:1</span> ‹‹Tanrınız RABbi sevin. Uyarılarına,
kurallarına, ilkelerine, buyruklarına her zaman uyun.

<span id="an_11:2">11:2</span> Unutmayın ki, Tanrınız RABbin tedibini
görüp yaşayan çocuklarınız değil, sizsiniz: Büyüklüğünü, güçlü elini,
kudretini,

<span id="an_11:3">11:3</span> belirtilerini, Mısırda firavuna ve bütün
ülkesine yaptıklarını;

<span id="an_11:4">11:4</span> Mısır ordusuna, atlarına, savaş
arabalarına neler yaptığını; Mısırlılar sizi kovalarken onları nasıl
Kızıldenizin suları altında bıraktığını, onları nasıl yok ettiğini
gördünüz.

<span id="an_11:5">11:5</span> Buraya varıncaya dek RABbin çölde sizin
için neler yaptığını;

<span id="an_11:6">11:6</span> Rubenoğullarından Eliavın oğulları
Datanla Avirama neler ettiğini; bütün İsrailin gözü önünde yerin nasıl
yarıldığını, onları, ailelerini, çadırlarını ve onlara ait her canlıyı
nasıl yuttuğunu gören çocuklarınız değil, sizsiniz.

<span id="an_11:7">11:7</span> RABbin yaptığı bu büyük işlerin tümünü
gören sizsiniz.

<span id="an_11:8">11:8</span> ‹‹Bugün size bildirdiğim buyrukların
tümüne uyun ki, güçlü olasınız, mülk edinmek üzere Şeria Irmağından
geçip ülkeyi ele geçiresiniz.

<span id="an_11:9">11:9</span> RABbin ant içerek atalarınıza ve
soylarına söz verdiği süt ve bal akan ülkede ömrünüz uzun olsun.

<span id="an_11:10">11:10</span> Mülk edinmek için gideceğiniz ülke,
çıkmış olduğunuz Mısır gibi değildir. Orada tohumunuzu eker, sebze
bahçesi gibi zorluklafı sulardınız.

<span id="an_11:11">11:11</span> Mülk edinmek üzere gideceğiniz ülkenin
ise dağları, dereleri vardır. Toprağı gökten yağan yağmurla sulanır.

<span id="an_11:12">11:12</span> Orası Tanrınız RABbin kayırdığı bir
ülkedir. Tanrınız RAB orayı bütün yıl sürekli gözetir.

<span id="an_11:13">11:13</span> ‹‹Tanrınız RABbi sevmek, bütün
yüreğinizle, bütün canınızla Ona kulluk etmek için bugün size
bildirdiğim buyruklara iyice kulak verirseniz,

<span id="an_11:14">11:14</span> RAB ülkenize ilk ve son yağmuru
vaktinde yağdıracak. Öyle ki, tahılınızı, yeni şarabınızı,
zeytinyağınızı toplayasınız.

<span id="an_11:15">11:15</span> RAB tarlalarda hayvanlarınız için ot
sağlayacak, siz de yiyip doyacaksınız.

<span id="an_11:16">11:16</span> Sakının, ayartılıp yoldan çıkmayasınız;
başka ilahlara tapmayasınız, önlerinde eğilmeyesiniz.

<span id="an_11:17">11:17</span> Öyle ki, RAB size öfkelenmesin; yağmur
yağmasın, toprak ürün vermesin diye gökleri kapamasın; size vereceği
verimli ülkede çabucak yok olmayasınız.

<span id="an_11:18">11:18</span> ‹‹Bu sözlerimi aklınızda ve yüreğinizde
tutun. Bir belirti olarak ellerinize bağlayın, alın sargısı olarak
takın.

<span id="an_11:19">11:19</span> Onları çocuklarınıza öğretin. Evinizde
otururken, yolda yürürken, yatarken, kalkarken onlardan söz edin.

<span id="an_11:20">11:20</span> Evlerinizin kapı sövelerine,
kentlerinizin kapılarına yazın.

<span id="an_11:21">11:21</span> Öyle ki, RABbin atalarınıza vermeye söz
verdiği topraklar üzerinde sizin de, çocuklarınızın da ömrü uzun olsun
ve yeryüzünün üstünde gökler olduğu sürece orada yaşayasınız.

<span id="an_11:22">11:22</span> ‹‹Uymanız için size bildirdiğim bu
buyrukları eksiksiz yerine getirir, Tanrınız RABbi sever, yollarında
yürür, Ona bağlı kalırsanız,

<span id="an_11:23">11:23</span> RAB bu ulusların tümünü önünüzden
kovacak. Sizden daha büyük, daha güçlü ulusların topraklarını mülk
edineceksiniz.

<span id="an_11:24">11:24</span> Ayak basacağınız her yer sizin olacak.
Sınırlarınız çölden Lübnana, Fırat Irmağından Akdenize kadar uzanacak.

<span id="an_11:25">11:25</span> Hiç kimse size karşı koyamayacak.
Tanrınız RAB, size verdiği söz uyarınca, ayak basacağınız her yere
dehşetinizi, korkunuzu saçacaktır.

<span id="an_11:26">11:26</span> ‹‹Bakın, bugün önünüze kutsamayı ve
laneti koyuyorum:

<span id="an_11:27">11:27</span> Bugün size bildirdiğim Tanrınız RABbin
buyruklarına uyarsanız kutsanacaksınız.

<span id="an_11:28">11:28</span> Ama Tanrınız RABbin buyruklarını
dinlemez, bilmediğiniz başka ilahların ardınca giderek bugün size
buyurduğum yoldan saparsanız, lanete uğrayacaksınız.

<span id="an_11:29">11:29</span> Tanrınız RAB mülk edinmek için
gideceğiniz ülkeye sizi götürdüğünde, Gerizim Dağında kutsama yapacak,
Eval Dağında lanet okuyacaksınız.

<span id="an_11:30">11:30</span> Bu iki dağ Şeria Irmağının karşı
yakasında, yolun batısında, Aravada oturan Kenanlılar ülkesinde, Gilgal
karşısında, More meşeliği yanındadır.

<span id="an_11:31">11:31</span> Tanrınız RABbin size vereceği ülkeyi
mülk edinmek için Şeria Irmağından geçmek üzeresiniz. Orayı ele geçirip
yerleştiğinizde,

<span id="an_11:32">11:32</span> bugün size bildirdiğim bütün kurallara,
ilkelere uymaya dikkat edin.››

<span id="an_12:1">12:1</span> ‹‹Atalarınızın Tanrısı RABbin mülk
edinmek için size verdiği ülkede yaşamınız boyunca uymanız gereken
kurallar, ilkeler şunlardır:

<span id="an_12:2">12:2</span> Topraklarını alacağınız ulusların
ilahlarına taptıkları yüksek dağlardaki, tepelerdeki, bol yapraklı her
ağacın altındaki yerleri tümüyle yıkacaksınız.

<span id="an_12:3">12:3</span> Sunaklarını yıkacak, dikili taşlarını
parçalayacak, Aşera putlarını yakacak, öbür putlarını parça parça
edeceksiniz. İlahlarının adlarını oradan sileceksiniz.

<span id="an_12:4">12:4</span> ‹‹Siz Tanrınız RABbe bu biçimde
tapmamalısınız.

<span id="an_12:5">12:5</span> Tanrınız RABbin adını yerleştirmek için
bütün oymaklarınız arasından seçeceği yere, konutuna yönelmeli, oraya
gitmelisiniz.

<span id="an_12:6">12:6</span> Yakmalık sunularınızı, kurbanlarınızı,
ondalıklarınızı, bağışlarınızı, dilek adaklarınızı, gönülden verdiğiniz
sunuları, sığırlarınızın ve davarlarınızın ilk doğanlarını oraya
götüreceksiniz.

<span id="an_12:7">12:7</span> Orada, sizi kutsayan Tanrınız RABbin
huzurunda, siz de aileleriniz de yiyeceksiniz ve el attığınız her işte
sevinç bulacaksınız.

<span id="an_12:8">12:8</span> ‹‹Bugün burada yaptığımızı yapmayın;
herkes kendi gözünde doğru olanı yapıyor.

<span id="an_12:9">12:9</span> Çünkü Tanrınız RABbin size vereceği
dinlenme yerine, mülke daha ulaşmadınız.

<span id="an_12:10">12:10</span> Ama Şeria Irmağından geçip Tanrınız
RABbin mülk olarak size vereceği ülkeye yerleşeceksiniz. RAB sizi
çevrenizdeki bütün düşmanlarınızdan kurtarıp rahata kavuşturacak.
Güvenlik içinde yaşayacaksınız.

<span id="an_12:11">12:11</span> Tanrınız RAB adını yerleştirmek için
bir yer seçecek. Size buyurduğum her şeyi oraya götüreceksiniz: Yakmalık
sunularınızı, kurbanlarınızı, ondalıklarınızı, bağışlarınızı, RABbe
adadığınız bütün özel adaklarınızı.

<span id="an_12:12">12:12</span> Siz, oğullarınız, kızlarınız, erkek ve
kadın köleleriniz, kentlerinizde yaşayan Levililer Tanrınız RABbin
huzurunda sevineceksiniz. Çünkü Levililerin sizin gibi kendilerine ait
payları ve mülkleri yoktur.

<span id="an_12:13">12:13</span> Yakmalık sunularınızı herhangi bir
yerde sunmamaya dikkat edin.

<span id="an_12:14">12:14</span> Yakmalık sunularınızı RABbin
oymaklarınızın birinde seçeceği yerde sunacaksınız. Size buyurduğum her
şeyi orada yapacaksınız.

<span id="an_12:15">12:15</span> ‹‹Tanrınız RABbin sizi kutsadığı
ölçüde, yaşadığınız kentlerde dilediğiniz kadar hayvan kesip etini
yiyebilirsiniz. Dinsel açıdan temiz ya da kirli kişi, bu eti ceylan ya
da geyik eti yer gibi yiyebilir.

<span id="an_12:16">12:16</span> Ancak kan yemeyeceksiniz. Kanı su gibi
toprağa akıtacaksınız.

<span id="an_12:17">12:17</span> Tahılınızın, yeni şarabınızın,
zeytinyağınızın ondalığını, sığırlarınızın, davarlarınızın ilk
doğanlarını, adadıklarınızın tümünü, gönülden verdiğiniz sunuları,
bağışlarınızı yaşadığınız kentlerde yememelisiniz.

<span id="an_12:18">12:18</span> Siz, oğullarınız, kızlarınız, erkek ve
kadın köleleriniz, kentlerinizde oturan Levililer bunları Tanrınız
RABbin huzurunda, Onun seçeceği yerde yiyeceksiniz. Tanrınız RABbin
huzurunda el attığınız her işte sevinç bulacaksınız.

<span id="an_12:19">12:19</span> Ülkede yaşadığınız sürece Levilileri
yüzüstü bırakmamaya dikkat edin.

<span id="an_12:20">12:20</span> ‹‹Tanrınız RAB size verdiği söz
uyarınca sınırınızı genişlettiğinde, et yemeye istek duyup, ‹Et
yiyeceğiz› derseniz, dilediğiniz kadar et yiyebilirsiniz.

<span id="an_12:21">12:21</span> Tanrınız RABbin adını yerleştirmek için
seçeceği yer sizden uzaksa, buyruğum uyarınca RABbin size verdiği
sığırlardan, davarlardan kesebilirsiniz. Kentlerinizde dilediğiniz kadar
et yiyebilirsiniz.

<span id="an_12:22">12:22</span> Dinsel açıdan temiz ya da kirli kişi bu
eti ceylan ya da geyik eti yer gibi yiyebilir.

<span id="an_12:23">12:23</span> Ama kan yememeye dikkat edin. Çünkü ete
can veren kandır. Etle birlikte canı yememelisiniz.

<span id="an_12:24">12:24</span> Kan yememelisiniz; kanı su gibi toprağa
akıtacaksınız.

<span id="an_12:25">12:25</span> Kan yemeyeceksiniz. Öyle ki, size ve
sizden sonra gelen çocuklarınıza iyilik gelsin. Böylece RABbin gözünde
doğru olanı yapmış olursunuz.

<span id="an_12:26">12:26</span> ‹‹Kutsal sunularınızı, dilek
adaklarınızı alıp RABbin seçeceği yere gideceksiniz.

<span id="an_12:27">12:27</span> Yakmalık sunularınızı, eti ve kanı
Tanrınız RABbin sunağında sunacaksınız. Kurbanınızın kanı Tanrınız
RABbin sunağına akacak. Ama eti yiyebilirsiniz.

<span id="an_12:28">12:28</span> Size bildirdiğim bütün bu buyruklara
iyice uyun ki, size ve sizden sonra gelen çocuklarınıza sürekli iyilik
gelsin. Böylece Tanrınız RABbin gözünde iyi ve doğru olanı yapmış
olacaksınız.››

<span id="an_12:29">12:29</span> ‹‹Tanrınız RAB topraklarını alacağınız
ulusları önünüzden yok edecek. Topraklarını miras alıp orada
yaşadığınızda

<span id="an_12:30">12:30</span> ve onları yok ettiğinizde, onların
tuzaklarına düşmekten sakının. İlahlarına yönelip, ‹Bu uluslar
ilahlarına nasıl tapıyorlardı? Biz de aynısını yapalım› demeyin.

<span id="an_12:31">12:31</span> Tanrınız RABbe bu biçimde
tapınmayacaksınız. Onlar ilahlarına RABbin tiksindiği iğrenç şeyler
sunuyorlar. Oğullarını, kızlarını bile yakarak ilahlarına kurban
ediyorlar.

<span id="an_12:32">12:32</span> ‹‹Size bildirdiğim bütün buyruklara
iyice uyun. Bunlara hiçbir şey eklemeyin, hiçbir şey çıkarmayın.

<span id="an_13:1">13:1</span> ‹‹Aranızdan bir peygamber ya da düş gören
biri çıkarsa, bir belirtiyi ya da şaşılası bir olayı önceden bildirirse,

<span id="an_13:2">13:2</span> ‹Bilmediğiniz başka ilahlara yönelip
tapınalım› derse, söz ettiği belirti, şaşılası olay gerçekleşse bile,

<span id="an_13:3">13:3</span> o peygamberi ya da düş göreni
dinlememelisiniz. Tanrınız RAB kendisini bütün yüreğinizle, bütün
canınızla sevip sevmediğinizi anlamak için sizi sınamaktadır.

<span id="an_13:4">13:4</span> Tanrınız RABbin ardınca yürüyün, Ondan
korkun. Buyruklarına uyun, Onun sözüne kulak verin. Ona kulluk edin, Ona
bağlı kalın.

<span id="an_13:5">13:5</span> O peygamber ya da düş gören öldürülecek.
O, sizi Mısırdan çıkaran, köle olduğunuz ülkeden kurtaran Tanrınız RABbe
karşı gelmeye kışkırttı. Tanrınız RABbin yürümenizi buyurduğu yoldan
sizi saptırmaya çalıştı. Aranızdaki kötülüğü ortadan kaldırmalısınız.

<span id="an_13:6">13:6</span> ‹‹Öz kardeşin, oğlun, kızın, sevdiğin
karın ya da en yakın dostun seni gizlice ayartmaya çalışır, senin ve
atalarının önceden bilmediğiniz, dünyanın bir ucundan öbür ucuna dek
uzakta, yakında, çevrenizde yaşayan halkların ilahları için, ‹Haydi
gidelim, bu ilahlara tapalım› derse,

<span id="an_13:8">13:8</span> ona uymayacak, onu dinlemeyeceksin. Ona
acımayacak, sevecenlik göstermeyecek, onu korumayacaksın.

<span id="an_13:9">13:9</span> Onu kesinlikle öldüreceksin. Onu önce
sen, sonra bütün halk taşa tutsun.

<span id="an_13:10">13:10</span> Taşlayarak öldürün onu. Çünkü Mısırdan,
köle olduğunuz ülkeden sizi çıkaran Tanrınız RABden sizi saptırmaya
çalıştı.

<span id="an_13:11">13:11</span> Böylece bütün İsrail bunu duyup
korkacak. Bir daha aranızda buna benzer kötü bir şey yapmayacaklar.

<span id="an_13:12">13:12</span> ‹‹Tanrınız RABbin yaşamanız için size
vereceği kentlerin birinde, içinizden kötü kişiler çıktığını ve, ‹Haydi,
bilmediğiniz başka ilahlara tapalım› diyerek kentlerinde yaşayan halkı
saptırdıklarını duyarsanız,

<span id="an_13:14">13:14</span> araştıracak, inceleyecek, iyice
soruşturacaksınız. Duyduklarınız gerçekse ve bu iğrenç olayın aranızda
yapıldığı kanıtlanırsa,

<span id="an_13:15">13:15</span> o kentte yaşayanları kesinlikle
kılıçtan geçireceksiniz. Kenti yok edip orada yaşayan bütün halkı ve
hayvanları kılıçtan geçireceksiniz.

<span id="an_13:16">13:16</span> Yağmalanan malların tümünü toplayıp
meydanın ortasına yığın. Kenti ve malları Tanrınız RABbe tümüyle
yakmalık sunu olarak yakın. Kent sonsuza dek yıkıntı halinde
bırakılacak. Yeniden onarılmayacak.

<span id="an_13:17">13:17</span> Yok edilecek mallardan hiçbir şey
almayın. Böylece RABbin kızgın öfkesi yatışacak ve RAB atalarınıza
içtiği ant uyarınca size acıyacak, sevecenlik gösterecek, sizi
çoğaltacaktır.

<span id="an_13:18">13:18</span> Çünkü Tanrınız RAB'bin sözünü
dinleyeceksiniz. Böylece bugün size bildirdiğim buyruklara uyup O'nun
gözünde doğru olanı yapmış olacaksınız.››

<span id="an_14:1">14:1</span> ‹‹Siz Tanrınız RABbin çocuklarısınız.
Ölülere ağıt yakmak için bedenlerinizi yaralamayacaksınız. İki kaş
arasındaki tüyleri almayacaksınız.

<span id="an_14:2">14:2</span> Tanrınız RAB için kutsal bir halksınız.
RAB öz halkı olmanız için yeryüzündeki bütün halkların arasından sizi
seçti.

<span id="an_14:3">14:3</span> ‹‹İğrenç sayılan hiçbir şey
yemeyeceksiniz.

<span id="an_14:4">14:4</span> Şu hayvanların etini yiyebilirsiniz:
Sığır, koyun, keçi,

<span id="an_14:5">14:5</span> geyik, ceylan, karaca, yaban keçisi,
gazal, ahu, dağ koyunu.

<span id="an_14:6">14:6</span> Çatal ve yarık tırnaklı, geviş getiren
her hayvanın etini yiyebilirsiniz.

<span id="an_14:7">14:7</span> Ancak geviş getiren, çatal ve yarık
tırnaklı hayvanlardan etini yememeniz gerekenler şunlardır: Deve,
tavşan, kaya tavşanı. Bunlar geviş getirir, ama çatal tırnaklı değildir.
Sizin için kirli sayılırlar.

<span id="an_14:8">14:8</span> Domuz çatal tırnaklıdır, ama geviş
getirmez. Sizin için kirli sayılır. Bu hayvanların etini yemeyecek,
leşine dokunmayacaksınız.

<span id="an_14:9">14:9</span> ‹‹Suda yaşayan hayvanlardan şunların
etini yiyebilirsiniz: Pullu ve yüzgeçli canlıların etini yiyebilirsiniz.

<span id="an_14:10">14:10</span> Ama pulsuz ve yüzgeçsiz canlıların
hiçbirini yemeyeceksiniz. Bunlar sizin için kirli sayılır.

<span id="an_14:11">14:11</span> ‹‹Temiz sayılan bütün kuşları
yiyebilirsiniz.

<span id="an_14:12">14:12</span> Etini yemeyeceğiniz kuşlar şunlardır:
Kartal, kuzu kartalı, kara akbaba,

<span id="an_14:13">14:13</span> çaylak, doğan türleri,

<span id="an_14:14">14:14</span> bütün karga türleri,

<span id="an_14:15">14:15</span> baykuş, puhu, martı, atmaca türleri,

<span id="an_14:16">14:16</span> kukumav, büyük baykuş, peçeli baykuş,

<span id="an_14:17">14:17</span> ishakkuşu, akbaba, karabatak,

<span id="an_14:18">14:18</span> leylek, balıkçıl türleri, ibibik,
yarasa.

<span id="an_14:19">14:19</span> Bütün kanatlı böcekler sizin için kirli
sayılır. Hiçbirini yemeyeceksiniz.

<span id="an_14:20">14:20</span> Ama temiz sayılan kanatlı yaratıkların
tümünü yiyebilirsiniz.

<span id="an_14:21">14:21</span> ‹‹Kendiliğinden ölen hiçbir hayvanın
etini yemeyeceksiniz. Ölü hayvanı yemesi için kentlerinizde yaşayan bir
yabancıya verebilir ya da öteki yabancılara satabilirsiniz. Siz Tanrınız
RAB için kutsal bir halksınız. ‹‹Oğlağı anasının sütünde haşlamayın.››

<span id="an_14:22">14:22</span> ‹‹Her yıl tarlalarınızda yetişen
ürünlerin ondalığını bir yana ayıracaksınız.

<span id="an_14:23">14:23</span> Tahılınızın, yeni şarabınızın,
zeytinyağınızın ondalığını, sığırlarınızın ve davarlarınızın ilk
doğanlarını, Tanrınız RABbin adını yerleştirmek için seçeceği yerde Onun
önünde yiyeceksiniz. Bunu yapın ki, her zaman Ondan korkmayı
öğrenesiniz.

<span id="an_14:24">14:24</span> Tanrınız RABbin adını yerleştirmek için
seçeceği yer uzaksa, yol Tanrınız RABbin size verimli kıldığı ürünlerin
ondalığını oraya taşıyamayacak kadar uzunsa,

<span id="an_14:25">14:25</span> ondalığınızı gümüşe çevirin. Gümüşü
alıp Tanrınız RABbin seçeceği yere gidin.

<span id="an_14:26">14:26</span> Gümüşü dilediğiniz şekilde kullanın:
Sığır, davar, şarap, içki ya da canınızın istediği başka bir şey alın.
Siz ve aileniz orada, Tanrınız RABbin önünde yiyecek ve sevineceksiniz.

<span id="an_14:27">14:27</span> ‹‹Kentlerinizde yaşayan Levilileri
yüzüstü bırakmayın. Onların sizin gibi payları ve mülkleri yoktur.

<span id="an_14:28">14:28</span> Her üç yılın sonunda, o yılın ürününün
bütün ondalığını getirip kentlerinizde toplayın.

<span id="an_14:29">14:29</span> Öyle ki, sizin gibi payları ve mülkleri
olmayan Levililer, kentlerinizde yaşayan yabancılar, öksüzler, dul
kadınlar gelsinler, yiyip doysunlar. Bunu yaparsanız, Tanrınız RAB el
attığınız her işte sizi kutsayacaktır.››

<span id="an_15:1">15:1</span> ‹‹Her yedi yılın sonunda size borçlu
olanları bağışlayacaksınız.

<span id="an_15:2">15:2</span> Borçları bağışlama işini şöyle
yapacaksınız: Her alacaklı, komşusunun borcunu bağışlayacak. Borcun
ödenmesi için komşusunu ya da kardeşini zorlamayacak. Çünkü RABbin
borçları bağışlama yılı duyurulmuştur.

<span id="an_15:3">15:3</span> Yabancıdan borcunu alabilirsin. Ama
İsrailli kardeşinin borcunu bağışlayacaksın.

<span id="an_15:4">15:4</span> ‹‹Aranızda yoksul kimse olmayacak.
Tanrınız RABbin mülk edinmek için size vereceği ülkede Tanrınız RABbin
sözünü can kulağıyla dinler, bugün size bildirdiğim bütün bu buyruklara
özenle uyarsanız, O sizi kesinlikle kutsayacaktır.

<span id="an_15:6">15:6</span> Tanrınız RAB verdiği söz uyarınca sizi
kutsayacak. Siz birçok ulusa ödünç vereceksiniz, ama siz ödünç
almayacaksınız. Siz birçok ulusu yöneteceksiniz, ama onlar sizi
yönetmeyecek.

<span id="an_15:7">15:7</span> ‹‹Tanrınız RABbin size vereceği ülkenin
herhangi bir kentinde yaşayan kardeşlerinizden biri yoksulsa, yüreğinizi
katılaştırmayın, yoksul kardeşinize elisıkı davranmayın.

<span id="an_15:8">15:8</span> Tersine, eliniz açık olsun;
gereksinimlerini karşılayacak kadar ona ödünç verin.

<span id="an_15:9">15:9</span> ‹Yedinci yıl, borçları bağışlama yılı
yakındır› diyerek yüreğinizde kötü düşünce barındırmaktan sakının. Öyle
ki, yoksul kardeşinize karşı elisıkı davranıp ona yardım etmekten
kaçınmayasınız. Yoksul kardeşiniz sizden RABbe yakınabilir, siz de günah
işlemiş olursunuz.

<span id="an_15:10">15:10</span> Ona bol bol verin, verirken yüreğinizde
isteksizlik olmasın. Bundan ötürü Tanrınız RAB bütün işlerinizde ve el
attığınız her şeyde sizi kutsayacaktır.

<span id="an_15:11">15:11</span> Ülkede her zaman yoksullar olacak.
Bunun için, ülkenizde yaşayan kardeşlerinize, yoksullara, gereksinimi
olanlara eliaçık davranmanızı buyuruyorum.››

<span id="an_15:12">15:12</span> ‹‹Eğer İbrani kardeşlerinizden bir
erkek ya da kadın size satılırsa, altı yıl size kölelik edecek, yedinci
yıl onu özgür bırakacaksınız.

<span id="an_15:13">15:13</span> Onu özgür bırakırken, eli boş
göndermeyin.

<span id="an_15:14">15:14</span> Ona davarlarınızdan, tahılınızdan,
şarabınızdan bol bol verin. Tanrınız RABbin sizi kutsadığı oranda ona
vereceksiniz.

<span id="an_15:15">15:15</span> Mısırda köle olduğunuzu, Tanrınız
RABbin sizi kurtardığını anımsayın. Bu buyruğu bugün size bunun için
veriyorum.

<span id="an_15:16">15:16</span> ‹‹Eğer köleniz sizi ve ailenizi
seviyorsa, sizden hoşnutsa, ‹Yanınızdan ayrılmak istemiyorum› derse,

<span id="an_15:17">15:17</span> bir biz alıp kölenin kulak memesinden
sokarak kapıya geçirin; o zaman yaşam boyu köleniz olarak kalacaktır.
Kadın kölelerinize de aynı şeyi yapın.

<span id="an_15:18">15:18</span> Kölenizi özgür bırakınca
üzülmemelisiniz. Size hizmet ettiği bu altı yıl boyunca ücretli bir
işçiden iki kat fazla iş görmüştür. Tanrınız RAB yaptığınız her işte
sizi kutsayacaktır.››

<span id="an_15:19">15:19</span> ‹‹Sığır ve davarlarınızın içinde ilk
doğan her erkek hayvanı Tanrınız RABbe ayıracaksınız. Sığırınızın ilk
doğan öküzüyle iş yapmayacak, sürünüzün ilk doğan koyununu
kırkmayacaksınız.

<span id="an_15:20">15:20</span> Siz ve aileniz her yıl Tanrınız RABbin
önünde, Onun seçeceği yerde onları yiyeceksiniz.

<span id="an_15:21">15:21</span> Bir hayvanın özürü varsa, topal ya da
körse, herhangi bir ciddi sakatlığı varsa, onu Tanrınız RABbe kurban
etmeyin.

<span id="an_15:22">15:22</span> Bu durumdaki hayvanları kentlerinizde
yiyebilirsiniz. Dinsel açıdan temiz ya da kirli kişi bunların etini
ceylan ya da geyik eti yer gibi yiyebilir.

<span id="an_15:23">15:23</span> Ancak kan yemeyeceksiniz. Kanı su gibi
toprağa akıtacaksınız.››

<span id="an_16:1">16:1</span> ‹‹Aviv ayını tutun ve Tanrınız RABbin
Fısıh Bayramını kutlayın. Tanrınız RAB Aviv ayında geceleyin sizi
Mısırdan çıkardı.

<span id="an_16:2">16:2</span> Tanrınız RABbin adını yerleştirmek için
seçeceği yerde davarlardan, sığırlardan Fısıh kurbanlarını keseceksiniz.

<span id="an_16:3">16:3</span> Kurban etiyle birlikte mayalı ekmek
yemeyeceksiniz. Yedi gün mayasız ekmek -sıkıntıda yenilen ekmek-
yiyeceksiniz. Siz Mısırdan aceleyle çıktınız. Öyle ki, yaşadığınız
sürece Mısırdan çıktığınız günü anımsayasınız.

<span id="an_16:4">16:4</span> Yedi gün ülkenizin hiçbir yerinde maya
bulunmasın. Akşam kurban edeceğiniz hayvanların etinden ilk günün
sabahına bir şey bırakmayacaksınız.

<span id="an_16:5">16:5</span> ‹‹Fısıh kurbanlarını Tanrınız RABbin size
vereceği kentlerden birinde kesmeyeceksiniz;

<span id="an_16:6">16:6</span> ancak Tanrınız RABbin adını yerleştirmek
için seçeceği yerde keseceksiniz. Kurbanı orada akşam gün batınca,
Mısırdan çıktığınız saatlerde keseceksiniz.

<span id="an_16:7">16:7</span> Eti Tanrınız RABbin seçeceği yerde
pişirip yiyeceksiniz. Sabah dönüp çadırlarınıza gideceksiniz.

<span id="an_16:8">16:8</span> Altı gün mayasız ekmek yiyeceksiniz.
Yedinci gün Tanrınız RAB için bir toplantı düzenleyecek ve iş
yapmayacaksınız.››

<span id="an_16:9">16:9</span> ‹‹Ekin biçme zamanından başlayarak yedi
hafta sayacaksınız.

<span id="an_16:10">16:10</span> Sonra Tanrınız RABbin sizi kutsadığı
oranda vereceğiniz gönülden sunularla Onun için Haftalar Bayramını
kutlayacaksınız.

<span id="an_16:11">16:11</span> Tanrınız RABbin adını yerleştirmek için
seçeceği yerde, Onun önünde, siz, oğullarınız, kızlarınız, erkek ve
kadın köleleriniz, kentlerinizde yaşayan Levililer, aranızdaki
yabancılar, öksüzler, dullar hep birlikte sevineceksiniz.

<span id="an_16:12">16:12</span> Mısırda köle olduğunuzu anımsayın ve bu
kurallara uymaya dikkat edin.››

<span id="an_16:13">16:13</span> ‹‹Tahılınızı ve asmanızın ürününü
topladıktan sonra yedi gün Çardak Bayramını kutlayacaksınız.

<span id="an_16:14">16:14</span> Siz, oğullarınız, kızlarınız, erkek ve
kadın köleleriniz, kentlerinizde yaşayan Levililer, yabancılar,
öksüzler, dullar bu bayramda hep birlikte sevineceksiniz.

<span id="an_16:15">16:15</span> Tanrınız RABbin seçeceği yerde Onun
için yedi gün bayramı kutlayacaksınız. Tanrınız RAB ürününüzün tümünü ve
el attığınız her işi kutsayacak. Böylece sevinciniz tam olacak.

<span id="an_16:16">16:16</span> ‹‹Bütün erkekleriniz yılda üç kez
-Mayasız Ekmek Bayramında, Haftalar Bayramında ve Çardak Bayramında-
Tanrınız RABbin önünde bulunmak üzere Onun seçeceği yere gitmeli. Kimse
RABbin önüne eli boş gitmemeli.

<span id="an_16:17">16:17</span> Her biriniz Tanrınız RABbin sizi
kutsadığı oranda armağanlar götürmeli.››

<span id="an_16:18">16:18</span> ‹‹Tanrınız RABbin size vereceği
kentlerde her oymağınız için yargıçlar, yöneticiler atayacaksınız. Onlar
halkı gerçek adaletle yargılayacaklar.

<span id="an_16:19">16:19</span> Yargılarken haksızlık yapmayacak,
kimseyi kayırmayacaksınız. Rüşvet almayacaksınız. Çünkü rüşvet bilge
kişinin gözlerini kör eder, haklıyı haksız çıkarır.

<span id="an_16:20">16:20</span> Yaşamak ve Tanrınız RABbin size
vereceği ülkeyi miras almak için doğruluğun, yalnız doğruluğun ardınca
gidin.

<span id="an_16:21">16:21</span> ‹‹Tanrınız RAB için yapacağınız sunağın
yanına ağaçtan bir Aşera putu dikmeyeceksiniz.

<span id="an_16:22">16:22</span> Tanrınız RAB'bin nefret ettiği dikili
taş dikmeyeceksiniz.

<span id="an_17:1">17:1</span> ‹‹Tanrınız RABbe herhangi bir özürü,
kusuru olan sığır ya da koyun kurban etmeyeceksiniz. Tanrınız RAB bundan
tiksinir.

<span id="an_17:2">17:2</span> ‹‹Tanrınız RABbin size vereceği kentlerin
birinde aranızdan Onun antlaşmasını çiğneyip gözünde kötü olanı yapan
bir erkek ya da kadın çıkar

<span id="an_17:3">17:3</span> ve buyruklarıma aykırı olarak gidip başka
ilahlara tapar, onların, güneşin, ayın ya da gök cisimlerinin önünde
eğilirse

<span id="an_17:4">17:4</span> ve bu olay size bildirilirse,
duyduklarınızı iyice araştırın. Duyduklarınız doğruysa ve bu iğrenç
olayın İsrailde yapıldığı kanıtlanırsa,

<span id="an_17:5">17:5</span> bu kötülüğü yapan erkeği ya da kadını
kentinizin kapısına çıkarın ve taşa tutarak öldürün.

<span id="an_17:6">17:6</span> Ölmesi gereken, iki ya da üç kişinin
tanıklığıyla öldürülecek; bir kişinin tanıklığıyla öldürülmeyecek.

<span id="an_17:7">17:7</span> O kişiyi önce tanıklar, sonra bütün halk
taşa tutsun. Aranızdaki kötülüğü ortadan kaldırmalısınız.

<span id="an_17:8">17:8</span> ‹‹Eğer kentlerinizde adam öldürme, dava,
saldırı konusunda yargılamada sizi aşan sorunlarla karşılaşırsanız,
Tanrınız RABbin seçeceği yere gidin.

<span id="an_17:9">17:9</span> Sorunlarınızı Levili kâhinlere ve o
dönemde görevli yargıca götürüp soruşturun. Yargı kararını onlar size
bildirecekler.

<span id="an_17:10">17:10</span> RABbin seçeceği yerden size bildirilen
karara uymalı, size verilen öğüdü tutmaya dikkat etmelisiniz.

<span id="an_17:11">17:11</span> Size öğretilen yasa ve verilen karar
uyarınca davranın. Size bildirilenin dışına çıkmayın.

<span id="an_17:12">17:12</span> Orada, Tanrınız RABbin önünde görev
yapan kâhini ya da yargıcı kim dinlemeyip saygısızlık ederse
öldürülmeli. İsrailden kötülüğü atmalısınız.

<span id="an_17:13">17:13</span> Bütün halk bunu duyup korkacak, bir
daha saygısızlık etmeye kalkışmayacaktır.››

<span id="an_17:14">17:14</span> ‹‹Tanrınız RABbin size vereceği ülkeye
girip orayı mülk edinerek yerleştiğinizde ve, ‹Çevremizdeki ulusların
tümü gibi biz de başımıza bir kral atayalım› dediğinizde,

<span id="an_17:15">17:15</span> atayacağınız kral Tanrınız RABbin
seçtiği kişi olmalıdır. Atayacağınız kral kendi kardeşlerinizden biri
olmalı. Soydaşlarınızdan olmayan birini, bir yabancıyı kral
seçmeyeceksiniz.

<span id="an_17:16">17:16</span> Kral çok sayıda at edinmemeli, daha çok
at satın almak için halkı Mısıra göndermemeli. Çünkü RAB size, ‹Bir daha
o yoldan dönmeyeceksiniz› dedi.

<span id="an_17:17">17:17</span> Atayacağınız kral yüreğinin RABden
sapmaması için çok kadın edinmemeli, büyük ölçüde altın, gümüş
biriktirmemeli.

<span id="an_17:18">17:18</span> ‹‹Kral tahtına oturunca, Levili
kâhinlerin koruması altındaki Kutsal Yasanın bir örneğini kendisi bir
kitaba yazacak.

<span id="an_17:19">17:19</span> Bu yasa örneğini yanında bulunduracak,
yaşamı boyunca her gün onu okuyacak. Öyle ki, Tanrısı RABden korkmayı,
bu yasanın bütün sözlerine ve kurallarına uymayı öğrensin;

<span id="an_17:20">17:20</span> kendini kardeşlerinden üstün saymasın,
yasanın dışına çıkmasın; kendinin ve soyunun krallığı İsrail'de uzun
yıllar sürsün.››

<span id="an_18:1">18:1</span> ‹‹Levili kâhinlerin, bütün Levi oymağının
öbür İsrailliler gibi payı ve mülkü olmayacak. RAB için yakılan
sunularla, RABbe düşen payla geçinecekler.

<span id="an_18:2">18:2</span> Kardeşleri arasında mülkleri olmayacak.
RABbin onlara verdiği söz uyarınca, RABbin kendisi onların mirası
olacak.

<span id="an_18:3">18:3</span> ‹‹Halktan sığır ya da koyun kurban
edenlerin kâhinlere vereceği pay şu olacak: Kol, çene, işkembe.

<span id="an_18:4">18:4</span> Tahılınızın, yeni şarabınızın,
zeytinyağınızın ilk ürününü ve koyunlarınızdan kırktığınız ilk yünü
kâhine vereceksiniz.

<span id="an_18:5">18:5</span> Çünkü Tanrınız RAB, önünde dursunlar, her
zaman adıyla hizmet etsinler diye bütün oymaklarınız arasından onu ve
oğullarını seçti.

<span id="an_18:6">18:6</span> ‹‹Eğer bir Levili, yaşadığı herhangi bir
İsrail kentinden RABbin seçeceği yere kendi isteğiyle gelirse,

<span id="an_18:7">18:7</span> orada Tanrısı RABbin önünde duran Levili
kardeşleri gibi RABbin adıyla hizmet edebilir.

<span id="an_18:8">18:8</span> Aile mülkünün satışından eline geçen para
dışında, eşit pay olarak bölüşecekler.››

<span id="an_18:9">18:9</span> ‹‹Tanrınız RABbin size vereceği ülkeye
girdiğinizde, oradaki ulusların iğrenç törelerini öğrenip uygulamayın.

<span id="an_18:10">18:10</span> Aranızda oğlunu ya da kızını ateşte
kurban eden, falcı, büyücü, muskacı, medyum, ruh çağıran ya da ölülerin
ruhlarına danışan kimse olmasın.

<span id="an_18:12">18:12</span> Çünkü RAB bunları yapanlardan tiksinir.
Tanrınız RAB, bu iğrenç töreleri yüzünden bu ulusları önünüzden
kovacaktır.

<span id="an_18:13">18:13</span> Tanrınız RABbin önünde yetkin olun.››
karşılığı olarak kullanılıyor. Bu 3 terim falcılığın değişik türlerini
içerir.

<span id="an_18:14">18:14</span> ‹‹Ülkelerini alacağınız uluslar
büyücülerin, falcıların öğüdüne kulak verirler. Ama Tanrınız RAB buna
izin vermiyor.

<span id="an_18:15">18:15</span> Tanrınız RAB size aranızdan, kendi
kardeşlerinizden benim gibi bir peygamber çıkaracak. Onu dinleyin.

<span id="an_18:16">18:16</span> Horevde toplandığınız gün Tanrınız
RABden şunu dilemiştiniz: ‹Bir daha ne Tanrımız RABbin sesini duyalım,
ne de o büyük ateşi görelim, yoksa ölürüz.›

<span id="an_18:17">18:17</span> RAB bana, ‹Söyledikleri doğrudur› dedi.

<span id="an_18:18">18:18</span> ‹Onlara kardeşleri arasından senin gibi
bir peygamber çıkaracağım. Sözlerimi onun ağzından işiteceksiniz.
Kendisine buyurduklarımın tümünü onlara bildirecek.

<span id="an_18:19">18:19</span> Adıma konuşan peygamberin ilettiği
sözleri dinlemeyeni ben cezalandıracağım.

<span id="an_18:20">18:20</span> Ancak, kendisine buyurmadığım bir sözü
benim adıma söylemeye kalkışan ya da başka ilahlar adına konuşan
peygamber öldürülecektir.›

<span id="an_18:21">18:21</span> ‹‹ ‹Bir sözün RABden olup olmadığını
nasıl bilebiliriz?› diye düşünebilirsiniz.

<span id="an_18:22">18:22</span> Eğer bir peygamber RAB'bin adına
konuşur, ama konuştuğu söz yerine gelmez ya da gerçekleşmezse, o söz
RAB'den değildir. Peygamber saygısızca konuşmuştur. Ondan korkmayın.››

<span id="an_19:1">19:1</span> ‹‹Tanrınız RAB ülkelerini size vereceği
ulusları yok ettiğinde ve siz bu ülkeleri mülk edinip kentlerine ve
evlerine yerleştiğinizde,

<span id="an_19:2">19:2</span> Tanrınız RABbin mülk edinmek için size
vereceği ülkenin ortasında kendiniz için üç kent ayıracaksınız.

<span id="an_19:3">19:3</span> Bu kentlere giden yollar yapacak,
Tanrınız RABbin mülk olarak size vereceği ülkeyi üç bölgeye
ayıracaksınız. Öyle ki, birini öldüren bu kentlerden birine kaçabilsin.

<span id="an_19:4">19:4</span> ‹‹Birini öldürüp de canını kurtarmak için
oraya kaçan kişiyle ilgili kural şudur: Biri, önceden kin beslemediği
komşusunu istemeyerek öldürürse,

<span id="an_19:5">19:5</span> örneğin odun kesmek üzere komşusuyla
ormana gidip ağacı kesmek için baltayı vurduğunda balta demiri saptan
çıkar, komşusuna çarpar, komşusu ölürse, ölüme neden olan kişi bu
kentlerden birine kaçıp canını kurtarsın.

<span id="an_19:6">19:6</span> Yoksa ölenin öcünü almak isteyen, öfkeyle
öldürenin peşine düşebilir, yol uzunsa yetişip onu öldürebilir. Oysa
öldüren kişi, öldürdüğü kişiye karşı önceden bir kini olmadığından,
ölümü hak etmemiştir.

<span id="an_19:7">19:7</span> Kendinize üç kent ayırın dememin nedeni
budur.

<span id="an_19:8">19:8</span> ‹‹Tanrınız RABbi sevmek, her zaman Onun
yollarında yürümek için bugün size bildirdiğim bütün bu buyruklara
uyarsanız, Tanrınız RAB atalarınıza içtiği ant uyarınca sınırınızı
genişletir ve onlara söz verdiği bütün ülkeyi size verirse, kendinize üç
kent daha ayırın.

<span id="an_19:10">19:10</span> Öyle ki, Tanrınız RABbin mülk olarak
size vereceği ülkede suçsuz kanı dökülmesin ve siz de kan dökmekten
suçlu olmayasınız.

<span id="an_19:11">19:11</span> ‹‹Komşusuna kin besleyen biri pusuya
yatar, saldırıp onu öldürür, sonra da bu kentlerden birine kaçarsa,

<span id="an_19:12">19:12</span> kentinin ileri gelenleri peşinden adam
gönderip onu kaçtığı kentten geri getirecekler. Öldürülmesi için, ölenin
öcünü almak isteyen kişiye teslim edecekler.

<span id="an_19:13">19:13</span> Ona acımayacaksınız. İsraili suçsuz
kanı dökme günahından arındırmalısınız ki, üzerinize iyilik gelsin.

<span id="an_19:14">19:14</span> ‹‹Tanrınız RABbin mülk edinmek için
size vereceği ülkede payınıza düşen mirasta komşunuzun önceden
belirlenen sınırını değiştirmeyeceksiniz.››

<span id="an_19:15">19:15</span> ‹‹Herhangi bir suç ya da günah
konusunda birini suçlu çıkarmak için bir tanık yetmez. Her sorun iki ya
da üç tanığın tanıklığıyla açıklığa kavuşturulacaktır.

<span id="an_19:16">19:16</span> ‹‹Eğer yalancı bir tanık kötü amaçla
birini suçlarsa,

<span id="an_19:17">19:17</span> aralarında sorun olan iki kişi RABbin
önünde kâhinlerin ve o dönemde görevli yargıçların önüne çıkarılmalı.

<span id="an_19:18">19:18</span> Yargıçlar sorunu iyice araştıracaklar.
Eğer tanığın kardeşine karşı yalancı tanıklık yaptığı ortaya çıkarsa,

<span id="an_19:19">19:19</span> kardeşine yapmayı tasarladığını
kendisine yapacaksınız. Aranızdaki kötülüğü ortadan kaldırmalısınız.

<span id="an_19:20">19:20</span> Geri kalanlar olup bitenleri duyup
korkacaklar; bir daha aranızda buna benzer kötü bir şey yapmayacaklar.

<span id="an_19:21">19:21</span> Acımayacaksınız: Cana can, göze göz,
dişe diş, ele el, ayağa ayak.››

<span id="an_20:1">20:1</span> ‹‹Düşmanlarınızla savaşmaya gittiğinizde,
atlar, savaş arabaları ve sizden daha kalabalık bir ordu görürseniz
onlardan korkmayın. Sizi Mısırdan çıkaran Tanrınız RAB sizinledir.

<span id="an_20:2">20:2</span> Savaşa başlamadan önce kâhin gelip
askerlere seslenecek.

<span id="an_20:3">20:3</span> Onlara şöyle diyecek: ‹Ey İsrailliler,
dinleyin! Bugün düşmanlarınızla savaşmaya gidiyorsunuz. Cesaretinizi
yitirmeyin, korkmayın. Onlardan yılmayın, ürkmeyin.

<span id="an_20:4">20:4</span> Çünkü sizi zafere kavuşturmak üzere
sizinle birlikte düşmanlarınıza karşı savaşmaya gelen Tanrınız RABdir.›

<span id="an_20:5">20:5</span> ‹‹Görevliler askerlere şöyle diyecekler:
‹Yeni ev yapıp da içinde oturmayan biri var mı? Evine geri dönsün. Yoksa
savaşta ölebilir, evine bir başkası yerleşir.

<span id="an_20:6">20:6</span> Bağ dikip de üzümünü toplamayan var mı?
Evine dönsün. Olur ya, savaşta ölür, üzümü bir başkası toplar.

<span id="an_20:7">20:7</span> Bir kızla nişanlanıp da evlenmeyen var
mı? Evine dönsün. Belki savaşta ölür, kızı başka biri alır.›

<span id="an_20:8">20:8</span> ‹‹Görevliler konuşmalarını şöyle
sürdürecekler: ‹Aranızda korkan, cesaretini yitiren var mı? Evine
dönsün. Öyle ki, kardeşlerinin yürekleri onunki gibi ürpermesin.›

<span id="an_20:9">20:9</span> Görevliler askerlere seslenmeyi
bitirince, orduya komutanlar atayacaklar.

<span id="an_20:10">20:10</span> ‹‹Bir kente saldırmadan önce, kent
halkına barış önerin.

<span id="an_20:11">20:11</span> Barış önerinizi benimser, kapılarını
size açarlarsa, kentte yaşayanların tümü sizin için angaryasına
çalışacak, size hizmet edecekler.

<span id="an_20:12">20:12</span> Ama barış önerinizi geri çevirir,
sizinle savaşmak isterlerse, kenti kuşatın.

<span id="an_20:13">20:13</span> Tanrınız RAB kenti elinize teslim
edince, orada yaşayan bütün erkekleri kılıçtan geçirin.

<span id="an_20:14">20:14</span> Kadınları, çocukları, hayvanları ve
kentteki her şeyi yağmalayabilirsiniz. Tanrınız RABbin size verdiği
düşman malını kullanabilirsiniz.

<span id="an_20:15">20:15</span> Yakınınızdaki uluslara ait olmayan
sizden çok uzak kentlerin tümüne böyle davranacaksınız.

<span id="an_20:16">20:16</span> ‹‹Ancak Tanrınız RABbin miras olarak
size vereceği bu halkların kentlerinde soluk alan hiçbir canlıyı
yaşatmayacaksınız.

<span id="an_20:17">20:17</span> Tanrınız RABbin size buyurduğu gibi,
onları -Hitit, Amor, Kenan, Periz, Hiv ve Yevus halklarını- tümüyle yok
edeceksiniz.

<span id="an_20:18">20:18</span> Öyle ki, ilahlarına taparken yaptıkları
iğrençliklere uymayı size öğretemesinler, siz de Tanrınız RABbe karşı
günah işlemeyesiniz.

<span id="an_20:19">20:19</span> ‹‹Bir kentle savaşırken, kenti ele
geçirmek için kuşatma uzun sürerse, ağaçlarına balta vurup yok
etmeyeceksiniz. Ağaçların ürünlerini yiyebilirsiniz, ama onları
kesmeyeceksiniz. Çünkü kırdaki ağaçlar insan değil ki kuşatma altına
alasınız.

<span id="an_20:20">20:20</span> Yalnız ürün vermediğini bildiğiniz
ağaçları kesip yok edebilirsiniz. Sizinle savaşan kenti ele geçirene dek
kesilen ağaçları kuşatma işinde kullanabilirsiniz.››

<span id="an_21:1">21:1</span> ‹‹Tanrınız RABbin mülk edinmek için size
vereceği ülkede, kırda yere düşmüş, kimin öldürdüğü bilinmeyen birini
görürseniz,

<span id="an_21:2">21:2</span> ileri gelenleriniz ve yargıçlarınız gidip
ölünün çevredeki kentlere olan uzaklığını ölçsünler.

<span id="an_21:3">21:3</span> Ölüye en yakın kentin ileri gelenleri işe
koşulmamış, boyunduruk takmamış bir düve alacaklar.

<span id="an_21:4">21:4</span> Düveyi toprağı sürülmemiş, ekilmemiş ve
içinde sürekli akan bir dere olan bir vadiye getirecekler. Orada, derede
düvenin boynunu kıracaklar.

<span id="an_21:5">21:5</span> Levili kâhinler de oraya gidecek. Çünkü
Tanrınız RAB, onları kendisine hizmet etsinler, Onun adıyla kutsasınlar
diye seçti. Kavga, saldırı davalarına da onlar bakacak.

<span id="an_21:6">21:6</span> Ölüye en yakın kentin ileri gelenleri,
derede boynu kırılan düvenin üzerinde ellerini yıkayacaklar.

<span id="an_21:7">21:7</span> Sonra şöyle bir açıklama yapacaklar: ‹Bu
kanı ellerimiz dökmedi, kimin yaptığını gözlerimiz de görmedi.

<span id="an_21:8">21:8</span> Ya RAB, kurtardığın halkın İsraillileri
bağışla. Halkını dökülen suçsuz kanından sorumlu tutma.› Böylece kan
dökme günahından bağışlanacaklar.

<span id="an_21:9">21:9</span> RABbin gözünde doğru olanı yapmakla,
suçsuz kanı dökme günahından arınacaksınız.››

<span id="an_21:10">21:10</span> ‹‹Düşmanlarınızla savaşmaya
çıktığınızda ve Tanrınız RAB onları elinize teslim ettiğinde, tutsaklar
alır ve

<span id="an_21:11">21:11</span> aralarında sevdiğiniz güzel bir kadın
görürseniz, onu kendinize eş olarak alabilirsiniz.

<span id="an_21:12">21:12</span> Onu evinize götürün. Başını tıraş
etsin, tırnaklarını kessin.

<span id="an_21:13">21:13</span> Üzerinden tutsaklık giysilerini
çıkarsın. Evinizde otursun. Anne babası için bir ay yas tutsun. Sonra
kadını alan kişi onunla yatabilir. Erkek ona koca, kadın da ona karı
olacak.

<span id="an_21:14">21:14</span> Kadından hoşnut kalmazsa, onu özgür
bıraksın. Kadınla yattığı için onu parayla satmasın, ona köle gibi
davranmasın.››

<span id="an_21:15">21:15</span> ‹‹Eğer bir adamın iki karısı varsa,
birini seviyor, öbüründen hoşlanmıyorsa; iki kadın da kendisine oğullar
doğurmuşsa; ilk oğul hoşlanmadığı kadının oğluysa;

<span id="an_21:16">21:16</span> adam malını miras olarak oğullarına
bölüştürdüğü gün sevdiği kadının oğlunu kayırıp ona ilk oğulluk hakkını
veremez.

<span id="an_21:17">21:17</span> Hoşlanmadığı kadının oğlunu ilk doğan
oğul olarak tanıyacak ve ona bütün malından iki pay verecektir. Çünkü bu
oğul babasının gücünün ilk ürünüdür. İlk oğulluk hakkı onun olacak.››

<span id="an_21:18">21:18</span> ‹‹Eğer bir adamın dikbaşlı,
başkaldıran, annesinin ve babasının sözünü dinlemeyen, onların tedibine
aldırmayan bir oğlu varsa,

<span id="an_21:19">21:19</span> annesiyle babası onu tutup kent
kapısında görev yapan kent ileri gelenlerine götürecekler.

<span id="an_21:20">21:20</span> Onlara şöyle diyecekler: ‹Oğlumuz
dikbaşlı, başkaldıran bir çocuktur. Sözümüzü dinlemiyor. Savurgan ve
içkicidir.›

<span id="an_21:21">21:21</span> Bunun üzerine kentin bütün erkekleri
onu taşlayarak öldürecekler. Aranızdaki kötülüğü ortadan
kaldıracaksınız. Bütün İsrailliler bunu duyup korkacaklar.››

<span id="an_21:22">21:22</span> ‹‹Eğer bir adam bir günahtan ötürü ölüm
cezasına çarptırılıp öldürülür ve ölüsü ağaca asılırsa,

<span id="an_21:23">21:23</span> ölüyü gece ağaçta asılı
bırakmamalısınız. O gün kesinlikle gömmelisiniz. Asılan kişi Tanrı
tarafından lanetlenmiştir. Tanrınız RAB'bin mülk olarak size vereceği
ülkeyi kirletmeyeceksiniz.

<span id="an_22:1">22:1</span> ‹‹Kardeşinin yolunu yitirmiş sığırını ya
da koyununu görünce, onları görmezlikten gelme. Sığırı ya da koyunu
kesinlikle kardeşine geri götüreceksin.

<span id="an_22:2">22:2</span> Kardeşin sana uzaksa ya da hayvanın kime
ait olduğunu bilmiyorsan evine götür. Kardeşin sığırını ya da koyununu
aramaya çıkıncaya dek hayvan evinde kalsın. Sonra ona geri verirsin.

<span id="an_22:3">22:3</span> Kardeşinin eşeğini, giysisini ya da
yitirdiği başka bir şeyini gördüğünde, aynı biçimde davranacaksın.
Görmezlikten gelmeyeceksin.

<span id="an_22:4">22:4</span> ‹‹Kardeşinin eşeğini ya da sığırını yolda
düşmüş gördüğünde, görmezlikten gelme. Hayvanı ayağa kaldırması için
kesinlikle kardeşine yardım edeceksin.

<span id="an_22:5">22:5</span> ‹‹Kadınlar erkek giysisi, erkekler de
kadın giysisi giymesin. Tanrınız RAB bu gibi şeyleri yapanlardan
tiksinir.

<span id="an_22:6">22:6</span> ‹‹Yolda rastlantıyla ağaçta ya da yerde
bir kuş yuvası görürseniz, ana kuş yavruların ya da yumurtaların
üzerinde oturuyorsa, anayı yavrularıyla birlikte almayacaksınız.

<span id="an_22:7">22:7</span> Yavruları kendiniz için alabilirsiniz,
ama anayı kesinlikle özgür bırakacaksınız. Öyle ki, üzerinize iyilik
gelsin ve ömrünüz uzun olsun.

<span id="an_22:8">22:8</span> ‹‹Yeni bir ev yaparken, dama korkuluk
yapacaksın. Öyle ki, biri damdan düşüp ölürse ailen sorumlu sayılmasın.

<span id="an_22:9">22:9</span> ‹‹Bağına iki çeşit tohum ekmeyeceksin.
Yoksa ektiğin tohumun da bağın da ürününü kullanamazsın.

<span id="an_22:10">22:10</span> ‹‹Çift sürmek için eşeği öküzle
birlikte koşmayacaksın.

<span id="an_22:11">22:11</span> ‹‹Yünle ketenden dokunmuş karışık
kumaştan giysi giymeyeceksin.

<span id="an_22:12">22:12</span> ‹‹Giysinin dört yerine püskül
dikeceksin.››

<span id="an_22:13">22:13</span> ‹‹Bir adam bir kadın alır, yattıktan
sonra ondan hoşlanmazsa,

<span id="an_22:14">22:14</span> ona suç yükler, adını kötüler, ‹Bu
kadınla evlendim ama onunla yatınca erden olmadığını gördüm› derse,

<span id="an_22:15">22:15</span> kadının annesiyle babası kızlarının
erden olduğuna ilişkin kanıtı alıp kapıda görevli kent ileri gelenlerine
getirecekler.

<span id="an_22:16">22:16</span> Kadının babası ileri gelenlere, ‹Kızımı
bu adamla evlendirdim ama o kızımdan hoşlanmıyor› diyecek, ‹Şimdi kızımı
suçluyor, onun erden olmadığını söylüyor. İşte kızımın erden olduğunun
kanıtı!› Sonra anne-baba kızlarının erden olduğunu kanıtlayan yatak
çarşafını ileri gelenlerin önüne serip gösterecekler.

<span id="an_22:18">22:18</span> Kent ileri gelenleri de adamı
cezalandıracaklar.

<span id="an_22:19">22:19</span> Ceza olarak ondan yüz gümüş alıp
kadının babasına verecekler. Çünkü adam İsrailli bir erden kızın adını
kötülemiştir. Kadın adamın karısı kalacak ve adam yaşamı boyunca onu
boşayamayacaktır.

<span id="an_22:20">22:20</span> ‹‹Ancak bu sav doğruysa, kızın erden
olduğuna ilişkin bir kanıt bulunamazsa,

<span id="an_22:21">22:21</span> kızı baba evinin kapısına çıkaracaklar.
Kent halkı taşlayarak kızı öldürecek. Babasının evindeyken fuhuş
yapmakla İsrailde iğrençlik yapmıştır. Aranızdaki kötülüğü ortadan
kaldıracaksınız.

<span id="an_22:22">22:22</span> ‹‹Eğer bir adam başka birinin karısıyla
yatarken yakalanırsa, hem kadınla yatan adam, hem kadın, ikisi de
öldürülecek. İsrailden kötülüğü atacaksınız.

<span id="an_22:23">22:23</span> ‹‹Eğer bir adam kentte başka biriyle
nişanlı erden bir kızla karşılaşır ve onunla yatarsa,

<span id="an_22:24">22:24</span> ikisini de kentin kapısına götürecek,
taşlayarak öldüreceksiniz. Çünkü kız kentte olduğu halde yardım istemek
için bağırmadı; adam da komşusunun karısıyla ilişki kurdu. Aranızdaki
kötülüğü ortadan kaldıracaksınız.

<span id="an_22:25">22:25</span> ‹‹Eğer bir adam kırda nişanlı bir kızla
karşılaşır, onu yakalayıp tecavüz ederse, yalnız tecavüz eden adam
öldürülecek.

<span id="an_22:26">22:26</span> Kıza hiçbir şey yapmayacaksınız. Çünkü
kızın ölümü hak edecek bir günahı yoktur. Bu, komşusuna saldırıp onu
öldüren adamın davasına benzer.

<span id="an_22:27">22:27</span> Adam kızı kırda gördüğünde nişanlı kız
bağırmışsa da onu kurtaran olmamıştır.

<span id="an_22:28">22:28</span> ‹‹Eğer bir adam nişanlı olmayan erden
bir kızla karşılaşır, tutup onunla yatarsa ve bu ortaya çıkarsa,

<span id="an_22:29">22:29</span> kızla yatan adam kızın babasına elli
gümüş verecek. Kıza tecavüz ettiği için onu karı olarak alacak ve yaşamı
boyunca onu boşayamayacaktır.

<span id="an_22:30">22:30</span> ‹‹Kimse babasının karısını almayacak,
babasının evlilik yatağına leke sürmeyecektir.››

<span id="an_23:1">23:1</span> ‹‹Erkeklik bezi ezilmiş ya da erkeklik
organı kesilmiş kişi RABbin topluluğuna girmeyecek.

<span id="an_23:2">23:2</span> ‹‹Yasa dışı doğan biri RABbin topluluğuna
girmeyecek. Soyundan gelenler de onuncu kuşağa dek RABbin topluluğuna
girmeyecektir.

<span id="an_23:3">23:3</span> ‹‹Ammonlu ya da Moavlı biri RABbin
topluluğuna girmeyecek. Onların soyundan gelenler de onuncu kuşağa dek
asla RABbin topluluğuna girmeyecek.

<span id="an_23:4">23:4</span> Mısırdan çıktığınızda yolda sizi ekmek ve
suyla karşılamadılar. Aram-Naharayimdeki Petor Kentinden Beor oğlu
Balamı size lanet okuması için ücretle tuttular.

<span id="an_23:5">23:5</span> Ne var ki Tanrınız RAB Balamı dinlemek
istemedi. Sizin için laneti kutsamaya çevirdi. Çünkü Tanrınız RAB sizi
seviyor.

<span id="an_23:6">23:6</span> Kuşaklar boyunca onların esenliği ve
iyiliği için çalışmayın.

<span id="an_23:7">23:7</span> ‹‹Edomlulardan iğrenmeyeceksiniz. Onlar
kardeşinizdir. Mısırlılardan da iğrenmeyeceksiniz. Çünkü onların
ülkesinde yabancı olarak yaşadınız.

<span id="an_23:8">23:8</span> Onlardan doğan üçüncü kuşak çocuklar
RABbin topluluğuna girebilir.››

<span id="an_23:9">23:9</span> ‹‹Düşmanlarınızla savaşmak üzere ordugah
kurduğunuzda, her kötülükten sakınacaksınız.

<span id="an_23:10">23:10</span> Aranızda gece menisi boşaldığı için
dinsel açıdan kirli biri varsa, ordugahın dışına çıkıp orada kalsın.

<span id="an_23:11">23:11</span> Akşama doğru yıkansın, gün batımında
ordugaha dönsün.

<span id="an_23:12">23:12</span> ‹‹İhtiyaçlarınızı gidermek için
ordugahın dışında bir yeriniz olmalı.

<span id="an_23:13">23:13</span> Donatımınız arasında yeri kazmak için
bir gereç bulunsun. İhtiyacınızı gidereceğiniz zaman bir çukur kazın,
sonra da dışkınızı örtün.

<span id="an_23:14">23:14</span> Tanrınız RAB sizi kurtarmak ve
düşmanlarınızı elinize teslim etmek için ordugahın ortasında dolaşır.
Ordugahınız kutsal olsun ki, RAB aranızda yakışıksız bir şey görüp
sizden ayrılmasın.››

<span id="an_23:15">23:15</span> ‹‹Efendisinden kaçıp size sığınan
köleyi efendisine teslim etmeyeceksiniz.

<span id="an_23:16">23:16</span> Bırakın kendi seçeceği yerde, beğendiği
bir kentte aranızda yaşasın. Ona baskı yapmayacaksınız.

<span id="an_23:17">23:17</span> ‹‹Putperest törenlerinde fuhuş yapan
İsrailli bir kadın ya da erkek olmasın.

<span id="an_23:18">23:18</span> Fuhuş yapan kadın ya da erkeğin
kazancını adak olarak Tanrınız RABbin Tapınağına götürmeyeceksiniz.
İkisi de Tanrınız RABbin gözünde iğrençtir.

<span id="an_23:19">23:19</span> ‹‹Kardeşinize para, yiyecek ya da faiz
getiren başka bir şey ödünç verdiğinizde, ondan faiz almayacaksınız.

<span id="an_23:20">23:20</span> Yabancıdan faiz alabilirsiniz ama
kardeşinizden almayacaksınız. Böyle yapın ki, mülk edinmek için
gideceğiniz ülkede el attığınız her işte Tanrınız RAB sizi kutsasın.

<span id="an_23:21">23:21</span> ‹‹Tanrınız RABbe bir dilek adağı
adadığınızda yerine getirmeyi savsaklamayın. Tanrınız RAB sizden
kesinlikle bunu isteyecektir. Yerine getirmezseniz size günah
sayılacaktır.

<span id="an_23:22">23:22</span> Ama adak adamaktan çekinirsen günah
sayılmaz.

<span id="an_23:23">23:23</span> Ağzınızdan çıkanı yapmaya dikkat edin.
Çünkü Tanrınız RABbe adağı gönülden adadınız.

<span id="an_23:24">23:24</span> ‹‹Komşunuzun bağına girdiğinizde
doyuncaya dek üzüm yiyebilirsiniz, ama torbanıza koymayacaksınız.

<span id="an_23:25">23:25</span> Komşunuzun ekin tarlasına girdiğinizde
elinizle başak koparabilirsiniz, ama ekinlere orak salmayacaksınız.

<span id="an_24:1">24:1</span> ‹‹Eğer bir adam evlendiği kadında
yakışıksız bir şey bulur, bundan ötürü ondan hoşlanmaz, boşanma belgesi
yazıp ona verir ve onu evinden kovarsa,

<span id="an_24:2">24:2</span> kadın adamın evinden ayrıldıktan sonra
başka biriyle evlenirse,

<span id="an_24:3">24:3</span> ikinci kocası da ondan hoşlanmaz, boşanma
belgesi yazıp verir, onu evinden kovarsa ya da ikinci adam ölürse,

<span id="an_24:4">24:4</span> kadını boşayan ilk kocası onunla yeniden
evlenemez. Çünkü kadın kirlenmiştir. Bu RABbin gözünde iğrençtir.
Tanrınız RABbin mülk olarak size vereceği ülkeyi günaha sürüklemeyin.

<span id="an_24:5">24:5</span> ‹‹Yeni evli bir adam savaşa gitmeyecek,
ona herhangi bir görev verilmeyecek. Bir yıl özgürce evinde kalıp
karısını mutlu edecek.

<span id="an_24:6">24:6</span> ‹‹Rehin olarak ne değirmeni, ne de üst
taşını alın. Bunu yapmakla adamın yaşamını rehin almış olursunuz.

<span id="an_24:7">24:7</span> ‹‹İsrailli kardeşlerinden birini kaçırıp
ona kötü davranan ya da onu satan adam yakalanırsa ölmeli. Aranızdaki
kötülüğü ortadan kaldıracaksınız.

<span id="an_24:8">24:8</span> ‹‹Deri hastalığı konusunda, Levili
kâhinlerin size bütün öğrettiklerini yapmaya çok dikkat edin. Onlara
verdiğim buyruklara özenle uyun.

<span id="an_24:9">24:9</span> Siz Mısırdan çıktıktan sonra Tanrınız
RABbin yolda Miryama neler yaptığını anımsayın.

<span id="an_24:10">24:10</span> ‹‹Komşuna herhangi bir şey ödünç
verdiğinde, vereceği rehini almak için onun evine girmeyeceksin.

<span id="an_24:11">24:11</span> Dışarıda bekleyeceksin. Ödünç verdiğin
kişi rehini kendisi sana getirsin.

<span id="an_24:12">24:12</span> Eğer yoksul biriyse, onun rehini elinde
olduğu sürece yatağa girmeyeceksin.

<span id="an_24:13">24:13</span> Ondan aldığın giysiyi gün batımında ona
kesinlikle geri vereceksin ki, onunla yatabilsin. O da seni kutsayacak.
Bu yaptığın, Tanrın RABbin önünde sana doğruluk sayılacak.

<span id="an_24:14">24:14</span> ‹‹Ücretle çalışan, gereksinimi olan,
yoksul bir soydaşınızı ya da kentlerinizin birinde yaşayan bir yabancıyı
sömürmeyeceksiniz.

<span id="an_24:15">24:15</span> Ücretini her gün, güneş batmadan
ödeyeceksiniz. Yoksul olduğu için güvencesi odur. Yoksa sana karşı RABbe
haykırır ve sen de günah işlemiş sayılırsın.

<span id="an_24:16">24:16</span> ‹‹Ne babalar çocuklarının günahından
ötürü öldürülecek, ne de çocuklar babalarının. Herkes kendi günahı için
öldürülecek.

<span id="an_24:17">24:17</span> ‹‹Yabancıya ya da öksüze haksızlık
etmeyeceksiniz. Dul kadının giysisini rehin almayacaksınız.

<span id="an_24:18">24:18</span> Mısırda köle olduğunuzu, Tanrınız
RABbin sizi oradan kurtardığını anımsayın. Bunun için böyle davranmanızı
buyuruyorum.

<span id="an_24:19">24:19</span> ‹‹Tarlanızdaki ekini biçtiğinizde,
gözden kaçan bir demet olursa, almak için geri dönmeyin. Onu yabancıya,
öksüze, dul kadına bırakın. Öyle ki, Tanrınız RAB el attığınız her işte
sizi kutsasın.

<span id="an_24:20">24:20</span> Zeytin ağaçlarınızı dövüp ürününü
topladığınızda, dallarda kalanı toplamak için geri dönmeyeceksiniz.
Kalanları yabancıya, öksüze, dul kadına bırakacaksınız.

<span id="an_24:21">24:21</span> Bağbozumunda artakalan üzümleri
toplamak için geri dönmeyeceksiniz. Yabancıya, öksüze, dul kadına
bırakacaksınız.

<span id="an_24:22">24:22</span> Mısır'da köle olduğunuzu anımsayın.
Bunun için böyle davranmanızı buyuruyorum.

<span id="an_25:1">25:1</span> ‹‹Kişiler arasında bir sorun çıktığında,
taraflar mahkemeye gittiğinde, yargıçlar davaya bakacak; suçsuzu
aklayacak, suçluyu cezaya çarptıracaklar.

<span id="an_25:2">25:2</span> Eğer suçlu kişi kamçılanmayı hak ettiyse,
yargıç onu yere yatırtacak ve önünde suçu oranında sayıyla kamçılatacak.

<span id="an_25:3">25:3</span> Suçluya kırk kırbaçtan fazla vurulmamalı.
Kırbaç sayısı kırkı aşarsa, kardeşiniz gözünüzde aşağılanabilir.

<span id="an_25:4">25:4</span> ‹‹Harman döven öküzün ağzını
bağlamayacaksın.

<span id="an_25:5">25:5</span> ‹‹Birlikte oturan kardeşlerden biri oğlu
olmadan ölürse, ölenin dulu aile dışından biriyle evlenmemeli. Ölenin
kardeşi dul kalan kadına gidecek. Onu kendine karı olarak alacak, ona
kayınbiraderlik görevini yapacak.

<span id="an_25:6">25:6</span> Kadının doğuracağı ilk oğul, ölen
kardeşin adını sürdürsün. Öyle ki, ölenin adı İsrailden silinmesin.

<span id="an_25:7">25:7</span> Ama adam kardeşinin dul karısıyla
evlenmek istemiyorsa, dul kadın kent kapısında görev yapan ileri
gelenlere gidip şöyle diyecek: ‹Kayınbiraderim İsrailde kardeşinin adını
yaşatmayı kabul etmiyor. Bana kayınbiraderlik görevini yapmak
istemiyor.›

<span id="an_25:8">25:8</span> Kentin ileri gelenleri adamı çağırıp
onunla konuşacaklar. Eğer adam, ‹Onunla evlenmek istemiyorum› diye
üstelerse,

<span id="an_25:9">25:9</span> kardeşinin dul karısı ileri gelenlerin
önünde adamın yanına gidecek, onun ayağındaki çarığı çıkaracak, yüzüne
tükürecek ve, ‹Kardeşine soy yetiştirmek istemeyen adama böyle yapılır›
diyecek.

<span id="an_25:10">25:10</span> Adamın soyu İsrailde ‹Çarığı
çıkarılanın soyu› diye bilinecek.

<span id="an_25:11">25:11</span> ‹‹Eğer iki adam kavgaya tutuşur da
birinin karısı kocasını dövenin elinden kurtarmak için gelip elini
uzatır, öbür adamın erkeklik organını tutarsa,

<span id="an_25:12">25:12</span> kadının elini keseceksiniz; ona
acımayacaksınız.

<span id="an_25:13">25:13</span> ‹‹Torbanızda biri ağır, öbürü hafif iki
türlü tartı olmayacak.

<span id="an_25:14">25:14</span> Evinizde biri büyük, öbürü küçük iki
türlü ölçü olmayacak.

<span id="an_25:15">25:15</span> Tartınız da ölçünüz de eksiksiz ve
doğru olacak. Öyle ki, Tanrınız RABbin size vereceği ülkede ömrünüz uzun
olsun.

<span id="an_25:16">25:16</span> Tanrınız RAB bunları yapandan da,
haksızlık edenden de tiksinir. ölçek.

<span id="an_25:17">25:17</span> ‹‹Siz Mısırdan çıktıktan sonra
Amaleklilerin yolda size neler yaptığını anımsayın.

<span id="an_25:18">25:18</span> Siz yorgun ve bitkinken yolda size
saldırdılar; geride kalan bütün güçsüzleri öldürdüler. Tanrıdan
korkmadılar.

<span id="an_25:19">25:19</span> Tanrınız RAB mülk edinmek için miras
olarak size vereceği ülkede sizi çevrenizdeki bütün düşmanlardan
kurtarıp rahata kavuşturunca, Amalekliler'in anısını gökler altından
sileceksiniz. Bunu unutmayın!››

<span id="an_26:1">26:1</span> ‹‹Tanrınız RABbin miras olarak size
vereceği ülkeye girip orayı mülk edinerek yerleştiğinizde,

<span id="an_26:2">26:2</span> Tanrınız RABbin size vereceği ülkenin
topraklarından topladığınız bütün ürünlerin ilk yetişenlerini alıp
sepete koyacaksınız. Sonra Tanrınız RABbin adını yerleştirmek için
seçeceği yere gideceksiniz.

<span id="an_26:3">26:3</span> O dönemde görevli kâhine gidip, ‹RABbin
bize ant içerek atalarımıza söz verdiği ülkeye geldiğimi Tanrın RABbe
bugün bildiriyorum› diyeceksiniz.

<span id="an_26:4">26:4</span> Kâhin sepeti elinizden alıp Tanrınız
RABbin sunağının önüne koyacak.

<span id="an_26:5">26:5</span> Sonra Tanrınız RABbin önünde şu
açıklamayı yapacaksınız: ‹Babam göçebe bir Aramlıydı. Sayıca az kişiyle
Mısıra gidip orada yaşamaya başladı. Orada büyük, güçlü, kalabalık bir
ulus oldu.

<span id="an_26:6">26:6</span> Mısırlılar bize kötü davranarak baskı
yaptılar. Bizi ağır işlere zorladılar.

<span id="an_26:7">26:7</span> Atalarımızın Tanrısı RABbe yakardık. RAB
yakarışımızı duydu; çektiğimiz sıkıntıyı, emeği, bize yapılan baskıyı
gördü.

<span id="an_26:8">26:8</span> Bunun üzerine güçlü elle, kudretle, büyük
ve ürkütücü olaylarla, belirtilerle, şaşılası işlerle bizi Mısırdan
çıkardı.

<span id="an_26:9">26:9</span> Bizi buraya getirdi; bu toprakları, süt
ve bal akan ülkeyi bize verdi.

<span id="an_26:10">26:10</span> Şimdi, ya RAB, bize verdiğin toprağın
ürününün ilk yetişenini getiriyorum.› Sonra sepeti Tanrınız RABbin önüne
koyup Onun önünde yere kapanacaksınız.

<span id="an_26:11">26:11</span> Sizler, Levililer ve aranızda yaşayan
yabancılar Tanrınız RABbin size ve ailenize verdiği bütün iyi şeyler
için sevineceksiniz.

<span id="an_26:12">26:12</span> ‹‹Üçüncü yıl, ondalığı verme yılı,
bütün ürününüzün ondalığını bir yana ayırın. Ayırma işini
bitirdiğinizde, ondalığı Levililere, yabancılara, öksüzlere ve dul
kadınlara vereceksiniz. Öyle ki, onlar da kentlerinizde yiyip doysunlar.

<span id="an_26:13">26:13</span> Sonra Tanrınız RABbe, ‹Bana buyurduğun
gibi, RABbe ayırdıklarımı evden çıkarıp Levililere, yabancılara,
öksüzlere ve dul kadınlara verdim› diyeceksiniz, ‹Buyruklarından
ayrılmadım, hiç birini unutmadım.

<span id="an_26:14">26:14</span> Ne yas tutarken ayırdıklarımdan yedim,
ne dinsel açıdan kirliyken onlara dokundum, ne de ölülere sundum. Tanrım
RABbin sözüne kulak verdim. Bana bütün buyurduklarını yaptım.

<span id="an_26:15">26:15</span> Kutsal konutundan, göklerden aşağıya
bak! Halkın İsraili ve atalarımıza içtiğin ant uyarınca bize verdiğin
ülkeyi, süt ve bal akan ülkeyi kutsa.› ››

<span id="an_26:16">26:16</span> ‹‹Bugün Tanrınız RAB bu kurallara,
ilkelere uymanızı buyuruyor. Onlara bütün yüreğinizle, canınızla uymaya
dikkat edin.

<span id="an_26:17">26:17</span> Bugün RABbin Tanrınız olduğunu, Onun
yollarında yürüyeceğinizi, kurallarına, buyruklarına, ilkelerine
uyacağınızı, Onun sözünü dinleyeceğinizi açıkladınız.

<span id="an_26:18">26:18</span> Bugün RAB, size verdiği söz uyarınca,
öz halkı olduğunuzu açıkladı. Bütün buyruklarına uyacaksınız.

<span id="an_26:19">26:19</span> Tanrınız RAB sizi övgüde, ünde, onurda
yarattığı bütün uluslardan üstün kılacağını, verdiği söz uyarınca
kendisi için kutsal bir halk olacağınızı açıkladı.››

<span id="an_27:1">27:1</span> Musa ile İsrail ileri gelenleri halka
şöyle dediler: ‹‹Bugün size ilettiğim bütün buyruklara uyun.

<span id="an_27:2">27:2</span> Şeria Irmağından Tanrınız RABbin size
vereceği ülkeye geçince, büyük taşlar dikip kireçleyeceksiniz.

<span id="an_27:3">27:3</span> Atalarınızın Tanrısı RABbin size verdiği
söz uyarınca Onun size vereceği ülkeye, süt ve bal akan ülkeye girince,
bu yasanın bütün sözlerini taşlara yazacaksınız.

<span id="an_27:4">27:4</span> Şeria Irmağından geçince, bugün size
buyurduğum gibi, bu taşları Eval Dağına dikip kireçleyeceksiniz.

<span id="an_27:5">27:5</span> Orada Tanrınız RABbe taşlardan bir sunak
yapacaksınız. Bu taşlara demir alet uygulamayacaksınız.

<span id="an_27:6">27:6</span> Tanrınız RABbin sunağını yontulmamış
taşlardan yapacak, üzerinde Tanrınız RABbe yakmalık sunular
sunacaksınız.

<span id="an_27:7">27:7</span> Esenlik sunularını orada kesip yiyecek ve
Tanrınız RABbin önünde sevineceksiniz.

<span id="an_27:8">27:8</span> Taşlara bu yasanın bütün sözlerini
okunaklı bir biçimde yazacaksınız.››

<span id="an_27:9">27:9</span> Sonra Musa ile Levili kâhinler bütün
İsraillilere, ‹‹Ey İsrail, sus ve kulak ver!›› diye seslendiler, ‹‹Bugün
Tanrınız RABbin halkı oldunuz.

<span id="an_27:10">27:10</span> Tanrınız RABbin sözüne kulak verin,
bugün size ilettiğim buyruklarına, kurallarına uyun.››

<span id="an_27:11">27:11</span> O gün Musa halka şöyle dedi:

<span id="an_27:12">27:12</span> ‹‹Şeria Irmağından geçince, halkı
kutsamak için Gerizim Dağında duracak oymaklar şunlardır: Şimon, Levi,
Yahuda, İssakar, Yusuf, Benyamin.

<span id="an_27:13">27:13</span> Lanetlemek için Eval Dağında şu
oymaklar duracak: Ruben, Gad, Aşer, Zevulun, Dan, Naftali.

<span id="an_27:14">27:14</span> Levililer bütün İsrail halkına yüksek
sesle şöyle diyecekler:

<span id="an_27:15">27:15</span> ‹‹ ‹RABbin tiksindiği el işi oyma ya da
dökme put yapana ve onu gizlice dikene lanet olsun!› ‹‹Bütün halk,
‹Amin!› diye karşılık verecek.

<span id="an_27:16">27:16</span> ‹‹ ‹Annesine, babasına saygısızca
davranana lanet olsun!› ‹‹Bütün halk, ‹Amin!› diyecek.

<span id="an_27:17">27:17</span> ‹‹ ‹Komşusunun sınırını değiştirene
lanet olsun!› ‹‹Bütün halk, ‹Amin!› diyecek.

<span id="an_27:18">27:18</span> ‹‹ ‹Kör olanı yoldan saptırana lanet
olsun!› ‹‹Bütün halk, ‹Amin!› diyecek.

<span id="an_27:19">27:19</span> ‹‹ ‹Yabancıya, öksüze, dul kadına
haksızlık edene lanet olsun!› ‹‹Bütün halk, ‹Amin!› diyecek.

<span id="an_27:20">27:20</span> ‹‹ ‹Babasının karısıyla yatana lanet
olsun! Çünkü o babasının evlilik yatağına leke sürmüştür.› ‹‹Bütün halk,
‹Amin!› diyecek.

<span id="an_27:21">27:21</span> ‹‹ ‹Herhangi bir hayvanla cinsel ilişki
kurana lanet olsun!› ‹‹Bütün halk, ‹Amin!› diyecek.

<span id="an_27:22">27:22</span> ‹‹ ‹Annesinden ya da babasından olan
kızkardeşiyle yatana lanet olsun!› ‹‹Bütün halk, ‹Amin!› diyecek.

<span id="an_27:23">27:23</span> ‹‹ ‹Kaynanasıyla yatana lanet olsun!›
‹‹Bütün halk, ‹Amin!› diyecek.

<span id="an_27:24">27:24</span> ‹‹ ‹Komşusunu gizlice öldürene lanet
olsun!› ‹‹Bütün halk, ‹Amin!› diyecek.

<span id="an_27:25">27:25</span> ‹‹ ‹Suçsuz birini öldürmek için rüşvet
alana lanet olsun!› ‹‹Bütün halk, ‹Amin!› diyecek.

<span id="an_27:26">27:26</span> ‹‹ ‹Bu yasanın sözlerine uymayan ve
onları onaylamayana lanet olsun!› ‹‹Bütün halk, ‹Amin!› diyecek.››

<span id="an_28:1">28:1</span> ‹‹Eğer Tanrınız RABbin sözünü iyice
dinler ve bugün size ilettiğim bütün buyruklarına uyarsanız, Tanrınız
RAB sizi yeryüzündeki bütün uluslardan üstün kılacaktır.

<span id="an_28:2">28:2</span> Tanrınız RABbin sözünü dinlerseniz, şu
bereketler üzerinize gelecek ve sizinle olacak:

<span id="an_28:3">28:3</span> ‹‹Kentte de tarlada da kutsanacaksınız.

<span id="an_28:4">28:4</span> ‹‹Rahminizin meyvesi kutsanacak.
Toprağınızın ürünü, hayvanlarınızın dölü -sığırlarınızın buzağıları,
sürülerinizin kuzuları- bereketli olacak.

<span id="an_28:5">28:5</span> ‹‹Sepetiniz ve hamur tekneniz bereketli
olacak.

<span id="an_28:6">28:6</span> ‹‹İçeri girdiğinizde de dışarı
çıktığınızda da kutsanacaksınız.

<span id="an_28:7">28:7</span> ‹‹RAB size saldıran düşmanlarınızı
önünüzde bozguna uğratacak. Onlar size bir yoldan saldıracak, ama
önünüzden yedi yoldan kaçacaklar.

<span id="an_28:8">28:8</span> ‹‹RABbin buyruğuyla ambarlarınız dolu
olacak. El attığınız her işte RAB sizi kutsayacak. Tanrınız RAB size
vereceği ülkede sizi kutsayacak.

<span id="an_28:9">28:9</span> ‹‹Tanrınız RABbin buyruklarına uyar, Onun
yollarında yürürseniz, RAB size içtiği ant uyarınca sizi kendisi için
kutsal bir halk olarak koruyacaktır.

<span id="an_28:10">28:10</span> Yeryüzündeki bütün uluslar RABbe ait
olduğunuzu görecek, sizden korkacaklar.

<span id="an_28:11">28:11</span> RAB atalarınıza ant içerek size söz
verdiği ülkede bolluk içinde yaşamanızı sağlayacak: Rahminizin meyvesi
kutsanacak; hayvanlarınızın yavruları, toprağınızın ürünü verimli
olacak.

<span id="an_28:12">28:12</span> RAB ülkenize yağmuru zamanında
yağdırmak ve bütün emeğinizi verimli kılmak için göklerdeki zengin
hazinesini açacak. Birçok ulusa ödünç vereceksiniz; siz ödünç
almayacaksınız.

<span id="an_28:13">28:13</span> RAB sizi kuyruk değil baş yapacak. Eğer
bugün size ilettiğim Tanrınız RABbin buyruklarını dinler, onlara iyice
uyarsanız, altta değil, her zaman üstte olacaksınız.

<span id="an_28:14">28:14</span> Bugün size ilettiğim buyrukların dışına
çıkmayacak, başka ilahların ardınca gitmeyecek, onlara
tapmayacaksınız.››

<span id="an_28:15">28:15</span> ‹‹Ama Tanrınız RABbin sözünü dinlemez,
bugün size ilettiğim buyrukların, kuralların hepsine uymazsanız, şu
lanetler üzerinize gelecek ve size ulaşacak:

<span id="an_28:16">28:16</span> ‹‹Kentte de tarlada da lanetli
olacaksınız.

<span id="an_28:17">28:17</span> ‹‹Sepetiniz ve hamur tekneniz lanetli
olacak.

<span id="an_28:18">28:18</span> ‹‹Rahminizin meyvesi, toprağınızın
ürünü, sığırlarınızın buzağıları, sürülerinizin kuzuları lanetli olacak.

<span id="an_28:19">28:19</span> ‹‹İçeri girdiğinizde lanetli
olacaksınız; dışarı çıktığınızda da lanetli olacaksınız.

<span id="an_28:20">28:20</span> ‹‹RABbe sırt çevirmekle yaptığınız
kötülükler yüzünden el attığınız her işte O sizi lanete uğratacak,
şaşkına çevirecek, paylayacak. Sonunda üzerinize yıkım gelecek ve
çabucak yok olacaksınız.

<span id="an_28:21">28:21</span> RAB, mülk edinmek için gideceğiniz
ülkede sizi yok edinceye dek salgın hastalıkla cezalandıracak.

<span id="an_28:22">28:22</span> Veremle, sıtmayla, iltihapla, yakıcı
sıcaklıkla, kuraklıkla, samyeliyle, küfle cezalandıracak. Siz yok
oluncaya dek bunlar sizi kovalayacak.

<span id="an_28:23">28:23</span> Başınızın üstündeki gök tunç,
ayağınızın altındaki yer demir olacak.

<span id="an_28:24">28:24</span> RAB siz yok oluncaya dek gökten yağmur
yerine ülkenize toz ve kum yağdıracak.

<span id="an_28:25">28:25</span> ‹‹RAB sizi düşmanlarınızın önünde
bozguna uğratacak. Onlara bir yoldan saldıracak, ama önlerinden yedi
yoldan kaçacaksınız. Yeryüzündeki bütün uluslar için dehşet verici bir
örnek olacaksınız.

<span id="an_28:26">28:26</span> Ölüleriniz bütün kuşlara, yabanıl
hayvanlara yem olacak; onları korkutup kaçıran kimse olmayacak.

<span id="an_28:27">28:27</span> RAB sizi iyileşemeyeceğiniz Mısır
çıbanıyla, urlarla, kaşıntıyla, uyuzla vuracak.

<span id="an_28:28">28:28</span> RAB sizi delilikle, körlükle,
şaşkınlıkla cezalandıracak.

<span id="an_28:29">28:29</span> Öğle vakti körlerin karanlıkta el
yordamıyla yürüdüğü gibi yürüyeceksiniz. Yaptığınız her şeyde başarısız
olacak, sürekli sıkıştırılacak, yağmalanacaksınız. Sizi kurtaran
olmayacak.

<span id="an_28:30">28:30</span> ‹‹Bir kızla nişanlanacaksınız, ama
başka biri onunla yatacak. Ev yapacak ama içinde oturmayacaksınız. Bağ
dikecek ama üzümünü toplamayacaksınız.

<span id="an_28:31">28:31</span> Öküzünüz gözünüzün önünde kesilecek ama
etini yemeyeceksiniz. Eşeğiniz zorla sizden alınacak, geri
getirilmeyecek. Davarlarınız düşmanlarınıza verilecek. Sizi kurtaran
olmayacak.

<span id="an_28:32">28:32</span> Oğullarınız, kızlarınız gözlerinizin
önünde başka bir ulusa verilecek. Her gün onları gözlemekten
gözlerinizin gücü tükenecek. Elinizden bir şey gelmeyecek.

<span id="an_28:33">28:33</span> Tanımadığınız bir halk toprağınızın
ürününü ve bütün emeğinizi yiyecek. Sürekli sıkıştırılacak,
ezileceksiniz.

<span id="an_28:34">28:34</span> Gözlerinizle gördükleriniz sizi
çıldırtacak.

<span id="an_28:35">28:35</span> RAB dizlerinizi, bacaklarınızı tepeden
tırnağa iyileşmeyen ağrılı çıbanlarla vuracak.

<span id="an_28:36">28:36</span> ‹‹RAB sizi ve başınıza atayacağınız
kralı sizin de atalarınızın da bilmediği bir ulusa sürecek. Orada
ağaçtan, taştan yapılmış başka ilahlara tapacaksınız.

<span id="an_28:37">28:37</span> RABbin sizi süreceği bütün uluslar
başınıza gelenlerden dehşete düşecek; sizi aşağılayacak, sizinle
eğlenecekler.

<span id="an_28:38">28:38</span> ‹‹Çok tohum ekecek, ama az
toplayacaksınız. Çünkü ürününüzü çekirge yiyecek.

<span id="an_28:39">28:39</span> Bağlar dikecek, bakımını yapacak, ama
şarap içmeyecek, üzüm toplamayacaksınız. Onları kurt yiyecek.

<span id="an_28:40">28:40</span> Ülkenizin her yerinde zeytinlikleriniz
olacak, ama zeytinyağı sürünmeyeceksiniz. Zeytin ağaçlarınız ürününü
yere dökecek.

<span id="an_28:41">28:41</span> Oğullarınız, kızlarınız olacak, ama
sizinle kalmayacaklar, sürgüne gönderilecekler.

<span id="an_28:42">28:42</span> Bütün ağaçlarınızı, toprağınızın
ürününü çekirgeler yiyecek.

<span id="an_28:43">28:43</span> ‹‹Aranızdaki yabancılar yükseldikçe
yükselecek, sizse alçaldıkça alçalacaksınız.

<span id="an_28:44">28:44</span> O sana ödünç verecek, ama sen ona ödünç
vermeyeceksin. O baş, sen kuyruk olacaksın.

<span id="an_28:45">28:45</span> ‹‹Bütün bu lanetler başınıza yağacak.
Yok oluncaya dek sizi kovalayacak ve size erişecek. Çünkü Tanrınız
RABbin sözünü dinlemediniz, size verdiği buyrukları, kuralları yerine
getirmediniz.

<span id="an_28:46">28:46</span> Bu lanetler siz ve soyunuz için sonsuza
dek bir belirti, şaşılası bir olay olarak kalacak.

<span id="an_28:47">28:47</span> Madem bolluk zamanında Tanrınız RABbe
sevinçle, hoşnutlukla kulluk etmediniz,

<span id="an_28:48">28:48</span> RABbin üzerinize göndereceği düşmanlara
kölelik edeceksiniz. Aç, susuz, çıplak kalacaksınız; her şeye gereksinim
duyacaksınız. RAB sizi yok edinceye dek boynunuza demir boyunduruk
vuracak.

<span id="an_28:49">28:49</span> ‹‹RAB uzaktan, dünyanın öbür ucundan
bir ulusu -dilini bilmediğiniz bir ulusu, yaşlılara saygı, küçüklere
sevgi beslemeyen acımasız bir ulusu- birden çullanan bir kartal gibi
başınıza getirecek.

<span id="an_28:51">28:51</span> Siz yok oluncaya dek hayvanlarınızın
yavrularını, toprağınızın ürününü yiyip bitirecekler. Size ne tahıl, ne
şarap, ne zeytinyağı, ne sığırlarınızın buzağılarını, ne de
sürülerinizin kuzularını bırakacaklar; ta ki, siz ortadan kalkıncaya
dek.

<span id="an_28:52">28:52</span> Güvendiğiniz yüksek, dayanıklı surlar
yerle bir oluncaya dek ülkenizdeki bütün kentlerde sizi kuşatacaklar.
Tanrınız RABbin size verdiği ülkedeki bütün kentleri kuşatacaklar.

<span id="an_28:53">28:53</span> ‹‹Kuşatma sırasında düşmanınızın
vereceği sıkıntıdan rahminizin meyvesini, Tanrınız RABbin size verdiği
oğulların, kızların etini yiyeceksiniz.

<span id="an_28:54">28:54</span> Aranızdaki en yumuşak, en duyarlı adam
bile öz kardeşine, sevdiği karısına, sağ kalan çocuklarına acımayacak;

<span id="an_28:55">28:55</span> yediği çocuklarının etini onların
hiçbiriyle paylaşmayacak. Çünkü düşmanın kuşatma sırasında sizi
sıkıştırması yüzünden kentlerinizde hiç yiyecek kalmayacak.

<span id="an_28:56">28:56</span> Aranızda en yumuşak, en duyarlı kadın
-yumuşaklığından ve duyarlılığından ayağının tabanını yere basmak
istemeyen kadın- bile sevdiği kocasından, öz oğlundan, kızından,
plasentayı ve doğuracağı çocukları esirgeyecek. Çünkü kuşatma sırasında
düşmanın kentlerinizde size vereceği sıkıntıdan, yokluktan onları
gizlice yiyecek.

<span id="an_28:58">28:58</span> ‹‹Bu kitapta yazılı yasanın bütün
sözlerine uymaz, Tanrınız RABbin yüce ve heybetli adından korkmazsanız,

<span id="an_28:59">28:59</span> RAB sizi ve soyunuzu korkunç belalarla,
büyük ve sürekli belalarla, ağır, iyileşmez hastalıklarla vuracak.

<span id="an_28:60">28:60</span> Sizi ürküten Mısırın bütün
hastalıklarını yeniden başınıza getirecek; size yapışacaklar.

<span id="an_28:61">28:61</span> Siz yok oluncaya dek RAB bu Yasa
Kitabında yazılmamış her türlü hastalığı ve belayı da başınıza
getirecek.

<span id="an_28:62">28:62</span> Gökteki yıldızlar kadar çok olan
sizler, sayıca az bırakılacaksınız. Çünkü Tanrınız RABbin sözüne kulak
vermediniz.

<span id="an_28:63">28:63</span> Size iyilik yapmak, sizi çoğaltmak
RABbi nasıl sevindirdiyse, sizi yıkmak ve yok etmek de öyle
sevindirecektir. Mülk edinmek için gideceğiniz ülkeden sökülüp
atılacaksınız.

<span id="an_28:64">28:64</span> ‹‹RAB sizi dünyanın bir ucundan öbür
ucuna, bütün halklar arasına dağıtacak. Orada sizin de atalarınızın da
tanımadığı, ağaçtan ve taştan yapılmış başka ilahlara tapacaksınız.

<span id="an_28:65">28:65</span> Bu uluslar arasında ne esenliğiniz ne
de dinlenecek bir yeriniz olacak. Orada RAB size titreyen yürekler,
umutsuzluk ve bakmaktan yorulmuş gözler verecek.

<span id="an_28:66">28:66</span> Sürekli can kaygısı içinde
yaşayacaksınız. Gece gündüz dehşet içinde olacaksınız. Yaşamınızın
güvenliği olmayacak.

<span id="an_28:67">28:67</span> Yüreğinizi kaplayan dehşet ve
gözlerinizin gördüğü olaylar yüzünden, sabah, ‹Keşke akşam olsa!›,
akşam, ‹Keşke sabah olsa!› diyeceksiniz.

<span id="an_28:68">28:68</span> Bir daha görmeyeceksiniz dediğim yoldan
RAB sizi gemilerle Mısır'a geri gönderecek. Orada erkek ve kadın köle
olarak kendinizi düşmanlarınıza satmaya kalkışacaksınız; ama satın alan
olmayacak.››

<span id="an_29:1">29:1</span> RABbin İsraillilerle Horev Dağında
yaptığı antlaşmaya ek olarak, Moavda Musaya onlarla yapmayı buyurduğu
antlaşmanın sözleri bunlardır.

<span id="an_29:2">29:2</span> Musa bütün İsraillileri bir araya
toplayarak şöyle dedi: ‹‹RABbin Mısırda gözlerinizin önünde firavuna,
görevlilerine, ülkesine yaptıklarını gördünüz.

<span id="an_29:3">29:3</span> Büyük denemeleri, belirtileri, o büyük ve
şaşılası işleri gözlerinizle gördünüz.

<span id="an_29:4">29:4</span> Ne var ki, RAB bugüne dek size kavrayan
yürek, gören göz, duyan kulak vermedi.

<span id="an_29:5">29:5</span> RAB, ‹Sizi kırk yıl çölde dolaştırdım; ne
üzerinizdeki giysi eskidi, ne ayağınızdaki çarık.

<span id="an_29:6">29:6</span> Ekmek yemediniz, şarap ya da başka içki
içmediniz. Bütün bunları Tanrınız RABbin ben olduğumu anlayasınız diye
yaptım› diyor.

<span id="an_29:7">29:7</span> ‹‹Buraya ulaştığınızda, Heşbon Kralı
Sihon ile Başan Kralı Og bizimle savaşa tutuştular. Ama onları bozguna
uğrattık.

<span id="an_29:8">29:8</span> Ülkelerini ele geçirerek mülk olarak
Rubenlilere, Gadlılara, Manaşşe oymağının yarısına verdik.

<span id="an_29:9">29:9</span> El attığınız her işte başarılı olmak için
bu antlaşmanın sözlerini yerine getirmeye dikkat edin.

<span id="an_29:10">29:10</span> ‹‹Bugün hepiniz -önderleriniz, oymak
başlarınız, ileri gelenleriniz, görevlileriniz, bütün öbür İsrailli
erkekler, çocuklarınız, karılarınız, aranızda yaşayan ve odununuzu
kesen, suyunuzu taşıyan yabancılar- Tanrınız RABbin önünde duruyorsunuz.

<span id="an_29:12">29:12</span> Bugün Tanrınız RABbin ant içerek
sizinle yaptığı bu antlaşmayı geçerli kılmak için burada duruyorsunuz.

<span id="an_29:13">29:13</span> Öyle ki, bugün sizi kendi halkı olarak
belirlesin ve size söylediği gibi, atalarınız İbrahime, İshaka, Yakupa
içtiği ant uyarınca Tanrınız olsun.

<span id="an_29:14">29:14</span> Antla yapılan bu antlaşmayı yalnız
sizinle, bugün burada bizimle birlikte Tanrımız RABbin önünde duranlarla
değil, yanımızda olmayanlarla da yapıyorum.

<span id="an_29:16">29:16</span> ‹‹Mısırda nasıl yaşadığımızı, öteki
ulusların ortasından geçerek buraya nasıl geldiğimizi kendiniz de
biliyorsunuz.

<span id="an_29:17">29:17</span> Onların arasında iğrenç suretleri,
ağaçtan, taştan, altından, gümüşten yapılmış putları gördünüz.

<span id="an_29:18">29:18</span> Dikkat edin, bugün aranızda bu
ulusların ilahlarına tapmak için Tanrımız RABden sapan erkek ya da
kadın, boy ya da oymak olmasın; aranızda acılık, zehir veren kök
olmasın.

<span id="an_29:19">29:19</span> ‹‹Bu andın sözlerini duyup da kimse
kendi kendini kutlamasın ve, ‹Kendi isteklerim uyarınca yaşasam da
güvenlikte olurum› diye düşünmesin. Bu herkese yıkım getirir.

<span id="an_29:20">29:20</span> RAB böyle birini bağışlamak istemez.
RABbin öfkesi ve kıskançlığı o kişiye karşı alevlenecek. Bu kitapta
yazılı bütün lanetler başına yağacak ve RAB onun adını göğün altından
silecektir.

<span id="an_29:21">29:21</span> Bu Yasa Kitabında yazılı antlaşmada yer
alan bütün lanetler uyarınca, RAB onu felakete uğraması için İsrailin
bütün oymakları arasından ayıracaktır.

<span id="an_29:22">29:22</span> ‹‹Sizden sonraki kuşak, çocuklarınız ve
uzak ülkeden gelen yabancılar ülkenizin uğradığı belaları, RABbin ülkeye
gönderdiği hastalıkları görecekler.

<span id="an_29:23">29:23</span> Bütün ülke yanacak, tuz ve kükürtle
örtülecek; tohum ekilmeyecek, filiz sürmeyecek, ot bitmeyecek. Ülke
RABbin kızgın öfkesiyle yerle bir ettiği Sodom, Gomora, Adma ve Sevoyim
gibi yıkıma uğrayacak.

<span id="an_29:24">29:24</span> Bütün uluslar, ‹RAB bu ülkeye neden
bunu yaptı?› diye soracaklar, ‹Bu büyük öfke neden alevlendi?›

<span id="an_29:25">29:25</span> ‹‹Yanıt şöyle olacak: ‹Atalarının
Tanrısı RAB kendilerini Mısırdan çıkardığında onlarla yaptığı antlaşmayı
bıraktılar.

<span id="an_29:26">29:26</span> Tanımadıkları, RABbin kendilerine pay
olarak vermediği başka ilahlara yöneldiler; onlara tapıp önlerinde
eğildiler.

<span id="an_29:27">29:27</span> İşte bu yüzden RABbin öfkesi bu ülkeye
karşı alevlendi; bu kitapta yazılı bütün lanetleri oraya yağdırdı.

<span id="an_29:28">29:28</span> RAB büyük kızgınlıkla, şiddetli öfkeyle
onları ülkelerinden söküp attı; bugün olduğu gibi başka ülkeye sürdü.›

<span id="an_29:29">29:29</span> ‹‹Gizlilik Tanrımız RAB'be özgüdür. Ama
bu yasanın bütün sözlerine uymamız için açığa çıkarılanlar sonsuza dek
bize ve çocuklarımıza aittir.››

<span id="an_30:1">30:1</span> ‹‹Bütün bu olaylar -önünüze serdiğim
kutsama ve lanetler- başınıza geldiğinde, Tanrınız RABbin sizi dağıttığı
uluslar arasında bunları anımsayacaksınız.

<span id="an_30:2">30:2</span> Bugün size ilettiğim buyruklar uyarınca
siz ve çocuklarınız Tanrınız RABbe döner, bütün yüreğinizle, bütün
canınızla Ona uyarsanız,

<span id="an_30:3">30:3</span> Tanrınız RAB size acıyacak, sizi
sürgünden geri getirecek. Sizi dağıttığı ulusların arasından yeniden
toplayacak.

<span id="an_30:4">30:4</span> Dünyanın öbür ucuna sürülmüş olsanız
bile, Tanrınız RAB sizleri toplayıp geri getirecek.

<span id="an_30:5">30:5</span> Sizi atalarınızın mülk edindiği ülkeye
ulaştıracak. Orayı miras alacaksınız. Tanrınız RAB üzerinize iyilik
getirecek ve sizi atalarınızdan daha çok çoğaltacak.

<span id="an_30:6">30:6</span> Sizin ve çocuklarınızın yüreğini
değiştirecek. Öyle ki, Onu bütün yüreğinizle, bütün canınızla sevesiniz
ve yaşayasınız.

<span id="an_30:7">30:7</span> Tanrınız RAB bütün bu lanetleri sizden
nefret edenlerin, size baskı yapan düşmanlarınızın üzerine yağdıracak.

<span id="an_30:8">30:8</span> Siz yine RABbin sözüne kulak verecek,
bugün size ilettiğim buyrukların hepsine uyacaksınız.

<span id="an_30:9">30:9</span> Tanrınız RAB el attığınız her işte sizi
başarılı kılacak; çok sayıda çocuğunuz olacak, hayvanlarınızın
yavruları, toprağınızın ürünü bol olacak. RAB atalarınızdan nasıl hoşnut
kaldıysa, sizden de öyle hoşnut kalacak ve sizi başarılı kılacak.

<span id="an_30:10">30:10</span> Yeter ki, Tanrınız RABbin sözünü
dinleyin, bu Yasa Kitabında yazılı buyruklarına, kurallarına uyun ve
bütün yüreğinizle, bütün canınızla Ona dönün. edecek››.

<span id="an_30:11">30:11</span> ‹‹Bugün size ilettiğim bu buyruk ne
tutamayacağınız kadar zor, ne de ulaşamayacağınız kadar uzaktır.

<span id="an_30:12">30:12</span> O göklerde değil ki, ‹Kim bizim için
göğe çıkacak? Kim yerine getirmemiz için onu alıp yayacak?› diyesiniz.

<span id="an_30:13">30:13</span> Denizin ötesinde değil ki, ‹Kim bizim
için denizin ötesine gidecek? Kim yerine getirmemiz için onu alıp
yayacak?› diyesiniz.

<span id="an_30:14">30:14</span> Tanrı sözü size çok yakındır; uymanız
için ağzınızda ve yüreğinizdedir.

<span id="an_30:15">30:15</span> ‹‹İşte bugün önünüze yaşamla iyiliği,
ölümle kötülüğü koyuyorum.

<span id="an_30:16">30:16</span> Bugün size Tanrınız RABbi sevmeyi,
yollarında yürümeyi, buyruklarına, kurallarına, ilkelerine uymayı
buyuruyorum. Öyle ki, yaşayasınız, çoğalasınız ve mülk edinmek için
gideceğiniz ülkede Tanrınız RAB tarafından kutsanasınız.

<span id="an_30:17">30:17</span> ‹‹Eğer yoldan döner, kulak vermezseniz,
ayartılır, başka ilahlara eğilip taparsanız,

<span id="an_30:18">30:18</span> bugün size kesinlikle yok olacağınızı
bildiriyorum. Şeria Irmağından geçip mülk edinmek için gideceğiniz
ülkede uzun yaşamayacaksınız.

<span id="an_30:19">30:19</span> ‹‹Önünüze yaşamla ölümü, kutsamayla
laneti koyduğuma bugün yeri göğü size karşı tanık gösteriyorum. Yaşamı
seçin ki, siz de çocuklarınız da yaşayasınız.

<span id="an_30:20">30:20</span> Tanrınız RAB'bi sevin, sözüne uyup O'na
bağlanın. RAB yaşamınızdır; kendilerine vereceğine ilişkin atalarınız
İbrahim'e, İshak'a, Yakup'a söz verdiği ülkede uzun yaşamanızı
sağlayacaktır.››

<span id="an_31:1">31:1</span> Musa İsraillilere şöyle dedi:

<span id="an_31:2">31:2</span> ‹‹Yüz yirmi yaşındayım. Bundan böyle size
önderlik edemem. Üstelik RAB bana, ‹Şeria Irmağının karşı yakasına
geçmeyeceksin› dedi.

<span id="an_31:3">31:3</span> Tanrınız RAB önünüzden geçecek. Bu
ulusları önünüzden yok edecek. Ülkelerini mülk edineceksiniz. RABbin
sözü uyarınca Yeşu size önderlik edecek.

<span id="an_31:4">31:4</span> RAB Amorluların kralları Sihonu ve Ogu
yok edip ülkelerine yaptığının aynısını bu uluslara da yapacak.

<span id="an_31:5">31:5</span> RAB onları size teslim edecek. Onlara
size verdiğim buyruklar uyarınca davranmalısınız.

<span id="an_31:6">31:6</span> Güçlü ve yürekli olun! Onlardan
korkmayın, yılmayın. Çünkü sizinle birlikte giden Tanrınız RABdir. O
sizi terk etmeyecek, sizi yüzüstü bırakmayacaktır.››

<span id="an_31:7">31:7</span> Sonra Musa Yeşuyu çağırıp bütün
İsraillilerin gözü önünde ona şöyle dedi: ‹‹Güçlü ve yürekli ol! Çünkü
RABbin, atalarına ant içerek söz verdiği ülkeye bu halkla birlikte sen
gideceksin. Ülkeyi miras olarak onlara sen vereceksin.

<span id="an_31:8">31:8</span> RABbin kendisi sana öncülük edecek,
seninle birlikte olacak. Seni terk etmeyecek, seni yüzüstü bırakmayacak.
Korkma, yılma.››

<span id="an_31:9">31:9</span> Musa bu yasayı yazıp RABbin Antlaşma
Sandığını taşıyan Levili kâhinlere ve bütün İsrail ileri gelenlerine
verdi.

<span id="an_31:10">31:10</span> Sonra onlara şöyle buyurdu: ‹‹Her yedi
yılın sonunda, borçları bağışlama yılında, Çardak Bayramında,

<span id="an_31:11">31:11</span> bütün İsrailliler Tanrınız RABbin
önünde bulunmak üzere seçeceği yere geldiğinde, bu yasayı onlara
okuyacaksınız.

<span id="an_31:12">31:12</span> Halkı -erkekleri, kadınları, çocukları
ve kentlerinizde yaşayan yabancıları- toplayın. Öyle ki, herkes duyup
öğrensin, Tanrınız RABden korksun. Bu yasanın bütün sözlerine uymaya
dikkat etsin.

<span id="an_31:13">31:13</span> Yasayı bilmeyen çocuklar da duysunlar,
mülk edinmek için Şeria Irmağından geçip gideceğiniz ülkede yaşadığınız
sürece Tanrınız RABden korkmayı öğrensinler.››

<span id="an_31:14">31:14</span> RAB Musaya, ‹‹Ölümüne az kaldı›› dedi,
‹‹Yeşuyu çağır. Ona buyruklarımı bildirmem için Buluşma Çadırında hazır
olun.›› Böylece Musa ile Yeşu gidip Buluşma Çadırında beklediler.

<span id="an_31:15">31:15</span> Sonra RAB çadırda bulut sütununun
içinde göründü; bulut çadırın kapısı üzerinde durdu.

<span id="an_31:16">31:16</span> RAB Musaya şöyle seslendi: ‹‹Yakında
ölüp atalarına kavuşacaksın. Bu halk da gideceği ülkenin ilahlarına
bağlanıp bana hainlik edecek. Beni bırakacak, kendileriyle yaptığım
antlaşmayı bozacaklar.

<span id="an_31:17">31:17</span> O gün onlara öfkeleneceğim, onları terk
edeceğim. Yüzümü onlardan çevireceğim. Başkalarına yem olacaklar,
başlarına sayısız kötülükler, sıkıntılar gelecek. O gün, ‹Tanrımız
bizimle olmadığı için bu kötülükler başımıza geldi› diyecekler.

<span id="an_31:18">31:18</span> Başka ilahlara yönelmekle yaptıkları
kötülük yüzünden o gün kesinlikle onlardan yüzümü çevireceğim.

<span id="an_31:19">31:19</span> ‹‹Şimdi kendiniz için şu ezgiyi yazın
ve İsraillilere öğretin; onu okusunlar. Öyle ki, bu ezgi İsraillilere
karşı benim tanığım olsun.

<span id="an_31:20">31:20</span> Onları atalarına ant içerek söz
verdiğim süt ve bal akan ülkeye getirdiğimde yiyip doyacaklar; semirince
başka ilahlara yönelip onlara tapacaklar. Beni tepecek, antlaşmamı
bozacaklar.

<span id="an_31:21">31:21</span> Başlarına sayısız kötülükler,
sıkıntılar geldiğinde, bu ezgi onlara karşı tanıklık edecek. Çünkü
çocukları bu ezgiyi unutmayacak. Ant içerek söz verdiğim ülkeye onları
getirmeden önce neler tasarladıklarını biliyorum.››

<span id="an_31:22">31:22</span> O gün Musa bu ezgiyi yazıp İsraillilere
öğretti.

<span id="an_31:23">31:23</span> RAB Nun oğlu Yeşuya şu buyruğu verdi:
‹‹Güçlü ve yürekli ol! Çünkü İsraillileri, ant içerek söz verdiğim
ülkeye sen götüreceksin ve ben seninle birlikte olacağım.››

<span id="an_31:24">31:24</span> Musa yasanın sözlerini eksiksiz olarak
kitaba yazmayı bitirince,

<span id="an_31:25">31:25</span> RABbin Antlaşma Sandığını taşıyan
Levililere şu buyruğu verdi:

<span id="an_31:26">31:26</span> ‹‹Bu Yasa Kitabını alın, Tanrınız
RABbin Antlaşma Sandığının yanına koyun. Orada size karşı bir tanık
olarak kalsın.

<span id="an_31:27">31:27</span> Çünkü sizin başkaldıran, dikbaşlı
kişiler olduğunuzu biliyorum. Bugün ben sağken, aranızdayken bile RABbe
karşı geliyorsunuz; ölümümden sonra daha ne kadar çok
başkaldıracaksınız.

<span id="an_31:28">31:28</span> Oymaklarınızın bütün ileri gelenlerini,
görevlilerinizi bana getirin. Bu sözleri onlara duyuracağım. Yeri göğü
onlara karşı tanık tutacağım.

<span id="an_31:29">31:29</span> Ölümümden sonra büsbütün
yozlaşacağınızı, size buyurduğum yoldan sapacağınızı biliyorum. Son
günlerde kötülüklerle karşılaşacaksınız. Çünkü RABbin gözünde kötü olanı
yapacak ve yaptıklarınızla Onu öfkelendireceksiniz.››

<span id="an_31:30">31:30</span> Musa şu ezginin sözlerini eksiksiz
olarak bütün İsrail topluluğuna okudu:

<span id="an_32:1">32:1</span> ‹‹Ey gökler, kulak verin, sesleneyim;  
Ey dünya, ağzımdan çıkan sözleri işit!

<span id="an_32:2">32:2</span> Öğretişim yağmur gibi damlasın;  
Sözlerim çiy gibi düşsün,  
Çimen üzerine çiseleyen yağmur gibi,  
Bitkilere yağan sağanak gibi.

<span id="an_32:3">32:3</span> RABbin adını duyuracağım.  
Ululuğu için Tanrımızı övün!

<span id="an_32:4">32:4</span> O Kayadır, işleri kusursuzdur,  
Bütün yolları doğrudur.  
O haksızlık etmeyen güvenilir Tanrıdır.  
Doğru ve adildir.

<span id="an_32:5">32:5</span> Bu eğri ve sapık kuşak,  
Ona bağlı kalmadı.  
Onun çocukları değiller.  
Bu onların utancıdır.

<span id="an_32:6">32:6</span> RABbe böyle mi karşılık verilir,  
Ey akılsız ve bilgelikten yoksun halk?  
Sizi yaratan, size biçim veren,  
Babanız, Yaratıcınız O değil mi?

<span id="an_32:7">32:7</span> ‹‹Eski günleri anımsayın;  
Çoktan geçmiş çağları düşünün.  
Babanıza sorun, size anlatsın,  
Yaşlılarınız size açıklasın.

<span id="an_32:8">32:8</span> Yüceler Yücesi uluslara paylarına düşeni
verip  
İnsanları böldüğünde,  
Ulusların sınırlarını  
İsrailoğullarının sayısına göre belirledi.

<span id="an_32:9">32:9</span> Çünkü RABbin payı kendi halkıdır  
Ve Yakup soyu Onun payına düşen mirastır. ‹‹Tanrının melekleri››, Kumran
‹‹Tanrının oğulları››.

<span id="an_32:10">32:10</span> ‹‹Onu kurak bir ülkede,  
Issız, uluyan bir çölde buldu,  
Onu kuşattı, kayırdı,  
Gözbebeği gibi korudu.

<span id="an_32:11">32:11</span> Yuvasında yavrularını uçmaya
kışkırtan,  
Onların üzerinde kanat çırpan bir kartal gibi,  
Kanatlarını gerip onları aldı  
Ve kanatları üzerinde taşıdı.

<span id="an_32:12">32:12</span> Ona yalnız RAB yol gösterdi,  
Yanında yabancı ilah yoktu.

<span id="an_32:13">32:13</span> ‹‹Onu yeryüzünün yüksekliklerinde
gezdirdi,  
Tarlada yetişen ürünlerle doyurdu.  
Onu kayadan akan balla,  
Çakmaktaşından çıkardığı yağla besledi.

<span id="an_32:14">32:14</span> İneklerin yağıyla,  
Koyunların sütüyle,  
Besili kuzularla,  
Başan cinsi en iyi koçlarla, tekelerle,  
En iyi buğdayla onu besledi.  
Halk üzümün kırmızı kanını içti.

<span id="an_32:15">32:15</span> ‹‹Yeşurun semirdi ve sahibini tepti;  
Doyunca yağ bağlayıp ağırlaştı,  
Kendisini yaratan Tanrıya sırt çevirdi,  
Kurtarıcısını, Kayayı küçümsedi. verilen bir addır.

<span id="an_32:16">32:16</span> Yabancı ilahlarla Tanrıyı kıskandırıp  
İğrençlikleriyle Onu öfkelendirdiler.

<span id="an_32:17">32:17</span> Tanrı olmayan cinlere,  
Tanımadıkları ilahlara,  
Atalarınızın korkmadıkları,  
Son zamanlarda ortaya çıkan  
Yeni ilahlara kurban kestiler.

<span id="an_32:18">32:18</span> Seni oluşturan Kayayı savsakladın,  
Seni yaratan Tanrıyı unuttun.

<span id="an_32:19">32:19</span> ‹‹RAB bunu görünce onları reddetti;  
Çünkü oğulları, kızları Onu öfkelendirmişlerdi.

<span id="an_32:20">32:20</span> ‹Yüzümü onlardan çevirecek  
Ve sonlarının ne olacağını göreceğim› dedi,  
‹Çünkü onlar sapık bir kuşak  
Ve güvenilmez çocuklardır.

<span id="an_32:21">32:21</span> Tanrı olmayan ilahlarla  
Beni kıskandırdılar;  
Değersiz putlarıyla beni öfkelendirdiler.  
Ben de halk olmayan bir halkla  
Onları kıskandıracağım.  
Anlayışsız bir ulusla  
Onları öfkelendireceğim.

<span id="an_32:22">32:22</span> Çünkü size karşı öfkem ateş gibi
tutuşup  
Ölüler diyarının derinliklerine dek yanacak.  
Yeryüzünü ve ürününü yutup yok edecek  
Ve dağların temellerini tutuşturacak.

<span id="an_32:23">32:23</span> ‹‹ ‹Üzerlerine kötülükler yığacağım,  
Oklarımı onlara karşı kullanacağım.

<span id="an_32:24">32:24</span> Kavurucu kıtlık, tüketici hastalık,  
Öldürücü salgın vuracak onları.  
Gönderdiğim canavarlar dişleriyle onlara saldıracak,  
Toprakta sürünen zehirli yılanlar onları ısıracak.

<span id="an_32:25">32:25</span> Sokakta kılıç onları çocuksuz
bırakacak;  
Evlerinde dehşet egemen olacak.  
Delikanlısı, genç kızı,  
Emzikteki çocuğu, aksaçlısı ölecek.

<span id="an_32:26">32:26</span> Onları darmadağın etmeyi,  
İnsanlar arasından anılarını silmeyi düşündüm.

<span id="an_32:27">32:27</span> Ama düşmanın alay etmesinden
çekindim.  
Öyle ki, düşman yanlış anlayıp da,  
Bütün bunları yapan RAB değil,  
Başarı kazanan biziz, demesin.›

<span id="an_32:28">32:28</span> ‹‹Onlar anlayışsız bir ulustur,  
Onlarda sezgi yoktur.

<span id="an_32:29">32:29</span> Keşke bilge kişiler olsalardı,
anlasalardı,  
Sonlarının ne olacağını düşünselerdi!

<span id="an_32:30">32:30</span> Onların Kayası kendilerini satmamış  
Ve RAB onları ele vermemiş olsaydı,  
Nasıl bir kişi bin kişiyi kovar,  
İki kişi on bin kişiyi kaçırtırdı?

<span id="an_32:31">32:31</span> Çünkü bizim Kayamızfö onların kayasına
benzemez,  
Düşmanlarımız bu konuda yargıç olabilir.

<span id="an_32:32">32:32</span> Onların asması Sodom asmasından,  
Gomora bağlarındandır.  
Üzümleri zehirle dolu,  
Salkımları acıdır.

<span id="an_32:33">32:33</span> Şarapları yılan zehiri,  
Kobraların öldürücü zehiridir.

<span id="an_32:34">32:34</span> ‹‹ ‹Bu kötülükleri yazmadım mı?  
Hazinelerimde mühürlemedim mi?

<span id="an_32:35">32:35</span> Öç benimdir, karşılığını ben
vereceğim,  
Zamanı gelince ayakları kayacak,  
Onların yıkım günü yakındır,  
Ceza günü hızla yaklaşıyor.›

<span id="an_32:36">32:36</span> ‹‹RAB kendi halkının hakkını
koruyacak,  
Onların gücünün tükendiğini,  
Ülkede genç yaşlı kimsenin kalmadığını görünce,  
Kullarına acıyacaktır.

<span id="an_32:37">32:37</span> ‹Hani sığındığınız kaya,  
Hani ilahlarınız nerede?› diyecek,

<span id="an_32:38">32:38</span> ‹Kurbanlarınızın yağını yiyen,  
Dökmelik sununuzu içen  
İlahlarınız hani nerede?  
Kalksınlar da size yardım etsinler!  
Size barınak olsunlar!

<span id="an_32:39">32:39</span> ‹‹ ‹Artık anlayın ki, ben, evet ben
Oyum,  
Benden başka tanrı yoktur!  
Öldüren de, yaşatan da,  
Yaralayan da, iyileştiren de benim.  
Kimse elimden kurtaramaz.

<span id="an_32:40">32:40</span> Elimi göğe kaldırır  
Ve sonsuzluk boyunca varlığım hakkı için derim ki,

<span id="an_32:41">32:41</span> Parlayan kılıcımı bileyip  
Yargılamak için elime alınca,  
Düşmanlarımdan öç alacağım,  
Benden nefret edenlere karşılığını vereceğim.

<span id="an_32:42">32:42</span> Oklarımı kanla sarhoş edeceğim,  
Kılıcım vurulanların, tutsakların kanıyla,  
Düşman önderlerinin başlarıyla  
Ve etle beslenecek.›

<span id="an_32:43">32:43</span> ‹‹Ey uluslar, Onun halkını kutlayın,  
Çünkü O kullarının kanının öcünü alacak,  
Düşmanlarından öç alacak,  
Ülkesinin ve halkının günahını bağışlayacak.››

<span id="an_32:44">32:44</span> Musa, Nun oğlu Hoşea ile birlikte gelip
bu ezginin sözlerini halka okudu.

<span id="an_32:45">32:45</span> Musa sözlerini bitirince, İsraillilere
şöyle dedi: ‹‹Bugün size bildirdiğim bu uyarıcı sözlerin tümünü
benimseyin. Bu yasanın bütün sözlerine dikkat etmeleri ve yerine
getirmeleri için çocuklarınıza buyruk verin.

<span id="an_32:47">32:47</span> Bunlar sizin için boş sözler değildir,
sizin yaşamınızdır. Şeria Irmağından geçerek mülk edineceğiniz ülkede
ömrünüz bu sözler sayesinde uzun olacaktır.››

<span id="an_32:48">32:48</span> RAB aynı gün Musaya şöyle seslendi:

<span id="an_32:49">32:49</span> ‹‹Haavarim dağlık bölgesine, Eriha
karşısında Moav ülkesindeki Nevo Dağına çık. Mülk olarak İsraillilere
vereceğim Kenan ülkesine bak.

<span id="an_32:50">32:50</span> Ağabeyin Harun Hor Dağında ölüp
atalarına kavuştuğu gibi, sen de çıkacağın dağda ölüp atalarına
kavuşacaksın.

<span id="an_32:51">32:51</span> Çünkü ikiniz de Zin Çölünde,
Meriva-Kadeş sularında, İsraillilerin önünde bana ihanet ettiniz,
kutsallığımı önemsemediniz.

<span id="an_32:52">32:52</span> Bu nedenle ülkeyi ancak uzaktan
göreceksin. Ama oraya, İsrail halkına vereceğim ülkeye girmeyeceksin.››

<span id="an_33:1">33:1</span> Tanrı adamı Musa, ölümünden önce
İsraillileri kutsadı.

<span id="an_33:2">33:2</span> Şöyle dedi: ‹‹RAB Sina Dağından geldi,  
Halkına Seirden doğdu  
Ve Paran Dağından parladı.  
On binlerce kutsalıyla birlikte geldi,  
Sağ elinde halkı için alev alev yanan ateş vardı.

<span id="an_33:3">33:3</span> Ya RAB, halkları gerçekten seversin,  
Bütün kutsallar elinin altındadır.  
Ayaklarına kapanır,  
Sözlerini dinlerler.

<span id="an_33:4">33:4</span> Yakupun topluluğuna miras olarak,  
Musa bize yasayı verdi.

<span id="an_33:5">33:5</span> İsrailin oymaklarıyla  
Halkın önderleri bir araya geldiğinde  
RAB Yeşurunun kralı oldu. verilen bir addır. Aynı ifade 33:26da da
geçer.

<span id="an_33:6">33:6</span> ‹‹Ruben yaşasın, ölmesin,  
Halkının sayısı az olmasın.››

<span id="an_33:7">33:7</span> Musa Yahuda için de şunları söyledi:  
‹‹Ya RAB, Yahudanın yakarışını duy  
Ve onu kendi halkına getir.  
Kendisi için elleriyle savaştı.  
Düşmanlarına karşı ona yardımcı ol.››

<span id="an_33:8">33:8</span> Levi için de şöyle dedi:  
‹‹Ya RAB, senin Tummimin ve Urimin  
Sadık kulun içindir.  
Onu Massada denedin,  
Meriva sularında onunla tartıştın.

<span id="an_33:9">33:9</span> O annesi ve babası için,  
‹Onları saymıyorum› dedi.  
Kardeşlerini tanımadı,  
Çocuklarını bilmedi.  
Ama senin sözünü tuttu  
Ve antlaşmana bağlı kaldı.

<span id="an_33:10">33:10</span> İlkelerini Yakup soyuna,  
Yasanı İsraile öğretecekler.  
Senin önünde buhur,  
Sunağında tümüyle yakmalık sunular sunacaklar.

<span id="an_33:11">33:11</span> Ya RAB, onları el attıkları her işte
kutsa,  
Yaptıklarından hoşnut ol.  
Ona karşı ayaklananların  
Ve ondan nefret edenlerin belini kır,  
Bir daha ayağa kalkmasınlar!››

<span id="an_33:12">33:12</span> Benyamin için de şöyle dedi:  
‹‹RABbin sevgilisi,  
Onun yanında güvenlikte yaşasın;  
RAB bütün gün onu korur,  
O da RABbin kucağındafş oturur.››

<span id="an_33:13">33:13</span> Yusuf için de şöyle dedi:  
‹‹RAB onun ülkesini  
Gökten yağan değerli çiyle  
Ve yeraltındaki derin su kaynaklarıyla kutsasın.

<span id="an_33:14">33:14</span> Ülkesi güneş altında yetişen ürünlerin
en iyisiyle,  
Her ay yetişen en iyi meyvelerle,

<span id="an_33:15">33:15</span> Yaşlı dağların en seçkin
armağanlarıyla,  
Kalıcı tepelerin bolluğuyla,

<span id="an_33:16">33:16</span> Yerin en değerli ürünü ve
doluluğuyla,  
Çalıda oturanın lütfuyla bereketli olsun.  
Yusufun başı üzerine,  
Kardeşlerinden ayrı olanın başı üzerine bereket yağsın.

<span id="an_33:17">33:17</span> İlk doğan bir boğa kadar  
Görkemlidir o;  
Boynuzları yaban öküzünün boynuzları gibidir.  
Bu boynuzlarla ulusları,  
Yeryüzünün dört bucağındaki ulusları yaralayacak.  
İşte böyledir Efrayimin on binleri,  
İşte bunlardır Manaşşenin binleri.››

<span id="an_33:18">33:18</span> Zevulun için de şöyle dedi:  
‹‹Ey Zevulun, sevinç duy yola çıkışınla,  
Ve sen, İssakar, çadırlarında sevin!

<span id="an_33:19">33:19</span> Ulusları dağa çağıracak,  
Orada doğruluk kurbanları kesecekler.  
Denizlerin bolluğuyla  
Ve kumlarda saklı hazinelerle doyacaklar.››

<span id="an_33:20">33:20</span> Gad için de şöyle dedi:  
‹‹Gadın sınırını genişleten kutsansın;  
Gad orada kol ve baş parçalayan  
Bir aslan gibi oturuyor.

<span id="an_33:21">33:21</span> Kendine ilk toprağı seçti;  
Önderlik payı ona verilmiştir.  
Halkın önderleri bir araya geldiğinde,  
RABbin doğru isteğini  
Ve İsraile ilişkin ilkelerini,  
O yerine getirdi.››

<span id="an_33:22">33:22</span> Dan için de şöyle dedi:  
‹‹Dan Başandan sıçrayan  
Aslan yavrusudur.››

<span id="an_33:23">33:23</span> Naftali için de şöyle dedi:  
‹‹Ey sen, RABbin lütfu ve  
Kutsamasıyla dolu olan Naftali!  
Sen batıyı ve güneyi mülk edineceksin.››

<span id="an_33:24">33:24</span> Aşer için de şöyle dedi:  
‹‹Oğullar arasında en çok kutsanan Aşer olsun,  
Kardeşlerinin beğenisini kazanan o olsun.  
Ayağını zeytinyağına batırsın.

<span id="an_33:25">33:25</span> Kapı sürgülerin demir ve tunç olacak  
Ve gücün yaşamın boyunca sürecektir.››

<span id="an_33:26">33:26</span> ‹‹Ey Yeşurun, sana yardım için  
Göklere ve bulutlara görkemle binen,  
Tanrıya benzer biri yok.

<span id="an_33:27">33:27</span> Sığınağın çağlar boyu var olan
Tanrıdır,  
Seni taşıyan Onun yorulmaz kollarıdır.  
Düşmanı önünden kovacak  
Ve sana, ‹Onu yok et!› diyecek.

<span id="an_33:28">33:28</span> Böylece İsrail güvenlik içinde
yaşayacak;  
Tahıl ve yeni şarap ülkesinde,  
Yakupun pınarı güvenlikte kalacak.  
Gökler oraya çiy damlatacak.

<span id="an_33:29">33:29</span> Ne mutlu sana, ey İsrail!  
Var mı senin gibisi?  
Sen RAB'bin kurtardığı bir halksın.  
RAB seni koruyan kalkan  
Ve şanlı kılıcındır.  
Düşmanların senin önünde küçülecek  
Ve sen onları çiğneyeceksin.››

<span id="an_34:1">34:1</span> Bundan sonra Musa Moav ovalarından Nevo
Dağına giderek Eriha Kenti karşısındaki Pisga Dağına çıktı. RAB ona
bütün ülkeyi gösterdi:

<span id="an_34:2">34:2</span> Dana kadar uzanan Gilatı, bütün
Naftaliyi, Efrayim ve Manaşşe bölgelerini, Akdenize kadar uzanan bütün
Yahuda bölgesini,

<span id="an_34:3">34:3</span> Negevi, hurma kenti Eriha Vadisinin Soara
kadar uzanan ovasını.

<span id="an_34:4">34:4</span> Sonra Musaya şöyle dedi: ‹‹İbrahime,
İshaka, Yakupa, ‹Senin soyuna vereceğim› diye ant içtiğim ülke budur.
Ülkeyi sana gösterdim ama oraya gitmeyeceksin.››

<span id="an_34:5">34:5</span> Böylece RABbin sözü uyarınca RABbin kulu
Musa orada, Moav ülkesinde öldü.

<span id="an_34:6">34:6</span> RAB onu Moav ülkesinde, Beytpeor
karşısındaki vadide gömdü. Bugün de mezarının nerede olduğunu kimse
bilmiyor.

<span id="an_34:7">34:7</span> Musa öldüğünde yüz yirmi yaşındaydı; ne
gözleri zayıflamıştı, ne de gücü tükenmişti.

<span id="an_34:8">34:8</span> İsrailliler Moav ovalarında Musa için
otuz gün yas tuttular. Sonra Musa için ağlama ve yas tutma günleri sona
erdi.

<span id="an_34:9">34:9</span> Nun oğlu Yeşu bilgelik ruhuyla doluydu.
Çünkü Musa ellerini üzerine koymuştu. İsrailliler onu dinliyor ve RABbin
Musaya verdiği buyruklar uyarınca davranıyorlardı.

<span id="an_34:10">34:10</span> O günden bu yana İsrailde Musa gibi
RABbin yüz yüze görüştüğü bir peygamber çıkmadı.

<span id="an_34:11">34:11</span> RAB onu Mısırda firavuna, görevlilerine
ve bütün ülkesine bir sürü belirtiler, şaşılası işler yapması için
göndermişti.

<span id="an_34:12">34:12</span> Musa İsrailliler'in gözleri önünde
güçlü, büyük ve ürkütücü işler yapmıştı.

------------------------------------------------------------------------

[Next: Joshua](jos.md)
