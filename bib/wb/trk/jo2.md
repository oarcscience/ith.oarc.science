[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Turkish Bible: 2 John

<span id="an_1:1">1:1</span> Ben ihtiyardan, Tanrının seçtiği, gerçekten
sevdiğim hanımefendiye ve çocuklarına selamlar! Yalnız ben değil,
gerçeği bilenlerin hepsi de sizleri seviyor.

<span id="an_1:2">1:2</span> Çünkü gerçek içimizde yaşıyor ve sonsuza
dek bizimle olacak.

<span id="an_1:3">1:3</span> Baba Tanrıdan ve Babanın Oğlu İsa Mesihten
gelen lütuf, merhamet ve esenlik de gerçekte ve sevgide bizimle
olacaktır.

<span id="an_1:4">1:4</span> Senin çocuklarından bazılarının Babadan
aldığımız buyruğa uyarak gerçeğin izinden yürüdüğünü görünce çok
sevindim.

<span id="an_1:5">1:5</span> Şimdi sana rica ediyorum, hanımefendi,
birbirimizi sevelim. Bu sana yazdığım yeni bir buyruk değil,
başlangıçtan beri kabul ettiğimiz buyruktur.

<span id="an_1:6">1:6</span> Sevgi Tanrının buyruklarına uygun yaşamamız
demektir. Başlangıçtan beri işittiğiniz gibi, Onun buyruğu sevgi yolunda
yürümenizdir.

<span id="an_1:7">1:7</span> Ne var ki, İsa Mesihin beden alıp geldiğini
kabul etmeyen birçok aldatıcı dünyanın her yanına yayıldı. Aldatıcı,
Mesih karşıtı olan bunlardır.

<span id="an_1:8">1:8</span> Başardıklarınızı yitirmemek ve ödülünüzü
eksiksiz almak için kendinize dikkat edin.

<span id="an_1:9">1:9</span> Haddini aşıp Mesihin öğretisine bağlı
kalmayan hiç kimsede Tanrı yoktur. Bu öğretiye bağlı kalanda ise hem
Baba, hem de Oğul vardır.

<span id="an_1:10">1:10</span> Size gelip de bu öğretiyi getirmeyeni
evinize almayın, ona selam bile vermeyin.

<span id="an_1:11">1:11</span> Çünkü böyle birine selam veren, kötü
işlerine ortak olur.

<span id="an_1:12">1:12</span> Size yazacak çok şeyim var, ama bunları
kâğıtla, mürekkeple iletmek istemedim. Sevincimiz tam olsun diye
yanınıza gelmek ve sizinle yüz yüze konuşmak umudundayım.

<span id="an_1:13">1:13</span> Tanrı'nın seçtiği kızkardeşinin çocukları
sana selam ederler.

------------------------------------------------------------------------

[Next: 3 John](jo3)
