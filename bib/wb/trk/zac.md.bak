[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hag)  [Next](mal.md) 

------------------------------------------------------------------------

### Turkish Bible: Zechariah

<span id="an_1:1">1:1</span> Dariusun krallığının ikinci yılının
sekizinci ayında RAB İddo oğlu Berekya oğlu Peygamber Zekeriya
aracılığıyla şöyle seslendi:

<span id="an_1:2">1:2</span> ‹‹RAB atalarınıza çok öfkelendi.

<span id="an_1:3">1:3</span> Bu nedenle halka de ki, ‹Her Şeye Egemen
RAB, bana dönün, ben de size dönerim diyor.

<span id="an_1:4">1:4</span> Atalarınız gibi davranmayın! Önceki
peygamberler, Her Şeye Egemen RAB kötü yollarınızdan ve kötü
uygulamalarınızdan dönün diyor, diyerek onları uyardılar. Ne var ki,
onlar dinlemediler, bana aldırış etmediler. Böyle diyor RAB.

<span id="an_1:5">1:5</span> Hani atalarınız nerede? Peygamberler de
sonsuza kadar mı yaşar?

<span id="an_1:6">1:6</span> Peygamber kullarıma buyurduğum sözler ve
kurallar atalarınıza ulaşmadı mı?› ‹‹Onlar da dönüp, ‹Her Şeye Egemen
RAB yollarımıza ve uygulamalarımıza bakarak bizim için ne düşündüyse
aynen yaptı› dediler.››

<span id="an_1:7">1:7</span> Dariusun krallığının ikinci yılında, on
birinci ay olan Şevat ayının yirmi dördüncü günü RAB İddo oğlu Berekya
oğlu Peygamber Zekeriyaya görümlerle seslendi.

<span id="an_1:8">1:8</span> Gece vadideki mersin ağaçlarının arasında
kızıl ata binmiş bir adam gördüm. Arkasında kızıl, kula ve beyaz atlar
vardı.

<span id="an_1:9">1:9</span> ‹‹Efendim, bunlar ne?›› diye sordum.
Benimle konuşan melek, ‹‹Bunların ne olduğunu sana göstereceğim›› diye
yanıtladı.

<span id="an_1:10">1:10</span> Mersin ağaçları arasında duran adam da,
‹‹Bunlar dünyayı dolaşmak için RABbin gönderdikleridir›› diye açıkladı.

<span id="an_1:11">1:11</span> Mersin ağaçları arasında duran RABbin
meleğine, ‹‹Dünyayı dolaştık›› dediler, ‹‹İşte bütün dünya esenlik ve
güvenlik içinde!››

<span id="an_1:12">1:12</span> Bunun üzerine RABbin meleği, ‹‹Ey Her
Şeye Egemen RAB, yetmiş yıldır öfkelendiğin Yeruşalimden ve Yahuda
kentlerinden sevecenliğini ne zamana dek esirgeyeceksin?›› dedi.

<span id="an_1:13">1:13</span> RAB benimle konuşan meleği tatlı, avutucu
sözlerle yanıtladı.

<span id="an_1:14">1:14</span> Bunun üzerine benimle konuşan melek,
‹‹Şunu duyur!›› dedi, ‹‹Her Şeye Egemen RAB, ‹Yeruşalim ve Siyon için
büyük kıskançlık duyuyorum› diyor,

<span id="an_1:15">1:15</span> ‹Tasasız uluslara ise çok öfkeliyim;
çünkü ben biraz öfkelenmiştim, onlarsa kötülüğe kötülük kattılar.›

<span id="an_1:16">1:16</span> ‹‹Onun için RAB, ‹Yeruşalime sevecenlikle
döneceğim› diyor, ‹Tapınağım orada yeniden kurulacak ve Yeruşalim
üzerine ölçü ipi çekilecek!› Böyle diyor Her Şeye Egemen RAB.

<span id="an_1:17">1:17</span> ‹‹Şunu da duyur: Her Şeye Egemen RAB,
‹Kentlerim yine bollukla dolup taşacak› diyor, ‹Ben RAB, Siyonu yine
avutacağım, Yeruşalimi yine seçeceğim.› ››

<span id="an_1:18">1:18</span> Sonra gözlerimi kaldırıp baktım, dört
boynuz vardı.

<span id="an_1:19">1:19</span> Benimle konuşan meleğe, ‹‹Bunlar ne?››
diye sordum. Melek, ‹‹Bunlar Yahuda, İsrail ve Yeruşalim halkını
dağıtmış olan boynuzlardır›› diye karşılık verdi.

<span id="an_1:20">1:20</span> Sonra RAB bana dört usta gösterdi.

<span id="an_1:21">1:21</span> ‹‹Bunlar ne yapmaya geliyor?›› diye
sordum. Melek, ‹‹Şu boynuzlar Yahuda halkını öyle dağıttı ki, kimse
başını kaldıramadı›› dedi, ‹‹Bu ustalar da Yahuda halkını dağıtmak için
boynuz kaldıran ulusları yıldırıp boynuzlarını yere çalmaya geldiler.››

<span id="an_2:1">2:1</span> Sonra gözlerimi kaldırıp baktım, elinde
ölçü ipi tutan bir adam vardı.

<span id="an_2:2">2:2</span> ‹‹Nereye gidiyorsun?›› diye sordum. Adam,
‹‹Yeruşalimi ölçmeye, genişliğinin, uzunluğunun ne kadar olduğunu
öğrenmeye gidiyorum›› diye yanıtladı.

<span id="an_2:3">2:3</span> Benimle konuşan melek yanımdan ayrılınca
başka bir melek onu karşılamaya çıktı.

<span id="an_2:4">2:4</span> Önceki meleğe şöyle dedi: ‹‹Koş, o gence de
ki, içinde barınacak sayısız insan ve hayvandan ötürü Yeruşalim sursuz
bir kent olacak.

<span id="an_2:5">2:5</span> RAB, ‹Ben kendim onun çevresinde ateşten
sur ve içindeki görkem olacağım› diyor.››

<span id="an_2:6">2:6</span> RAB, ‹‹Haydi! Haydi! Kuzey ülkesinden
kaçın!›› diyor, ‹‹Çünkü sizi göğün dört bucağına dağıttım.›› Böyle diyor
RAB.

<span id="an_2:7">2:7</span> ‹‹Babilde oturan Siyon halkı, haydi kaçıp
kurtul!››

<span id="an_2:8">2:8</span> Çünkü Her Şeye Egemen RAB beni onurlandırdı
ve sizi yağmalamış uluslara şu haberle gönderdi: ‹‹Size dokunan
gözbebeğime dokunmuş olur›› diyor,

<span id="an_2:9">2:9</span> ‹‹Elimi onlara karşı kaldıracağım, köleleri
onları yağmalayacak.›› O zaman siz de beni Her Şeye Egemen RABbin
gönderdiğini anlayacaksınız. ‹‹Gözbebeğine››.

<span id="an_2:10">2:10</span> RAB, ‹‹Ey Siyon kızı, sevinçle bağır!
Çünkü aranızda yaşamaya geliyorum›› diyor.

<span id="an_2:11">2:11</span> O gün birçok ulus RABbe bağlanacak, Onun
halkı olacak. O zaman RAB aranızda yaşayacak, siz de beni Her Şeye
Egemen RABbin gönderdiğini anlayacaksınız.

<span id="an_2:12">2:12</span> RAB kutsal topraklarda Yahudayı kendi
payı olarak miras edinecek ve Yeruşalimi yine seçecek.

<span id="an_2:13">2:13</span> Ey insanlar, RAB'bin önünde sessiz durun!
RAB kutsal konutundan kalkmış geliyor!

<span id="an_3:1">3:1</span> RAB, meleğinin önünde duran Başkâhin Yeşuyu
ve onu suçlamak için sağında duran Şeytanı bana gösterdi.

<span id="an_3:2">3:2</span> RABbin meleği Şeytana, ‹‹RAB seni
azarlasın, ey Şeytan!›› dedi, ‹‹Yeruşalimi seçen RAB seni azarlasın! Bu
adam ateşten çıkarılan yarı yanmış odun parçası değil mi?››

<span id="an_3:3">3:3</span> Yeşu meleğin önünde çok kirli giysiler
içinde duruyordu.

<span id="an_3:4">3:4</span> Melek önündeki meleklere, ‹‹Üzerinden kirli
giysileri çıkarın›› dedi. Sonra Yeşuya, ‹‹Bak, suçunu kaldırdım. Sana
bayramlık giysiler giydireceğim›› dedi.

<span id="an_3:5">3:5</span> Ben de Yeşunun başına temiz bir sarık
sarmalarını söyledim. Başına temiz bir sarık sarıp onu giydirdiler.
RABbin meleği de onun yanında duruyordu.

<span id="an_3:6">3:6</span> Sonra RABbin meleği Yeşuyu uyardı:

<span id="an_3:7">3:7</span> ‹‹Her Şeye Egemen RAB diyor ki, ‹Eğer
yollarımda yürür, verdiğim görevleri yerine getirirsen, tapınağımı sen
yönetecek, avlularımı sen koruyacaksın. Sana burada duranların arasına
katılıp huzuruma çıkma ayrıcalığını vereceğim.

<span id="an_3:8">3:8</span> ‹‹ ‹Ey Başkâhin Yeşu, sen ve önünde oturan
kâhin arkadaşların, dinleyin! Çünkü onlar gelecek olayların
önbelirtisidir. Dal adındaki kulumu ortaya çıkarıyorum.

<span id="an_3:9">3:9</span> Yeşunun önüne koyduğum taşa bakın! O tek
taşın yedi gözüfç var; onun üzerine bir yazıt oyacağım› diyor Her Şeye
Egemen RAB, ‹Bir günde bu ülkenin günahını kaldıracağım.

<span id="an_3:10">3:10</span> O gün her biriniz komşusunu asmasının,
incir ağacının altında oturmaya çağıracak.› Böyle diyor Her Şeye Egemen
RAB.››

<span id="an_4:1">4:1</span> Benimle konuşan melek yine geldi ve uykudan
uyandırır gibi beni uyandırdı.

<span id="an_4:2">4:2</span> ‹‹Ne görüyorsun?›› diye sordu. ‹‹Som altın
bir kandillik görüyorum›› diye yanıtladım, ‹‹Tepesinde zeytinyağı için
bir tas, üzerinde yedi kandil, kandillerde yedişer oluk var.

<span id="an_4:3">4:3</span> Ayrıca kandilliğin yanında, biri zeytinyağı
tasının sağında, öbürü solunda iki zeytin ağacı da var.››

<span id="an_4:4">4:4</span> Benimle konuşan meleğe, ‹‹Bunların anlamı
nedir, efendim?›› diye sordum.

<span id="an_4:5">4:5</span> Melek, ‹‹Bunların anlamını bilmiyor
musun?›› diye karşılık verdi. ‹‹Hayır, efendim›› dedim.

<span id="an_4:6">4:6</span> Bunun üzerine şöyle dedi: ‹‹RAB
Zerubbabile, ‹Güçle kuvvetle değil, ancak benim Ruhumla başaracaksın›
diyor. Böyle diyor Her Şeye Egemen RAB.

<span id="an_4:7">4:7</span> Sen kim oluyorsun, ey ulu dağ? Zerubbabilin
önünde bir düzlük olacaksın! O tapınağın son taşını çıkarırken, halk da,
‹Ne güzel, ne güzel!› diye bağıracak.››

<span id="an_4:8">4:8</span> RAB bana yine seslendi:

<span id="an_4:9">4:9</span> ‹‹Bu tapınağın temelini Zerubbabilin elleri
attı, tapınağı tamamlayacak olan da onun elleridir. O zaman beni size
Her Şeye Egemen RABbin gönderdiğini anlayacaksınız.

<span id="an_4:10">4:10</span> ‹‹Küçük işleri yapma gününü kim
küçümsüyor? İnsanlar Zerubbabilin elinde çekülü görünce sevinecekler.
-‹‹Bu yedi kandil RABbin bütün yeryüzünde dolaşan gözleridir.››-

<span id="an_4:11">4:11</span> Meleğe, ‹‹Kandilliğin sağındaki ve
solundaki bu iki zeytin ağacı nedir?›› diye sordum,

<span id="an_4:12">4:12</span> ‹‹Altın gibi yağ akıtan iki altın oluğun
yanındaki bu iki zeytin dalı nedir?››

<span id="an_4:13">4:13</span> ‹‹Bunların anlamını bilmiyor musun?››
diye karşılık verdi. ‹‹Hayır, efendim›› dedim.

<span id="an_4:14">4:14</span> Melek, ‹‹Bunlar bütün dünyanın Rabbi'ne
hizmet eden, zeytinyağıyla kutsanmış iki kişidir›› diye açıkladı.

<span id="an_5:1">5:1</span> Gözlerimi yine kaldırıp bakınca, uçan bir
tomar gördüm.

<span id="an_5:2">5:2</span> Melek, ‹‹Ne görüyorsun?›› diye sordu.
‹‹Uçan bir tomar görüyorum. Uzunluğu yirmi, genişliği on arşın›› diye
yanıtladım.

<span id="an_5:3">5:3</span> Melek, ‹‹Bütün ülkeye yağacak lanettir bu››
dedi, ‹‹Tomarın bir yanına yazılanlar uyarınca, hırsızlık eden herkes
sökülüp atılacak; öbür yanına yazılanlar uyarınca da yalan yere ant
içenler kovulacak.

<span id="an_5:4">5:4</span> Her Şeye Egemen RAB, ‹Lanet yağdıracağım›
diyor, ‹Hırsızın ve benim adımla yalan yere ant içenin evi üzerine lanet
yağacak. Ve lanet o evin üzerinde kalacak; kerestesiyle, taşlarıyla
birlikte evin tümünü yok edecek.› ››

<span id="an_5:5">5:5</span> Sonra benimle konuşan melek yaklaşıp,
‹‹Gözlerini kaldır›› dedi, ‹‹Ortaya çıkan şu nesnenin ne olduğuna bak.››

<span id="an_5:6">5:6</span> ‹‹Nedir?›› diye sordum. ‹‹Bir ölçü kabı››
dedi, sonra ekledi: ‹‹Bu, bütün ülke halkının suçudur.››

<span id="an_5:7">5:7</span> Derken kurşun kapak kaldırıldı. Kabın
içinde bir kadın oturuyordu.

<span id="an_5:8">5:8</span> Melek, ‹‹İşte bu kötülüktür!›› diyerek
kadını gerisingeri ölçü kabına itip kurşun kapağı yerine koydu. ölçek.

<span id="an_5:9">5:9</span> Gözlerimi kaldırıp bakınca, rüzgarda uçarak
yaklaşan iki kadın gördüm. Leylek kanatlarına benzeyen kanatları vardı.
Kabı yerle gök arasına kaldırdılar.

<span id="an_5:10">5:10</span> Benimle konuşan meleğe, ‹‹Kabı nereye
götürüyorlar?›› diye sordum.

<span id="an_5:11">5:11</span> ‹‹Kadın için bir ev yapmak üzere Şinar
topraklarına›› diye yanıtladı, ‹‹Ev hazır olunca kap oraya, yerine
konulacak.››

<span id="an_6:1">6:1</span> Yine gözlerimi kaldırıp baktım, iki tunç
dağın arasından çıkıp gelen dört savaş arabası gördüm.

<span id="an_6:2">6:2</span> Birinci savaş arabasının kızıl, ikincisinin
siyah,

<span id="an_6:3">6:3</span> üçüncüsünün beyaz, dördüncüsünün benekli
atları vardı. Atların hepsi güçlüydü.

<span id="an_6:4">6:4</span> Benimle konuşan meleğe, ‹‹Bunlar ne,
efendim?›› diye sordum.

<span id="an_6:5">6:5</span> Melek şöyle karşılık verdi: ‹‹Bunlar bütün
dünyanın Rabbine hizmet ettikleri yerden çıkan göğün dört ruhudur.

<span id="an_6:6">6:6</span> Siyah atların çektiği savaş arabası
bölgenin kuzeyine, beyaz atlarınki batıya, benekli atlarınki de güneye
doğru gidiyor.››

<span id="an_6:7">6:7</span> Yola çıktıklarında güçlü atlar yeryüzünü
dolaşmak üzere gitmek istiyorlardı. Melek, ‹‹Gidin, yeryüzünü dolaşın!››
deyince, gidip yeryüzünü dolaştılar.

<span id="an_6:8">6:8</span> Sonra melek bana seslendi: ‹‹Bak, bölgenin
kuzeyine gidenler, orada öfkemi yatıştırdılar.››

<span id="an_6:9">6:9</span> RAB bana şöyle seslendi:

<span id="an_6:10">6:10</span> ‹‹Armağanları sürgünden dönenlerden
-Babilden gelen Helday, Toviya ve Yedayadan- al ve aynı gün Sefanya oğlu
Yoşiyanın evine git.

<span id="an_6:11">6:11</span> Aldığın altınla gümüşten bir taç yaparak
Yehosadak oğlu Başkâhin Yeşunun başına tak.

<span id="an_6:12">6:12</span> Ona Her Şeye Egemen RAB şöyle diyor de:
‹İşte Dal adındaki adam! Bulunduğu yerde filizlenecek ve RABbin
Tapınağını kuracak.

<span id="an_6:13">6:13</span> Evet, RABbin Tapınağını kuracak olan
odur. Görkemle kuşanacak, tahtında oturup egemenlik sürecek. Tahtında
oturan kâhin olacak. İkisi arasında tam bir uyum olacak.›

<span id="an_6:14">6:14</span> Heldayınfı, Toviyanın, Yedayanın, Sefanya
oğlu Yoşiyanın anısına taç RABbin Tapınağına konulacak.

<span id="an_6:15">6:15</span> Uzaktakiler de gelip RAB'bin Tapınağı'nın
yapımında çalışacak. Böylece beni size Her Şeye Egemen RAB'bin
gönderdiğini anlayacaksınız. Tanrınız RAB'bin sözüne özenle uyarsanız
bütün bunlar gerçekleşecektir.››

<span id="an_7:1">7:1</span> Kral Dariusun krallığının dördüncü yılının
dokuzuncu ayı olan Kislev ayının dördüncü günü RAB Zekeriyaya seslendi.

<span id="an_7:2">7:2</span> Beytel halkı, Her Şeye Egemen RABbin
Tapınağındaki kâhinlerle peygamberlere, ‹‹Yıllardır yaptığımız gibi
beşinci ay oruç tutup ağlayalım mı?›› diye sormuş ve RABbe yalvarmaları
için Sareseri, Regem-Meleki ve adamlarını göndermişti.

<span id="an_7:4">7:4</span> Her Şeye Egemen RAB bana dedi ki,

<span id="an_7:5">7:5</span> ‹‹Bütün ülke halkına ve kâhinlere sor:
‹Yetmiş yıldır beşinci ve yedinci aylarda oruç tutup dövündüğünüzde
gerçekten benim için mi oruç tuttunuz?

<span id="an_7:6">7:6</span> Yiyip içerken kendiniz için yiyip içmiyor
muydunuz?

<span id="an_7:7">7:7</span> Yeruşalimle çevresindeki kentler gönenç
içinde yaşarken, Negev ve Şefela insanlarla doluyken, RABbin önceki
peygamberler aracılığıyla açıkladığı sözler bunlar değil mi?› ››

<span id="an_7:8">7:8</span> RAB Zekeriyaya yine seslendi:

<span id="an_7:9">7:9</span> ‹‹Her Şeye Egemen RAB diyor ki, ‹Gerçek
adaletle yargılayın; birbirinize sevgi ve sevecenlik gösterin.

<span id="an_7:10">7:10</span> Dul kadına, öksüze, yabancıya, yoksula
baskı yapmayın. Yüreğinizde birbirinize karşı kötülük tasarlamayın.›

<span id="an_7:11">7:11</span> ‹‹Ama atalarımız dinlemek istemediler;
inatla sırtlarını çevirdiler, duymamak için kulaklarını tıkadılar.

<span id="an_7:12">7:12</span> Kutsal Yasayı ve Her Şeye Egemen RABbin
kendi Ruhuyla gönderdiği, önceki peygamberler aracılığıyla ilettiği
sözleri dinlememek için yüreklerini taş gibi sertleştirdiler. Bu yüzden
Her Şeye Egemen RAB onlara çok öfkelendi.

<span id="an_7:13">7:13</span> ‹‹ ‹Madem ben çağırınca dinlemediler›
diyor Her Şeye Egemen RAB, ‹Onlar çağırınca, ben de onları
dinlemeyeceğim.

<span id="an_7:14">7:14</span> Onları tanımadıkları ulusların arasına
fırtına gibi dağıttım. Geride bıraktıkları ülke öyle ıssız kaldı ki,
oraya kimse gidip gelemez oldu. Güzelim ülkeyi viraneye çevirdiler.› ››

<span id="an_8:1">8:1</span> Her Şeye Egemen RAB bana yine seslendi:

<span id="an_8:2">8:2</span> Her Şeye Egemen RAB, ‹‹Siyon için büyük
kıskançlık duyuyorum›› diyor, ‹‹Evet, onu şiddetle kıskanıyorum.

<span id="an_8:3">8:3</span> Siyona dönecek ve Yeruşalimde oturacağım.
Yeruşalime Sadık Kent, Her Şeye Egemen RABbin dağına Kutsal Dağ denecek.

<span id="an_8:4">8:4</span> ‹‹İlerlemiş yaşlarından ötürü ellerinde
bastonlarıyla yaşlı erkeklerle kadınlar yine Yeruşalim meydanlarında
oturacaklar. Kentin meydanları orada oynayan erkek ve kız çocuklarla
dolacak.›› Böyle diyor Her Şeye Egemen RAB.

<span id="an_8:6">8:6</span> Her Şeye Egemen RAB diyor ki, ‹‹O günlerde
sürgünden dönen halkın gözünde bu olanaksız olsa da, benim gözümde de
böyle mi olmalı?›› Böyle diyor Her Şeye Egemen RAB.

<span id="an_8:7">8:7</span> ‹‹Halkımı doğudaki, batıdaki ülkelerden
kurtarıp geri getireceğim. Yeruşalimde yaşayacak, halkım olacaklar; ben
de onların sadık ve adil Tanrısı olacağım.›› Böyle diyor Her Şeye Egemen
RAB.

<span id="an_8:9">8:9</span> ‹‹Her Şeye Egemen RABbin Tapınağının
kurulması için temel atıldığında orada bulunan peygamberlerin bu
günlerde söylediği sözleri duyan sizler yüreklenin!›› diyor Her Şeye
Egemen RAB,

<span id="an_8:10">8:10</span> ‹‹O günlerden önce insan ya da hayvan
için ücret yoktu. Düşman yüzünden hiç kimse güvenlik içinde gidip
gelemiyordu. Çünkü herkesi birbirine düşürmüştüm.

<span id="an_8:11">8:11</span> Ama şimdi sürgünden dönen bu halka geçmiş
günlerde davrandığım gibi davranmayacağım.›› Böyle diyor Her Şeye Egemen
RAB,

<span id="an_8:12">8:12</span> ‹‹Ekilen tohum verimli olacak; asma üzüm,
toprak ürün, gökler çiy verecek. Bunların tümünü sürgünden dönen bu
halka mülk olarak vereceğim.

<span id="an_8:13">8:13</span> Sizi kurtaracağım, ey Yahuda ve İsrail
halkı. Siz uluslar arasında nasıl lanet konusu olduysanız, şimdi de
bereket kaynağı olacaksınız. Korkmayın, yürekli olun!››

<span id="an_8:14">8:14</span> Her Şeye Egemen RAB şöyle diyor:
‹‹Atalarınız beni öfkelendirdiğinde başınıza felaket getirmeyi
tasarladım ve vazgeçmedim›› diyor Her Şeye Egemen RAB,

<span id="an_8:15">8:15</span> ‹‹Şimdi de Yeruşalim ve Yahuda halkına
yine iyilik yapmayı tasarladım. Korkmayın!

<span id="an_8:16">8:16</span> Yapmanız gerekenler şunlardır:
Birbirinize gerçeği söyleyin, kent kapılarınızda esenliği sağlayan
gerçek adaletle yargılayın,

<span id="an_8:17">8:17</span> yüreğinizde birbirinize karşı kötülük
tasarlamayın, yalan yere ant içmekten tiksinin. Çünkü ben bütün
bunlardan nefret ederim.›› Böyle diyor RAB. kapısında yapılırdı.

<span id="an_8:18">8:18</span> Her Şeye Egemen RAB bana yine seslendi:

<span id="an_8:19">8:19</span> Her Şeye Egemen RAB diyor ki, ‹‹Dördüncü,
beşinci, yedinci ve onuncu ayların oruçları Yahuda halkı için sevinç,
coşku dolu mutlu bayramlar olacak. Bu nedenle gerçeği ve esenliği
sevin.››

<span id="an_8:20">8:20</span> Her Şeye Egemen RAB diyor ki, ‹‹Daha
birçok halk, birçok kentte yaşayanlar gelecek.

<span id="an_8:21">8:21</span> Bir kentte yaşayanlar başka kente gidip,
‹RABbe yalvarmak, Her Şeye Egemen RABbe yönelmek için hemen yola
çıkalım. Ben de gideceğim› diyecekler.

<span id="an_8:22">8:22</span> Her Şeye Egemen RABbe yönelmek, Ona
yalvarmak için çok sayıda halkla birçok ulus Yeruşalime gelecek.››

<span id="an_8:23">8:23</span> Her Şeye Egemen RAB diyor ki, ‹‹O
günlerde her dil ve ulustan on kişi bir Yahudi'nin eteğinden tutup,
‹İzin verin, sizinle gidelim. Çünkü Tanrı'nın sizinle olduğunu duyduk›
diyecekler.››

<span id="an_9:1">9:1</span> Bildiri: RABbin sözü Hadrak ülkesine ve Şam
Kentine yöneliktir. Çünkü insanların, özellikle bütün İsrail
oymaklarının gözü RABbe çevrilidir.

<span id="an_9:2">9:2</span> Bu söz Hadrak sınırındaki Hamaya,  
Çok becerikli olmasına karşın Sur ve Sayda kentlerine de yöneliktir.

<span id="an_9:3">9:3</span> Sur kendine bir kale yaptı;  
Toprak kadar gümüş  
Ve sokaktaki çamur kadar altın biriktirdi.

<span id="an_9:4">9:4</span> Ama Rab onun mal varlığını alıp
götürecek;  
Denizdeki gücünü yok edecek  
Ve ateş kenti yiyip bitirecek.

<span id="an_9:5">9:5</span> Aşkelon bunu görünce korkacak;  
Gazze acıdan kıvranacak,  
Ekron da öyle, çünkü umudu sönecek.  
Gazze kralını yitirecek,  
Aşkelon ıssız kalacak.

<span id="an_9:6">9:6</span> Aşdotta melez bir halk oturacak,  
Filistlilerin gururunu kıracağım.

<span id="an_9:7">9:7</span> Ağızlarından kanı alınmamış eti,  
Dişlerinin arasından yasak yiyecekleri alacağım.  
Sağ kalanlar Tanrımıza bağlanacak  
Ve Yahuda oymağında bir boy sayılacak.  
Ekron Yevuslular gibi olacak.

<span id="an_9:8">9:8</span> Akın eden ordulara karşı  
Evimin çevresinde ordugah kuracağım.  
Hiçbir kıyıcı  
Bir daha halkımın üzerinden geçmeyecek,  
Çünkü artık halkımı ben gözetiyorum.

<span id="an_9:9">9:9</span> Ey Siyon kızı, sevinçle coş!  
Sevinç çığlıkları at, ey Yeruşalim kızı!  
İşte kralın!  
O adil kurtarıcı ve alçakgönüllüdür.  
Eşeğe, evet, sıpaya,  
Eşek yavrusuna binmiş sana geliyor!

<span id="an_9:10">9:10</span> Savaş arabalarını Efrayimden,  
Atları Yeruşalimden uzaklaştıracağım.  
Savaş yayları kırılacak.  
Kralınız uluslara barışı duyuracak,  
Onun egemenliği bir denizden bir denize,  
Fırattan yeryüzünün uçlarına dek uzanacak.

<span id="an_9:11">9:11</span> Size gelince,  
Sizinle yaptığım kurban kanıyla yürürlüğe girmiş antlaşma uyarınca,  
Sürgündeki halkınızı  
Susuz çukurdan çıkarıp özgür kılacağım.

<span id="an_9:12">9:12</span> Kalenize dönün,  
Ey siz, umut sürgünleri!  
Bugün bildiriyorum ki,  
Size yitirdiğinizin iki katını vereceğim.

<span id="an_9:13">9:13</span> Yahudayı yayımı gerer gibi gereceğim  
Ve Efrayimi ok gibi ona dolduracağım.  
Oğullarını Greklere karşı uyandıracağım, ey Siyon  
Ve seni bir savaşçının kılıcı gibi yapacağım.

<span id="an_9:14">9:14</span> O zaman RAB halkının üzerinde
görünecek,  
Oku şimşek gibi çakacak.  
Egemen RAB boru çalacak  
Ve güney fırtınalarıyla ilerleyecek.

<span id="an_9:15">9:15</span> Onları Her Şeye Egemen RAB koruyacak.  
Düşmanlarını yok edecek  
Ve sapan taşlarıyla yenecekler.  
Şarap içmiş gibi içip gürleyecek  
Ve kurban kanı serpmekte kullanılan çanaklar gibi sunağın köşelerine
dolacaklar.

<span id="an_9:16">9:16</span> O gün Tanrıları RAB  
Sürüsü olan halkını kurtaracak.  
Onun ülkesinde taç mücevherleri gibi parlayacaklar.

<span id="an_9:17">9:17</span> Ne yakışıklı ve güzel olacaklar!  
Delikanlılar tahılla,  
Genç kızlar yeni şarapla güçlenecek.

<span id="an_10:1">10:1</span> İlkbaharda RABden yağmur dileyin.  
Odur yağmur bulutlarını oluşturan.  
İnsanlara yağmur sağanakları  
Ve herkese tarlada ot verir.

<span id="an_10:2">10:2</span> Oysa aile putlarından alınan yanıtlar
boştur,  
Falcılar yalan görümler görür  
Ve gerçek yanı olmayan düşler anlatarak  
Boşuna avuturlar.  
Bu yüzden halk sürü gibi dağınık,  
Sıkıntı çekiyor, çünkü çoban yok.

<span id="an_10:3">10:3</span> RAB şöyle diyor:  
‹‹Öfkem çobanlara karşı alevlendi,  
Önderleri cezalandıracağım.  
Her Şeye Egemen RAB kendi sürüsünü,  
Yahuda halkını kayıracak.  
Görkemli savaş atı gibi yapacak onları.

<span id="an_10:4">10:4</span> Köşe taşı,  
Çadır kazığı,  
Savaş yayı  
Ve bütün önderler Yahudadan çıkacak.

<span id="an_10:5">10:5</span> Savaşta düşmanlarını sokaklardaki çamurda
çiğneyen yiğitler gibi olacaklar.  
RAB onlarla olduğu için  
Savaşacak ve atlıları utandıracaklar.

<span id="an_10:6">10:6</span> ‹‹Yahuda halkını güçlendireceğim,  
Yusuf soyunu kurtarıp  
Sürgünden geri getireceğim.  
Çünkü onlara acıyorum.  
Sanki onları reddetmemişim gibi olacaklar.  
Çünkü ben onların Tanrısı RABbim ve onları yanıtlayacağım.

<span id="an_10:7">10:7</span> Efrayimliler yiğitler gibi olacaklar,  
Şarap içmiş gibi yürekleri coşacak.  
Çocukları bunu görüp neşelenecek,  
Yürekleri RABde sevinç bulacak.

<span id="an_10:8">10:8</span> ‹‹Islık çalıp onları toplayacağım,  
Onları kesinlikle kurtaracağım.  
Eskiden olduğu gibi  
Yine çoğalacaklar.

<span id="an_10:9">10:9</span> Onları halklar arasına dağıttımsa da,  
Uzak ülkelerde beni anımsayacaklar;  
Çocuklarıyla birlikte sağ kalacak ve geri dönecekler.

<span id="an_10:10">10:10</span> Onları Mısırdan geri getirecek,  
Asurdan toplayacağım;  
Gilata, Lübnana getireceğim.  
Onlara yeterince yer bulunmayacak.

<span id="an_10:11">10:11</span> Sıkıntı denizinden geçecekler,  
Denizin dalgaları yatışacak,  
Nilin bütün derinlikleri kuruyacak.  
Asurun gururu alaşağı edilecek,  
Mısırın krallık asası elinden alınacak.

<span id="an_10:12">10:12</span> Halkımı kendi gücümle
güçlendireceğim,  
Adıma layık bir yaşam sürdürecekler.››  
Böyle diyor RAB.

<span id="an_11:1">11:1</span> Ey Lübnan, kapılarını aç ki,  
Ateş sedir ağaçlarını yakıp yok etsin!

<span id="an_11:2">11:2</span> Ey çam ağacı, haykır!  
Sedir ağacı yıkıldı,  
Ulu ağaçlar yok oldu!  
Haykırın, ey Başan meşeleri,  
Gür ormanın ağaçları devrildi!

<span id="an_11:3">11:3</span> Çobanların haykırışını duy,  
Çünkü güzelim otlakları yok oldu!  
Genç aslanların kükremesini dinle,  
Çünkü Şeria Irmağının kıyısındaki ağaçlık yok oldu!

<span id="an_11:4">11:4</span> Tanrım RAB, ‹‹Kesime ayrılmış sürüyü sen
güt›› diyor,

<span id="an_11:5">11:5</span> ‹‹Sürüyü satın alanlar koyunları kesiyor
ama cezalarını çekmiyorlar. Koyunları satanlar da, ‹Tanrıya övgüler
olsun, zengin oldum!› diyorlar. Çobanlar kendi sürülerine acımıyor.

<span id="an_11:6">11:6</span> Çünkü ülkede yaşayan halka artık
acımayacağım›› diyor RAB, ‹‹Herkesi kendi komşusunun ve kralının eline
teslim edeceğim. Ülkeyi ezecekler, ben de halkı ellerinden
kurtarmayacağım.››

<span id="an_11:7">11:7</span> Bunun üzerine kesime ayrılmış sürünün
özellikle ezilenlerini güttüm. Elime iki değnek aldım; birine ‹‹Lütuf››,
ötekine ‹‹Birlik›› adını koydum. Böylece sürüyü gütmeye başladım.

<span id="an_11:8">11:8</span> Bir ayda üç çobanı başımdan savdım. Çünkü
ben sürüden bıkmıştım, sürü de benden tiksinmişti.

<span id="an_11:9">11:9</span> Sürüye, ‹‹Artık sizi gütmeyeceğim. Ölen
ölsün, kesilen kesilsin, geri kalanlar da birbirinin etini yesin››
dedim.

<span id="an_11:10">11:10</span> Sonra ‹‹Lütuf›› adındaki değneğimi
aldım ve bütün uluslarla yapmış olduğum antlaşmayı bozmak için kırdım.

<span id="an_11:11">11:11</span> Böylece antlaşma o gün bozuldu. Beni
gözleyen sürünün ezilenleri RABbin sözünün yerine geldiğini anladılar.

<span id="an_11:12">11:12</span> Onlara, ‹‹Uygun görürseniz ücretimi
ödeyin, yoksa boş verin›› dedim. Onlar da ücret olarak bana otuz gümüş
verdiler.

<span id="an_11:13">11:13</span> RAB bana, ‹‹Çömlekçiye at›› dedi.
Böylece bana biçtikleri yüksek değerin karşılığı olan otuz gümüşü alıp
RABbin Tapınağındaki çömlekçiye attım.

<span id="an_11:14">11:14</span> Sonra Yahuda ile İsrail arasındaki
kardeşliği bozmak için ‹‹Birlik›› adındaki öteki değneğimi kırdım.

<span id="an_11:15">11:15</span> RAB bana, ‹‹Sen yine akılsız bir çoban
gibi donat kendini›› dedi,

<span id="an_11:16">11:16</span> ‹‹Ülkeye öyle bir çoban atayacağım ki,
yitiklere bakmayacak, dağılmışları aramayacak, yaralıları
iyileştirmeyecek, sağlamları beslemeyecek. Ancak semiz koyunların etini
yiyecek, tırnaklarını koparacak.

<span id="an_11:17">11:17</span> ‹‹Sürüyü terk eden değersiz çobanın vay
haline!  
Kılıç kolunu ve sağ gözünü vursun!  
Kolu tamamen kurusun,  
Sağ gözü kör olsun!››

<span id="an_12:1">12:1</span> Bildiri: İşte RABbin İsraile ilişkin
sözleri. Gökleri geren, yeryüzünün temelini atan, insanın içindeki ruha
biçim veren RAB şöyle diyor:

<span id="an_12:2">12:2</span> ‹‹Yeruşalimi çevredeki bütün halkları
sersemleten bir kâse yapacağım. Yeruşalim gibi Yahuda da kuşatma altına
alınacak.

<span id="an_12:3">12:3</span> O gün Yeruşalimi bütün halklar için ağır
bir taş yapacağım. Onu kaldırmaya yeltenen herkes ağır yaralanacak.
Yeryüzünün bütün ulusları Yeruşalime karşı birleşecek.

<span id="an_12:4">12:4</span> O gün her atı dehşete düşürecek, her
atlıyı çılgına döndüreceğim. Yahuda halkını gözeteceğim, ama öbür
halkların bütün atlarını kör edeceğim.

<span id="an_12:5">12:5</span> O zaman Yahuda önderleri, ‹Her Şeye
Egemen Tanrısı RABbe güvenen Yeruşalim halkı güç kaynağımızdır› diye
düşünecekler.

<span id="an_12:6">12:6</span> ‹‹O gün Yahuda önderlerini odunların
ortasında yanan bir mangal gibi, ekin demetleri arasında alev alev yanan
bir meşale gibi yapacağım. Sağda solda, çevredeki bütün halkları yakıp
yok edecekler. Yeruşalim ise sapasağlam yerinde duracak.

<span id="an_12:7">12:7</span> ‹‹Ben RAB önce çadırlarda oturan Yahuda
halkını kurtaracağım. Öyle ki, Davut soyuyla Yeruşalimde oturanlar
Yahudadan daha çok onura kavuşmasın.

<span id="an_12:8">12:8</span> Ben RAB o gün Yeruşalimde oturanları
koruyacağım. Böylece aralarındaki en güçsüz kişi Davut gibi, Davut soyu
da Tanrı gibi, kendilerine öncülük eden RABbin meleği gibi olacak.

<span id="an_12:9">12:9</span> O gün Yeruşalime saldıran bütün ulusları
yok etmeye başlayacağım.

<span id="an_12:10">12:10</span> ‹‹Davut soyuyla Yeruşalimde oturanların
üzerine lütuf ve yakarış ruhunu dökeceğim. Bana, yani deştiklerine
bakacaklar; biricik oğlu için yas tutan biri gibi yas tutacak, ilk oğlu
için acı çeken biri gibi acı çekecekler.

<span id="an_12:11">12:11</span> O gün Yeruşalimde tutulan yas, Megiddo
Ovasında, Hadat-Rimmonda tutulan yas gibi büyük olacak.

<span id="an_12:12">12:12</span> Ülkede her boy kendi içinde yas
tutacak: Davut, Natan, Levi, Şimi boyundan ve geri kalan boylardan
aileler. Her boyun erkekleri ayrı, kadınları ayrı yas tutacak.››

<span id="an_13:1">13:1</span> ‹‹O gün Davut soyunu ve Yeruşalimde
yaşayanları günahtan ve ruhsal kirlilikten arındırmak için bir pınar
açılacak.

<span id="an_13:2">13:2</span> O gün ülkeden putların adlarını
kaldıracağım, bir daha anılmayacaklar›› diyor Her Şeye Egemen RAB,
‹‹Sahte peygamberleri de, kirli ruhu da ülkeden uzaklaştıracağım.

<span id="an_13:3">13:3</span> Biri yine peygamberlik edecek olursa, öz
annesiyle babası, ‹Öleceksin, çünkü RABbin adıyla yalan söylüyorsun›
diyecekler. Peygamberlik ettiğinde de öz annesi babası onun bedenini
deşecekler.

<span id="an_13:4">13:4</span> ‹‹O gün her peygamber peygamberlik
ederken gördüğü görümden utanacak; insanları aldatmak için çuldan giysi
giymeyecek.

<span id="an_13:5">13:5</span> ‹Ben peygamber değilim, çiftçiyim.
Gençliğimden beri hep tarlada çalıştım› diyecek.

<span id="an_13:6">13:6</span> Biri, ‹Bağrındaki bu yaralar ne?› diye
sorduğunda da, ‹Bunlar dostlarımın evinde aldığım yaralar› diye
yanıtlayacak.›› Masoretik metin ‹‹Çünkü bir adam beni gençliğimde köle
olarak satın aldı››.

<span id="an_13:7">13:7</span> ‹‹Uyan, ey kılıç!  
Çobanıma, yakınıma karşı harekete geç››  
Diyor Her Şeye Egemen RAB.  
‹‹Çobanı vur da  
Koyunlar darmadağın olsun.  
Ben de elimi küçüklere karşı kaldıracağım.

<span id="an_13:8">13:8</span> Bütün ülkede›› diyor RAB,  
‹‹Halkın üçte ikisi vurulup ölecek,  
Üçte biri sağ kalacak.

<span id="an_13:9">13:9</span> Kalan üçte birini ateşten geçireceğim,  
Onları gümüş gibi arıtacağım,  
Altın gibi sınayacağım.  
Beni adımla çağıracaklar,  
Ben de onlara karşılık vereceğim,  
‹Bunlar benim halkım› diyeceğim.  
Onlar da, ‹Tanrımız RAB'dir› diyecekler.››

<span id="an_14:1">14:1</span> İşte RABbin günü geliyor! Ey Yeruşalim
halkı, senden yağmalanan mal gözlerinin önünde paylaşılacak.

<span id="an_14:2">14:2</span> Yeruşalime karşı savaşmaları için bütün
ulusları bir araya getireceğim. Kent ele geçirilecek, evler
yağmalanacak, kadınların ırzına geçilecek. Kentte yaşayanların yarısı
sürgüne gönderilecek, geri kalanlar kentte kalacak.

<span id="an_14:3">14:3</span> Sonra RAB, savaş zamanlarında yaptığı
gibi, gidip bu uluslara karşı savaşacak.

<span id="an_14:4">14:4</span> O gün Onun ayakları Yeruşalimin
doğusundaki Zeytin Dağının üzerinde duracak. Zeytin Dağı doğuya ve
batıya doğru ortadan yarılıp çok büyük bir vadi oluşturacak. Dağın
yarısı kuzeye, öbür yarısı güneye çekilecek.

<span id="an_14:5">14:5</span> Yarılan dağımın oluşturduğu vadiden
kaçacaksınız, çünkü vadi Asala dek uzanacak. Yahuda Kralı Uzziya
döneminde depremden nasıl kaçtıysanız, öyle kaçacaksınız. O zaman Tanrım
RAB bütün kutsallarla birlikte gelecek!

<span id="an_14:6">14:6</span> O gün ışık olmayacak, ışık veren cisimler
kararacak.

<span id="an_14:7">14:7</span> Özel bir gün, yalnız RABbin bildiği bir
gün olacak. Gece de gündüz de olmayacak. Gece aydınlık olacak.

<span id="an_14:8">14:8</span> O gün Yeruşalimin içinden diri sular
akacak. Yaz kış suların yarısı Lut Gölüne, öbür yarısı Akdenize akacak.

<span id="an_14:9">14:9</span> RAB bütün dünyanın kralı olacak. O gün
yalnız RAB, yalnız Onun adı kalacak.

<span id="an_14:10">14:10</span> Bütün ülke Gevadan Yeruşalimin
güneyindeki Rimmona dek Arava Ovası gibi olacak. Ama Yeruşalim
yükseltilecek ve Benyamin Kapısından ilk kapıya, Köşe Kapısına, Hananel
Kulesinden kralın üzüm sıkma çukurlarına dek yerli yerinde duracak.

<span id="an_14:11">14:11</span> İnsanlar oraya yerleşip güvenlik içinde
yaşayacak. Yeruşalim bir daha yıkıma uğramayacak.

<span id="an_14:12">14:12</span> Yeruşalime karşı savaşan bütün halkları
RAB şu belayla cezalandıracak: Daha sağken bedenleri, gözleri, dilleri
çürüyecek.

<span id="an_14:13">14:13</span> O gün RAB insanları büyük dehşete
düşürecek. Herkes yanındakinin elini yakalayacak, birbirlerine
saldıracaklar.

<span id="an_14:14">14:14</span> Yahudalılar da Yeruşalimde savaşacak.
Çevredeki bütün ulusların serveti, çok miktarda altın, gümüş, giysi
toplanacak.

<span id="an_14:15">14:15</span> Düşman ordugahlarındaki bütün hayvanlar
da -at, katır, deve, eşek- benzer bir belaya çarptırılacak.

<span id="an_14:16">14:16</span> Yeruşalime saldıran uluslardan sağ
kalanların hepsi Her Şeye Egemen RAB olan Krala tapınmak ve Çardak
Bayramını kutlamak için yıldan yıla Yeruşalime gidecekler.

<span id="an_14:17">14:17</span> Yeryüzü halklarından hangisi Her Şeye
Egemen RAB olan Krala tapınmak için Yeruşalime gitmezse, ülkesine yağmur
yağmayacak.

<span id="an_14:18">14:18</span> Mısırlılar bunlara katılıp Yeruşalime
gitmezlerse, RAB onları da Çardak Bayramını kutlamak için Yeruşalime
gitmeyen bütün ulusların başına getirdiği aynı belayla cezalandıracak.

<span id="an_14:19">14:19</span> Mısırlılara ve Çardak Bayramını
kutlamak için Yeruşalime gitmeyen bütün uluslara verilecek ceza budur.

<span id="an_14:20">14:20</span> O gün atların çıngırakları üzerine,
‹‹RABbe adanmıştır›› diye yazılacak. RABbin Tapınağındaki kazanlar da
sunağın önündeki çanaklar gibi olacak.

<span id="an_14:21">14:21</span> Yeruşalim ve Yahuda'da her kazan Her
Şeye Egemen RAB'be adanacak. Kurban kesmeye gelenler bu kazanları kurban
etini pişirmek için kullanacaklar. O gün Her Şeye Egemen RAB'bin
Tapınağı'nda artık tüccar bulunmayacak.

------------------------------------------------------------------------

[Next: Malachi](mal.md)
