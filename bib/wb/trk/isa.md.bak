[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](sol)  [Next](jer.md) 

------------------------------------------------------------------------

### Turkish Bible: Isaiah

<span id="an_1:1">1:1</span> Yahuda kralları Uzziya, Yotam, Ahaz ve
Hizkiya zamanında Amots oğlu Yeşayanın Yahuda ve Yeruşalimle ilgili
görümü:

<span id="an_1:2">1:2</span> Ey gökler dinleyin, ey yeryüzü kulak ver!  
Çünkü RAB konuşuyor:  
‹‹Çocuklar yetiştirip büyüttüm,  
Ama bana başkaldırdılar.

<span id="an_1:3">1:3</span> Öküz sahibini, eşek efendisinin yemliğini
bilir,  
Ama İsrail halkı bu kadarını bile bilmiyor,  
Halkım anlamıyor.››

<span id="an_1:4">1:4</span> Günahlı ulusun, suç yüklü halkın,  
Kötülük yapan soyun,  
Baştan çıkmış çocukların vay haline!  
RABbi terk ettiler,  
İsrailin Kutsalını hor gördüler,  
Ona sırt çevirdiler.

<span id="an_1:5">1:5</span> Neden bir daha dövülesiniz?  
Neden vefasızlığı sürdürüyorsunuz?  
Baş büsbütün hasta, yürek büsbütün yaralı.

<span id="an_1:6">1:6</span> Bedeniniz tepeden tırnağa sağlıksız,  
Taze darbe izleriyle, yara bereyle dolu,  
Temizlenmemiş, yağla yumuşatılmamış, sarılmamış.

<span id="an_1:7">1:7</span> Ülkeniz ıssız, kentleriniz ateşe
verilmiş.  
Yabancılar topraklarınızı  
Gözünüzün önünde yiyip bitiriyor!  
Sanki ülkenin kökünü kazımışlar.

<span id="an_1:8">1:8</span> Siyon kızı bağdaki çardak,  
Salatalık bostanındaki kulübe gibi,  
Kuşatılmış bir kent gibi kalakalmış.

<span id="an_1:9">1:9</span> Her Şeye Egemen RAB bazılarımızı  
Sağ bırakmamış olsaydı,  
Sodom gibi olur, Gomoraya benzerdik.

<span id="an_1:10">1:10</span> Ey Sodom yöneticileri,  
RABbin söylediklerini dinleyin;  
Ey Gomora halkı,  
Tanrımızın yasasına kulak verin.

<span id="an_1:11">1:11</span> ‹‹Kurbanlarınızın sayısı çokmuş,  
Bana ne?›› diyor RAB,  
‹‹Yakmalık koç sunularına,  
Besili hayvanların yağına doydum.  
Boğa, kuzu, teke kanı değil istediğim.

<span id="an_1:12">1:12</span> Huzuruma geldiğinizde  
Avlularımı çiğnemenizi mi istedim sizden?

<span id="an_1:13">1:13</span> Anlamsız sunular getirmeyin artık.  
Buhurdan iğreniyorum.  
Kötülük dolu törenlere,  
Yeni Ay, Şabat Günü kutlamalarına  
Ve düzenlediğiniz toplantılara dayanamıyorum.

<span id="an_1:14">1:14</span> Yeni Ay törenlerinizden, bayramlarınızdan
nefret ediyorum.  
Bunlar bana yük oldu,  
Onları taşımaktan yoruldum.

<span id="an_1:15">1:15</span> ‹‹Ellerinizi açıp bana yakardığınızda  
Gözlerimi sizden kaçıracağım.  
Ne kadar çok dua ederseniz edin dinlemeyeceğim.  
Elleriniz kan dolu.

<span id="an_1:16">1:16</span> Yıkanıp temizlenin,  
Kötülük yaptığınızı gözüm görmesin,  
Kötülük etmekten vazgeçin.

<span id="an_1:17">1:17</span> İyilik etmeyi öğrenin,  
Adaleti gözetin, zorbayı yola getirin,  
Öksüzün hakkını verin,  
Dul kadını savunun.››

<span id="an_1:18">1:18</span> RAB diyor ki,  
‹‹Gelin, şimdi davamızı görelim.  
Günahlarınız sizi kana boyamış bile olsa  
Kar gibi ak pak olacaksınız.  
Elleriniz kırmız böceği gibi kızıl olsa da  
Yapağı gibi bembeyaz olacak.

<span id="an_1:19">1:19</span> İstekli olur, söz dinlerseniz,  
Ülkenin en iyi ürünlerini yiyeceksiniz.

<span id="an_1:20">1:20</span> Ama direnip başkaldırırsanız,  
Kılıç sizi yiyip bitirecek.››  
Bunu söyleyen RABdir.

<span id="an_1:21">1:21</span> Sadık kent nasıl da fahişe oldu!  
Adaletle doluydu, doğruluğun barınağıydı,  
Şimdiyse katillerle doldu.

<span id="an_1:22">1:22</span> Gümüşü cüruf oldu,  
Şarabına su katıldı.

<span id="an_1:23">1:23</span> Yöneticileri asilerle hırsızların
işbirlikçisi;  
Hepsi rüşveti seviyor,  
Armağan peşine düşmüş.  
Öksüzün hakkını vermiyor,  
Dul kadının davasını görmüyorlar.

<span id="an_1:24">1:24</span> Bu yüzden Rab, Her Şeye Egemen RAB,  
İsrailin Güçlüsü şöyle diyor:  
‹‹Hasımlarımı cezalandırıp rahata kavuşacağım,  
Düşmanlarımdan öç alacağım.

<span id="an_1:25">1:25</span> Sana karşı duracak,  
Kül suyuyla arıtır gibi seni cüruftan arıtıp temizleyeceğim.

<span id="an_1:26">1:26</span> Eskiden, başlangıçta olduğu gibi,  
Sana yöneticiler, danışmanlar yetiştireceğim.  
Ondan sonra ‹Doğruluk Kenti›,  
‹Sadık Kent› diye adlandırılacaksın.››

<span id="an_1:27">1:27</span> Siyon adalet sayesinde,  
Tövbe edenleri de doğruluk sayesinde kurtulacak.

<span id="an_1:28">1:28</span> Ama başkaldıranlarla günahlılar  
Birlikte yıkıma uğrayacaklar.  
RABbi terk edenler yok olacak.

<span id="an_1:29">1:29</span> ‹‹Sevip altında tapındığınız yabanıl
fıstık ağaçlarından utanacaksınız,  
Putperest törenleriniz için seçtiğiniz bahçelerden ötürü yüzünüz
kızaracak.

<span id="an_1:30">1:30</span> Yaprakları solmuş yabanıl fıstık
ağacına,  
Susuz bahçeye döneceksiniz.

<span id="an_1:31">1:31</span> Güçlü adamlarınız kıtık gibi,  
Yaptıkları işler kıvılcım gibi olacak;  
İkisi birlikte yanacak ve söndüren olmayacak.››

<span id="an_2:1">2:1</span> Amots oğlu Yeşayanın Yahuda ve Yeruşalimle
ilgili görümü:

<span id="an_2:2">2:2</span> RABbin Tapınağının kurulduğu dağ,  
Son günlerde dağların en yücesi,  
Tepelerin en yükseği olacak.  
Oraya akın edecek ulusların hepsi.

<span id="an_2:3">2:3</span> Birçok halk gelecek,  
‹‹Haydi, RABbin Dağına,  
Yakupun Tanrısının Tapınağına çıkalım›› diyecekler,  
‹‹O bize kendi yolunu öğretsin,  
Biz de Onun yolundan gidelim.››  
Çünkü yasa Siyondan,  
RABbin sözü Yeruşalimden çıkacak.

<span id="an_2:4">2:4</span> RAB uluslar arasında yargıçlık edecek,  
Birçok halkın arasındaki anlaşmazlıkları çözecek.  
İnsanlar kılıçlarını çekiçle dövüp saban demiri,  
Mızraklarını bağcı bıçağı yapacaklar.  
Ulus ulusa kılıç kaldırmayacak,  
Savaş eğitimi yapmayacaklar artık.

<span id="an_2:5">2:5</span> Ey Yakup soyu, gelin RABbin ışığında
yürüyelim.

<span id="an_2:6">2:6</span> Ya RAB, halkını, Yakup soyunu terk ettin,  
Çünkü yürekleri doğu kökenli inançlarla dolu.  
Filistliler gibi falcılıkla uğraşıyor,  
Yabancılarla el sıkışıyorlar.

<span id="an_2:7">2:7</span> Ülkeleri altınla, gümüşle dolu,  
Hazinelerinin sonu yok,  
Sayısız atları, savaş arabaları var.

<span id="an_2:8">2:8</span> Ülkeleri putlarla dolu;  
Elleriyle yaptıkları,  
Parmaklarıyla biçim verdikleri  
Putların önünde eğiliyorlar.

<span id="an_2:9">2:9</span> Bu yüzden herkes alçaltılıp dize
getirilecek.  
Onları bağışlama, ya RAB!

<span id="an_2:10">2:10</span> RABbin dehşetinden,  
Yüce görkeminden kaçmak için kayalıklara gidin,  
Yerin altına saklanın.

<span id="an_2:11">2:11</span> İnsanın küstah bakışları alçaltılacak,  
Gururu kırılacak.  
O gün yalnız RAB yüceltilecek.

<span id="an_2:12">2:12</span> Çünkü Her Şeye Egemen RAB o gün  
Kibirlileri, gururluları, kendini beğenmişleri alçaltacak;

<span id="an_2:13">2:13</span> Lübnanın bütün ulu, yüksek sedir
ağaçlarını,  
Başanın bütün meşelerini yok edecek;

<span id="an_2:14">2:14</span> Bütün ulu dağları, yüksek tepeleri,

<span id="an_2:15">2:15</span> Bütün yüksek kuleleri, güçlü surları  
Yerle bir edecek;

<span id="an_2:16">2:16</span> Ticaret gemilerinin, güzel teknelerinin
hepsini yok edecek.

<span id="an_2:17">2:17</span> İnsanların gururu, kibiri kırılacak,  
O gün yalnız RAB yüceltilecek,

<span id="an_2:18">2:18</span> Putlar tümüyle ortadan kalkacak.

<span id="an_2:19">2:19</span> RAB kalkıp yeryüzünü sarsmaya
başlayınca,  
İnsanlar Onun dehşetinden  
Ve yüce görkeminden kaçmak için  
Kayalık mağaralara, yeraltı kovuklarına saklanacaklar.

<span id="an_2:20">2:20</span> O gün insanlar  
Yeryüzünü sarsmak üzere harekete geçen RABbin dehşetinden  
Ve yüce görkeminden kaçmak için  
Tapmak amacıyla yaptıkları altın, gümüş putları  
Köstebeklere, yarasalara atıp  
Kaya kovuklarına, uçurumlardaki yarıklara saklanacaklar.

<span id="an_2:22">2:22</span> Ölümlü insana güvenmekten vazgeçin.  
Onun ne değeri var ki?

<span id="an_3:1">3:1</span> Bakın, Rab, Her Şeye Egemen RAB,  
Her türlü yardım ve desteği,  
Yani ekmek ve suyu,  
Yiğitlerle savaşçıları,  
Yöneticilerle peygamberleri,  
Falcılarla ileri gelenleri,  
Takım komutanlarıyla soyluları, danışmanları,  
Hünerli büyücülerle bilge muskacıları  
Yeruşalimden ve Yahudadan çekip alacak.

<span id="an_3:4">3:4</span> Çocukları onlara yönetici atayacak,  
Küçük çocuklar onlara egemen olacak.

<span id="an_3:5">3:5</span> İnsan insana, komşu komşuya haksızlık
edecek.  
Genç yaşlıya,  
Sıradan adam onurlu kişiye  
Hayasızca davranacak.

<span id="an_3:6">3:6</span> Ailede bir kardeş öbürüne sarılıp,  
‹‹Hiç olmazsa senin bir üstlüğün var,  
Önderimiz ol! Bu yıkıntıları sen yönet›› diyecek.

<span id="an_3:7">3:7</span> O zaman adam şöyle yanıtlayacak:  
‹‹Ben yaranızı saramam.  
Evimde ne yiyecek ne giyecek var.  
Beni halkın önderi yapmayın.››

<span id="an_3:8">3:8</span> Yeruşalim sendeledi, Yahuda düştü.  
Çünkü söyledikleri de yaptıkları da RABbe karşı;  
Onun yüce varlığını aşağılıyor.

<span id="an_3:9">3:9</span> Yüzlerindeki ifade onlara karşı tanıklık
ediyor.  
Sodom gibi günahlarını açıkça söylüyor, gizlemiyorlar.  
Vay onların haline!  
Çünkü bu felaketi başlarına kendileri getirdiler.

<span id="an_3:10">3:10</span> Doğru kişiye iyilik göreceğini
söyleyin.  
Çünkü iyiliklerinin meyvesini yiyecek.

<span id="an_3:11">3:11</span> Vay kötülerin haline!  
Kötülük görecek, yaptıklarının karşılığını alacaklar.

<span id="an_3:12">3:12</span> Çocuklar halkımı eziyor,  
Kadınlar onu yönetiyor.  
Ey halkım, sana yol gösterenler  
Seni saptırıyor, yolunu şaşırtıyorlar. da ‹‹Yetkililer halkımı eziyor,
tefeciler başa geçti››.

<span id="an_3:13">3:13</span> RAB davasını görmek için yerini aldı,  
Halkları yargılamak için ayağa kalkıyor.

<span id="an_3:14">3:14</span> RAB halkının ileri gelenleri ve
önderleriyle davasını görecek.  
Rab, Her Şeye Egemen RAB onlara diyor ki,  
‹‹Bağları yiyip bitiren sizsiniz,  
Evleriniz yoksullardan zorla aldığınız malla dolu.  
Ne hakla halkımı eziyor,  
Yoksulu sömürüyorsunuz?››

<span id="an_3:16">3:16</span> RAB şöyle diyor: ‹‹Siyon kızları
kibirlidir, burunları bir karış havada, göz kırparak geziyor,
ayaklarındaki halhalları şıngırdatarak kırıtıyorlar.

<span id="an_3:17">3:17</span> Bu yüzden onların başlarında yaralar
çıkaracağım, mahrem yerlerini açacağım.››

<span id="an_3:18">3:18</span> O gün Rab güzel halhalları, alın
çatkılarını, hilalleri, küpeleri, bilezikleri, peçeleri, başlıkları,
ayak zincirlerini, kuşakları, koku şişelerini, muskaları, yüzükleri,
burun halkalarını, bayramlık giysileri, pelerinleri, şalları, keseleri,
el aynalarını, keten giysileri, baş sargılarını, tülbentleri ortadan
kaldıracak.

<span id="an_3:24">3:24</span> O zaman güzel kokunun yerini pis koku,  
Kuşağın yerini ip,  
Lüleli saçın yerini kel kafa,  
Süslü giysinin yerini çul,  
Güzelliğin yerini dağlama izi alacak.

<span id="an_3:25">3:25</span> Erkekleri kılıçtan geçirilecek,  
Yiğitleri savaşta yok olacak.

<span id="an_3:26">3:26</span> Siyon'un kapıları ah çekip yas tutacak;  
Kent, yerde oturan,  
Terk edilmiş bir kadın gibi olacak.

<span id="an_4:1">4:1</span> O gün yedi kadın bir erkeği tutup, ‹‹Kendi
yemeğimizi de giysimizi de sağlarız; yeter ki senin adını alalım.
Utancımızı gider!›› diyecekler.

<span id="an_4:2">4:2</span> O gün RABbin dalı, İsrail halkından sağ
kalanların güzelliği ve görkemi olacak; ülkenin meyvesi de onların
kıvancı ve övüncü olacak.

<span id="an_4:3">4:3</span> Siyonda, yani Yeruşalimde sağ kalanlara,
‹‹Yeruşalimde yaşıyor›› diye kaydedilenlere, ‹‹Kutsal›› denilecek.

<span id="an_4:4">4:4</span> Rab Siyon kızlarını pisliklerinden
arındıracak. Yeruşalimde dökülen kanı adil ve ateşten bir ruhla
temizleyecek.

<span id="an_4:5">4:5</span> Sonra RAB Siyon Dağının her yanını, orada
toplananların üzerini gündüz bulutla, gece dumanla ve parlak alevle
örtecek. Yüceliği onların üzerinde bir örtü olacak.

<span id="an_4:6">4:6</span> Bu, bir çardak, gündüzün sıcağına karşı
gölge, yağmura, fırtınaya karşı sığınak ve korunak olacak.

<span id="an_5:1">5:1</span> Sevgilimin bağı için yaktığı ezgiyi
sevgilim için okuyayım:  
Toprağı verimli bir tepede  
Sevgilimin bir bağı vardı.

<span id="an_5:2">5:2</span> Toprağı belleyip taşları ayıkladı,  
Seçme asmalar dikip orta yere bir gözcü kulesi yaptı.  
Üzüm sıkmak için bir çukur kazdı  
Ve bağının üzüm vermesini bekledi.  
Ama bağ yabanıl üzüm verdi.

<span id="an_5:3">5:3</span> Sevgilim diyor ki, ‹‹Ey Yeruşalimde
yaşayanlar ve Yahuda halkı, lütfen benimle bağım arasında hakem olun!

<span id="an_5:4">5:4</span> Bağım için yapmadığım ne kaldı? Ben üzüm
vermesini beklerken niçin yabanıl üzüm verdi?

<span id="an_5:5">5:5</span> Şimdi bağıma ne yapacağımı size söyleyeyim:
Çitini söküp atacağım, varsın yiyip bitirsinler; duvarını yıkacağım,
varsın çiğnesinler.

<span id="an_5:6">5:6</span> Viraneye çevireceğim onu; budanmayacak,
çapalanmayacak; dikenli çalılar bitecek her yanında. Üzerine yağmur
yağdırmasınlar diye bulutlara buyruk vereceğim.››

<span id="an_5:7">5:7</span> Her Şeye Egemen RABbin bağı İsrail halkı,  
Hoşlandığı fidan da Yahuda halkıdır.  
RAB adalet bekledi,  
Zorbalık gördü;  
Doğruluk bekledi,  
Feryatlar duydu.

<span id="an_5:8">5:8</span> Evlerine ev, tarlalarına tarla katanların
vay haline!  
Oturacak yer kalmadı,  
Ülkede bir tek siz oturuyorsunuz.

<span id="an_5:9">5:9</span> Her Şeye Egemen RABbin şöyle ant içtiğini
duydum:  
‹‹Büyük ve gösterişli çok sayıda ev ıssız kalacak,  
İçinde oturan olmayacak.

<span id="an_5:10">5:10</span> Çünkü on dönümlük bağ ancak bir bat
şarap,  
Bir homerfç tohum ancak bir efa tahıl üretecek.›› işleyebileceği alan››
anlamına gelir.

<span id="an_5:11">5:11</span> Sabah erkenden kalkıp içki peşinden
koşanların, gece geç vakte kadar şarap içip kızışanların vay haline!

<span id="an_5:12">5:12</span> Onların şölenlerinde lir, çenk, tef ve
kaval çalınır, şarap içilir. Ama RABbin yaptıklarına dikkat etmez,
ellerinin yapıtına aldırmazlar.

<span id="an_5:13">5:13</span> Halkım bilgisizliği yüzünden sürgün
edilecek; saygın kişileri kıtlıktan ölecek, kalabalıklar susuzluktan
kırılacak.

<span id="an_5:14">5:14</span> Bu yüzden doymak bilmeyen ölüler diyarı
ağzını ardına kadar açtı; Yeruşalimin soyluları, sıradan insanları ve
gürültülü bir şekilde eğlenenleri oraya inecek.

<span id="an_5:15">5:15</span> Hepsi alçaltılacak; dize getirilecek,
küstah bakışları alçaltılacak.

<span id="an_5:16">5:16</span> Ama Her Şeye Egemen RAB adaletinden ötürü
yüceltilecek. Kutsal Tanrı doğruluğuyla kutsal olduğunu gösterecek.

<span id="an_5:17">5:17</span> Kuzular kendi otlaklarındaymış gibi
otlayacak, zenginlerin ıssız kalan konutlarını yabancılar ele geçirecek.

<span id="an_5:18">5:18</span> Suçu yalanla örülmüş iplerle, günahı
araba urganıyla çekenlerin vay haline!

<span id="an_5:19">5:19</span> Diyorlar ki, ‹‹Tanrı elini çabuk tutup
işini hızlandırsın da görelim. İsrailin Kutsalı tasarladığını yapsın da
görelim.››

<span id="an_5:20">5:20</span> Kötüye iyi, iyiye kötü diyenlerin,
karanlığı ışık, ışığı karanlık yerine koyanların, acıya tatlı, tatlıya
acı diyenlerin vay haline!

<span id="an_5:21">5:21</span> Kendilerini bilge görenlerin, akıllı
sananların vay haline!

<span id="an_5:22">5:22</span> Şarap içmekte sınır tanımayanların,
içkileri karıştırıp içmekten çekinmeyenlerin, rüşvet uğruna kötüyü haklı
çıkaranların, haklıların hakkını elinden alanların vay haline!

<span id="an_5:24">5:24</span> Alev alev yanan ateş, samanı nasıl yiyip
bitirirse, kuru ot alevin içinde nasıl birden tutuşup yok olursa, onlar
da kökten çürüyüp gidecek, çiçekleri toz gibi havaya savrulacak. Çünkü
Her Şeye Egemen RABbin yasasını reddettiler, İsrailin Kutsalının
sözlerini küçümsediler.

<span id="an_5:25">5:25</span> Bu yüzden RABbin halkına karşı öfkesi
alevlendi, elini kaldırıp onları vurdu. Dağlar titriyor, cesetler çöp
gibi sokaklara serildi. Bütün bunlara karşın RABbin öfkesi dinmedi, eli
hâlâ kalkmış durumda.

<span id="an_5:26">5:26</span> RAB uzaktaki ulusları bir sancak
işaretiyle, dünyanın en uzağındakileri ıslık sesiyle çağıracak; hızla,
hemen gelecekler.

<span id="an_5:27">5:27</span> Aralarında yorulan, sendeleyen olmayacak;
uyuklamayacak, uyumayacaklar. Gevşek kemer, kopuk çarık bağı olmayacak.

<span id="an_5:28">5:28</span> Okları sivri, yayları kuruludur.
Atlarının toynakları çakmaktaşı, arabalarının tekerlekleri kasırga
gibidir.

<span id="an_5:29">5:29</span> Askerleri dişi aslan gibi, genç aslanlar
gibi kükrüyor, homurdanarak avlarını kapıp götürüyorlar. Kimse avlarını
pençelerinden kurtaramıyor.

<span id="an_5:30">5:30</span> O gün İsrail'e karşı denizin gürleyişi
gibi gürleyecekler. Karaya bakan biri karanlık ve sıkıntı görecek. Işık
karanlık bulutlarla kaplanacak.

<span id="an_6:1">6:1</span> Kral Uzziyanın öldüğü yıl yüce ve görkemli
Rabbi gördüm; tahtta oturuyordu, giysisinin etekleri tapınağı
dolduruyordu.

<span id="an_6:2">6:2</span> Üzerinde Seraflar duruyordu; her birinin
altı kanadı vardı; ikisiyle yüzlerini, ikisiyle ayaklarını örtüyor, öbür
ikisiyle de uçuyorlardı.

<span id="an_6:3">6:3</span> Birbirlerine şöyle sesleniyorlardı: ‹‹Her
Şeye Egemen RAB  
Kutsal, kutsal, kutsaldır.  
Yüceliği bütün dünyayı dolduruyor.››

<span id="an_6:4">6:4</span> Serafların sesinden kapı söveleriyle
eşikler sarsıldı, tapınak dumanla doldu.

<span id="an_6:5">6:5</span> ‹‹Vay başıma! Mahvoldum›› dedim, ‹‹Çünkü
dudakları kirli bir adamım, dudakları kirli bir halkın arasında
yaşıyorum. Buna karşın Kralı, Her Şeye Egemen RABbi gözlerimle gördüm.››

<span id="an_6:6">6:6</span> Seraflardan biri bana doğru uçtu, elinde
sunaktan maşayla aldığı bir kor vardı;

<span id="an_6:7">6:7</span> onunla ağzıma dokunarak, ‹‹İşte bu kor
dudaklarına değdi, suçun silindi, günahın bağışlandı›› dedi.

<span id="an_6:8">6:8</span> Sonra Rabbin sesini işittim: ‹‹Kimi
göndereyim? Bizim için kim gidecek?›› diyordu. ‹‹Ben! Beni gönder››
dedim.

<span id="an_6:9">6:9</span> ‹‹Git, bu halka şunu duyur›› dedi, ‹‹
‹Duyacak duyacak, ama anlamayacaksınız,  
Bakacak bakacak, ama görmeyeceksiniz!

<span id="an_6:10">6:10</span> Bu halkın yüreğini duygusuzlaştır,  
Kulaklarını ağırlaştır,  
Gözlerini kapat.  
Öyle ki, gözleri görmesin,  
Kulakları duymasın, yürekleri anlamasın  
Ve bana dönüp şifa bulmasınlar.› ››

<span id="an_6:11">6:11</span> ‹‹Ne vakte kadar, ya Rab?›› diye sordum.
Rab yanıtladı: ‹‹Kentler viraneye dönüp kimsesiz kalıncaya,  
Evler ıpıssız oluncaya,  
Toprak büsbütün kıraçlaşıncaya kadar.

<span id="an_6:12">6:12</span> İnsanları çok uzaklara süreceğim,  
Ülke bomboş kalacak,

<span id="an_6:13">6:13</span> Halkın onda biri kalsa da ülke
mahvolacak.  
Ama devrildiği zaman kütüğü kalan  
Yabanıl fıstık ve meşe ağacı gibi,  
Kutsal soy kütüğünden çıkacak.››

<span id="an_7:1">7:1</span> Uzziya oğlu Yotam oğlu Ahaz Yahuda
Kralıyken, Aram Kralı Resinle Remalya oğlu İsrail Kralı Pekah Yeruşalime
saldırdılar, ama ele geçiremediler.

<span id="an_7:2">7:2</span> Davutun torunları Aramın Efrayimlilerle
güçbirliği ettiğini duydular. Ahazla halkının yürekleri rüzgarda
sallanan orman ağaçları gibi titremeye başladı.

<span id="an_7:3">7:3</span> Bu arada RAB Yeşayaya şöyle seslendi:
‹‹Ahazı karşılamak için oğlun Şear-Yaşuvla birlikte Yukarı Havuzun su
yolunun sonuna, Çırpıcı Tarlasına giden yola çık.

<span id="an_7:4">7:4</span> Ona de ki, ‹Dikkatli ve sakin ol, korkma!
Şu tüten iki yanık odun parçasının -Aram Kralı Resinle Remalyanın
oğlunun- öfkesinden korkma.

<span id="an_7:5">7:5</span> Aram, Efrayim ve Remalyanın oğlu sizin için
kötü şeyler tasarlıyor. Diyorlar ki,

<span id="an_7:6">7:6</span> Haydi, Yahudaya saldıralım, halkı korkutup
ülkeyi ele geçirelim, Tavealın oğlunu kral ilan edelim.

<span id="an_7:7">7:7</span> ‹‹ ‹Buna karşılık Egemen RAB diyor ki, bu
tasarı asla gerçekleşmeyecek.

<span id="an_7:8">7:8</span> Çünkü Şam sadece Aramın başkenti, Resin de
sadece Şamın başıdır. Efrayime gelince, altmış beş yıl içinde paramparça
edilip halk olmaktan çıkacak.

<span id="an_7:9">7:9</span> Samiriye sadece Efrayimin başkenti,
Remalyanın oğlu da sadece Samiriyenin başıdır. Bana güvenmezseniz,
güvenlikte olamazsınız.› ››

<span id="an_7:10">7:10</span> RAB Ahaza yine seslendi:

<span id="an_7:11">7:11</span> ‹‹Tanrın RABden bir işaret iste; ölüler
diyarı kadar derin, gökler kadar yüksek olsun.››

<span id="an_7:12">7:12</span> Ama Ahaz, ‹‹Hayır, istemem, RABbi
sınamam›› dedi.

<span id="an_7:13">7:13</span> Bunun üzerine Yeşaya, ‹‹Dinleyin, ey
Davutun torunları!›› dedi, ‹‹İnsanların sabrını taşırmanız yetmezmiş
gibi şimdi de Tanrımın sabrını mı taşırıyorsunuz?

<span id="an_7:14">7:14</span> Bundan ötürü Rabbin kendisi size bir
belirti verecek: İşte, kız gebe kalıp bir oğul doğuracak; adını İmmanuel
koyacak.

<span id="an_7:15">7:15</span> Çocuk kötüyü reddedip iyiyi seçecek yaşa
gelince tereyağı ve bal yiyecek.

<span id="an_7:16">7:16</span> Ama çocuk kötüyü reddedip iyiyi seçecek
yaşa gelmeden, seni dehşete düşüren o iki kralın toprakları ıssız
kalacak.

<span id="an_7:17">7:17</span> ‹‹RAB seni, halkını ve babanın soyunu
Efrayimin Yahudadan ayrıldığı günden bu yana görülmemiş bir felakete
uğratacak; üzerinize Asur Kralını saldırtacak.

<span id="an_7:18">7:18</span> ‹‹O gün RAB Mısır ırmaklarının ta
uçlarından sinekleri, Asur topraklarından arıları ıslıkla çağıracak.

<span id="an_7:19">7:19</span> Akın akın gelip derin vadilerde, kaya
kovuklarında, dikenli çalılıklarda, otlaklarda konaklayacaklar.

<span id="an_7:20">7:20</span> ‹‹O gün Rab Fıratın ötesinden kiraladığı
usturayla -Asur Kralıyla- sakalınızı, saçlarınızı, beden kıllarınızı
tıraş edecek.

<span id="an_7:21">7:21</span> O günlerde bir inekle bir çift koyun
besleyen

<span id="an_7:22">7:22</span> aldığı bol süt sayesinde tereyağı
yiyecek. Ülkede kalan herkes bal ve tereyağıyla beslenecek.

<span id="an_7:23">7:23</span> ‹‹O gün bin gümüş değerinde bin asmaya
sahip olan her bağ dikenli çalılarla dolacak.

<span id="an_7:24">7:24</span> İnsanlar oralara okla, yayla gidecek.
Çünkü ülkenin her yanı dikenli çalılarla kaplanacak.

<span id="an_7:25">7:25</span> Bir zamanlar çapalanıp ekin ekilen
tepeler korkudan kimsenin giremeyeceği dikenliklere dönecek, sığırın
gezindiği, davarın çiğnediği yerler olacak.››

<span id="an_8:1">8:1</span> RAB bana şöyle dedi: ‹‹Büyük bir levha alıp
okunaklı harflerle üzerine, ‹Maher-Şalal-Haş-Baz› yaz.

<span id="an_8:2">8:2</span> Kâhin Uriya ile Yeverekya oğlu Zekeriyayı
kendime güvenilir tanık seçiyorum.›› anlamına gelir.

<span id="an_8:3">8:3</span> Peygamber olan karım bundan bir süre sonra
gebe kaldı ve bir erkek çocuk doğurdu. RAB bana, ‹‹Adını
‹Maher-Şalal-Haş-Baz› koy›› dedi,

<span id="an_8:4">8:4</span> ‹‹Çocuk daha ‹Anne, baba› demesini
öğrenmeden, Şamın serveti ve Samiriyenin ganimeti Asur Kralına
götürülecek.››

<span id="an_8:5">8:5</span> RAB bana yine seslenip dedi ki,

<span id="an_8:6">8:6</span> ‹‹Bu halk usul usul akan Şiloah sularını
reddettiği, Resinle Remalyanın oğluyla mutlu olduğu için,

<span id="an_8:7">8:7</span> ben Rab, Fıratın kabaran güçlü sularını
-bütün dehşetiyle Asur Kralını- üzerlerine salacağım. Yatağından taşan
ırmak, kıyılarını su altında bırakacak.

<span id="an_8:8">8:8</span> Yahudayı kaplayan sular her şeyi silip
süpürerek adam boyu yükselecek, ülkeni boydan boya dolduracak, ey
İmmanuel!›› için››.

<span id="an_8:9">8:9</span> Ey halklar, yıkıma, bozguna uğrayacaksınız.
Yeryüzünün en uç köşeleri, kulak verin. Savaşmaya, bozguna uğramaya
hazırlanın. Evet, savaşa ve bozguna hazır olun.

<span id="an_8:10">8:10</span> İstediğinizi tasarlayın, hepsi boşa
gidecek. İstediğiniz kadar konuşun, hiçbiri gerçekleşmeyecek. Çünkü
Tanrı bizimledir.

<span id="an_8:11">8:11</span> RAB beni halkın tuttuğu yoldan gitmeme
konusunda şiddetle uyararak şöyle dedi:

<span id="an_8:12">8:12</span> ‹‹Onların entrika dediği her şeye  
Siz entrika demeyin;  
Onların korktuğundan korkmayın, yılmayın.

<span id="an_8:13">8:13</span> ‹‹Her Şeye Egemen RABbi kutsal sayın.  
Korkunuz, yılgınız Ondan olsun.

<span id="an_8:14">8:14</span> Tapınak O olacak.  
İsrailin iki krallığı içinse  
Sürçme taşı ve tökezleme kayası,  
Yeruşalimde yaşayanlar için  
Kapan ve tuzak olacak.

<span id="an_8:15">8:15</span> Birçokları sendeleyip düşecek,
parçalanacak,  
Tuzağa düşüp ele geçecek.››

<span id="an_8:16">8:16</span> Ya RAB, öğrencilerim arasında bildirimi
koru,  
Öğretimi mühürle!

<span id="an_8:17">8:17</span> Kendini Yakupun soyundan gizleyen RABbi
özlemle bekliyorum, umudum Onda.

<span id="an_8:18">8:18</span> Ben ve RABbin bana verdiği çocuklar,
Siyon Dağında oturan Her Şeye Egemen RABbin İsraildeki belirtileri ve
işaretleriyiz.

<span id="an_8:19">8:19</span> Birileri size, ‹‹Fısıldaşıp mırıldanan
medyumlarla ruh çağıranlara danışın›› dediğinde, ‹‹Halk kendi Tanrısına
danışmaz mı; yaşayanlar için ölülere mi danışılır?›› deyin.

<span id="an_8:20">8:20</span> Tanrının öğretisine ve bildirisine dönmek
gerek! Böyle düşünmezlerse, onlar için hiç şafak sökmeyecek.

<span id="an_8:21">8:21</span> Aç ve çaresiz, ülkede dolanıp duracaklar.
Aç kalınca öfkelenip krallarına, Tanrılarına lanet edecekler. Yukarıya
da

<span id="an_8:22">8:22</span> dünyaya da baksalar sıkıntıdan,
karanlıktan, korkunç karanlıktan başka bir şey görmeyecekler.
Kovulacakları yer koyu karanlıktır.

<span id="an_9:1">9:1</span> Bununla birlikte sıkıntı çekmiş olan ülke
karanlıkta kalmayacak. Geçmişte Zevulun ve Naftali bölgelerini alçaltan
Tanrı, gelecekte Şeria Irmağının ötesinde, Deniz Yolunda, ulusların
yaşadığı Celileyi onurlandıracak.

<span id="an_9:2">9:2</span> Karanlıkta yürüyen halk  
Büyük bir ışık görecek;  
Ölümün gölgelediği diyarda  
Yaşayanların üzerine ışık parlayacak.

<span id="an_9:3">9:3</span> Ya RAB, ulusu çoğaltacak, sevincini
artıracaksın.  
Ekin biçenlerin neşelendiği,  
Ganimet paylaşanların coştuğu gibi,  
Onlar da sevinecek senin önünde.

<span id="an_9:4">9:4</span> Çünkü onlara yük olan boyunduruğu,  
Omuzlarını döven değneği,  
Onlara eziyet edenlerin sopasını paramparça edeceksin;  
Tıpkı Midyanlıları yenilgiye uğrattığın günkü gibi.

<span id="an_9:5">9:5</span> Savaşta giyilen çizmeleri  
Ve kana bulanmış giysileri  
Yakılacak, ateşe yem olacak.

<span id="an_9:6">9:6</span> Çünkü bize bir çocuk doğacak,  
Bize bir oğul verilecek.  
Yönetim onun omuzlarında olacak.  
Onun adı Harika Öğütçüfı, Güçlü Tanrı,  
Ebedi Baba, Esenlik Önderi olacak.

<span id="an_9:7">9:7</span> Davutun tahtı ve ülkesi üzerinde egemenlik
sürecek.  
Egemenliğinin ve esenliğinin büyümesi son bulmayacak.  
Egemenliğini adaletle, doğrulukla kuracak  
Ve sonsuza dek sürdürecek.  
Her Şeye Egemen RABbin gayreti bunu sağlayacak.

<span id="an_9:8">9:8</span> Rab İsrail için,  
Yakup soyu için yargısını bildirdi.  
Bu yargı yerine gelecek.

<span id="an_9:9">9:9</span> Bütün halk, Efrayim ve Samiriyede
yaşayanlar,  
Rabbin bu yargısını duyacak.  
Gururlu ve küstah olan bu halk diyor ki,

<span id="an_9:10">9:10</span> ‹‹Kerpiç evler yıkıldı,  
Ama yerlerine yontma taştan evler yapacağız.  
Yabanıl incir ağaçları kesildi,  
Ama yerlerine sedir ağaçları dikeceğiz.››

<span id="an_9:11">9:11</span> Bundan dolayı RAB, Resinin hasımlarını  
Halka karşı güçlendirecek;  
Düşmanlarını, doğudan Aramlıları,  
Batıdan Filistlileri ayaklandıracak.  
Bunlar ağızlarını ardına kadar açıp İsraili yutacaklar.  
Bütün bunlara karşın RABbin öfkesi dinmedi,  
Eli hâlâ kalkmış durumda.

<span id="an_9:13">9:13</span> Halk kendisini cezalandıran RABbe
dönmeyecek,  
Her Şeye Egemen RABbi aramayacak.

<span id="an_9:14">9:14</span> Bunun için RAB İsrailden başı da kuyruğu
da  
Hurma dalını da sazı da  
Bir günde kesip atacak.

<span id="an_9:15">9:15</span> Baş ileri gelen saygın kişi,  
Kuyruksa öğretisi sahte olan peygamberdir.

<span id="an_9:16">9:16</span> Çünkü bu halkı saptıranlar ona yol
gösterenlerdir.  
Onları izleyenler de yem oluyor.

<span id="an_9:17">9:17</span> Bu yüzden Rab onların gençleri için
sevinç duymayacak,  
Öksüzlerine, dul kadınlarına acımayacak.  
Çünkü hepsi tanrısızdır, kötülük yaparlar.  
Her ağız saçmalıyor.  
Bütün bunlara karşın RABbin öfkesi dinmedi,  
Eli hâlâ kalkmış durumda.

<span id="an_9:18">9:18</span> Kötülük dikenli çalıları yiyip bitiren
ateş gibidir.  
Ormandaki çalılığı tutuşturur,  
Duman sütunları yükseltir.

<span id="an_9:19">9:19</span> Her Şeye Egemen RABbin öfkesi  
Ülkeyi ateş gibi sardı.  
Halk ateşe yem olacak,  
Kardeş kardeşini esirgemeyecek.

<span id="an_9:20">9:20</span> İnsanlar şurada burada bulduklarını
yiyecekler,  
Ama aç kalacak, doymayacaklar.  
Herkes çocuğunun etini yiyecek:

<span id="an_9:21">9:21</span> Manaşşe Efrayim'i,  
Efrayim Manaşşe'yi yiyecek,  
Sonra birlikte Yahuda'nın üzerine yürüyecekler.  
Bütün bunlara karşın RAB'bin öfkesi dinmedi,  
Eli hâlâ kalkmış durumda.

<span id="an_10:1">10:1</span> Yoksullardan adaleti esirgemek,  
Halkımın düşkünlerinin hakkını elinden almak,  
Dulları avlamak,  
Öksüzlerin malını yağmalamak için  
Haksız kararlar alanların,  
Adil olmayan yasalar çıkaranların vay haline!

<span id="an_10:3">10:3</span> Yargı günü  
Uzaklardan başınıza felaket geldiğinde ne yapacaksınız?  
Yardım için kime koşacaksınız,  
Servetinizi nereye saklayacaksınız?

<span id="an_10:4">10:4</span> Tutsaklar arasında bir köşeye sinmek  
Ya da savaşta ölmekten başka çareniz kalmayacak.  
Bütün bunlara karşın RABbin öfkesi dinmedi,  
Eli hâlâ kalkmış durumda.

<span id="an_10:5">10:5</span> ‹‹Vay haline Asur, öfkemin değneği!  
Elindeki sopa benim gazabımdır.

<span id="an_10:6">10:6</span> Asuru tanrısız ulusa karşı salacağım;  
Soyup yağma etmesi,  
Sokaktaki çamur gibi onları çiğnemesi,  
Öfkelendiğim halkın üzerine yürümesi için  
Buyruk vereceğim.››

<span id="an_10:7">10:7</span> Ama Asur Kralı bundan da kötüsünü
düşünüyor.  
Birçok ulusun kökünü kazıyıp yok etmeyi tasarlıyor.

<span id="an_10:8">10:8</span> ‹‹Komutanlarımın hepsi birer kral değil
mi?›› diyor,

<span id="an_10:9">10:9</span> ‹‹Kalnoyu, Karkamış gibi ele geçirmedim
mi?  
Hamanın sonu Arpatınki,  
Samiriyenin sonu Şamınki gibi olmadı mı?

<span id="an_10:10">10:10</span> Putları Yeruşalim ve Samiriyeninkinden
daha çok olan putperest ülkeleri nasıl ele geçirdimse,

<span id="an_10:11">10:11</span> Samiriyeye ve putlarına ne yaptımsa,  
Yeruşalime ve putlarına da yapamaz mıyım?››

<span id="an_10:12">10:12</span> Rab Siyon Dağına ve Yeruşalime karşı
tasarladıklarını yapıp bitirdikten sonra şöyle diyecek:  
‹‹Asur Kralını kibirli yüreği,  
Övüngen bakışları yüzünden cezalandıracağım.

<span id="an_10:13">10:13</span> Çünkü, ‹Her şeyi bileğimin gücüyle,  
Bilgeliğimle yaptım› diyor,  
‹Akıllıyım, ulusları ayıran sınırları yok ettim,  
Hazinelerini yağmaladım,  
Güçlü kralları tahtlarından indirdim.

<span id="an_10:14">10:14</span> Elimi yuvaya sokup kuş yumurtalarını
toplar gibi  
Ulusların varını yoğunu topladım.  
Terk edilmiş yumurtaları nasıl toplarlarsa,  
Ben de bütün ülkeleri öyle topladım.  
Kanat çırpan, ağzını açan,  
Sesini çıkaran olmadı.› ››

<span id="an_10:15">10:15</span> Balta kendisini kullanana karşı övünür
mü?  
Testere kendisini kullanana karşı büyüklenir mi?  
Sanki değnek kendisini kaldıranı sallayabilir,  
Sopa sahibini kaldırabilirmiş gibi...

<span id="an_10:16">10:16</span> Rab, Her Şeye Egemen RAB,  
Asurun güçlü adamlarını  
Yıpratıcı hastalıkla cezalandıracak.  
Orduları alev alev yanacak.

<span id="an_10:17">10:17</span> İsrailin Işığı ateş,  
İsrailin Kutsalı alev olacak;  
Asurun dikenli çalılarını  
Bir gün içinde yakıp bitirecek.

<span id="an_10:18">10:18</span> Görkemli ormanıyla verimli tarlaları,  
Ölümcül bir hastalığa yakalanmış insan gibi  
Tümüyle harap olacak.

<span id="an_10:19">10:19</span> Ormanda artakalan ağaçlar  
Bir çocuğun bile sayabileceği kadar az olacak.

<span id="an_10:20">10:20</span> O gün İsrailin sağ kalanları,  
Yakupun kaçıp kurtulan torunları,  
Kendilerini yok etmek isteyene değil,  
Artık içtenlikle RABbe, İsrailin Kutsalına dayanacaklar.

<span id="an_10:21">10:21</span> Geriye kalanlar,  
Yakup soyundan sağ kalanlar,  
Güçlü Tanrıya dönecekler.

<span id="an_10:22">10:22</span> Ey İsrail, halkın denizin kumu kadar
çok olsa da,  
Ancak pek azı dönecek.  
Tümüyle adil bir yıkım kararlaştırıldı.

<span id="an_10:23">10:23</span> Rab, Her Şeye Egemen RAB,  
Kararlaştırılan yıkımı bütün yeryüzünde gerçekleştirecek. sözcükleri
genellikle ‹‹Sağ kalanlar dönecek›› diye çevrildi. Yeşaya bu sözcükleri
ilk oğluna ad olarak verdi (bkz. 7:3).

<span id="an_10:24">10:24</span> Bu nedenle Rab,  
Her Şeye Egemen RAB şöyle diyor:  
‹‹Ey sen, Siyonda yaşayan halkım,  
Asurlular, Mısırlıların yaptığı gibi  
Sana değnekle vurduklarında,  
Sopalarını sana karşı kaldırdıklarında korkma.

<span id="an_10:25">10:25</span> Çünkü çok yakında gazabım sona
erecek,  
Öfkem Asurluların yıkımını sağlayacak.

<span id="an_10:26">10:26</span> Ben, Her Şeye Egemen RAB,  
Midyanlıları Orev Kayasında alt ettiğim gibi,  
Onları da kırbaçla alt edeceğim.  
Değneğimi Mısıra karşı nasıl denizin üzerine uzattımsa,  
Şimdi yine öyle yapacağım.

<span id="an_10:27">10:27</span> O gün Asurun yükü sırtınızdan,  
Boyunduruğu boynunuzdan kalkacak;  
Semirdiğiniz için boyunduruk kırılacak.››

<span id="an_10:28">10:28</span> Ayat Kentine saldırdılar,  
Migrondan geçip ağırlıklarını Mikmasta bıraktılar.

<span id="an_10:29">10:29</span> Geçidi aşarak Gevada konakladılar.  
Rama Kenti korkudan titredi,  
Saulun kenti Givada yaşayan halk kaçıştı.

<span id="an_10:30">10:30</span> Ey Gallim halkı, sesini yükselt!  
Ey Layşa halkı, dinle!  
Zavallı Anatot halkı!

<span id="an_10:31">10:31</span> Madmena halkı kaçıyor,  
Hagevimde yaşayanlar sığınacak yer arıyor.

<span id="an_10:32">10:32</span> Düşman bugün Novda duracak;  
Siyon Kentinin kurulduğu dağa,  
Yeruşalim Tepesine yumruk sallayacak.

<span id="an_10:33">10:33</span> Rab, Her Şeye Egemen RAB düşmanı  
Dal gibi kesip korkunç güçle yere çalacak.  
Uzun boyluları devirecek,  
Gururluları alçaltacak.

<span id="an_10:34">10:34</span> Ormandaki çalılıkları baltayla keser
gibi  
Kesip devirecek onları.  
Lübnan, Güçlü Olan'ın önünde diz çökecek.

<span id="an_11:1">11:1</span> İşayın kütüğünden yeni bir filiz
çıkacak,  
Kökünden bir fidan meyve verecek.

<span id="an_11:2">11:2</span> RABbin Ruhu, bilgelik ve anlayış ruhu,  
Öğüt ve güç ruhu, bilgi ve RAB korkusu ruhu  
Onun üzerinde olacak.

<span id="an_11:3">11:3</span> RAB korkusu hoşuna gidecek.  
Gözüyle gördüğüne göre yargılamayacak,  
Kulağıyla işittiğine göre karar vermeyecek.

<span id="an_11:4">11:4</span> Yoksulları adaletle yargılayacak,  
Yeryüzünde ezilenler için dürüstçe karar verecek.  
Dünyayı ağzının değneğiyle cezalandıracak,  
Kötüleri soluğuyla öldürecek.

<span id="an_11:5">11:5</span> Davranışının temeli adalet ve sadakat
olacak. ‹‹Adalet ve sadakat belindeki kuşaktır››.

<span id="an_11:6">11:6</span> Onun döneminde kurtla kuzu bir arada
yaşayacak,  
Parsla oğlak birlikte yatacak,  
Buzağı, genç aslan ve besili sığır yanyana duracak,  
Onları küçük bir çocuk güdecek.

<span id="an_11:7">11:7</span> İnekle ayı birlikte otlayacak,  
Yavruları bir arada yatacak.  
Aslan sığır gibi saman yiyecek.

<span id="an_11:8">11:8</span> Emzikteki bebek kobra deliği üzerinde
oynayacak,  
Sütten kesilmiş çocuk elini engerek kovuğuna sokacak.

<span id="an_11:9">11:9</span> Kutsal dağımın hiçbir yerinde  
Kimse zarar vermeyecek, yok etmeyecek.  
Çünkü sular denizi nasıl dolduruyorsa,  
Dünya da RABbin bilgisiyle dolacak.

<span id="an_11:10">11:10</span> O gün İşayın kökü ortaya çıkacak,  
Halklara sancak olacak,  
Uluslar ona yönelecek.  
Kaldığı yer görkemli olacak.

<span id="an_11:11">11:11</span> O gün Rab, Asurdan,  
Mısır, Patros, Kûş, Elam,  
Şinar, Hama ve deniz kıyılarından  
Halkının sağ kalanlarını kurtarmak için  
İkinci kez elini uzatacak.

<span id="an_11:12">11:12</span> Uluslar için sancak kaldıracak,  
Sürgün İsraillileri toplayacak,  
Dağılmış Yahudalıları  
Dünyanın dört bucağından bir araya getirecek.

<span id="an_11:13">11:13</span> Efrayim halkının kıskançlığı yok
olacak,  
Yahudalıları sıkıştıranlar ortadan kalkacak.  
Efrayim Yahudayı kıskanmayacak,  
Yahuda Efrayimi sıkıştırmayacak.

<span id="an_11:14">11:14</span> Batıdaki Filistlilere saldırıp  
Hep birlikte doğudakilerin her şeyini yağmalayacaklar.  
Edom ve Moav halklarının topraklarına el koyacak,  
Ammonlulara boyun eğdirecekler.

<span id="an_11:15">11:15</span> RAB Mısırın Süveyş Körfezini tümüyle
kurutacak.  
Elinin bir sallayışıyla estireceği kavurucu rüzgarla  
Fıratı süpürüp yedi dereye bölecek.  
Öyle ki, insanlar ırmak yatağından çarıkla geçebilsin.

<span id="an_11:16">11:16</span> RAB'bin Asur'da sağ kalan halkı için  
Bir çıkış yolu olacak;  
Tıpkı Mısır'dan çıktıkları gün  
İsrailliler'in de bir çıkış yolu olduğu gibi.

<span id="an_12:1">12:1</span> İsrail halkı o gün,  
‹‹Ya RAB, sana şükrederiz›› diyecek,  
‹‹Bize öfkelenmiştin ama öfken dindi,  
Bizi avuttun.

<span id="an_12:2">12:2</span> Tanrı kurtuluşumuzdur.  
Ona güvenecek, yılmayacağız.  
Çünkü RAB gücümüz ve ezgimizdir.  
O kurtardı bizi.››

<span id="an_12:3">12:3</span> Kurtuluş pınarlarından sevinçle su
alacaksınız.

<span id="an_12:4">12:4</span> O gün diyeceksiniz ki,  
‹‹RABbe şükredin, Onu adıyla çağırın,  
Halklara duyurun yaptıklarını,  
Adının yüce olduğunu duyurun!

<span id="an_12:5">12:5</span> RABbe ezgiler söyleyin,  
Çünkü görkemli işler yaptı.  
Bütün dünya bilsin bunu.

<span id="an_12:6">12:6</span> Ey Siyon halkı, sesini yükselt, sevinçle
haykır!  
Çünkü aranızda bulunan İsrail'in Kutsalı büyüktür.››

<span id="an_13:1">13:1</span> Amots oğlu Yeşayanın Babille ilgili
bildirisi:

<span id="an_13:2">13:2</span> Çıplak dağın tepesine sancak dikin!  
Savaşçıları yüksek sesle çağırıp  
El sallayın ki  
Soylulara ayrılan kapılardan içeri girsinler.

<span id="an_13:3">13:3</span> RAB seçtiklerine buyruk verdi,  
Onun yüceliğiyle övünen yiğitleri  
Öfkesinin gereğini yapmaya çağırdı.

<span id="an_13:4">13:4</span> Dağlardaki kalabalığın gürültüsünü
dinleyin!  
Büyük bir halkın sesini andırıyor.  
Bir araya gelmiş ulusların  
Ve krallıkların gümbürtüsünü dinleyin!  
Her Şeye Egemen RAB bir orduyu savaşa hazırlıyor.

<span id="an_13:5">13:5</span> Öfkesinin araçlarıyla uzak bir ülkeden,  
Dünyanın öbür ucundan  
Bütün ülkeyi yerle bir etmek üzere geliyor.

<span id="an_13:6">13:6</span> Feryat edin! Çünkü RABbin günü
yakındır.  
Her Şeye Gücü Yetenin göndereceği yıkım gibi geliyor o gün.

<span id="an_13:7">13:7</span> Bu yüzden ellerde derman kalmayacak,  
Her yürek eriyecek.

<span id="an_13:8">13:8</span> Herkesi dehşet saracak,  
Hepsi acı ve ıstırap içinde boğulacak,  
Doğuran kadın gibi kıvranacak,  
Şaşkın şaşkın birbirlerine bakacaklar;  
Yüzleri kızaracak.

<span id="an_13:9">13:9</span> İşte RABbin acımasız günü geliyor.  
Ülkeyi viraneye çevirip  
İçindeki günahkârları ortadan kaldıracağı  
Gazap ve kızgın öfke dolu gün geliyor.

<span id="an_13:10">13:10</span> Gökteki yıldızlarla takımyıldızlar
ışımayacak,  
Doğan güneş kararacak, ay ışığını vermez olacak.

<span id="an_13:11">13:11</span> RAB diyor ki, ‹‹Kötülüğünden ötürü
dünyayı,  
Suçlarından ötürü kötüleri cezalandıracağım.  
Kibirlilerin küstahlığını sona erdirecek,  
Zalimlerin gururunu kıracağım.

<span id="an_13:12">13:12</span> İnsanı saf altından,  
Ofir altınından daha ender kılacağım.

<span id="an_13:13">13:13</span> Ben, Her Şeye Egemen RAB,  
Gazaba geldiğim, öfkemin alevlendiği gün  
Gökleri titreteceğim, yer yerinden oynayacak.

<span id="an_13:14">13:14</span> ‹‹Herkes kovalanan ceylan gibi,  
Çobansız koyunlar gibi halkına dönecek,  
Ülkesine kaçacak.

<span id="an_13:15">13:15</span> Yakalananın bedeni delik deşik
edilecek,  
Ele geçen kılıçtan geçirilecek.

<span id="an_13:16">13:16</span> Yavruları gözleri önünde
parçalanacak,  
Evleri yağmalanacak,  
Kadınlarının ırzına geçilecek.

<span id="an_13:17">13:17</span> ‹‹Gümüşe değer vermeyen,  
Altını sevmeyen Medleri  
Onlara karşı harekete geçireceğim.

<span id="an_13:18">13:18</span> Oklarıyla gençleri parçalayacak,  
Bebeklere acımayacak,  
Çocukları esirgemeyecekler.

<span id="an_13:19">13:19</span> Ben Tanrı, Sodom ve Gomorayı nasıl
yerle bir ettimse,  
Kildanilerin yüce gururu,  
Krallıkların en güzeli olan Babili de yerle bir edeceğim.

<span id="an_13:20">13:20</span> Orada bir daha kimse yaşamayacak,  
Kuşaklar boyu kimse oturmayacak,  
Bedeviler çadır kurmayacak,  
Çobanlar sürülerini dinlendirmeyecek.

<span id="an_13:21">13:21</span> Orası yabanıl hayvanlara barınak
olacak,  
Evler çakallarla dolacak,  
Baykuşlar yuva yapacak, tekeler oynaşacak orada. (bkz. Lev.17:7).

<span id="an_13:22">13:22</span> Kalelerinde sırtlanlar,  
Görkemli saraylarında çakallar uluyacak.  
Babil'in sonu yaklaştı, günleri uzatılmayacak.››

<span id="an_14:1">14:1</span> Çünkü RAB Yakup soyuna acıyacak,  
İsrail halkını yine seçip  
Topraklarına yerleştirecek.  
Yabancılar da Yakup soyuna katılıp onlara bağlanacak.

<span id="an_14:2">14:2</span> Uluslar İsrail halkını  
Kendi topraklarına götürecekler.  
İsrail halkı RABbin verdiği topraklarda onları  
Erkek ve kadın köle olarak sahiplenecek.  
Kendisini tutsak edenleri tutsak edecek,  
Kendisini ezenlere egemen olacak.

<span id="an_14:3">14:3</span> RAB İsrail halkını acıdan, sıkıntıdan  
Ve yaptığı ağır işlerden kurtardığı gün

<span id="an_14:4">14:4</span> Babil Kralını alaya alarak,  
‹‹Halkı ezenin nasıl da sonu geldi!›› diyecekler,  
‹‹Zorbalığı nasıl da sona erdi!››

<span id="an_14:5">14:5</span> RAB kötülerin değneğini,  
Egemenlerin asasını kırdı.

<span id="an_14:6">14:6</span> O asa ki, halklara gazapla vurdukça
vurdu,  
Ulusları öfkeyle, dinmeyen zulümle yönetti.

<span id="an_14:7">14:7</span> Bütün dünya esenlik ve barış içinde  
Sevinçle haykırıyor.

<span id="an_14:8">14:8</span> Lübnanın çam ve sedir ağaçları bile  
Kralın yok oluşuna seviniyor.  
‹‹Onun ölümünden beri kimse bizi kesmeye gelmiyor›› diyorlar.

<span id="an_14:9">14:9</span> Toprağın altındaki ölüler diyarı  
Babil Kralını karşılamak için sabırsızlanıyor.  
Onun gelişi ölüleri,  
Dünyanın eski önderlerini heyecanlandırıyor;  
Ulusları yönetmiş kralları  
Tahtlarından ayağa kaldırıyor.

<span id="an_14:10">14:10</span> Hepsi ona seslenip diyecekler ki,  
‹‹Sen de bizim gibi gücünü yitirdin,  
Bize benzedin.››

<span id="an_14:11">14:11</span> Görkemin de çenklerinin sesi de  
Ölüler diyarına indirildi.  
Altında kurtlar kaynaşacak,  
Üstünü kurtçuklar kaplayacak.

<span id="an_14:12">14:12</span> Ey parlak yıldızfö, seherin oğlu,  
Göklerden nasıl da düştün!  
Ey ulusları ezip geçen,  
Nasıl da yere yıkıldın!

<span id="an_14:13">14:13</span> İçinden, ‹‹Göklere çıkacağım›› dedin,  
‹‹Tahtımı Tanrının yıldızlarından daha yükseğe koyacağım;  
İlahların toplandığı dağda,  
Safonun doruğunda oturacağım.

<span id="an_14:14">14:14</span> Bulutların üstüne çıkacak,  
Kendimi Yüceler Yücesiyle eşit kılacağım.››

<span id="an_14:15">14:15</span> Ancak ölüler diyarına,  
Ölüm çukurunun dibine  
İndirilmiş bulunuyorsun.

<span id="an_14:16">14:16</span> Seni görenler bakıp bakıp şöyle
düşünecekler:  
‹‹Dünyayı sarsan, ülkeleri titreten,  
Yeryüzünü çöle çeviren,  
Kentleri yerle bir eden,  
Tutsakları evlerine salıvermeyen adam bu mu?››

<span id="an_14:18">14:18</span> Ulusların bütün kralları tek tek,  
Görkemli mezarlarda yatıyor.

<span id="an_14:19">14:19</span> Ama sen reddedilen bir dal gibi  
Mezarından dışarı atıldın;  
Bedenleri kılıçla delinip  
Ölüm çukurunun dibine atılmış ölülerle örtülüsün;  
Ayak altında çiğnenen leş gibisin.

<span id="an_14:20">14:20</span> Ülkeni harap edip halkını katlettiğin
için  
Başkaları gibi gömülmeyeceksin. Kötülük yapan soy bir daha anılmayacak.

<span id="an_14:21">14:21</span> Atalarının suçundan ötürü  
Babil Kralının oğullarını boğazlamak için yer hazırlayın.  
Kalkıp dünyayı sahiplenmesinler,  
Yeryüzünü kentlerle doldurmasınlar.

<span id="an_14:22">14:22</span> ‹‹Babil halkına karşı harekete
geçeceğim››  
Diyor Her Şeye Egemen RAB,  
‹‹Babilin adını, sağ kalanlarını,  
Oğullarını, torunlarını dünyadan sileceğim.››  
Böyle diyor RAB.

<span id="an_14:23">14:23</span> ‹‹Babili baykuş yuvasına, bataklığa
çevirecek,  
Yıkım süpürgesiyle süpüreceğim››  
Diyor Her Şeye Egemen RAB.

<span id="an_14:24">14:24</span> Her Şeye Egemen RAB ant içerek şöyle
dedi:  
‹‹Düşündüğüm gibi olacak,  
Tasarladığım gibi gerçekleşecek.

<span id="an_14:25">14:25</span> Asurluları kendi ülkemde ezecek,  
Dağlarımda çiğneyeceğim.  
Halkım Asurun boyunduruğundan,  
Omuzlarındaki yükten kurtulacak.

<span id="an_14:26">14:26</span> İşte bütün dünya için belirlenen tasarı
budur.  
Bütün uluslara karşı elim kalkmış durumda.

<span id="an_14:27">14:27</span> Her Şeye Egemen RABbin tasarısını kim
boşa çıkarabilir?  
Kalkmış durumdaki elini kim indirebilir?››

<span id="an_14:28">14:28</span> Kral Ahazın öldüğü yıl gelen bildiri:

<span id="an_14:29">14:29</span> Ey Filistliler, sizi döven değnek
kırıldı diye sevinmeyin.  
Çünkü yılanın kökünden engerek türeyecek,  
Onun ürünü uçan yılan olacak.

<span id="an_14:30">14:30</span> Yoksulların en yoksulu doyacak,  
Düşkünler güvenlikte yatacak.  
Ama sizin kökünüzü kıtlıkla kurutacağım,  
Sağ kalanlarınız da ölecek.

<span id="an_14:31">14:31</span> Ulumaya başla ey kapı! Ey kent, feryat
et!  
Ey Filistliler, eridiniz baştan başa.  
Kuzeyden toz duman yükseliyor,  
Düşman askerleri sıra sıra geliyor.

<span id="an_14:32">14:32</span> O ulusun elçilerine ne yanıt
verilecek?  
‹‹RAB Siyon'un temelini attı,  
Halkının düşkünleri oraya sığınacak›› denecek.

<span id="an_15:1">15:1</span> Moavla ilgili bildiri: Moavın Ar Kenti
bir gecede viraneye döndü, yok oldu,  
Moavın Kîr Kenti bir gecede viraneye döndü, yok oldu.

<span id="an_15:2">15:2</span> Bu yüzden Divon halkı ağlamak için
tapınağa,  
Tapınma yerlerine çıktı.  
Moav halkı, Nevo ve Medeva için feryat ediyor.  
İnsanlar saçlarını sakallarını kesiyor.

<span id="an_15:3">15:3</span> Çul giyiyorlar sokaklarda,  
Damlarda, meydanlarda herkes feryat ediyor,  
Gözyaşları sel gibi.

<span id="an_15:4">15:4</span> Heşbon ve Elalenin haykırışları  
Yahasa ulaşıyor.  
Moav askerleri bu yüzden feryat ediyor,  
Yürekleri korku içinde.

<span id="an_15:5">15:5</span> Yüreğim sızlıyor Moav için.  
Kaçanlar Soara, Eglat-Şelişiyaya ulaştı,  
Ağlaya ağlaya çıkıyorlar Luhit Yokuşundan,  
Horonayim yolunda yıkımlarına ağıt yakıyorlar.

<span id="an_15:6">15:6</span> Nimrim suları kuruduğu için otlar sararıp
soldu.  
Taze ot kalmadı, yeşillik yok artık.

<span id="an_15:7">15:7</span> Bu yüzden halk kazanıp biriktirdiği ne
varsa,  
Kavak Vadisi üzerinden taşıyacak.

<span id="an_15:8">15:8</span> Haykırışları Moav topraklarında
yankılanıyor,  
Feryatları Eglayime, Beer-Elime dek ulaştı.

<span id="an_15:9">15:9</span> Çünkü Dimon suları kan dolu,  
Ama başına daha beterini getireceğim.  
Moav'dan kaçıp kurtulanların,  
Ülkede sağ kalanların üzerine aslan salacağım.

<span id="an_16:1">16:1</span> Seladan çöl yoluyla Siyon Kentinin
kurulduğu dağa,  
Ülkenin hükümdarına kuzular gönderin.

<span id="an_16:2">16:2</span> Moavlı kızlar yuvalarından atılmış,  
Öteye beriye uçuşan kuşlar gibi  
Arnon Irmağının geçitlerinde dolaşıyor.

<span id="an_16:3">16:3</span> ‹‹Bize öğüt ver, bir karar al,  
Öğle sıcağında gece gibi gölge sal üstümüze.  
Kovulanları sakla, kaçakları ele verme›› diyorlar.

<span id="an_16:4">16:4</span> ‹‹Kovulanlarım seninle birlikte
yaşasın.  
Kırıp geçirenlere karşı  
Biz Moavlılara sığınak ol.››  
Baskı ve yıkım son bulduğunda,  
Ülkeyi çiğneyenler yok olduğunda,  
Sevgiye dayanan bir yönetim kurulacak,

<span id="an_16:5">16:5</span> Davut soyundan biri sadakatle krallık
yapacak.  
Yargılarken adaleti arayacak,  
Doğru olanı yapmakta tez davranacak.

<span id="an_16:6">16:6</span> Moavın ne denli gururlanıp
büyüklendiğini,  
Kendini ne denli beğendiğini,  
Kibirlenip küstahlaştığını duyduk.  
Övünmesi boşunadır.

<span id="an_16:7">16:7</span> Bu yüzden Moavlılar Moav için feryat
edecek,  
Hepsi feryat edecek.  
Kîr-Heresetin üzüm pestillerini  
Anımsayıp üzülecek, yas tutacaklar.

<span id="an_16:8">16:8</span> Çünkü Heşbonun tarlaları,  
Sivmanın asmaları kurudu.  
Ulusların beyleri onların seçkin dallarını kırdılar.  
O dallar ki, Yazere erişir, çöle uzanırdı,  
Filizleri yayılır, gölü aşardı.

<span id="an_16:9">16:9</span> Bu yüzden Yazer için,  
Sivmanın asmaları için acı acı ağlıyorum.  
Sizleri gözyaşlarımla sulayacağım,  
Ey Heşbon ve Elale!  
Çünkü savaş çığlıkları yaz meyvelerinizin,  
Biçtiğiniz ekinin üzerine düştü.

<span id="an_16:10">16:10</span> Meyve bahçelerindeki sevinç ve neşe yok
oldu.  
Bağlarda ne şarkı söyleyen olacak,  
Ne sevinç çığlığı atan.  
Üzüm sıkma çukurlarında çalışan kalmayacak,  
Sevinç çığlıklarını susturdum.

<span id="an_16:11">16:11</span> Yüreğim bir lir gibi inliyor Moav
için,  
Kîr-Hereset için içim sızlıyor.

<span id="an_16:12">16:12</span> Moav halkı tapınma yerine çıkarak
kendini yoruyor,  
Dua etmek için tapınağa gidiyor, ama hepsi boşuna!

<span id="an_16:13">16:13</span> RABbin Moav için geçmişte söylediği
budur.

<span id="an_16:14">16:14</span> RAB şimdi diyor ki, ‹‹Moav'ın
övündükleri de kalabalık halkı da tam üç yıl sonra rezil olacak. Sağ
kalan çok az sayıda kişiyse güçsüz olacak.››

<span id="an_17:1">17:1</span> Şamla ilgili bildiri: İşte Şam kent
olmaktan çıkacak,  
Enkaz yığınına dönecek.

<span id="an_17:2">17:2</span> Aroer kentleri terk edilecek,  
Hayvan sürüleri orada yatacak,  
Onları ürküten olmayacak.

<span id="an_17:3">17:3</span> Efrayimde surlu kent kalmayacak,  
Şamın egemenliği yok olacak.  
Sağ kalan Aramlıların onuru  
İsrailin onuru gibi kırılacak.  
Her Şeye Egemen RAB böyle diyor.

<span id="an_17:4">17:4</span> O gün Yakup soyunun görkemi sönecek,  
Hepsi bir deri bir kemik kalacak.

<span id="an_17:5">17:5</span> İsrail, ekinin elle biçilip  
Başakların devşirildiği bir tarla,  
Refaim Vadisinde hasattan sonra  
Başakların toplandığı bir tarla gibi olacak.

<span id="an_17:6">17:6</span> Çok az kişi kurtulacak.  
Artakalanların sayısı, dövüldükten sonra tepesinde iki üç,  
Dal uçlarında dört beş zeytin tanesi kalan  
Zeytin ağacı gibi olacak.  
İsrailin Tanrısı RAB böyle diyor.

<span id="an_17:7">17:7</span> O gün insanlar kendilerini yaratana
bakacaklar, gözleri İsrailin Kutsalını görecek.

<span id="an_17:8">17:8</span> Elleriyle yaptıkları sunaklara,
parmaklarıyla biçim verdikleri Aşera putlarına, buhur sunaklarına
bakmayacaklar.

<span id="an_17:9">17:9</span> O gün İsrailin güçlü kentleri  
İsraillilerden kaçan Amorlularla Hivlilerin  
Terk ettiği kentler gibi ıssız olacak. ‹‹Orman ve dağ başı››.

<span id="an_17:10">17:10</span> Çünkü, ey İsrail, seni kurtaran Tanrıyı
unuttun,  
Sığındığın Kayayı anmaz oldun.  
Bunun yerine, güzel fidanlar, ithal asmalar dikiyorsun. başka ulusların
putları ya da başka uluslarla yapılan antlaşmalar kastediliyor.

<span id="an_17:11">17:11</span> Onlar diktiğin gün filizlenip  
Ertesi sabah tomurcuklanabilir.  
Ama hastalık ve dinmez acı gününde meyve vermeyecekler.

<span id="an_17:12">17:12</span> Eyvah, çok sayıda ulus kükrüyor,  
Azgın deniz gibi gürlüyorlar.  
Halklar güçlü sular gibi çağlıyor.

<span id="an_17:13">17:13</span> Halklar kabaran sular gibi
çağlayabilir,  
Ama Tanrı onları azarlayınca uzaklara kaçacaklar.  
Rüzgarın önünde dağdaki saman ufağı gibi,  
Kasırganın önünde diken yumağı gibi savrulacaklar.

<span id="an_17:14">17:14</span> Akşam dehşet saçıyorlardı,  
Sabah olmadan yok olup gittiler.  
Bizi yağmalayanların, bizi soyanların sonu budur.

<span id="an_18:1">18:1</span> Kûş ırmaklarının ötesinde,  
Kanat vızıltılarının duyulduğu ülkenin vay haline!

<span id="an_18:2">18:2</span> O ülke ki, elçilerini  
Sazdan kayıklarla Nil sularından gönderir.  
Ey ayağına tez ulaklar,  
Irmakların böldüğü ülkeye,  
Her yana korku saçan halka,  
Güçlü ve ezici ulusa,  
O uzun boylu, pürüzsüz tenli ulusa gidin!

<span id="an_18:3">18:3</span> Ey sizler, dünyada yaşayan herkes,  
Yeryüzünün ahalisi!  
Sancak dağların tepesine dikilince dikkat edin.  
Boru çalınınca dinleyin.

<span id="an_18:4">18:4</span> Çünkü RAB bana şöyle dedi:  
‹‹Gün ışığında duru sıcaklık gibi,  
Hasat döneminin sıcaklığındaki  
Çiy bulutu gibi durgun olacak  
Ve bulunduğum yerden seyredeceğim.››

<span id="an_18:5">18:5</span> Bağbozumundan önce çiçekler düşüp  
Üzümler olgunlaşmaya yüz tutunca,  
Asmanın dalları bıçakla kesilecek,  
Çubukları koparılıp atılacak.

<span id="an_18:6">18:6</span> Hepsi dağın yırtıcı kuşlarına,  
Yerin yabanıl hayvanlarına terk edilecek.  
Yazın yırtıcı kuşlara,  
Kışın yabanıl hayvanlara yem olacaklar.

<span id="an_18:7">18:7</span> O zaman ırmakların böldüğü ülke,  
Her yana korku saçan güçlü ve ezici halk,  
O uzun boylu, pürüzsüz tenli ulus,  
Her Şeye Egemen RAB'be armağanlar getirecek.  
Her Şeye Egemen RAB'bin adını koyduğu  
Siyon Dağı'na getirecekler armağanlarını.

<span id="an_19:1">19:1</span> Mısırla ilgili bildiri: İşte RAB hızla
yol alan buluta binmiş Mısıra geliyor!  
Mısır putları Onun önünde titriyor,  
Mısırlıların yüreği hopluyor.

<span id="an_19:2">19:2</span> RAB diyor ki,  
‹‹Mısırlıları Mısırlılara karşı ayaklandıracağım;  
Kardeş kardeşe, komşu komşuya, kent kente,  
Ülke ülkeye karşı savaşacak.

<span id="an_19:3">19:3</span> Mısırlıların cesareti tükenecek,  
Tasarılarını boşa çıkaracağım.  
Yardım için putlara, ölülerin ruhlarına,  
Medyumlarla ruh çağıranlara danışacaklar.

<span id="an_19:4">19:4</span> Mısırlıları acımasız bir efendiye teslim
edeceğim,  
Katı yürekli bir kral onlara egemen olacak.››  
Rab, Her Şeye Egemen RAB böyle diyor.

<span id="an_19:5">19:5</span> Nilin suları çekilecek,  
Kuruyup çatlayacak yatağı.

<span id="an_19:6">19:6</span> Su kanalları kokacak,  
Kuruyacak ırmağın kolları,  
Kamışlarla sazlar solacak.

<span id="an_19:7">19:7</span> Nil kıyısında, ırmağın ağzındaki
sazlar,  
Nil boyunca ekili tarlalar kuruyacak,  
Savrulup yok olacak.

<span id="an_19:8">19:8</span> Balıkçılar yas tutacak,  
Nile olta atanların hepsi ağlayacak,  
Suyun yüzüne ağ atanlar perişan olacak.

<span id="an_19:9">19:9</span> Taranmış keten işleyenler,  
Beyaz bez dokuyanlar umutsuzluğa kapılacak.

<span id="an_19:10">19:10</span> Dokumacılar bunalacak,  
Ücretliler sıkıntıya düşecek.

<span id="an_19:11">19:11</span> Soanfş Kentinin önderleri ne kadar
akılsız!  
Firavunun bilge danışmanları  
Saçma sapan öğütler veriyorlar.  
Nasıl olur da firavuna,  
‹‹Biz bilgelerin oğulları,  
Eski zaman krallarının torunlarıyız›› diyorlar?

<span id="an_19:12">19:12</span> Ey firavun, hani nerede senin
bilgelerin?  
Her Şeye Egemen RAB Mısıra karşı neler tasarladı,  
Bildirsinler bakalım sana eğer biliyorlarsa.

<span id="an_19:13">19:13</span> Soan Kentinin önderleri aptal olup
çıktılar,  
Nof önderleri aldandılar,  
Mısır oymaklarının ileri gelenleri Mısırı saptırdılar.

<span id="an_19:14">19:14</span> RAB onların aklını karıştırdı;  
Kendi kusmuğu içinde yalpalayan sarhoş nasılsa,  
Mısırı da her alanda saptırdılar.

<span id="an_19:15">19:15</span> Mısırda kimsenin yapabileceği bir şey
kalmadı;  
Ne başın ne kuyruğun, ne hurma dalının ne de sazın.

<span id="an_19:16">19:16</span> O gün Mısırlılar kadın gibi olacaklar;
Her Şeye Egemen RABbin kendilerine karşı kalkan elinin önünde titreyip
dehşete kapılacaklar.

<span id="an_19:17">19:17</span> Yahuda Mısırı dehşete düşürecek. Yahuda
dendi mi, Her Şeye Egemen RABbin Mısıra karşı tasarladıklarını anımsayan
herkes dehşete kapılacak.

<span id="an_19:18">19:18</span> O gün Mısırda Kenan dilini konuşan beş
kent olacak. Bu kentler Her Şeye Egemen RABbe bağlılık andı içecekler;
içlerinden biri ‹Yıkım Kenti› diye adlandırılacak. Heliopolis anlamına
gelebilir.

<span id="an_19:19">19:19</span> O gün Mısırın ortasında RAB için bir
sunak, sınırında da bir sütun dikilecek.

<span id="an_19:20">19:20</span> Her Şeye Egemen RAB için Mısırda bir
belirti ve tanık olacak bu. Halk kendine baskı yapanlardan ötürü RABbe
yakarınca, RAB onları savunacak bir kurtarıcı gönderip özgür kılacak.

<span id="an_19:21">19:21</span> RAB kendini Mısırlılara tanıtacak,
onlar da o gün RABbi tanıyacak, kurbanlarla, sunularla Ona tapınacaklar.
RABbe adak adayacak ve adaklarını yerine getirecekler.

<span id="an_19:22">19:22</span> RAB Mısırlıları hastalıkla alabildiğine
cezalandıracak, sonra iyileştirecek. RABbe yönelip yakaracaklar. RAB de
onları iyileştirecek.

<span id="an_19:23">19:23</span> O gün Mısırla Asur arasında bir yol
olacak. Asurlu Mısıra, Mısırlı Asura gidip gelecek. Mısırlılarla
Asurlular birlikte tapınacaklar.

<span id="an_19:24">19:24</span> O gün Mısır ve Asurun yanısıra İsrail
üçüncü ülke olacak. Dünya bu üçü sayesinde kutsanacak.

<span id="an_19:25">19:25</span> Her Şeye Egemen RAB, ‹‹Halkım Mısır,
ellerimin işi Asur ve mirasım İsrail kutsansın›› diyerek dünyayı
kutsayacak.

<span id="an_20:1">20:1</span> Asur ordusunun başkomutanı, Asur Kralı
Sargonun buyruğuyla gelerek Aşdota saldırıp kenti ele geçirdiği yıl RAB
Amots oğlu Yeşaya aracılığıyla şöyle dedi: ‹‹Git, belindeki çulu çöz,
ayağındaki çarığı çıkar.›› Yeşaya denileni yaptı, çıplak ve yalınayak
dolaşmaya başladı.

<span id="an_20:3">20:3</span> RAB dedi ki, ‹‹Mısıra ve Kûşa belirti ve
ibret olsun diye kulum Yeşaya nasıl üç yıl çıplak ve yalınayak
dolaştıysa,

<span id="an_20:4">20:4</span> Asur Kralı da Mısıra utanç olsun diye
Mısırlı tutsaklarla Kûşlu sürgünleri genç yaşlı demeden, çıplak ve
yalınayak, mahrem yerleri açık yürütecek.

<span id="an_20:5">20:5</span> Kûşa bel bağlayan, Mısırla övünen halk
hüsrana uğrayacak, utanç içinde kalacak.

<span id="an_20:6">20:6</span> Bu kıyı bölgesinde yaşayanlar o gün,
‹‹Asur Kralı'nın elinden kurtulmak için yardımına sığındığımız, bel
bağladığımız ulusların başına gelene bakın!›› diyecekler, ‹‹Biz nasıl
kurtulacağız?››

<span id="an_21:1">21:1</span> Deniz kıyısındaki çölle ilgili bildiri:
Negevden fırtınalar nasıl üst üste gelirse,  
Çölden, korkunç ülkeden bir istilacı öyle geliyor.

<span id="an_21:2">21:2</span> Korkunç bir görüm gördüm:  
Hain hainlik etmede,  
Harap eden harap etmede.  
Ey Elam, saldır!  
Ey Meday, onu kuşat!  
Onun neden olduğu iniltileri sona erdireceğim.

<span id="an_21:3">21:3</span> Gördüklerimden ötürü belime ağrı
saplandı,  
Doğuran kadının ağrıları gibi ağrılar tuttu beni.  
Duyduklarımdan sarsıldım,  
Gördüklerimden dehşete düştüm.

<span id="an_21:4">21:4</span> Şaşkınım, titremeler sardı beni.  
Özlediğim alaca karanlık bana korku veriyor artık.

<span id="an_21:5">21:5</span> Gördüğüm görümde sofrayı hazırlıyor,  
Halıları seriyor, yiyip içiyorlar.  
Kalkın, ey önderler, kalkanları yağlayın!

<span id="an_21:6">21:6</span> Rab bana dedi ki,  
‹‹Git, bir gözcü dik, gördüğünü bildirsin.

<span id="an_21:7">21:7</span> Savaş arabalarının,  
Atlara, eşeklere, develere binmiş insanların  
Çifter çifter geldiğini görünce dikkat kesilsin.››

<span id="an_21:8">21:8</span> Gözcüfü, ‹‹Ey efendim,  
Her gün aralıksız gözcü kulesinde duruyor,  
Her gece yerimde nöbet tutuyorum›› diye bağırdı,

<span id="an_21:9">21:9</span> ‹‹Bak, savaş arabalarıyla atlılar  
Çifter çifter geliyor!››  
Sonra, ‹‹Yıkıldı, Babil yıkıldı!›› diye haber verdi,  
‹‹Taptıkları bütün putlar yere çalınıp parçalandı!››

<span id="an_21:10">21:10</span> Ey halkım, harman yerinde  
Buğday gibi dövülmüş olan halkım!  
Her Şeye Egemen RABden,  
İsrailin Tanrısından duyduklarımı  
Size bildirdim.

<span id="an_21:11">21:11</span> Duma ile ilgili bildiri: Arabistanda
bir yer olduğu sanılıyor. ‹‹Sessizlik›› anlamına gelir. ‹‹Edom››
sözcüğünü çağrıştırıyor. Biri Seirden bana sesleniyor:  
‹‹Ey gözcü, geceden geriye ne kaldı?  
Geceden geriye ne kaldı?››

<span id="an_21:12">21:12</span> Yanıtım şöyle: ‹‹Sabah olmak üzere,  
Ama yine gece olacak.  
Soracaksanız sorun, yine gelin.››

<span id="an_21:13">21:13</span> Arabistanla ilgili bildiri: Arabistan
çalılıklarında geceleyeceksiniz,  
Ey Dedan kervanları!

<span id="an_21:14">21:14</span> Ey Temada oturanlar,  
Su getirin, susamışları karşılayın,  
Kaçıp kurtulana ekmek verin.

<span id="an_21:15">21:15</span> Çünkü onlar kılıçtan, yalın kılıçtan,  
Gerilmiş yaydan, çetin çarpışmalardan kaçtılar.

<span id="an_21:16">21:16</span> Rab bana şöyle dedi: ‹‹Kedarın bütün
övüncü tam bir yıl sonra sona erecek.

<span id="an_21:17">21:17</span> Okçulardan, Kedar savaşçılarından pek
az sağ kalan olacak.›› Bunu söyleyen, İsrail'in Tanrısı RAB'dir.

<span id="an_22:1">22:1</span> Görüm Vadisiyle ilgili bildiri: Gürültü
patırtı içinde eğlenen kent halkı,  
Ne oldu size, neden hepiniz damlara çıktınız?  
Ölenleriniz ne kılıçtan geçirildi,  
Ne de savaşta öldü.

<span id="an_22:3">22:3</span> Önderleriniz hep birlikte kaçtılar,  
Yaylarını kullanmadan tutsak alındılar.  
Uzağa kaçtığınız halde ele geçenlerin hepsi tutsak edildi.

<span id="an_22:4">22:4</span> Bunun için dedim ki,  
‹‹Beni yalnız bırakın, acı acı ağlayayım.  
Halkımın uğradığı yıkımdan ötürü  
Beni avutmaya kalkmayın.››

<span id="an_22:5">22:5</span> Çünkü Rabbin, Her Şeye Egemen RABbin  
Görüm Vadisinde kargaşa, bozgun  
Ve dehşet saçacağı gün,  
Duvarların yıkılacağı,  
Dağlara feryat edileceği gün geliyor.

<span id="an_22:6">22:6</span> Elamlılar ok kılıflarını sırtlanıp savaş
arabalarıyla,  
Atlılarıyla geldiler.  
Kîr halkı kalkanlarını açtı.

<span id="an_22:7">22:7</span> Verimli vadileriniz savaş arabalarıyla
doldu,  
Atlılar kent kapılarının karşısına dizildi.

<span id="an_22:8">22:8</span> RABbin Yahudayı savunmasız bıraktığı
gün  
Orman Sarayındaki silahlara güvendiniz.

<span id="an_22:9">22:9</span> Davut Kentinin duvarlarında  
Çok sayıda gedik olduğunu gördünüz,  
Aşağı Havuzda su depoladınız,

<span id="an_22:10">22:10</span> Yeruşalimdeki evleri saydınız,  
Surları onarmak için evleri yıktınız.

<span id="an_22:11">22:11</span> Eski Havuzun suları için  
İki surun arasında bir depo yaptınız.  
Ama bunu çok önceden tasarlayıp  
Gerçekleştirmiş olan Tanrıya güvenmediniz,  
Onu umursamadınız.

<span id="an_22:12">22:12</span> Rab, Her Şeye Egemen RAB  
O gün sizi ağlayıp yas tutmaya,  
Saçlarınızı kesip çul kuşanmaya çağırdı.

<span id="an_22:13">22:13</span> Oysa siz keyif çatıp eğlendiniz,  
‹‹Yiyelim içelim, nasıl olsa yarın öleceğiz›› diyerek  
Sığır, koyun kestiniz,  
Et yiyip şarap içtiniz.

<span id="an_22:14">22:14</span> Her Şeye Egemen RAB bana,  
‹‹Siz ölene dek bu suçunuz bağışlanmayacak›› diye seslendi.  
Rab, Her Şeye Egemen RAB böyle diyor.

<span id="an_22:15">22:15</span> Rab, Her Şeye Egemen RAB diyor ki,  
‹‹Haydi, o kâhyaya,  
Sarayın sorumlusu Şevnaya git ve de ki,

<span id="an_22:16">22:16</span> ‹Burada ne işin var?  
Kimin var ki, kendine burada mezar kazdın,  
Yüksekte kendine mezar, kayada konut oydun?

<span id="an_22:17">22:17</span> Ey güçlü kişi,  
RAB seni tuttuğu gibi şiddetle savuracak.

<span id="an_22:18">22:18</span> Top gibi evirip çevirip  
Geniş bir ülkeye fırlatacak.  
Orada öleceksin,  
Gurur duyduğun arabaların orada kalacak.  
Efendinin evi için utanç nedenisin!

<span id="an_22:19">22:19</span> Seni görevden alacak,  
Makamından alaşağı edeceğim.

<span id="an_22:20">22:20</span> ‹‹ ‹O gün Hilkiya oğlu kulum Elyakimi
çağırıp

<span id="an_22:21">22:21</span> Senin cüppeni ona giydireceğim.  
Senin kuşağınla onu güçlendirip  
Yetkini ona vereceğim.  
Yeruşalimde yaşayanlara  
Ve Yahuda halkına o babalık yapacak.

<span id="an_22:22">22:22</span> Davutun evinin anahtarını ona teslim
edeceğim.  
Açtığını kimse kapayamayacak,  
Kapadığını kimse açamayacak.

<span id="an_22:23">22:23</span> Onu sağlam yere çakılmış çadır kazığı
yapacağım,  
Ailesi için onur kürsüsü olacak.

<span id="an_22:24">22:24</span> Ailenin ağırlığı -soyundan türeyen
herkes-  
Taslardan kâselere kadar her küçük kap ona asılacak.› ››

<span id="an_22:25">22:25</span> Her Şeye Egemen RAB diyor ki, ‹‹O gün
sağlam yere çakılmış kazık yerinden çıkacak, kırılıp düşecek, ona asılan
yük de yok olacak.›› Çünkü RAB böyle diyor.

<span id="an_23:1">23:1</span> Sur Kentiyle ilgili bildiri: Ey ticaret
gemileri, feryat edin!  
Çünkü Sur Kenti evleriyle,  
Limanlarıyla birlikte yok oldu.  
Kittimden size haber geldi.

<span id="an_23:2">23:2</span> Ey kıyı halkı ve denizcilerin
zenginleştirdiği  
Sayda tüccarları, susun!

<span id="an_23:3">23:3</span> Şihorun tahılı, Nilin ürünü  
Denizleri aşar, Sura gelir sağlardı.  
Ulusların kârı ona akardı.

<span id="an_23:4">23:4</span> Utan, ey Sayda, ey deniz kıyısındaki
kale!  
Çünkü deniz sana sesleniyor:  
‹‹Ne doğum ağrısı çektim, ne de doğurdum.  
Ne delikanlılar büyüttüm, ne de kızlar.››

<span id="an_23:5">23:5</span> Surun haberi Mısıra ulaşınca,  
Yüreği burkulacak insanların.

<span id="an_23:6">23:6</span> Tarşişe geçin, ey kıyıda oturanlar,  
Feryat edin.

<span id="an_23:7">23:7</span> Uzak ülkeleri yurt edinmiş,  
Eğlenceye düşkün halkınız,  
Eski, tarihsel kentiniz bu mu?

<span id="an_23:8">23:8</span> Taçlar giydiren Sura karşı bu işi kim
tasarladı?  
O kent ki, tüccarları prenslerdi,  
İş adamları dünyanın saygın kişileriydi.

<span id="an_23:9">23:9</span> Görkeminin sonucu olan gururunu kırmak,  
Dünyaca ünlü bütün saygın kişilerini alçaltmak için  
Her Şeye Egemen RAB tasarladı bunu.

<span id="an_23:10">23:10</span> Kendi topraklarını Nil gibi basıp
geç,  
Ey Tarşiş kızı, artık engel yok.

<span id="an_23:11">23:11</span> RAB denizin üzerine elini uzatıp
ülkeleri titretti,  
Kenan kalelerinin yıkılmasını buyurdu.

<span id="an_23:12">23:12</span> ‹‹Eğlencen sona erdi, ey Sayda, erden
kız!›› dedi,  
‹‹Kirletildin.  
Kalk, Kittime geç,  
Orada bile rahat yüzü görmeyeceksin.››

<span id="an_23:13">23:13</span> Kildan ülkesine bak!  
O halk yok artık.  
Asurlular onların ülkesini yabanıl hayvanlara verdi,  
Kuşatma kuleleri diktiler, saraylarını soydular,  
Ülkeyi viraneye çevirdiler.

<span id="an_23:14">23:14</span> Feryat edin, ey ticaret gemileri!  
Çünkü sığınağınız harap oldu.

<span id="an_23:15">23:15</span> Bundan sonra Sur Kenti yetmiş yıl, bir
kralın ömrü süresince unutulacak. Yetmiş yıl bitince, fahişe için
bestelenen türküdeki gibi Sura şöyle denecek:

<span id="an_23:16">23:16</span> ‹‹Bir lir al, dolaş kenti,  
Ey sen, unutulmuş fahişe!  
Güzel çal seni anımsamaları için,  
Türkü üstüne türkü söyle.››

<span id="an_23:17">23:17</span> Yetmiş yıl geçince RAB Surla
ilgilenecek, ama Sur para için yine fahişeliğe dönecek. Dünyanın bütün
krallıklarıyla fahişelik edecek.

<span id="an_23:18">23:18</span> Kentin ticaretten ve fuhuştan
kazandıkları RAB'be adanacak. Bunlar biriktirilmeyecek, hazineye
konmayacak. Ticaretten kazandıklarını doyuncaya dek yesinler, güzel
güzel giyinsinler diye RAB'bin önünde yaşayanlara verilecek.

<span id="an_24:1">24:1</span> İşte RAB yeryüzünü harap edip viraneye
çevirecek,  
Yeryüzünü altüst edecek,  
Üzerinde yaşayanları darmadağın edecek.

<span id="an_24:2">24:2</span> Ayrım yapılmayacak;  
Ne halkla kâhin arasında,  
Ne köleyle efendi arasında,  
Ne hizmetçiyle hanım arasında,  
Ne alıcıyla satıcı arasında,  
Ne ödünç alanla ödünç veren arasında,  
Ne faizciyle borç alan arasında.

<span id="an_24:3">24:3</span> Dünya tümüyle yağmalanıp viraneye
çevrilecek.  
RAB böyle söyledi.

<span id="an_24:4">24:4</span> Dünya kuruyup büzülüyor,  
Yeryüzü solup büzülüyor,  
Dünyadaki soylular güçlerini yitiriyor.

<span id="an_24:5">24:5</span> Dünyada yaşayanlar onu kirletti.  
Çünkü Tanrının yasalarını çiğnediler,  
Kurallarını ayaklar altına aldılar,  
Ebedi antlaşmayı bozdular.

<span id="an_24:6">24:6</span> Bu yüzden lanet dünyayı yiyip bitirdi,  
Orada yaşayanlar suçlarının cezasını çekiyorlar.  
Yaşayanlar bu nedenle yanıyor, pek azı kurtulacak.

<span id="an_24:7">24:7</span> Yeni şarabın sonu geldi,  
Asmalar soldu,  
Bir zamanlar sevinçli olanların hepsi inliyor.

<span id="an_24:8">24:8</span> Tefin coşkun sesi kesildi,  
Eğlenenlerin gürültüsü durdu,  
Lirin coşkun sesi kesildi.

<span id="an_24:9">24:9</span> Ezgi eşliğinde şarap içilmiyor artık,  
İçkinin tadı içene acı geliyor.

<span id="an_24:10">24:10</span> Yıkılan kent perişan durumda,  
Kimse girmesin diye her evin girişi kapandı.

<span id="an_24:11">24:11</span> İnsanlar şarap özlemiyle sokaklarda
bağrışıyor,  
Sevinçten eser kalmadı,  
Dünyanın coşkusu yok oldu.

<span id="an_24:12">24:12</span> Kent viraneye döndü,  
Kapıları paramparça oldu.

<span id="an_24:13">24:13</span> Çünkü zeytinler dökülsün diye dövülen
ağaç nasılsa,  
Bağbozumundan artakalan üzümler nasılsa,  
Dünyadaki bütün uluslar da öyle olacak.

<span id="an_24:14">24:14</span> Sağ kalanlar seslerini yükseltip  
Sevinç çığlıkları atacak,  
Batıda yaşayanlar RABbin büyüklüğü karşısında  
Hayranlıkla bağıracak.

<span id="an_24:15">24:15</span> Onun için, doğuda yaşayanlar RABbi
yüceltin,  
Deniz kıyısındakiler,  
İsrailin Tanrısı RABbin adını yüceltin.

<span id="an_24:16">24:16</span> Dünyanın en uzak köşelerinden ezgiler
işitiyoruz:  
‹‹Doğru Olana övgüler olsun!›› Ama ben, ‹‹Bittim, bittim! Vay halime!››
dedim,  
‹‹Hainler hainliklerini sürdürüyor.  
Evet, hainler sürekli hainlik ediyorlar.››

<span id="an_24:17">24:17</span> Ey dünyada yaşayanlar,  
Önünüzde dehşet, çukur ve tuzak var.

<span id="an_24:18">24:18</span> Dehşet haberinden kaçan çukura
düşecek,  
Çukurdan çıkan tuzağa yakalanacak.  
Göklerin kapakları açılacak,  
Dünyanın temelleri sarsılacak.

<span id="an_24:19">24:19</span> Yeryüzü büsbütün çatlayıp yarılacak,  
Sarsıldıkça sarsılacak.

<span id="an_24:20">24:20</span> Dünya sarhoş gibi yalpalayacak,  
Bir kulübe gibi sallanacak,  
İsyanlarının ağırlığı altında çökecek  
Ve bir daha kalkamayacak.

<span id="an_24:21">24:21</span> O gün RAB yukarıda, gökteki güçleri  
Ve aşağıda, yeryüzündeki kralları cezalandıracak.

<span id="an_24:22">24:22</span> Zindana tıkılan tutsaklar gibi  
Cezaevine kapatılacak  
Ve uzun süre sonra cezalandırılacaklar.

<span id="an_24:23">24:23</span> Ayın yüzü kızaracak, güneş utanacak.  
Çünkü Her Şeye Egemen RAB Siyon Dağı'nda,  
Yeruşalim'de krallık edecek.  
Halkın ileri gelenleri  
O'nun yüceliğini görecek.

<span id="an_25:1">25:1</span> Ya RAB, sensin benim Tanrım,  
Seni yüceltir, adını överim.  
Çünkü sen eskiden beri tasarladığın harikaları  
Tam bir sadakatle gerçekleştirdin.

<span id="an_25:2">25:2</span> Kenti bir taş yığınına,  
Surlu kenti viraneye çevirdin.  
Yabancıların kalesiydi, kent olmaktan çıktı.  
Bir daha da onarılmayacak.

<span id="an_25:3">25:3</span> Bundan ötürü güçlü uluslar seni
onurlandıracak,  
Acımasız ulusların kentleri senden korkacak.

<span id="an_25:4">25:4</span> Çünkü onların öfkesi  
Duvara çarpan sağanak gibi yükselince,  
Sen yoksulun, sıkıntı içindeki düşkünün kalesi,  
Sağanağa karşı sığınak,  
Sıcağa karşı gölgelik oldun.

<span id="an_25:5">25:5</span> Yabancıların gürültüsünü çöl sıcağı gibi
bastırırsın.  
Bulutun gölgesi sıcağı nasıl kırarsa,  
Bu acımasız adamların türküsü de öyle diniyor.

<span id="an_25:6">25:6</span> Her Şeye Egemen RAB bu dağda  
Bütün uluslara yağlı yemeklerin  
Ve dinlendirilmiş seçkin şarapların sunulduğu  
Zengin bir şölen verecek.

<span id="an_25:7">25:7</span> Bütün halkların üzerindeki örtüyü,  
Bütün ulusların üzerine örülmüş olan örtüyü  
Bu dağda kaldıracak.

<span id="an_25:8">25:8</span> Ölümü sonsuza dek yutacak.  
Egemen RAB bütün yüzlerden gözyaşlarını silecek.  
Halkının utancını bütün yeryüzünden kaldıracak.  
Çünkü RAB böyle diyor.

<span id="an_25:9">25:9</span> O gün diyecekler ki,  
‹‹İşte Tanrımız budur;  
Ona umut bağlamıştık, bizi kurtardı,  
RAB Odur, Ona umut bağlamıştık,  
Onun kurtarışıyla sevinip coşalım.››

<span id="an_25:10">25:10</span> RABbin eli bu dağın üzerinde kalacak,  
Ama Moav gübre çukurundaki saman gibi  
Kendi yerinde çiğnenecek.

<span id="an_25:11">25:11</span> Oracıkta yüzmek isteyen biri gibi
ellerini uzatacak,  
Ama kurnazlığına karşın RAB onun gururunu kıracak.

<span id="an_25:12">25:12</span> RAB surlarındaki yüksek burçları  
Devirip yıkacak, yerle bir edecek.

<span id="an_26:1">26:1</span> O gün Yahudada şu ilahi söylenecek: Güçlü
bir kentimiz var.  
Çünkü Tanrının kurtarışı  
Kente sur ve duvar gibidir.

<span id="an_26:2">26:2</span> Açın kentin kapılarını,  
Sadık kalan doğru ulus içeri girsin.

<span id="an_26:3">26:3</span> Sana güvendiği için  
Düşüncelerinde sarsılmaz olanı  
Tam bir esenlik içinde korursun.

<span id="an_26:4">26:4</span> RABbe sonsuza dek güvenin,  
Çünkü RAB, evet RAB sonsuza dek kalıcı kayadır.

<span id="an_26:5">26:5</span> Yüksekte oturanı alçaltır,  
Yüce kenti yıkar,  
Yerle bir eder.

<span id="an_26:6">26:6</span> O kent ayak altında,  
Mazlumların ayakları,  
Yoksulların adımları altında çiğnenecek.

<span id="an_26:7">26:7</span> Doğru adamın yolu düzdür,  
Ey Dürüst Olan, doğru adamın yolunu sen düzlersin.

<span id="an_26:8">26:8</span> Evet, ya RAB, ilkelerinin çizdiği yolda
sana umut bağladık,  
Adın ve ünündür yüreğimizin dileği,

<span id="an_26:9">26:9</span> Geceleri canım sana susar,  
Evet, içimde ruhum seni özler;  
Çünkü senin ilkelerin yeryüzünde oldukça,  
Orada oturanlar doğruluğu öğrenir.

<span id="an_26:10">26:10</span> Kötüler lütfedilse bile doğruluğu
öğrenmez.  
Dürüstlüğün egemen olduğu diyarda haksızlık eder,  
RABbin büyüklüğünü görmezler.

<span id="an_26:11">26:11</span> Ya RAB, elin yükseldi, ama
görmüyorlar,  
Halkın için gösterdiğin gayreti görüp utansınlar.  
Evet, düşmanların için yaktığın ateş onları yiyip bitirecek.

<span id="an_26:12">26:12</span> Ya RAB, bizi esenliğe çıkaracak
sensin,  
Çünkü ne yaptıysak hepsi senin başarındır.

<span id="an_26:13">26:13</span> Ey Tanrımız RAB, senden başka efendiler
bizi yönetti,  
Ama yalnız sana, senin adına yakaracağız.

<span id="an_26:14">26:14</span> O efendiler öldü, artık yaşamıyorlar,  
Dirilmeyecek onlar.  
Çünkü onları cezalandırıp yok ettin,  
Anılmalarına son verdin.

<span id="an_26:15">26:15</span> Ulusu çoğalttın, ya RAB,  
Evet, ulusu çoğalttın ve yüceltildin.  
Her yönde ülkenin sınırlarını genişlettin.

<span id="an_26:16">26:16</span> Ya RAB, sıkıntıdayken seni aradılar.  
Onları terbiye ettiğinde sessizce yakararak içlerini döktüler.

<span id="an_26:17">26:17</span> Doğum vakti yaklaşan gebe kadın  
Çektiği sancıdan ötürü nasıl kıvranır, feryat ederse,  
Senin önünde biz de öyle olduk, ya RAB.

<span id="an_26:18">26:18</span> Gebe kaldık, kıvrandık,  
Rüzgardan başka bir şey doğurmadık sanki.  
Ne dünyaya kurtuluş sağlayabildik,  
Ne de dünyada yaşayanları yaşama kavuşturabildik.

<span id="an_26:19">26:19</span> Ama senin ölülerin yaşayacak,  
Bedenleri dirilecek.  
Ey sizler, toprak altında yatanlar,  
Uyanın, ezgiler söyleyin.  
Çünkü senin çiyin sabah çiyine benzer,  
Toprak ölülerini yaşama kavuşturacak.

<span id="an_26:20">26:20</span> Haydi halkım, iç odalarınıza girip  
Ardınızdan kapılarınızı kapatın,  
RABbin öfkesi geçene dek kısa süre gizlenin.

<span id="an_26:21">26:21</span> Çünkü dünyada yaşayanları  
Suçlarından ötürü cezalandırmak için  
RAB bulunduğu yerden geliyor.  
Dünya üzerine dökülen kanı açığa vuracak,  
Öldürülenleri artık saklamayacak.

<span id="an_27:1">27:1</span> O gün RAB Livyatanı, o kaçan yılanı,  
Evet Livyatanı, o kıvrıla kıvrıla giden yılanı  
Acımasız, kocaman, güçlü kılıcıyla cezalandıracak,  
Denizdeki canavarı öldürecek.

<span id="an_27:2">27:2</span> O gün RAB,  
‹‹Sevdiğim bağ için ezgiler söyleyin›› diyecek,

<span id="an_27:3">27:3</span> ‹‹Ben RAB, bağın koruyucusuyum,  
Onu sürekli sularım.  
Kimse zarar vermesin diye  
Gece gündüz beklerim.

<span id="an_27:4">27:4</span> Kızgın değilim.  
Keşke karşıma dikenli çalılar çıksa!  
Onların üzerine yürür,  
Tümünü ateşe verirdim.

<span id="an_27:5">27:5</span> Ya da koruyuculuğuma sarılsınlar,  
Barışsınlar benimle,  
Evet, benimle barışsınlar.››

<span id="an_27:6">27:6</span> Yakup soyu gelecekte kök salacak,  
İsrail filizlenip çiçeklenecek,  
Yeryüzünü meyvesiyle dolduracak.

<span id="an_27:7">27:7</span> RAB İsraillileri, kendilerini
cezalandıranları cezalandırdığı gibi cezalandırdı mı?  
Ya da İsraillileri başkalarını öldürdüğü gibi öldürdü mü?

<span id="an_27:8">27:8</span> RAB onları yargıladı,  
Kovup sürgüne gönderdi.  
Doğu rüzgarının estiği gün  
Onları şiddetli soluğuyla savurdu.

<span id="an_27:9">27:9</span> Böylece Yakup soyunun suçu
bağışlanacak.  
Günahlarının kaldırılmasının sonucu şöyle olacak:  
Sunağın taşlarını tebeşir taşı gibi un ufak ettiklerinde  
Ne Aşera putu ne de buhur sunağı kalacak.

<span id="an_27:10">27:10</span> Surlu kent terk edildi,  
Çöl kadar ıssız, sahipsiz bir yurt oldu.  
Dana orada otlayıp uzanacak,  
Filizlerini yiyip bitirecek.

<span id="an_27:11">27:11</span> Kuruyan dalları koparılacak,  
Kadınlar gelip bunları yakacaklar.  
Çünkü bu halk akıllı bir halk değil.  
Bu yüzden onları yaratan kendilerine acımayacak,  
Onlara biçim veren onları kayırmayacak.

<span id="an_27:12">27:12</span> Ey İsrailoğulları, o gün RAB gürül
gürül akan Fırat ile Mısır Vadisi arasında harman döver gibi, sizi birer
birer toplayacak.

<span id="an_27:13">27:13</span> Evet, o gün büyük bir boru çalınacak;
Asur'da yitenlerle Mısır'a sürgün edilenler gelip kutsal dağda,
Yeruşalim'de RAB'be tapınacaklar.

<span id="an_28:1">28:1</span> Vay haline verimli vadinin başındaki
kentin, Efrayimli sarhoşların gurur tacının! Şaraba yenilmişlerin yüce
ve görkemli tacı, solmakta olan çiçeği andırıyor.

<span id="an_28:2">28:2</span> Rabbin güçlü kudretli bir adamı var. Dolu
fırtınası gibi, harap eden kasırga gibi, silip süpüren güçlü sel gibi o
kenti şiddetle yere çalacak.

<span id="an_28:3">28:3</span> Efrayimli sarhoşların gurur tacı ayaklar
altında çiğnenecek.

<span id="an_28:4">28:4</span> Verimli vadinin başındaki kent, yüce ve
görkemli taç, artık solmakta olan çiçeği andıran kent, mevsiminden önce
olgunlaşmış incir gibi görülür görülmez koparılıp yutulacak.

<span id="an_28:5">28:5</span> O gün Her Şeye Egemen RAB, halkından sağ
kalanlar için yücelik tacı, güzellik çelengi olacak.

<span id="an_28:6">28:6</span> Yargı kürsüsünde oturanlar için adalet
ruhu, kent kapılarında saldırıları geri püskürtenler için cesaret
kaynağı olacak.

<span id="an_28:7">28:7</span> Kâhinlerle peygamberler bile şarabın ve
içkinin etkisiyle yalpalayıp sendeliyor; içkinin etkisiyle yalpalayıp
sendeliyorlar, şaraba yenik düşmüşler. Yanlış görümler görüyorlar,
kararlarında tutarsızlar.

<span id="an_28:8">28:8</span> Sofralar kusmuk dolu, pisliğe bulaşmamış
yer yok!

<span id="an_28:9">28:9</span> ‹‹Kimi eğitmeye çalışıyor?›› diyorlar,
‹‹Kime iletiyor bildirisini? Sütten yeni kesilmiş, memeden yeni ayrılmış
çocuklara mı?

<span id="an_28:10">28:10</span> Çünkü bütün söylediği buyruk üstüne
buyruk, buyruk üstüne buyruk, kural üstüne kural, kural üstüne kural,
biraz şurdan, biraz burdan...›› ‹‹Sav lasav, sav lasav, kav lakav, kav
lakav, zeer şam, zeer şam!››

<span id="an_28:11">28:11</span> Öyle olsun, o zaman RAB bu halka
yabancı dudaklarla, anlaşılmaz bir dille seslenecek.

<span id="an_28:12">28:12</span> Onlara, ‹‹Rahatlık budur, yorgunların
rahat etmelerini sağlayın, huzur budur›› dedi, ama dinlemek istemediler.

<span id="an_28:13">28:13</span> Bu yüzden RABbin sözü onlar için
‹‹Buyruk üstüne buyruk, buyruk üstüne buyruk, kural üstüne kural, kural
üstüne kural, biraz şurdan, biraz burdan››dır. Madem öyle, varsın
sırtüstü düşüp yaralansınlar, kapana kısılıp tutsak olsunlar.

<span id="an_28:14">28:14</span> Bundan ötürü, ey alaycılar,
Yeruşalimdeki bu halkı yöneten sizler, RABbin sözüne kulak verin.

<span id="an_28:15">28:15</span> Şöyle diyorsunuz: ‹‹Ölümle antlaşma
yaptık, ölüler diyarıyla uyuştuk; öyle ki, büyük bela ülkeden geçerken
bize zarar vermeyecek. Çünkü yalanları kendimize sığınak yaptık, hilenin
ardına gizlendik.››

<span id="an_28:16">28:16</span> Bu yüzden Egemen RAB diyor ki, ‹‹İşte
Siyona sağlam temel olarak bir taş, denenmiş bir taş, değerli bir köşe
taşı yerleştiriyorum. Ona güvenen yenilmeyecek.

<span id="an_28:17">28:17</span> Adaleti ölçü ipi, doğruluğu çekül
yapacağım. Yalanlara dayanan sığınağı dolu süpürüp götürecek,
gizlendiğiniz yerleri sel basacak.

<span id="an_28:18">28:18</span> Ölümle yaptığınız antlaşma yürürlükten
kaldırılacak, ölüler diyarıyla uyuşmanız geçerli sayılmayacak. Büyük
bela ülkeden geçerken sizi çiğneyecek.

<span id="an_28:19">28:19</span> Bu bela her geldiğinde sizi süpürüp
götürecek. Her gün, gece gündüz gelecek. Bu bildiriyi anlayan dehşete
kapılacak.

<span id="an_28:20">28:20</span> Yatak uzanamayacağınız kadar kısa, örtü
sarınamayacağınız kadar dar olacak.

<span id="an_28:21">28:21</span> Çünkü RAB, Perasim Dağında olduğu gibi
kalkacak, Givon Vadisinde olduğu gibi öfkelenecek. Ne kadar garip olsa
da işini tamamlayacak, ne kadar tuhaf olsa da yapacağını yapacak.

<span id="an_28:22">28:22</span> Alay etmeyin artık, yoksa zincirleriniz
daha da kalınlaşır. Çünkü bütün ülkenin kesin bir yıkıma uğrayacağını
Rabden, Her Şeye Egemen RABden duydum.

<span id="an_28:23">28:23</span> Kulak verin, sesimi işitin, dikkat
edin, ne söylediğimi dinleyin.

<span id="an_28:24">28:24</span> Çiftçi ekin ekmek için durmadan toprağı
sürer mi, boyuna eşeleyip tırmıklar mı?

<span id="an_28:25">28:25</span> Toprağı düzledikten sonra çörekotunu,
kimyonu serpmez mi? Buğdayı sıra sıra, arpayı ayırdığı yere, kızıl
buğdayı da onun yanına ekmez mi?

<span id="an_28:26">28:26</span> Tanrısı ona uygun olanı gösterir, onu
eğitir.

<span id="an_28:27">28:27</span> Çünkü çörekotu harmanda keskin aletle
dövülmez, kimyonun üzerinden tekerlekle geçilmez. Çörekotu değnekle,
kimyon çubukla dövülür.

<span id="an_28:28">28:28</span> Buğday ekmek yapmak için öğütülür, ama
boyuna dövülmez. Harmanın üzerinden tekerlek ve atlar geçse de buğdayı
ezmez.

<span id="an_28:29">28:29</span> Bu işteki bilgelik de Her Şeye Egemen
RAB'den gelir. O'nun tasarıları harikadır, bilgelikte üstündür.

<span id="an_29:1">29:1</span> Ariel, Ariel,  
Davutun ordugah kurduğu kent, vay haline!  
Sen yıla yıl kat, bayramların süredursun. anlamına gelebilir. Yeruşalim
Kentini simgeliyor.

<span id="an_29:2">29:2</span> Ama seni sıkıntıya sokacağım.  
Feryat, figan edeceksin,  
Benim için sunak ocağı gibi olacaksın.

<span id="an_29:3">29:3</span> Sana karşı çepeçevre ordugah kuracak,  
Çevreni rampalarla, kulelerle kuşatacağım.

<span id="an_29:4">29:4</span> Alçaltılacaksın, yerin altından
konuşacak,  
Toz toprak içinden boğuk boğuk sesleneceksin.  
Sesin ölü sesi gibi yerden,  
Sözlerin fısıltı gibi toprağın içinden çıkacak.

<span id="an_29:5">29:5</span> Ama sayısız düşmanların ince toz,  
Acımasız orduları savrulmuş saman ufağı gibi olacak.  
Bir anda, ansızın,

<span id="an_29:6">29:6</span> Her Şeye Egemen RAB gök gürlemesiyle,  
Depremle, büyük gümbürtü, kasırga ve fırtınayla,  
Her şeyi yiyip bitiren ateş aleviyle seni cezalandıracak.

<span id="an_29:7">29:7</span> Sonra Ariele karşı savaşan çok sayıda
ulus,  
Ona ve kalesine saldıranların hepsi,  
Onu sıkıntıya sokanlar bir rüya gibi,  
Gece görülen görüm gibi yok olup gidecekler.

<span id="an_29:8">29:8</span> Rüyada yemek yediğini gören aç kişi,  
Uyandığında hâlâ açtır;  
Rüyada su içtiğini gören susuz kişi,  
Uyandığında susuzluktan hâlâ baygındır.  
İşte Siyon Dağına karşı savaşan  
Kalabalık uluslar da böyle olacak.

<span id="an_29:9">29:9</span> Şaşırın, şaşkına dönün,  
Kendinizi kör edin, görmez olun.  
Şarap içmeden sarhoş olun,  
İçki içmeden sendeleyin.

<span id="an_29:10">29:10</span> Çünkü RAB size uyuşukluk ruhu verdi;  
Gözlerinizi mühürledi, ey peygamberler,  
Başlarınızı örttü, ey biliciler.

<span id="an_29:11">29:11</span> Sizin için bütün görüm  
Mühürlenmiş bir kitabın sözleri gibi oldu.  
İnsanlar böyle bir kitabı  
Okuma bilen birine verip,  
‹‹Rica etsek şunu okur musun?›› diye sorduklarında,  
‹‹Okuyamam, çünkü mühürlenmiş›› yanıtını alırlar.

<span id="an_29:12">29:12</span> Kitabı okuma bilmeyen birine verip,  
‹‹Rica etsek şunu okur musun?›› diye sorduklarında ise,  
‹‹Okuma bilmem›› yanıtını alırlar.

<span id="an_29:13">29:13</span> Rab diyor ki, ‹‹Bu halk bana yaklaşıp  
Ağızlarıyla, dudaklarıyla beni sayar,  
Ama yürekleri benden uzak.  
Benden korkmaları da  
İnsanlardan öğrendikleri buyrukların sonucudur.

<span id="an_29:14">29:14</span> Onun için ben de bu halkın arasında
yine bir harika,  
Evet, şaşılacak bir şey yapacağım.  
Bilgelerin bilgeliği yok olacak,  
Akıllının aklı duracak.››

<span id="an_29:15">29:15</span> Tasarılarını RABden gizlemeye
uğraşanların vay haline!  
Karanlıkta iş gören bu adamlar,  
‹‹Bizi kim görecek, kim tanıyacak?›› diye düşünürler.

<span id="an_29:16">29:16</span> Ne kadar ters düşünceler!  
Çömlekçi balçıkla bir tutulur mu?  
Yapı, kendini yapan için,  
‹‹Beni o yapmadı›› diyebilir mi?  
Çömlek kendine biçim veren için,  
‹‹O bir şeyden anlamaz›› diyebilir mi?

<span id="an_29:17">29:17</span> Lübnan pek yakında meyve bahçesine,  
Meyve bahçesi ormana dönmeyecek mi?

<span id="an_29:18">29:18</span> O gün sağırlar kitabın sözlerini
işitecek,  
Körler koyu karanlıkta görecek.

<span id="an_29:19">29:19</span> Düşkünlerin RABde buldukları sevinç
artacak,  
Yoksullar İsrailin Kutsalı sayesinde coşacak.

<span id="an_29:20">29:20</span> Çünkü acımasızlar yok olacak, alaycılar
silinecek,  
Kötülüğe fırsat kollayanların hepsi kesilip atılacak.

<span id="an_29:21">29:21</span> Onlar ki, insanı tek sözle davasında
suçlu çıkarır,  
Kent kapısında haksızı azarlayana tuzak kurar,  
Yok yere haklının hakkını çiğnerler.

<span id="an_29:22">29:22</span> Bundan dolayı, İbrahimi kurtarmış olan
RAB  
Yakup soyuna diyor ki,  
‹‹Yakup soyu artık utanmayacak,  
Yüzleri korkudan sararmayacak.

<span id="an_29:23">29:23</span> Elimin yapıtı olan çocuklarını  
Aralarında gördüklerinde  
Adımı kutsal sayacaklar;  
Evet, Yakupun Kutsalını kutsal sayacak,  
İsrailin Tanrısından korkacaklar.

<span id="an_29:24">29:24</span> Yoldan sapmış olanlar kavrayışa,  
Yakınıp duranlar bilgiye kavuşacak.››

<span id="an_30:1">30:1</span> RAB, ‹‹Vay haline bu dikbaşlı soyun!››
diyor,  
‹‹Benim değil, kendi tasarılarını yerine getirip  
Ruhuma aykırı anlaşmalar yaparak  
Günah üstüne günah işliyorlar.

<span id="an_30:2">30:2</span> Bana danışmadan firavunun koruması altına
girmek,  
Mısırın gölgesine sığınmak için oraya gidiyorlar.

<span id="an_30:3">30:3</span> Ne var ki, firavunun koruması onlar için
utanç,  
Mısırın gölgesine sığınmaları onlar için rezillik olacak.

<span id="an_30:4">30:4</span> Önderleri Soanda olduğu,  
Elçileri Hanese ulaştığı halde,

<span id="an_30:5">30:5</span> Kendilerine yararı olmayan bir halk
yüzünden hepsi utanacak.  
O halkın onlara ne yardımı ne de yararı olacak,  
Ancak onları utandırıp rezil edecek.››

<span id="an_30:6">30:6</span> Negevdeki hayvanlara ilişkin bildiri:  
‹‹Elçiler erkek ve dişi aslanların,  
Engereklerin, uçan yılanların yaşadığı  
Çetin ve sıkıntılı bir bölgeden geçerler.  
Servetlerini eşeklerin sırtına,  
Hazinelerini develerin hörgücüne yükleyip  
Kendilerine hiç yararı olmayan halka taşırlar.

<span id="an_30:7">30:7</span> Mısırın yardımı boş ve yararsızdır,  
Bu yüzden Mısıra ‹Haylaz Rahavfç› adını verdim. ‹‹Fırtına›› ya da
‹‹Küstah›› anlamına gelir.

<span id="an_30:8">30:8</span> ‹‹Şimdi git, söylediğimi onların önünde  
Bir levhaya yazıp kitaba geçir ki,  
Gelecekte kalıcı bir tanık olsun.

<span id="an_30:9">30:9</span> Çünkü o asi bir halk, yalancı bir soy,  
RABbin yasasını duymak istemeyen bir soydur.

<span id="an_30:10">30:10</span> Bilicilere, ‹Artık görüm görmeyin›,  
Görenlere, ‹Bizim için doğru şeyler görmeyin,  
Bize güzel şeyler söyleyin, asılsız şeyler açıklayın› diyorlar,

<span id="an_30:11">30:11</span> ‹Yoldan çekilin, yolu açın,  
Bizi İsrailin Kutsalıyla yüzleştirmekten vazgeçin.› ››

<span id="an_30:12">30:12</span> Bu nedenle İsrailin Kutsalı diyor ki,  
‹‹Madem bu bildiriyi reddettiniz,  
Baskıya ve hileye güvenip dayandınız;

<span id="an_30:13">30:13</span> Bu suçunuz yüksek bir surda  
Sırt veren çatlağa benziyor.  
Böyle bir sur birdenbire yıkılıverir.

<span id="an_30:14">30:14</span> O, toprak çömlek gibi parçalanacak.  
Parçalanması öyle şiddetli olacak ki,  
Ocaktan ateş almaya ya da sarnıçtan su çıkarmaya  
Yetecek büyüklükte bir parça kalmayacak.››

<span id="an_30:15">30:15</span> Egemen RAB, İsrailin Kutsalı şöyle
diyor:  
‹‹Bana dönün, huzur bulun, kurtulursunuz.  
Kaygılanmayın, bana güvenin, güçlü olursunuz.  
Ama bunu yapmak istemiyorsunuz.

<span id="an_30:16">30:16</span> ‹Hayır, atlara binip kaçarız›
diyorsunuz,  
Bu yüzden kaçmak zorunda kalacaksınız.  
‹Hızlı atlara bineriz› diyorsunuz,  
Bu yüzden sizi kovalayanlar da hızlı olacak.

<span id="an_30:17">30:17</span> Bir kişinin tehdidiyle bin kişi
kaçacak,  
Beş kişinin tehdidiyle hepiniz kaçacaksınız;  
Dağ başında bir gönder,  
Tepede bir sancak gibi kalana dek kaçacaksınız.

<span id="an_30:18">30:18</span> ‹‹Yine de RAB size lütfetmeyi özlemle
bekliyor,  
Size merhamet göstermek için harekete geçiyor.  
Çünkü RAB adil Tanrıdır.  
Ne mutlu Onu özlemle bekleyenlere!››

<span id="an_30:19">30:19</span> ‹‹Ey Yeruşalimde oturan Siyon halkı,  
Artık ağlamayacaksın!  
Feryat ettiğinde Rab sana nasıl da lütfedecek!  
Feryadını duyar duymaz seni yanıtlayacak.

<span id="an_30:20">30:20</span> Rab ekmeği sıkıntıyla,  
Suyu cefayla verse de,  
Öğretmeniniz artık gizlenmeyecek,  
Gözünüzle göreceksiniz onu. ‹‹Öğretmenlerinizi artık
dışlamayacaksınız››.

<span id="an_30:21">30:21</span> Sağa ya da sola sapacağınız zaman,  
Arkanızdan, ‹Yol budur, bu yoldan gidin›  
Diyen sesini duyacaksınız.

<span id="an_30:22">30:22</span> Gümüş kaplı oyma putlarınızı,  
Altın kaplama dökme putlarınızı  
‹Kirli› ilan edecek,  
Kirli bir âdet bezi gibi atıp  
‹Defol› diyeceksiniz.

<span id="an_30:23">30:23</span> Rab toprağa ektiğiniz tohum için yağmur
verecek,  
Toprağın ürünü olan yiyecek bol ve zengin olacak.  
O gün sığırlarınız geniş otlaklarda otlanacak.

<span id="an_30:24">30:24</span> Toprağı işleyen öküzlerle eşekler  
Kürekle, yabayla savrulmuş,  
Tuzlanmış yem yiyecekler.

<span id="an_30:25">30:25</span> Kalelerin düştüğü o büyük kıyım günü  
Her yüksek dağda, her yüce tepede  
Akarsular olacak.

<span id="an_30:26">30:26</span> RAB halkının kırıklarını sardığı,  
Vuruşuyla açtığı yaraları iyileştirdiği gün,  
Ay güneş gibi parlayacak,  
Güneş yedi kat, yedi günün toplam parlaklığı kadar parlak olacak.››

<span id="an_30:27">30:27</span> Bakın, RABbin kendisi uzaktan
geliyor,  
Kızgın öfkeyle kara bulut içinde.  
Dudakları gazap dolu,  
Dili her şeyi yiyip bitiren ateş sanki.

<span id="an_30:28">30:28</span> Soluğu adam boynuna dek yükselmiş
taşkın ırmak gibi.  
Ulusları elekten geçirecek, değersizleri ayıracak,  
Halkların ağzına yoldan saptıran bir gem takacak.

<span id="an_30:29">30:29</span> Ama sizler bayram gecesini kutlar
gibi  
Ezgiler söyleyeceksiniz.  
RABbin dağına, İsrailin Kayasına  
Kaval eşliğinde çıktığınız gibi  
İçten sevineceksiniz.

<span id="an_30:30">30:30</span> RAB heybetli sesini işittirecek;  
Kızgın öfkeyle, her şeyi yiyip bitiren ateş aleviyle,  
Sağanak yağmurla, fırtına ve doluyla  
Bileğinin gücünü gösterecek.

<span id="an_30:31">30:31</span> Asur RABbin sesiyle dehşete düşecek,  
Onun değneğiyle vurulacak.

<span id="an_30:32">30:32</span> RABbin terbiye değneğiyle onlara
indirdiği her darbeye  
Tef ve lir eşlik edecek.  
RAB silahlarını savura savura onlarla savaşacak.

<span id="an_30:33">30:33</span> Tofet çoktan hazırlandı,  
Evet, kral için hazırlandı.  
Geniş ve yüksektir odun yığını,  
Ateşi, odunu boldur.  
RAB kızgın kükürt selini andıran  
Soluğuyla tutuşturacak onu.

<span id="an_31:1">31:1</span> Vay haline yardım bulmak için Mısıra
inenlerin!  
Atlara, çok sayıdaki savaş arabalarına,  
Kalabalık atlılara güveniyorlar,  
Ama İsrailin Kutsalına güvenmiyor,  
RABbe yönelmiyorlar.

<span id="an_31:2">31:2</span> Oysa bilge olan RABdir.  
Felaket getirebilir ve sözünü geri almaz.  
Kötülük yapan soya,  
Suç işleyenlerin yardımına karşı çıkar.

<span id="an_31:3">31:3</span> Mısırlılar Tanrı değil, insandır,  
Atları da ruh değil, et ve kemiktir.  
RABbin eli kalkınca yardım eden tökezler,  
Yardım gören düşer, hep birlikte yok olurlar.

<span id="an_31:4">31:4</span> Çünkü RAB bana dedi ki,  
‹‹Avının başında homurdanan aslan  
Bir araya çağrılan çobanlar topluluğunun  
Bağırıp çağırmasından yılmadığı, gürültüsüne aldırmadığı gibi,  
Her Şeye Egemen RAB de  
Siyon Dağının doruğuna inip savaşacak.

<span id="an_31:5">31:5</span> Her Şeye Egemen RAB  
Kanat açmış kuşlar gibi koruyacak Yeruşalimi.  
Koruyup özgür kılacak, esirgeyip kurtaracak onu.››

<span id="an_31:6">31:6</span> Ey İsrailoğulları,  
Bunca vefasızlık ettiğiniz RABbe dönün.

<span id="an_31:7">31:7</span> Çünkü hepiniz günahkâr ellerinizle
yaptığınız  
Altın ve gümüş putları o gün reddedip atacaksınız.

<span id="an_31:8">31:8</span> Asur kılıca yenik düşecek,  
Ama insan kılıcına değil.  
Halkı kılıçtan geçirilecek,  
Ama bu insan kılıcı olmayacak.  
Kimileri kaçıp kurtulacak,  
Gençleri de angaryaya koşulacak.

<span id="an_31:9">31:9</span> Asur Kralı dehşet içinde kaçacak,  
Önderleri sancağı görünce dehşete kapılacak.  
Siyon'da ateşi,  
Yeruşalim'de ocağı bulunan RAB söylüyor bunları.

<span id="an_32:1">32:1</span> İşte kral doğrulukla krallık yapacak,  
Önderler adaletle yönetecek.

<span id="an_32:2">32:2</span> Her biri rüzgara karşı bir sığınak,  
Fırtınaya karşı bir barınak, çölde akarsu,  
Çorak yerde gölge salan  
Büyük bir kaya gibi olacak.

<span id="an_32:3">32:3</span> Artık görenlerin gözleri kapanmayacak,  
Dinleyenler kulak kesilecek.

<span id="an_32:4">32:4</span> Düşüncesizin aklı bilgiye erecek,  
Kekeme açık seçik, akıcı konuşacak.

<span id="an_32:5">32:5</span> Artık budalaya soylu,  
Alçağa saygın denmeyecek.

<span id="an_32:6">32:6</span> Çünkü budala saçmalıyor,  
Aklı fikri hep kötülükte.  
İşi gücü fesat işlemek,  
RABbe ilişkin yanlış sözler söylemek,  
Açları aç bırakmak,  
Susamışlardan suyu esirgemek.

<span id="an_32:7">32:7</span> Alçağın yöntemleri kötüdür;  
Yoksul davasında haklı olsa da  
Onu yalanlarla yok etmek için  
Kötü düzenler tasarlar.

<span id="an_32:8">32:8</span> Soylu kişiyse soylu şeyler tasarlar,  
Yaptığı soylu işlerle ayakta kalır.

<span id="an_32:9">32:9</span> Ey tasasızca yaşayan kadınlar,  
Kalkın, sesimi işitin;  
Ey kaygısız kızlar, sözüme kulak verin!

<span id="an_32:10">32:10</span> Bir yıl kadar sonra sarsılacaksınız,  
Ey kaygısız kadınlar.  
Çünkü bağbozumu olmayacak,  
Devşirecek meyve bulunmayacak.

<span id="an_32:11">32:11</span> Titreyin, ey tasasızca yaşayan
kadınlar,  
Sarsılın, ey kaygısızlar.  
Giysilerinizi çıkarın, soyunup belinize çul kuşanın.

<span id="an_32:12">32:12</span> Güzel tarlalar, verimli asmalar,  
Halkımın diken ve çalı bitmiş toprakları için,  
Neşeli kentteki mutluluk dolu evler için göğsünüzü dövün.

<span id="an_32:14">32:14</span> Çünkü saray ıssız,  
Kalabalık kent bomboş kalacak.  
Ofel Mahallesiyle gözcü kulesi  
Bir çayırlığa dönecek;  
Yaban eşeklerinin keyifle gezindiği,  
Sürülerin otladığı bir yer olacak.

<span id="an_32:15">32:15</span> Ta ki yukarıdan üzerimize ruh dökülene
dek;  
O zaman çöl meyve bahçesine,  
Meyve bahçesi ormana dönecek.

<span id="an_32:16">32:16</span> O zaman adalet çöle dek yayılacak,  
Doğruluk meyve bahçesinde yurt bulacak.

<span id="an_32:17">32:17</span> Doğruluğun ürünü esenlik,  
Sonucu, sürekli huzur ve güven olacaktır.

<span id="an_32:18">32:18</span> Halkım esenlik dolu evlerde,  
Güvenli ve rahat yerlerde yaşayacak.

<span id="an_32:19">32:19</span> Dolu ormanları harap etse,  
Kent yerle bir olsa da,

<span id="an_32:20">32:20</span> Sulak yerde tohum eken,  
Sığırını, eşeğini özgürce çayıra salan sizlere ne mutlu!

<span id="an_33:1">33:1</span> Vay sana, yıkıp yok eden  
Ama kendisi yıkılmamış olan!  
Vay sana, ihanete uğramamış hain!  
Yıkıma son verir vermez sen de yıkılacaksın,  
İhanetin sona erer ermez sen de ihanete uğrayacaksın.

<span id="an_33:2">33:2</span> Ya RAB, lütfet bize,  
Çünkü sana umut bağladık,  
Gün be gün gücümüz ol!  
Sıkıntıya düştüğümüzde bizi kurtar.

<span id="an_33:3">33:3</span> Kükreyişinden halklar kaçışır,  
Sen ayağa kalkınca uluslar darmadağın olur.

<span id="an_33:4">33:4</span> Çekirgeler tarlayı nasıl yağmalarsa,  
Ganimetiniz de öyle yağmalanacak, ey uluslar.  
Malınızın üzerine çekirge sürüsü gibi saldıracaklar.

<span id="an_33:5">33:5</span> Yükseklerde oturan RAB yücedir,  
Siyonu adalet ve doğrulukla doldurur.

<span id="an_33:6">33:6</span> Yaşadığınız sürenin güvencesi Odur.  
Bol bol kurtuluş, bilgi ve bilgelik sağlayacak.  
Halkın hazinesi RAB korkusudur.

<span id="an_33:7">33:7</span> İşte, en yiğitleri sokaklarda feryat
ediyor,  
Barış elçileri acı acı ağlıyor.

<span id="an_33:8">33:8</span> Anayollar bomboş,  
Yolculuk eden kimse kalmadı.  
Düşman antlaşmayı bozdu, kentleri hor gördü,  
İnsanları hiçe saydı.

<span id="an_33:9">33:9</span> Ülke yas tutuyor, zayıflıyor.  
Lübnan utancından soldu,  
Şaron Ovası çöle döndü,  
Başan ve Karmelde ağaçlar yaprak döküyor.

<span id="an_33:10">33:10</span> RAB diyor ki, ‹‹Şimdi harekete
geçeceğim,  
Ne denli yüce ve üstün olduğumu göstereceğim.

<span id="an_33:11">33:11</span> Samana gebe kalıp anız
doğuracaksınız,  
Soluğunuz sizi yiyip bitiren bir ateş olacak.

<span id="an_33:12">33:12</span> Halklar yanıp kül olacak,  
Kesilip yakılan dikenli çalı gibi olacak.

<span id="an_33:13">33:13</span> ‹‹Ey uzaktakiler, ne yaptığımı
işitin,  
Ey yakındakiler, gücümü anlayın.››

<span id="an_33:14">33:14</span> Siyondaki günahkârlar dehşet içinde,  
Tanrısızları titreme aldı.  
‹‹Her şeyi yiyip bitiren ateşin yanında  
Hangimiz oturabilir?  
Sonsuza dek sönmeyecek alevin yanında  
Hangimiz yaşayabilir?›› diye soruyorlar.

<span id="an_33:15">33:15</span> Ama doğru yolda yürüyüp doğru dürüst
konuşan,  
Zorbalıkla edinilen kazancı reddeden,  
Elini rüşvetten uzak tutan,  
Kan dökenlerin telkinlerine kulak vermeyen,  
Kötülük görmeye dayanamayan,

<span id="an_33:16">33:16</span> Yükseklerde oturacak;  
Uçurumun başındaki kaleler onun korunağı olacak,  
Ekmeği sağlanacak, hiç susuz kalmayacak.

<span id="an_33:17">33:17</span> Kralı bütün güzelliğiyle görecek,  
Uçsuz bucaksız ülkeyi seyredeceksin.

<span id="an_33:18">33:18</span> ‹‹Haracı tartıp kaydeden nerede,  
Kulelerden sorumlu olan nerede?›› diyerek  
Geçmişteki dehşetli günleri düşüneceksin.

<span id="an_33:19">33:19</span> Garip, anlaşılmaz bir yabancı dil
konuşan  
O küstah halkı artık görmeyeceksin.

<span id="an_33:20">33:20</span> Bayramlarımızın kenti olan Siyona
bak!  
Yeruşalimi bir esenlik yurdu,  
Kazıkları asla yerinden sökülmeyen,  
Gergi ipleri hiç kopmayan,  
Sarsılmaz bir çadır olarak görecek gözlerin.

<span id="an_33:21">33:21</span> Heybetli RAB orada bizden yana
olacak.  
Orası geniş ırmakların, çayların yeri olacak.  
Bunların üzerinden ne kürekli tekneler,  
Ne de büyük gemiler geçecek.

<span id="an_33:22">33:22</span> Çünkü yargıcımız RABdir;  
Yasamızı koyan RABdir,  
Kralımız RABdir, bizi O kurtaracak.

<span id="an_33:23">33:23</span> Senin gemilerinin halatları gevşedi,  
Direklerinin dibini pekiştirmediler,  
Yelkenleri açmadılar.  
O zaman büyük ganimet paylaşılacak,  
Topallar bile yağmaya katılacak.

<span id="an_33:24">33:24</span> Siyon'da oturan hiç kimse ‹‹Hastayım››
demeyecek,  
Orada yaşayan halkın suçu bağışlanacak.

<span id="an_34:1">34:1</span> Ey uluslar, işitmek için yaklaşın!  
Ey halklar, kulak verin!  
Dünya ve üzerindeki herkes,  
Yeryüzü ve ondan türeyenlerin hepsi işitsin!

<span id="an_34:2">34:2</span> RAB bütün uluslara öfkelendi,  
Onların ordularına karşı gazaba geldi.  
Onları tümüyle mahvolmaya,  
Boğazlanmaya teslim edecek.

<span id="an_34:3">34:3</span> Ölüleri dışarı atılacak,  
Pis kokacak cesetleri;  
Dağlar kanlarıyla sulanacak.

<span id="an_34:4">34:4</span> Bütün gök cisimleri küçülecek,  
Gökler bir tomar gibi dürülecek;  
Gök cisimleri, asma yaprağı,  
İncir yaprağı gibi dökülecek.

<span id="an_34:5">34:5</span> ‹‹Kılıcım göklerde kanıncaya kadar
içti.  
Şimdi de Edomun,  
Tümüyle yıkmaya karar verdiğim halkın  
Üzerine inecek›› diyor RAB.

<span id="an_34:6">34:6</span> RABbin kılıcı kana,  
Kuzu ve teke kanına doydu;  
Yağla, koç böbreklerinin yağıyla kaplandı.  
Çünkü RABbin Bosrada bir kurbanı,  
Edomda büyük bir kıyımı var.

<span id="an_34:7">34:7</span> Onlarla birlikte yaban öküzleri,  
Körpe boğalarla güçlü boğalar da yere serilecek.  
Toprakları kana doyacak, yağla sulanacak.

<span id="an_34:8">34:8</span> Çünkü RABbin bir öç günü, Siyonun
davasını güdeceği bir karşılık yılı olacak.

<span id="an_34:9">34:9</span> Edom dereleri zifte, toprağı kükürde
dönecek; ülkenin her yanı yanan zift olacak.

<span id="an_34:10">34:10</span> Zift gece gündüz sönmeyecek, dumanı hep
tütecek. Ülke kuşaklar boyu ıssız kalacak, sonsuza dek oradan kimse
geçmeyecek.

<span id="an_34:11">34:11</span> Baykuşların mülkü olacak orası, büyük
baykuşlarla kargalar yaşayacak orada. RAB, Edomun üzerine kargaşa ipini,
boşluk çekülünü gerecek.

<span id="an_34:12">34:12</span> Kral ilan edebilecekleri soylular
kalmayacak, bütün önderlerinin sonu gelecek.

<span id="an_34:13">34:13</span> Saraylarında dikenler, kalelerinde
ısırganlarla böğürtlenler bitecek. Orası çakalların barınağı,
baykuşların yurdu olacak.

<span id="an_34:14">34:14</span> Yabanıl hayvanlarla sırtlanlar orada
buluşacak, tekeler karşılıklı böğürecek. Lilitfı oraya yerleşip rahata
kavuşacak.

<span id="an_34:15">34:15</span> Baykuşlar orada yuva kurup
yumurtlayacak, kuluçkaya yatıp yavrularını kendi gölgelerinde
toplayacak. Çaylaklar eşleşip orada toplanacaklar. Lev.17:7).

<span id="an_34:16">34:16</span> RABbin kitabını okuyup araştırın:
Bunlardan hiçbiri eksik kalmayacak, eşten yoksun hiçbir hayvan
olmayacak. Çünkü bu buyruk RABbin ağzından çıktı, Ruhu da onları
toplayacak.

<span id="an_34:17">34:17</span> RAB onlar için kura çekti, ülkeyi ölçüp
aralarında pay etti. Orayı sonsuza dek sahiplenip kuşaklar boyu orada
yaşayacaklar.

<span id="an_35:1">35:1</span> Çöl ve kurak toprak sevinecek,  
Bozkır coşup çiğdem gibi çiçeklenecek.

<span id="an_35:2">35:2</span> Her yanı çiçeklenip sevinçle coşacak,  
Sevincini haykıracak.  
Lübnanın yüceliği,  
Karmel ve Şaronun görkemi ona verilecek.  
İnsanlar RABbin yüceliğini,  
Tanrımızın görkemini görecek.

<span id="an_35:3">35:3</span> Gevşek elleri güçlendirin,  
Pekiştirin çözülen dizleri.

<span id="an_35:4">35:4</span> Yüreği kaygılı olanlara,  
‹‹Güçlü olun, korkmayın›› deyin,  
‹‹İşte Tanrınız geliyor!  
Öç almaya, karşılık vermeye geliyor.  
Sizi O kurtaracak.››

<span id="an_35:5">35:5</span> O zaman körlerin gözleri,  
Sağırların kulakları açılacak;

<span id="an_35:6">35:6</span> Topallar geyik gibi sıçrayacak,  
Sevinçle haykıracak dilsizlerin dili.  
Çünkü çölde sular fışkıracak,  
Irmaklar akacak bozkırda.

<span id="an_35:7">35:7</span> Kızgın kum havuza,  
Susuz toprak pınara dönüşecek.  
Çakalların yattığı yerlerde  
Kamış, saz ve ot bitecek.

<span id="an_35:8">35:8</span> Orada bir yol, bir anayol olacak,  
‹‹Kutsal yol›› diye anılacak,  
Murdar kişiler geçemeyecek oradan.  
O yol kurtulmuş olanların yoludur.  
O yolda yürüyenler, bön kişiler de olsa yoldan sapmayacak.

<span id="an_35:9">35:9</span> Aslan olmayacak orada,  
Yırtıcı hayvan o yola çıkmayacak;  
Orada bulunmayacaklar.  
Ancak kurtulmuş olanlar yürüyecek o yolda.

<span id="an_35:10">35:10</span> RAB'bin kurtardıkları dönecek,  
Sevinçle haykırarak Siyon'a varacaklar.  
Yüzlerinde sonsuz sevinç olacak.  
Onların olacak coşku ve sevinç,  
Üzüntü ve inilti kaçacak.

<span id="an_36:1">36:1</span> Hizkiyanın krallığının on dördüncü
yılında Asur Kralı Sanherib, Yahudanın surlu kentlerine saldırıp hepsini
ele geçirdi.

<span id="an_36:2">36:2</span> Komutanını büyük bir orduyla Lakişten
Yeruşalime, Kral Hizkiyaya gönderdi. Komutan Çırpıcı Tarlası yolunda,
Yukarı Havuzun su yolunun yanında durdu.

<span id="an_36:3">36:3</span> Saray sorumlusu Hilkiya oğlu Elyakim,
Yazman Şevna ve devlet tarihçisi Asaf oğlu Yoah onu karşılamaya çıktı.

<span id="an_36:4">36:4</span> Komutan onlara şöyle dedi: ‹‹Hizkiyaya
söyleyin. ‹Büyük kral, Asur Kralı diyor ki: Güvendiğin şey ne, neye
güveniyorsun?

<span id="an_36:5">36:5</span> Savaş tasarıların ve gücün boş laftan
başka birşey değil diyorum. Kime güveniyorsun da bana karşı
ayaklanıyorsun?

<span id="an_36:6">36:6</span> İşte sen şu kırık kamış değneğe, Mısıra
güveniyorsun. Bu değnek kendisine yaslanan herkesin eline batar, deler.
Firavun da kendisine güvenenler için böyledir.

<span id="an_36:7">36:7</span> Yoksa bana, Tanrımız RABbe güveniyoruz mu
diyeceksiniz? Hizkiyanın Yahuda ve Yeruşalim halkına, yalnız bu sunağın
önünde tapınacaksınız diyerek tapınma yerlerini, sunaklarını ortadan
kaldırdığı Tanrı değil mi bu?›

<span id="an_36:8">36:8</span> ‹‹Haydi, efendim Asur Kralıyla bahse
giriş. Binicileri sağlayabilirsen sana iki bin at veririm.

<span id="an_36:9">36:9</span> Mısırın savaş arabalarıyla atlıları
sağlayacağına güvensen bile, efendimin en küçük rütbeli komutanlarından
birini yenemezsin!

<span id="an_36:10">36:10</span> Dahası var: RABbin buyruğu olmadan mı
saldırıp ülkeyi yıkmak için yola çıktığımı sanıyorsun? RAB, ‹Git, o
ülkeyi yık› dedi.››

<span id="an_36:11">36:11</span> Elyakim, Şevna ve Yoah, ‹‹Lütfen biz
kullarınla Aramice konuş›› diye karşılık verdiler, ‹‹Çünkü biz bu dili
anlarız. Yahudice konuşma. Surların üzerindeki halk bizi dinliyor.››

<span id="an_36:12">36:12</span> Komutan, ‹‹Efendim bu sözleri yalnız
size ve efendinize söyleyeyim diye mi gönderdi beni?›› dedi, ‹‹Surların
üzerinde oturan bu halka, sizin gibi dışkısını yemek, idrarını içmek
zorunda kalacak olan herkese gönderdi.››

<span id="an_36:13">36:13</span> Sonra ayağa kalkıp Yahudi dilinde
bağırdı: ‹‹Büyük kralın, Asur Kralının sözlerini dinleyin!

<span id="an_36:14">36:14</span> Kral diyor ki, ‹Hizkiya sizi
aldatmasın, o sizi kurtaramaz.

<span id="an_36:15">36:15</span> RAB bizi mutlaka kurtaracak, bu kent
Asur Kralının eline geçmeyecek diyen Hizkiyaya kanmayın, RABbe
güvenmeyin.

<span id="an_36:16">36:16</span> Hizkiyayı dinlemeyin.› Çünkü Asur Kralı
diyor ki, ‹Teslim olun, bana gelin. Böylece ben gelip sizi kendi ülkeniz
gibi bir ülkeye -tahıl ve yeni şarap, ekmek ve üzüm dolu bir ülkeye-
götürene kadar herkes kendi asmasından, kendi incir ağacından yiyecek,
kendi sarnıcından içecek.

<span id="an_36:18">36:18</span> ‹‹ ‹Hizkiya, RAB bizi kurtaracak
diyerek sizi aldatmasın. Ulusların ilahları ülkelerini Asur Kralının
elinden kurtarabildi mi?

<span id="an_36:19">36:19</span> Hani nerede Hamanın, Arpatın ilahları?
Sefarvayimin ilahları nerede? Samiriyeyi elimden kurtarabildiler mi?

<span id="an_36:20">36:20</span> Bütün bu ülkelerin ilahlarından hangisi
ülkesini elimden kurtardı ki, RAB Yeruşalimi elimden kurtarabilsin?› ››
halk (bkz. 2Kr.17:24,31; 18:34).

<span id="an_36:21">36:21</span> Herkes sustu, komutana tek sözle bile
karşılık veren olmadı. Çünkü Kral Hizkiya, ‹‹Karşılık vermeyin›› diye
buyurmuştu.

<span id="an_36:22">36:22</span> Sonra saray sorumlusu Hilkiya oğlu
Elyakim, Yazman Şevna ve devlet tarihçisi Asaf oğlu Yoah giysilerini
yırttılar ve gidip komutanın söylediklerini Hizkiya'ya bildirdiler.

<span id="an_37:1">37:1</span> Kral Hizkiya olanları duyunca giysilerini
yırttı, çul kuşanıp RABbin Tapınağına girdi.

<span id="an_37:2">37:2</span> Saray sorumlusu Elyakimi, Yazman Şevnayı
ve ileri gelen kâhinleri Amots oğlu Peygamber Yeşayaya gönderdi. Hepsi
çul kuşanmıştı.

<span id="an_37:3">37:3</span> Yeşayaya şöyle dediler: ‹‹Hizkiya diyor
ki, ‹Bugün sıkıntı, azar ve utanç günü. Çünkü çocukların doğum vakti
geldi, ama doğuracak güç yok.

<span id="an_37:4">37:4</span> Yaşayan Tanrıyı aşağılamak için efendisi
Asur Kralının gönderdiği komutanın söylediklerini belki Tanrın RAB duyar
da duyduğu sözlerden ötürü onları cezalandırır. Bu nedenle sağ
kalanlarımız için dua et.› ››

<span id="an_37:5">37:5</span> Yeşaya, Kral Hizkiyadan gelen görevlilere
şöyle dedi: ‹‹Efendinize şunları söyleyin: ‹RAB diyor ki, Asur Kralının
adamlarından benimle ilgili duyduğunuz küfürlerden korkma.

<span id="an_37:7">37:7</span> Onun içine öyle bir ruh koyacağım ki, bir
haber üzerine kendi ülkesine dönecek. Orada onu kılıçla öldürteceğim.›
››

<span id="an_37:8">37:8</span> Komutan, Asur Kralının Lakişten ayrılıp
Livnaya karşı savaştığını duydu. Krala danışmak için oraya gitti.

<span id="an_37:9">37:9</span> Kûş Kralı Tirhakanın kendisiyle savaşmak
üzere yola çıktığını haber alan Asur Kralı, Hizkiyaya ulaklar göndererek
şöyle dedi:

<span id="an_37:10">37:10</span> ‹‹Yahuda Kralı Hizkiyaya deyin ki,
‹Güvendiğin Tanrın, Yeruşalim Asur Kralının eline teslim edilmeyecek
diyerek seni aldatmasın.

<span id="an_37:11">37:11</span> Asur krallarının bütün ülkelere neler
yaptığını, onları nasıl yerle bir ettiğini duymuşsundur. Sen
kurtulacağını mı sanıyorsun?

<span id="an_37:12">37:12</span> Atalarımın yok ettiği ulusları
-Gozanlıları, Harranlıları, Reseflileri, Telassarda yaşayan Edenlileri-
ilahları kurtarabildi mi?

<span id="an_37:13">37:13</span> Hani nerede Hama ve Arpat kralları?
Lair, Sefarvayim, Hena, İvva kralları nerede?› ››

<span id="an_37:14">37:14</span> Hizkiya mektubu ulakların elinden alıp
okuduktan sonra RABbin Tapınağına çıktı. RABbin önünde mektubu yere
yayarak

<span id="an_37:15">37:15</span> şöyle dua etti:

<span id="an_37:16">37:16</span> ‹‹Ey Keruvlar arasında taht kuran
İsrailin Tanrısı, Her Şeye Egemen RAB, bütün dünya krallıklarının tek
Tanrısı sensin. Yeri, göğü sen yarattın.

<span id="an_37:17">37:17</span> Ya RAB, kulak ver de işit, gözlerini aç
da gör, ya RAB; Sanheribin söylediklerini, yaşayan Tanrıyı nasıl
aşağıladığını duy.

<span id="an_37:18">37:18</span> Ya RAB, gerçek şu ki, Asur kralları
bütün ulusları ve ülkelerini viraneye çevirdiler.

<span id="an_37:19">37:19</span> İlahlarını yakıp yok ettiler. Çünkü
onlar tanrı değil, insan eliyle biçimlendirilmiş tahta ve taşlardı.

<span id="an_37:20">37:20</span> Ya RAB Tanrımız, şimdi bizi Sanheribin
elinden kurtar ki, bütün dünya krallıkları senin tek RAB olduğunu
anlasın.››

<span id="an_37:21">37:21</span> Bunun üzerine Amots oğlu Yeşaya,
Hizkiyaya şu haberi gönderdi: ‹‹İsrailin Tanrısı RAB şöyle diyor: ‹Asur
Kralı Sanherible ilgili olarak bana yalvardığın için diyorum ki, ‹‹
‹Erden kız Siyon seni hor görüyor,  
Alay ediyor seninle.  
Yeruşalim kızı ardından alayla baş sallıyor.

<span id="an_37:23">37:23</span> Sen kimi aşağıladın, kime küfrettin?  
Kime sesini yükselttin?  
İsrailin Kutsalına tepeden baktın!

<span id="an_37:24">37:24</span> Uşakların aracılığıyla Rabbi
aşağıladın.  
Bir sürü savaş arabamla dağların tepesine,  
Lübnanın doruklarına çıktım, dedin.  
Yüksek sedir ağaçlarını, seçme çamlarını kestim,  
Lübnanın en uzak tepelerine,  
Gür ormanlarına ulaştım.

<span id="an_37:25">37:25</span> Kuyular kazdım, sular içtim,  
Mısırın bütün ırmaklarını ayağımın tabanıyla kuruttum, dedin.

<span id="an_37:26">37:26</span> ‹‹ ‹Bütün bunları çoktan yaptığımı,  
Çok önceden tasarladığımı duymadın mı?  
Surlu kentleri enkaz yığınlarına çevirmeni  
Şimdi ben gerçekleştirdim.

<span id="an_37:27">37:27</span> O kentlerde yaşayanların kolu kanadı
kırıldı.  
Yılgınlık ve utanç içindeydiler;  
Kır otuna, körpe filizlere,  
Damlarda büyümeden kavrulup giden ota döndüler.

<span id="an_37:28">37:28</span> Senin oturuşunu, kalkışını,  
Ne zaman gidip geldiğini,  
Bana nasıl öfkelendiğini biliyorum.

<span id="an_37:29">37:29</span> Bana duyduğun öfkeden,  
Kulağıma erişen küstahlığından ötürü  
Halkamı burnuna, gemimi ağzına takacak,  
Seni geldiğin yoldan geri çevireceğim.

<span id="an_37:30">37:30</span> ‹‹ ‹Senin için belirti şu olacak, ey
Hizkiya:  
Bu yıl kendiliğinden yetişeni yiyeceksiniz,  
İkinci yıl ise ardından biteni.  
Üçüncü yıl ekip biçin,  
Bağlar dikip ürününü yiyin.

<span id="an_37:31">37:31</span> Yahudalıların kurtulup sağ kalanları  
Yine aşağıya doğru kök salacak,  
Yukarıya doğru meyve verecek.

<span id="an_37:32">37:32</span> Çünkü sağ kalanlar Yeruşalimden,  
Kurtulanlar Siyon Dağından çıkacak.  
Her Şeye Egemen RABbin gayretiyle olacak bu.›

<span id="an_37:33">37:33</span> ‹‹Bundan dolayı RAB Asur Kralına
ilişkin şöyle diyor:  
‹Bu kente girmeyecek, ok atmayacak.  
Kente kalkanla yaklaşmayacak,  
Karşısında rampa kurmayacak.

<span id="an_37:34">37:34</span> Geldiği yoldan dönecek ve kente
girmeyecek› diyor RAB,

<span id="an_37:35">37:35</span> ‹Kendim için ve kulum Davutun hatırı
için  
Bu kenti savunup kurtaracağım› diyor.››

<span id="an_37:36">37:36</span> RABbin meleği gidip Asur ordugahında
yüz seksen beş bin kişiyi öldürdü. Ertesi sabah uyananlar salt
cesetlerle karşılaştılar.

<span id="an_37:37">37:37</span> Bunun üzerine Asur Kralı Sanherib
ordugahını bırakıp çekildi. Ninovaya döndü ve orada kaldı.

<span id="an_37:38">37:38</span> Bir gün ilahı Nisrok'un tapınağında
tapınırken, oğullarından Adrammelek'le Şareser, onu kılıçla öldürüp
Ararat ülkesine kaçtılar. Yerine oğlu Esarhaddon kral oldu.

<span id="an_38:1">38:1</span> O günlerde Hizkiya ölümcül bir hastalığa
yakalandı. Amots oğlu Peygamber Yeşaya ona gidip şöyle dedi: ‹‹RAB diyor
ki, ‹Ev işlerini düzene sok. Çünkü iyileşmeyecek, öleceksin.› ››

<span id="an_38:2">38:2</span> Hizkiya yüzünü duvara dönüp RABbe
yalvardı:

<span id="an_38:3">38:3</span> ‹‹Ya RAB, yürekten bir sadakatle önünde
nasıl yaşadığımı, gözünde iyi olanı yaptığımı anımsa lütfen.›› Sonra acı
acı ağlamaya başladı.

<span id="an_38:4">38:4</span> Bunun üzerine RAB Yeşayaya seslendi:

<span id="an_38:5">38:5</span> ‹‹Git, Hizkiyaya şunu söyle: ‹Atan
Davutun Tanrısı RAB diyor ki: Duanı işittim, gözyaşlarını gördüm. Bak,
ömrünü on beş yıl daha uzatacağım.

<span id="an_38:6">38:6</span> Bu kenti savunacak, seni de kenti de Asur
Kralının elinden kurtaracağım.

<span id="an_38:7">38:7</span> Sözümü gerçekleştireceğime ilişkin sana
vereceğim belirti şu olacak:

<span id="an_38:8">38:8</span> RAB, batmakta olan güneşin Ahazın inşa
ettiği basamakların üzerine düşen gölgesini on basamak kısaltacak.› ››
Böylece batmakta olan güneşin gölgesi on basamak kısaldı.

<span id="an_38:9">38:9</span> Yahuda Kralı Hizkiya hastalanıp
iyileştikten sonra şunları yazdı:

<span id="an_38:10">38:10</span> ‹‹Hayatımın baharında ölüler diyarının
kapılarından geçip  
Ömrümün geri kalan yıllarından yoksun mu kalmalıyım?›› demiştim,

<span id="an_38:11">38:11</span> ‹‹Yaşayanlar diyarında RABbi, evet,
RABbi bir daha görmeyeceğim,  
Bu dünyada yaşayanlar gibi insan yüzü görmeyeceğim bir daha.

<span id="an_38:12">38:12</span> Evim bir çoban çadırı gibi bozuldu,
alındı elimden.  
Dokumacı gibi dürdüm yaşamımı, RAB tezgahtan beni kesti,  
Bir gün içinde sonumu getiriverdi.

<span id="an_38:13">38:13</span> Sabırla bekledim sabaha kadar,  
RAB bir aslan gibi kırdı bütün kemiklerimi,  
Bir gün içinde sonumu getiriverdi.

<span id="an_38:14">38:14</span> Kırlangıç gibi, turna gibi acı acı
öttüm,  
Güvercin gibi inledim, gözlerim yoruldu yukarı bakmaktan.  
Ya Rab, eziyet çekiyorum,  
Yardım et bana.

<span id="an_38:15">38:15</span> ‹‹Ne diyeyim? Bana seslenen de bunu
yapan da Rabdir.  
Tattığım bu acılardan sonra daha dikkatli yaşayacağım.

<span id="an_38:16">38:16</span> Ya Rab, insanlar bunlarla yaşarlar.  
Canım da bunların sayesinde yaşıyor.  
İyileştirdin, yaşattın beni!

<span id="an_38:17">38:17</span> Çektiğim bunca acı esenlik bulmam
içindi.  
Beni sevdiğin için yıkım çukuruna düşmekten alıkoydun,  
Günahlarımı arkana attın.

<span id="an_38:18">38:18</span> Çünkü ölüler diyarı sana şükredemez,  
Ölüm övgüler sunmaz sana.  
Ölüm çukuruna inenler senin sadakatine umut bağlayamaz.

<span id="an_38:19">38:19</span> Diriler, yalnız diriler  
Bugün benim yaptığım gibi sana şükreder;  
Babalar senin sadakatini çocuklarına anlatır.

<span id="an_38:20">38:20</span> Beni kurtaracak olan RABdir.  
Ömrümüz boyunca Onun tapınağında  
Telli çalgılarımızı çalacağız.››

<span id="an_38:21">38:21</span> Yeşaya, ‹‹İncir pestili getirin,
Hizkiyanın çıbanına koyun, iyileşir›› demişti.

<span id="an_38:22">38:22</span> Hizkiya da, ‹‹RAB'bin Tapınağı'na
çıkacağıma ilişkin belirti nedir?›› diye sormuştu.

<span id="an_39:1">39:1</span> O sırada Hizkiyanın hastalanıp
iyileştiğini duyan Baladan oğlu Babil Kralı Merodak-Baladan, ona
mektuplarla birlikte bir armağan gönderdi.

<span id="an_39:2">39:2</span> Bunlar Hizkiyayı sevindirdi. O da
deposundaki bütün değerli eşyaları -altını, gümüşü, baharatı, değerli
yağı, silah deposunu ve hazine odalarındaki her şeyi- elçilere gösterdi.
Sarayında da krallığında da onlara göstermediği hiçbir şey kalmadı.

<span id="an_39:3">39:3</span> Peygamber Yeşaya Kral Hizkiyaya gidip,
‹‹Bu adamlar sana ne dediler, nereden gelmişler?›› diye sordu. Hizkiya,
‹‹Uzak bir ülkeden, Babilden gelmişler›› diye karşılık verdi.

<span id="an_39:4">39:4</span> Yeşaya, ‹‹Sarayında ne gördüler?›› diye
sordu. Hizkiya, ‹‹Sarayımdaki her şeyi gördüler, hazinelerimde onlara
göstermediğim hiçbir şey kalmadı›› diye yanıtladı.

<span id="an_39:5">39:5</span> Bunun üzerine Yeşaya şöyle dedi: ‹‹Her
Şeye Egemen RABbin sözüne kulak ver.

<span id="an_39:6">39:6</span> RAB diyor ki, ‹Gün gelecek, sarayındaki
her şey, atalarının bugüne kadar bütün biriktirdikleri Babile taşınacak.
Hiçbir şey kalmayacak.

<span id="an_39:7">39:7</span> Soyundan gelen bazı çocuklar alınıp
götürülecek, Babil Kralının sarayında hadım edilecek.› ››

<span id="an_39:8">39:8</span> Hizkiya, ‹‹RAB'den ilettiğin bu söz iyi››
dedi. Çünkü, ‹‹Nasıl olsa yaşadığım sürece barış ve güvenlik olacak››
diye düşünüyordu.

<span id="an_40:1">40:1</span> ‹‹Avutun halkımı›› diyor Tanrınız,  
‹‹Avutun!

<span id="an_40:2">40:2</span> Yeruşalim halkına dokunaklı sözler
söyleyin.  
Angaryanın bittiğini,  
Suçlarının cezasını ödediklerini,  
Günahlarının cezasını RABbin elinden  
İki katıyla aldıklarını ilan edin.››

<span id="an_40:3">40:3</span> Şöyle haykırıyor bir ses:  
‹‹Çölde RABbin yolunu hazırlayın,  
Bozkırda Tanrımız için düz bir yol açın. hazırlayın, bozkırda Tanrımız
için düz bir yol açın› ›› ya da ‹‹Çölde haykıran, ‹RABbin yolunu
hazırlayın, geçeceği patikaları düzleyin› diye sesleniyor››.

<span id="an_40:4">40:4</span> Her vadi yükseltilecek,  
Her dağ, her tepe alçaltılacak.  
Böylelikle engebeler düzleştirilecek,  
Sarp yerler ovaya dönüştürülecek.

<span id="an_40:5">40:5</span> O zaman RABbin yüceliği görünecek,  
Bütün insanlar hep birlikte onu görecek.  
Bunu söyleyen RABdir.››

<span id="an_40:6">40:6</span> Ses, ‹‹Duyur›› diyor.  
‹‹Neyi duyurayım?›› diye soruyorum.  
‹‹İnsan soyu ota benzer,  
Bütün vefası kır çiçeği gibidir. metin ‹‹Sordu››.

<span id="an_40:7">40:7</span> RABbin soluğu esince üzerlerine,  
Ot kurur, çiçek solar.  
Gerçekten de halk ottan farksızdır.

<span id="an_40:8">40:8</span> Ot kurur, çiçek solar,  
Ama Tanrımızın sözü sonsuza dek durur.››

<span id="an_40:9">40:9</span> Ey Siyona müjde getiren,  
Yüksek dağa çık!  
Ey Yeruşalime müjde getiren,  
Yükselt sesini, bağır,  
Sesini yükselt, korkma.  
Yahuda kentlerine, ‹‹İşte, Tanrınız!›› de. Ey Yeruşalime müjde getiren››
ya da ‹‹Ey müjde getiren Siyon halkı, yüksek dağa çık! Ey müjde getiren
Yeruşalim halkı››.

<span id="an_40:10">40:10</span> İşte Egemen RAB gücüyle geliyor,  
Kudretiyle egemenlik sürecek.  
Ücreti kendisiyle birlikte,  
Ödülü önündedir.

<span id="an_40:11">40:11</span> Sürüsünü çoban gibi güdecek,  
Kollarına alacak kuzuları,  
Bağrında taşıyacak;  
Usul usul yol gösterecek emziklilere.

<span id="an_40:12">40:12</span> Kim denizleri avucuyla,  
Gökleri karışıyla ölçebildi?  
Yerin toprağını ölçeğe sığdıran,  
Dağları kantarla,  
Tepeleri teraziyle tartabilen var mı?

<span id="an_40:13">40:13</span> RABbin düşüncesine kim akıl
erdirebildi?  
Ona öğüt verip öğretebilen var mı?

<span id="an_40:14">40:14</span> Akıl almak, adalet yolunu öğrenmek
için  
RAB kime danıştı ki?  
Ona bilgi veren, anlayış yolunu bildiren var mı?

<span id="an_40:15">40:15</span> RAB için uluslar kovada bir damla su,  
Terazideki toz zerreciği gibidir.  
Adaları ince toz gibi tartar.

<span id="an_40:16">40:16</span> Adakları yakmaya yetmez Lübnan
ormanı,  
Yakmalık sunu için az gelir hayvanları.

<span id="an_40:17">40:17</span> RABbin önünde bütün uluslar bir hiç
gibidir,  
Hiçten bile aşağı, değersiz sayılır.

<span id="an_40:18">40:18</span> Öyleyse Tanrıyı kime benzeteceksiniz?  
Neyle karşılaştıracaksınız Onu?

<span id="an_40:19">40:19</span> Putu döküm işçisi yapar,  
Kuyumcu altınla kaplar,  
Gümüş zincirler döker.

<span id="an_40:20">40:20</span> Böyle bir sunuya gücü yetmeyen yoksul
kişi  
Çürümez bir ağaç parçası seçer.  
Yerinden kımıldamaz bir put yapsın diye  
Usta bir işçi arar.

<span id="an_40:21">40:21</span> Bilmiyor musunuz, duymadınız mı?  
Başlangıçtan beri size bildirilmedi mi?  
Dünyanın temelleri atılalı beri anlamadınız mı?

<span id="an_40:22">40:22</span> Gökkubbenin üstünde oturan RABdir,  
Yeryüzünde yaşayanlarsa çekirge gibidir.  
Gökleri perde gibi geren,  
Oturmak için çadır gibi kuran Odur.

<span id="an_40:23">40:23</span> Odur önderleri bir hiç eden,  
Dünyanın egemenlerini sıfıra indirgeyen.

<span id="an_40:24">40:24</span> O önderler ki, yeni dikilmiş, yeni
ekilmiş ağaç gibi,  
Gövdeleri yere yeni kök salmışken  
RABbin soluğu onları kurutuverir,  
Kasırga saman gibi savurur.

<span id="an_40:25">40:25</span> ‹‹Beni kime benzeteceksiniz ki,  
Eşitim olsun?›› diyor Kutsal Olan.

<span id="an_40:26">40:26</span> Başınızı kaldırıp göklere bakın.  
Kim yarattı bütün bunları?  
Yıldızları sırayla görünür kılıyor,  
Her birini adıyla çağırıyor.  
Büyük kudreti, üstün gücü sayesinde hepsi yerli yerinde duruyor.

<span id="an_40:27">40:27</span> Ey Yakup soyu, ey İsrail!  
Neden, ‹‹RAB başıma gelenleri görmüyor,  
Tanrı hakkımı gözetmiyor?›› diye yakınıyorsun?

<span id="an_40:28">40:28</span> Bilmiyor musun, duymadın mı?  
Ebedi Tanrı, RAB, bütün dünyayı yaratan,  
Ne yorulur ne de zayıflar,  
Onun bilgisi kavranamaz.

<span id="an_40:29">40:29</span> Yorulanı güçlendirir,  
Takati olmayanın kudretini artırır.

<span id="an_40:30">40:30</span> Gençler bile yorulup zayıf düşer,  
Yiğitler tökezleyip düşerler.

<span id="an_40:31">40:31</span> RAB'be umut bağlayanlarsa taze güce
kavuşur,  
Kanat açıp yükselirler kartallar gibi.  
Koşar ama zayıf düşmez,  
Yürür ama yorulmazlar.

<span id="an_41:1">41:1</span> RAB diyor ki, ‹‹Susun karşımda, ey kıyı
halkları!  
Halklar güçlerini tazelesin,  
Öne çıkıp konuşsunlar.  
Yargı için bir araya gelelim.

<span id="an_41:2">41:2</span> ‹‹Doğudan adaleti harekete geçiren,  
Hizmete koşan kim?  
Ulusları önüne katıyor, krallara baş eğdiriyor.  
Kılıcıyla toz ediyor onları,  
Yayıyla savrulan samana çeviriyor. simgeliyor (bkz. 45:1).

<span id="an_41:3">41:3</span> Kovalıyor onları,  
Ayak basmadığı bir yoldan esenlikle geçiyor.

<span id="an_41:4">41:4</span> Bunları yapıp gerçekleştiren,  
Kuşakları başlangıçtan beri çağıran kim?  
Ben RAB, ilkim; sonuncularla da yine Ben olacağım.››

<span id="an_41:5">41:5</span> Kıyı halkları bunu görüp korktu.  
Dünyanın dört bucağı titriyor.  
Yaklaşıyor, geliyorlar.

<span id="an_41:6">41:6</span> Herkes komşusuna yardım ediyor,  
Kardeşine, ‹‹Güçlü ol›› diyor.

<span id="an_41:7">41:7</span> Zanaatçı kuyumcuyu yüreklendiriyor,  
Madeni çekiçle düzleyen,  
‹‹Lehim iyi oldu›› diyerek örse vuranı yüreklendiriyor.  
Kımıldamasın diye putu yerine çiviliyor.

<span id="an_41:8">41:8</span> ‹‹Ama sen, ey kulum İsrail,  
Seçtiğim Yakup soyu,  
Dostum İbrahimin torunları!

<span id="an_41:9">41:9</span> Sizleri dünyanın dört bucağından
topladım,  
En uzak yerlerden çağırdım.  
Dedim ki, ‹Sen kulumsun, seni seçtim,  
Seni reddetmedim.›

<span id="an_41:10">41:10</span> Korkma, çünkü ben seninleyim,  
Yılma, çünkü Tanrın benim.  
Seni güçlendireceğim, evet, sana yardım edeceğim;  
Zafer kazanan sağ elimle sana destek olacağım.

<span id="an_41:11">41:11</span> ‹‹Sana öfkelenenlerin hepsi utanacak,
rezil olacak.  
Sana karşı çıkanlar hiçe sayılıp yok olacak.

<span id="an_41:12">41:12</span> Seninle çekişenleri arasan da
bulamayacaksın.  
Seninle savaşanlar hiçten beter olacak.

<span id="an_41:13">41:13</span> Çünkü sağ elinden tutan,  
‹Korkma, sana yardım edeceğim› diyen Tanrın RAB benim.

<span id="an_41:14">41:14</span> ‹‹Ey Yakup soyu, toprak kurdu,  
Ey İsrail halkı, korkma!  
Sana yardım edeceğim›› diyor RAB,  
Seni kurtaran İsrailin Kutsalı.

<span id="an_41:15">41:15</span> ‹‹İşte, seni dişli, keskin, yepyeni bir
harman döveni yaptım.  
Harman edip ufalayacaksın dağları,  
Tepeleri samana çevireceksin.

<span id="an_41:16">41:16</span> Onları savurduğunda rüzgar alıp
götürecek,  
Darmadağın edecek hepsini kasırga.  
Sense RABde sevinç bulacak,  
İsrailin Kutsalıyla övüneceksin.

<span id="an_41:17">41:17</span> ‹‹Düşkünlerle yoksullar su arıyor, ama
yok.  
Dilleri kurumuş susuzluktan.  
Ben RAB, onları yanıtlayacağım,  
Ben, İsrailin Tanrısı, onları bırakmayacağım.

<span id="an_41:18">41:18</span> Çıplak tepeler üzerinde ırmaklar,  
Vadilerde su kaynakları yapacağım.  
Çölü havuza,  
Kurak toprağı pınara çevireceğim.

<span id="an_41:19">41:19</span> Çölü sedir, akasya,  
Mersin ve iğde ağaçlarına kavuşturacağım.  
Bozkıra çam, köknar  
Ve selviyi bir arada dikeceğim.

<span id="an_41:20">41:20</span> Öyle ki, insanlar görüp bilsinler,  
Hep birlikte düşünüp anlasınlar ki,  
Bütün bunları RABbin eli yapmış,  
İsrailin Kutsalı yaratmıştır.››

<span id="an_41:21">41:21</span> ‹‹Davanızı sunun›› diyor RAB,  
‹‹Kanıtlarınızı ortaya koyun›› diyor Yakupun Kralı,

<span id="an_41:22">41:22</span> ‹‹Putlarınızı getirin de olacakları
bildirsinler bize.  
Olup bitenleri bildirsinler ki düşünelim,  
Sonuçlarını bilelim.  
Ya da gelecekte olacakları duyursunlar bize.

<span id="an_41:23">41:23</span> Ey putlar, bundan sonra olacakları bize
bildirin de,  
İlah olduğunuzu bilelim!  
Haydi bir iyilik ya da kötülük edin de,  
Hepimiz korkup dehşete düşelim.

<span id="an_41:24">41:24</span> Siz de yaptıklarınız da hiçten
betersiniz,  
Sizi yeğleyen iğrençtir.

<span id="an_41:25">41:25</span> ‹‹Kuzeyden birini harekete geçirdim,
geliyor,  
Gün doğusundan beni adımla çağıran biri.  
Çömlekçinin balçığı çiğnediği gibi,  
Önderleri çamur gibi çiğneyecek ayağıyla.

<span id="an_41:26">41:26</span> Hanginiz bunu başlangıçtan bildirdi ki,
bilelim,  
Kim önceden bildirdi ki, ‹Haklısın› diyelim?  
Konuştuğunuzu bildiren de  
Duyuran da  
Duyan da olmadı hiç.

<span id="an_41:27">41:27</span> Siyona ilk, ‹İşte, geldiler› diyen
benim.  
Yeruşalime müjdeci gönderdim.

<span id="an_41:28">41:28</span> Bakıyorum, aralarında öğüt verebilecek
kimse yok ki,  
Onlara danışayım, onlar da yanıtlasınlar.

<span id="an_41:29">41:29</span> Hepsi bomboş, yaptıkları da bir hiç.  
Halkın putları yalnızca yeldir, sıfırdır.››

<span id="an_42:1">42:1</span> ‹‹İşte kendisine destek olduğum,  
Gönlümün hoşnut olduğu seçtiğim kulum!  
Ruhumu onun üzerine koydum.  
Adaleti uluslara ulaştıracak.

<span id="an_42:2">42:2</span> Bağırıp çağırmayacak,  
Sokakta sesini yükseltmeyecek.

<span id="an_42:3">42:3</span> Ezilmiş kamışı kırmayacak,  
Tüten fitili söndürmeyecek.  
Adaleti sadakatle ulaştıracak.

<span id="an_42:4">42:4</span> Yeryüzünde adaleti sağlayana dek  
Umudunu, cesaretini yitirmeyecek.  
Kıyı halkları onun yasasına umut bağlayacak.››

<span id="an_42:5">42:5</span> Gökleri yaratıp geren,  
Yeryüzünü ve ürününü seren,  
Dünyadaki insanlara soluk,  
Orada yaşayanlara ruh veren RAB Tanrı diyor ki,

<span id="an_42:6">42:6</span> ‹‹Ben, RAB, seni doğrulukla çağırdım,  
Elinden tutacak,  
Seni koruyacağım.  
Seni halka antlaşma,  
Uluslara ışık yapacağım.

<span id="an_42:7">42:7</span> Öyle ki, kör gözleri açasın,  
Zindandaki tutsakları,  
Cezaevi karanlığında yaşayanları özgür kılasın.

<span id="an_42:8">42:8</span> ‹‹Ben RABbim, adım budur.  
Onurumu bir başkasına,  
Övgülerimi putlara bırakmam.

<span id="an_42:9">42:9</span> Bakın, önceden bildirdiklerim
gerçekleşti.  
Şimdi de yenilerini bildiriyorum;  
Bunlar ortaya çıkmadan önce size duyuruyorum.››

<span id="an_42:10">42:10</span> Ey denizlere açılanlar ve denizlerdeki
her şey,  
Kıyılar ve kıyı halkları,  
RABbe yeni bir ilahi söyleyin,  
Dünyanın dört bucağından Onu ezgilerle övün.

<span id="an_42:11">42:11</span> Bozkır ve bozkırdaki kentler,  
Kedar köylerinde yaşayan halk  
Sesini yükseltsin.  
Selada oturanlar sevinçle haykırsın,  
Bağırsın dağların doruklarından.

<span id="an_42:12">42:12</span> Hepsi RABbi onurlandırsın,  
Kıyı halkları Onu övsün.

<span id="an_42:13">42:13</span> Yiğit gibi çıkagelecek RAB,  
Savaşçı gibi gayrete gelecek.  
Bağırıp savaş çığlığı atacak,  
Düşmanlarına üstünlüğünü gösterecek.

<span id="an_42:14">42:14</span> ‹‹Uzun zamandır ses çıkarmadım,  
Sustum, kendimi tuttum.  
Ama şimdi feryat edeceğim doğuran kadın gibi,  
Nefesim tutulacak, kesik kesik soluyacağım.

<span id="an_42:15">42:15</span> Harap edeceğim dağları, tepeleri,  
Bütün yeşilliklerini kurutacağım.  
Irmakları adalara çevirip havuzları kurutacağım.

<span id="an_42:16">42:16</span> Körlere bilmedikleri yolda rehberlik
edeceğim,  
Onlara kılavuz olacağım bilmedikleri yollarda,  
Karanlığı önlerinde ışığa,  
Engebeleri düzlüğe çevireceğim.  
Yerine getireceğim sözler bunlardır.  
Onlardan geri dönmem.

<span id="an_42:17">42:17</span> Oyma putlara güvenenler,  
Dökme putlara, ‹İlahlarımız sizsiniz› diyenlerse  
Geri döndürülüp büsbütün utandırılacaklar.››

<span id="an_42:18">42:18</span> ‹‹Ey sağırlar, işitin,  
Ey körler, bakın da görün!

<span id="an_42:19">42:19</span> Kulum kadar kör olan var mı?  
Gönderdiğim ulak kadar sağır olan var mı?  
Benimle barışık olan kadar,  
RABbin kulu kadar kör olan kim var?

<span id="an_42:20">42:20</span> Pek çok şey gördünüz, ama
aldırmıyorsunuz,  
Kulaklarınız açık, ama işitmiyorsunuz.››

<span id="an_42:21">42:21</span> Kendi doğruluğu uğruna Kutsal Yasayı  
Büyük ve yüce kılmak RABbi hoşnut etti.

<span id="an_42:22">42:22</span> Ama bu yağmalanmış, soyulmuş bir
halktır.  
Hepsi deliklere, cezaevlerine kapatılmışlardır.  
Yağmalanmak için varlar, kurtaran yok.  
Soyulmak içinler, ‹‹Geri verin›› diyen yok.

<span id="an_42:23">42:23</span> Hanginiz kulak verecek?  
Gelecekte kim can kulağıyla dinleyecek?

<span id="an_42:24">42:24</span> Yakup soyunun soyulmasına,  
İsrailin yağmalanmasına kim olur verdi?  
Kendisine karşı günah işlediğimiz RAB değil mi?  
Çünkü Onun yolunda yürümek istemediler,  
Yasasına kulak asmadılar.

<span id="an_42:25">42:25</span> Bu yüzden kızgın öfkesini,  
Savaşın şiddetini üzerlerine yağdırdı.  
Ama ateş çemberi içinde olduklarını farketmediler,  
Aldırmadılar kendilerini yakıp bitiren ateşe.

<span id="an_43:1">43:1</span> Ey Yakup soyu, seni yaratan,  
Ey İsrail, sana biçim veren RAB şimdi şöyle diyor:  
‹‹Korkma, çünkü seni kurtardım,  
Seni adınla çağırdım, sen benimsin.

<span id="an_43:2">43:2</span> Suların içinden geçerken seninle
olacağım,  
Irmakların içinden geçerken su boyunu aşmayacak.  
Ateşin içinde yürürken yanmayacaksın,  
Alevler seni yakmayacak.

<span id="an_43:3">43:3</span> Çünkü senin Tanrın, İsrailin Kutsalı,  
Seni kurtaran RAB benim.  
Fidyen olarak Mısırı,  
Sana karşılık Kûş ve Seva diyarlarını verdim.

<span id="an_43:4">43:4</span> Gözümde değerli ve saygın olduğun,  
Seni sevdiğim için, senin yerine insanlar,  
Canın karşılığında halklar vereceğim.

<span id="an_43:5">43:5</span> Korkma, çünkü seninleyim,  
Soyundan olanları doğudan getireceğim,  
Sizleri de batıdan toplayacağım.

<span id="an_43:6">43:6</span> ‹‹Kuzeye, ‹Ver›, güneye, ‹Alıkoyma;  
Oğullarımı uzaktan,  
Kızlarımı dünyanın dört bucağından getir› diyeceğim.

<span id="an_43:7">43:7</span> ‹Yüceliğim için yaratıp biçim verdiğim,  
Adımla çağrılan herkesi,  
Evet, oluşturduğum herkesi getirin› diyeceğim.››

<span id="an_43:8">43:8</span> Gözleri olduğu halde kör,  
Kulakları olduğu halde sağır olan halkı öne getir.

<span id="an_43:9">43:9</span> Bütün uluslar bir araya gelsin, halklar
toplansın.  
İçlerinden hangisi bunları bildirebilir,  
Olup bitenleri bize duyurabilir?  
Tanıklarını çağırıp haklı olduklarını kanıtlasınlar,  
Ötekiler de duyup, ‹‹Doğrudur›› desinler.

<span id="an_43:10">43:10</span> ‹‹Tanıklarım sizlersiniz›› diyor RAB,  
‹‹Seçtiğim kullar sizsiniz.  
Öyle ki beni tanıyıp bana güvenesiniz,  
Benim O olduğumu anlayasınız.  
Benden önce bir tanrı olmadı,  
Benden sonra da olmayacak.

<span id="an_43:11">43:11</span> ‹‹Ben, yalnız ben RABbim,  
Benden başka kurtarıcı yoktur.

<span id="an_43:12">43:12</span> Ben bildirdim, ben kurtardım, ben
duyurdum,  
Aranızdaki yabancı ilahlar değil.  
Tanıklarım sizsiniz›› diyor RAB,  
‹‹Tanrı benim,

<span id="an_43:13">43:13</span> Gün gün olalı ben Oyum.  
Elimden kimse kurtaramaz.  
Ben yaparım, kim engel olabilir?››

<span id="an_43:14">43:14</span> Kurtarıcınız RAB, İsrailin Kutsalı
diyor ki,  
‹‹Uğrunuza Babil üzerine bir ordu göndereceğim.  
Övündükleri gemilerle kaçan bütün Kildanilere  
Boyun eğdireceğim.

<span id="an_43:15">43:15</span> Kutsalınız, İsrailin Yaratıcısı,  
Kralınız RAB benim.››

<span id="an_43:16">43:16</span> Denizde geçit, azgın sularda yol
açan,  
Atlarla savaş arabalarını,  
Yiğit savaşçıları ve orduyu  
Yola çıkaran RAB şöyle diyor:  
‹‹Onlar yattı, kalkamaz oldu,  
Fitil gibi bastırılıp söndürüldüler.

<span id="an_43:18">43:18</span> ‹‹Olup bitenlerin üzerinde durmayın,  
Düşünmeyin eski olayları.

<span id="an_43:19">43:19</span> Bakın, yeni bir şey yapıyorum!  
Olmaya başladı bile, farketmiyor musunuz?  
Çölde yol, kurak topraklarda ırmaklar yapacağım.

<span id="an_43:20">43:20</span> Kır hayvanları, çakallarla baykuşlar
beni yüceltecek.  
Çünkü seçtiğim halkın içmesi için çölde su,  
Kurak yerlerde ırmaklar sağladım.

<span id="an_43:21">43:21</span> Kendim için biçim verdiğim bu halk  
Bana ait olan övgüleri ilan edecek.››

<span id="an_43:22">43:22</span> ‹‹Ne var ki, ey Yakup soyu,  
Yakardığın ben değildim,  
Benden usandın, ey İsrail.

<span id="an_43:23">43:23</span> Yakmalık sunu için bana davar
getirmediniz,  
Kurbanlarınızla beni onurlandırmadınız.  
Sizi sunularla uğraştırmadım,  
Günnük isteyerek sizi usandırmadım.

<span id="an_43:24">43:24</span> Benim için güzel kokulu kamış satın
almadınız,  
Doyurmadınız beni kurbanlarınızın yağıyla.  
Tersine, beni günahlarınızla uğraştırdınız,  
Suçlarınızla usandırdınız.

<span id="an_43:25">43:25</span> Kendi uğruna suçlarınızı silen benim,
evet benim,  
Günahlarınızı anmaz oldum.

<span id="an_43:26">43:26</span> ‹‹Geçmişi bana anımsatın,
hesaplaşalım,  
Haklı çıkmak için davanızı anlatın.

<span id="an_43:27">43:27</span> İlk atanız günah işledi,  
Sözcüleriniz bana başkaldırdı.

<span id="an_43:28">43:28</span> Bu yüzden tapınak görevlilerini
bayağılaştırdım;  
Yakup soyunu bütünüyle yıkıma,  
İsrail'i rezilliğe mahkûm ettim.››

<span id="an_44:1">44:1</span> ‹‹Şimdi, ey kulum Yakup soyu,  
Seçtiğim İsrail halkı, dinle!

<span id="an_44:2">44:2</span> Seni yaratan, rahimde sana biçim veren,  
Sana yardım edecek olan RAB şöyle diyor:  
‹Korkma, ey kulum Yakup soyu,  
Ey seçtiğim Yeşurun! verilen bir addır.

<span id="an_44:3">44:3</span> ‹‹ ‹Susamış toprağı sulayacak,  
Kurumuş toprakta dereler akıtacağım.  
Çocuklarının üzerine Ruhumu dökecek,  
Soyunu kutsayacağım.

<span id="an_44:4">44:4</span> Akarsu kıyısında otlar arasında
yükselen  
Kavaklar gibi boy atacaklar.›

<span id="an_44:5">44:5</span> ‹‹Kimi, ‹Ben RABbe aitim› diyecek,  
Kimi Yakup adını alacak,  
Kimi de eline ‹RABbe ait› yazıp  
İsrail adını benimseyecek.››

<span id="an_44:6">44:6</span> RAB, İsrailin Kralı ve Kurtarıcısı,  
Her Şeye Egemen RAB diyor ki,  
‹‹İlk ve son benim,  
Benden başka Tanrı yoktur.

<span id="an_44:7">44:7</span> Benim gibi olan var mı? Haber versin.  
Ezeli halkımı var ettiğimden beri olup bitenleri,  
Bundan sonra olacakları söyleyip sıralasın,  
Evet, gelecek olayları bildirsin!

<span id="an_44:8">44:8</span> Yılmayın, korkmayın!  
Size çok önceden beri söyleyip açıklamadım mı?  
Tanıklarım sizsiniz.  
Benden başka Tanrı var mı?  
Hayır, başka Kaya yok;  
Ben bir başkasını bilmiyorum.››

<span id="an_44:9">44:9</span> Putlara biçim verenlerin hepsi boş
insanlardır.  
Değer verdikleri nesneler hiçbir işe yaramaz.  
Putların tanıkları onlardır;  
Ne bir şey görür ne de bir şey bilirler.  
Bunun sonucunda utanç içinde kalacaklar.

<span id="an_44:10">44:10</span> Kim yararsız ilaha biçim vermek,  
Dökme put yapmak ister?

<span id="an_44:11">44:11</span> Bakın, bu putlarla uğraşanların hepsi
utanacak.  
Onları yapanlar salt insan.  
Hepsi toplanıp yargılanmaya gelsin.  
Dehşete düşecek, utanacaklar birlikte.

<span id="an_44:12">44:12</span> Demirci aletini alır,  
Kömür ateşinde çalışır,  
Çekiçle demire biçim verir.  
Güçlü koluyla onu işler.  
Acıkır, güçsüz kalır, su içmeyince tükenir.

<span id="an_44:13">44:13</span> Marangoz iple ölçü alır,  
Tahtayı tebeşirle çizer.  
Raspayla tahtayı biçimlendirir,  
Pergelle işaretler, insan biçimi verir.  
İnsan güzelliğinde,  
Evde duracak bir put yapar.

<span id="an_44:14">44:14</span> İnsan kendisi için sedir ağaçları
keser,  
Palamut, meşe ağaçları alır.  
Ormanda kendine bir ağaç seçer.  
Bir çam diker, ama ağacı büyüten yağmurdur.

<span id="an_44:15">44:15</span> Sonra ağaç odun olarak kullanılır.  
İnsan aldığı odunla hem ısınır,  
Hem tutuşturup ekmek pişirir,  
Hem de bir ilah yapıp tapınır.  
Yaptığı putun önünde yere kapanır.

<span id="an_44:16">44:16</span> Odunun bir kısmını yakar,  
Ateşinde et kızartıp karnını doyurur.  
Isınınca bir oh çeker,  
‹‹Isındım, ateşin sıcaklığını duyuyorum›› der.

<span id="an_44:17">44:17</span> Artakalan odundan kendine bir ilah,  
Oyma put yapar;  
Önünde yere kapanıp ona tapınır,  
‹‹Beni kurtar, çünkü ilahım sensin›› diye yakarır.

<span id="an_44:18">44:18</span> Böyleleri anlamaz, bilmez.  
Çünkü gözleri de zihinleri de öylesine kapalı ki,  
Görmez, anlamazlar.

<span id="an_44:19">44:19</span> Durup düşünmez, bilmez,  
Anlamazlar ki şöyle desinler:  
‹‹Odunun bir kısmını yakıp  
Ateşinde ekmek pişirdim, et kızartıp yedim.  
Artakalanından iğrenç bir şey mi yapayım?  
Bir odun parçasının önünde yere mi kapanayım?››

<span id="an_44:20">44:20</span> Külle besleniyorlar.  
Aldanan yürekleri onları saptırıyor.  
Canlarını kurtaramaz,  
‹‹Sağ elimdeki şu nesne aldatıcı değil mi?›› diyemezler.

<span id="an_44:21">44:21</span> ‹‹Ey Yakup soyu, ey İsrail,  
Söylediklerimi anımsayın, çünkü kulumsunuz.  
Size ben biçim verdim, kulumsunuz;  
Seni unutmam, ey İsrail.

<span id="an_44:22">44:22</span> İsyanlarınızı bulut gibi,  
Günahlarınızı sis gibi sildim.  
Bana dönün, çünkü sizi kurtardım.››

<span id="an_44:23">44:23</span> Sevinçle haykırın, ey gökler,  
Çünkü bunu RAB yaptı.  
Haykırın, ey yerin derinlikleri.  
Ey dağlar, ey orman, ormandaki her ağaç,  
Sevinç çığlıklarına katılın.  
Çünkü RAB Yakup soyunu kurtararak  
İsrailde görkemini gösterdi.

<span id="an_44:24">44:24</span> Sizi kurtaran,  
Size rahimde biçim veren RAB diyor ki,  
‹‹Her şeyi yaratan,  
Gökleri yalnız başına geren,  
Yeryüzünü tek başına seren,  
Sahte peygamberlerin belirtilerini boşa çıkaran,  
Falcılarla alay eden,  
Bilgeleri geri çeviren,  
Bilgilerini saçmalığa dönüştüren,  
Kulunun sözlerini yerine getiren,  
Ulaklarının peygamberlik sözlerini gerçekleştiren,  
Yeruşalim için, ‹İçinde oturulacak›,  
Yahuda kentleri için, ‹Yeniden kurulacak,  
Yıkıntılarını onaracağım› diyen;  
Engine, ‹Kuru! Sularını kurutacağım› diyen,  
Koreş için, ‹O çobanımdır,  
Her istediğimi yerine getirecek›,  
Yeruşalim için, ‹Yeniden kurulacak›,  
Tapınak için, ‹Temeli atılacak› diyen RAB benim.››

<span id="an_45:1">45:1</span> RAB meshettiği kişiye,  
Sağ elinden tuttuğu Koreşe sesleniyor.  
Uluslara onun önünde baş eğdirecek,  
Kralları silahsızlandıracakfö,  
Bir daha kapanmayacak kapılar açacak.  
Ona şöyle diyor:

<span id="an_45:2">45:2</span> ‹‹Senin önünsıra gidip  
Dağları düzleyecek,  
Tunç kapıları kırıp  
Demir sürgülerini parçalayacağım.

<span id="an_45:3">45:3</span> Seni adınla çağıranın  
Ben RAB, İsrailin Tanrısı olduğumu anlayasın diye  
Karanlıkta kalmış hazineleri,  
Gizli yerlerde saklı zenginlikleri sana vereceğim.

<span id="an_45:4">45:4</span> Sen beni tanımadığın halde  
Kulum Yakup soyu ve seçtiğim İsrail uğruna  
Seni adınla çağırıp onurlu bir unvan vereceğim.

<span id="an_45:5">45:5</span> RAB benim, başkası yok,  
Benden başka Tanrı yok.  
Beni tanımadığın halde seni güçlü kılacağım.

<span id="an_45:6">45:6</span> Öyle ki, doğudan batıya dek  
Benden başkası olmadığını herkes bilsin.  
RAB benim, başkası yok.

<span id="an_45:7">45:7</span> Işığı biçimlendiren, karanlığı yapan,  
Esenliği ve felaketi yaratan,  
Bütün bunları yapan RAB benim.

<span id="an_45:8">45:8</span> Ey gökler, yukarıdan doğruluk damlatın,  
Ey bulutlar, doğruluk yağdırın.  
Toprak yarılsın, kurtuluş meyvesi versin,  
Onunla birlikte doğruluk yetiştirsin.  
Bunları yaratan RAB benim.››

<span id="an_45:9">45:9</span> Kendine biçim verenle çekişenin vay
haline!  
Kil, topraktan yapılmış çömlek parçası,  
Kendisine biçim verene, ‹‹Ne yapıyorsun?  
Yarattığın nesnenin tutacağı yok›› diyebilir mi?

<span id="an_45:10">45:10</span> Babasına, ‹‹Dünyaya ne getirdin?››  
Ya da annesine, ‹‹Ne biçim şey doğurdun?››  
Diyenin vay haline!

<span id="an_45:11">45:11</span> İsrailin Kutsalı,  
Ona biçim veren RAB diyor ki,  
‹‹Çocuklarımın geleceği hakkında beni sorgulayabilir,  
Ellerimin yapıtları hakkında bana buyruk verebilir misiniz?

<span id="an_45:12">45:12</span> Dünyayı ben yaptım,  
Üzerindeki insanı ben yarattım.  
Benim ellerim gerdi gökleri,  
Bütün gök cisimleri benim buyruğumda.

<span id="an_45:13">45:13</span> Koreşi doğrulukla harekete geçirecek,  
Yollarını düzleyeceğim.  
Kentimi o onaracak,  
Sürgünlerimi ücret ya da ödül almadan o özgür kılacak.››  
Böyle diyor Her Şeye Egemen RAB.

<span id="an_45:14">45:14</span> RAB diyor ki,  
‹‹Mısırın ürettikleri,  
Kûşun ticaret gelirleri  
Ve uzun boylu Sevalılar size gelecek, sizin olacak.  
Zincire vurulmuş olarak ardınızsıra yürüyecekler.  
Önünüzde yere kapanıp yalvaracaklar:  
‹Tanrı yalnız sizinledir,  
Başkası, başka Tanrı yok.› ››

<span id="an_45:15">45:15</span> Gerçekten sen kendini gizleyen bir
Tanrısın,  
Ey İsrailin Tanrısı, ey Kurtarıcı!

<span id="an_45:16">45:16</span> Put yapanların hepsi utandırılacak,
rezil olacak.  
Utanç içinde uzaklaşacaklar.

<span id="an_45:17">45:17</span> Ama İsrail RAB tarafından
kurtarılacak,  
Sonsuza dek sürecek kurtuluşu.  
Çağlar boyunca utandırılmayacak,  
Asla rezil olmayacak.

<span id="an_45:18">45:18</span> Çünkü gökleri yaratan RAB,  
Dünyayı yaratıp biçimlendiren, pekiştiren,  
Üzerinde yaşanmasın diye değil, yaşansın diye  
Biçimlendiren RAB -Tanrı Odur- şöyle diyor:  
‹‹RAB benim, başkası yok.

<span id="an_45:19">45:19</span> Ben gizlide,  
Karanlıklar ülkesinin bir köşesinde konuşmadım.  
Yakup soyuna, ‹Beni olmayacak yerlerde arayın› demedim.  
Doğru olanı söyleyen, adil olanı bildiren RAB benim.››

<span id="an_45:20">45:20</span> ‹‹Ey sizler, uluslardan kaçıp
kurtulanlar,  
Toplanıp gelin, birlikte yaklaşın!  
Tahtadan oyma putlar taşıyan,  
Kurtaramayan ilahlara yakaranlar bilgisizdir.

<span id="an_45:21">45:21</span> Konuşun, davanızı sunun,  
Birbirinize danışın.  
Bunları çok önceden duyurup bildiren kim?  
Ben RAB, bildirmedim mi?  
Benden başka Tanrı yok, adil Tanrı ve Kurtarıcı benim.  
Yok benden başkası.

<span id="an_45:22">45:22</span> ‹‹Ey dünyanın dört bucağındakiler,  
Bana dönün, kurtulursunuz.  
Çünkü Tanrı benim, başkası yok.

<span id="an_45:23">45:23</span> Kendi üzerime ant içtim,  
Ağzımdan çıkan söz doğrudur, boşa çıkmaz:  
Her diz önümde çökecek,  
Her dil bana ant içecek.

<span id="an_45:24">45:24</span> ‹‹Benim için şöyle diyecekler:  
‹Doğruluk ve güç yalnız RABdedir›,  
İnsanlar Ona gelecek.  
RABbe öfkelenenlerin hepsi utandırılacak.

<span id="an_45:25">45:25</span> Ama bütün İsrail soyu  
RAB tarafından aklanacak,  
O'nunla övünecek.

<span id="an_46:1">46:1</span> ‹‹İlah Bel diz çökmüş, ilah Nebo
sinmiş,  
Putları hayvanlara, öküzlere yüklenmiş gidiyor.  
Taşınan bu nesneleriniz ağırlık,  
Yorgun hayvana yük oldu.

<span id="an_46:2">46:2</span> Birlikte sinmiş, diz çökmüşler,  
Putlarını yük olmaktan kurtaramıyorlar.  
Sürgüne gidecek onlar.

<span id="an_46:3">46:3</span> ‹‹Ey Yakup soyu, İsrailin sağ
kalanları,  
Doğdunuz doğalı yüklendiğim,  
Rahimden çıktınız çıkalı taşıdığım sizler,  
Dinleyin beni:

<span id="an_46:4">46:4</span> Siz yaşlanıncaya dek ben Oyum;  
Saçlarınız ağarıncaya dek  
Ben yükleneceğim sizi.  
Sizi ben yarattım, ben taşıyacağım,  
Evet, sizi ben yüklenecek, ben kurtaracağım.

<span id="an_46:5">46:5</span> ‹‹Beni kime benzetecek,  
Kime denk tutacaksınız?  
Kiminle karşılaştıracaksınız ki, benzer olalım?

<span id="an_46:6">46:6</span> Kimisi bol keseden harcadığı altından,  
Terazide tarttığı gümüşten  
Ücret karşılığında kuyumcuya ilah yaptırır,  
Önünde yere kapanıp tapınır.

<span id="an_46:7">46:7</span> Onu omuzlayıp taşır, yerine koyar.  
Öylece durur put, yerinden kımıldamaz.  
Kendisine yakarana yanıt veremez,  
Onu sıkıntısından kurtaramaz.

<span id="an_46:8">46:8</span> ‹‹Bunu anımsayın, ey başkaldıranlar,  
Adam olun, aklınızdan çıkarmayın!

<span id="an_46:9">46:9</span> Çok önceden beri olup bitenleri
anımsayın.  
Çünkü Tanrı benim, başkası yok.  
Tanrı benim, benzerim yok.

<span id="an_46:10">46:10</span> Sonu ta başlangıçtan,  
Henüz olmamış olayları çok önceden bildiren,  
‹Tasarım gerçekleşecek,  
İstediğim her şeyi yapacağım› diyen benim.

<span id="an_46:11">46:11</span> Doğudan yırtıcı kuşu,  
Uzak bir ülkeden  
Tasarımı gerçekleştirecek adamı çağıran benim.  
Evet, bunları söyledim,  
Kesinlikle yerine getirecek,  
Tasarladığımı yapacağım mutlaka.

<span id="an_46:12">46:12</span> ‹‹Ey dikbaşlılar, doğruluktan uzak
olanlar,  
Dinleyin beni!

<span id="an_46:13">46:13</span> Zaferim yaklaştı, uzak değil;  
Kurtarışım gecikmeyecek.  
Güzelliğim olan İsrail için  
Siyon'u kurtaracağım.››

<span id="an_47:1">47:1</span> ‹‹Ey Babil, erden kız,  
İn aşağı, toprağa otur.  
Ey Kildani kızı,  
Tahtın yok artık, yere otur.  
Bundan böyle, ‹Nazik, narin› demeyecekler sana.

<span id="an_47:2">47:2</span> Bir çift değirmen taşı al da un öğüt,  
Çıkar peçeni, kaldır eteğini.  
Baldırını aç, ırmaklardan geç.

<span id="an_47:3">47:3</span> Çıplaklığın sergilenecek, mahrem yerlerin
görünecek.  
Öç alacağım, kimseyi esirgemeyeceğim.››

<span id="an_47:4">47:4</span> Bizim kurtarıcımız  
İsrailin Kutsalıdır.  
Onun adı ‹‹Her Şeye Egemen RABdir!››

<span id="an_47:5">47:5</span> RAB diyor ki, ‹‹Ey Kildani kızı,  
Karanlığa çekilip sessizce otur.  
Çünkü bundan böyle ‹Ülkeler kraliçesi› demeyecekler sana.

<span id="an_47:6">47:6</span> Halkıma öfkelenmiş,  
Mirasım olduğu halde onu bayağılaştırıp  
Eline teslim etmiştim.  
Ama sen onlara acımadın,  
Yaşlılara bile çok ağır bir boyunduruk yükledin.

<span id="an_47:7">47:7</span> ‹Sonsuza dek kraliçe olacağım› diye
düşünüyordun,  
Bunları aklına getirmedin, sonuçlarını düşünmedin.

<span id="an_47:8">47:8</span> ‹‹Ey şimdi güvenlikte yaşayan zevk
düşkünü,  
İçinden, ‹Kraliçe benim, başkası yok;  
Hiç dul kalmayacak,  
Evlat acısı görmeyeceğim› diyorsun.  
Dinle şimdi:

<span id="an_47:9">47:9</span> Bir gün içinde ikisi birden başına
gelecek:  
Çok sayıda büyüye, etkili muskalarına karşın  
Hem dul kalacak,  
Hem evlat acısını alabildiğine yaşayacaksın.

<span id="an_47:10">47:10</span> ‹‹Kötülüğüne güvendin,  
‹Beni gören yok› diye düşündün.  
Bilgin ve bilgeliğin seni saptırdı.  
İçinden, ‹Kraliçe benim, başkası yok› diyordun.

<span id="an_47:11">47:11</span> Ne var ki, felakete uğrayacaksın.  
Onu durduracak büyü yok elinde,  
Başına gelecek belayı önleyemeyeceksin.  
Üzerine ansızın hiç beklemediğin bir yıkım gelecek.

<span id="an_47:12">47:12</span> Gençliğinden beri emek verdiğin  
Muskalarına, çok sayıda büyüye devam et;  
Belki yararını görür,  
Kimilerini titretirsin.

<span id="an_47:13">47:13</span> Aldığın öğütlerin çokluğu  
Seni tüketti.  
Yıldız falcıların, yıldızbilimcilerin,  
Ay başlarında ne olacağını bildirenlerin,  
Şimdi kalksınlar da  
Başına geleceklerden seni kurtarsınlar.

<span id="an_47:14">47:14</span> ‹‹Bak, hepsi anızdan farksız,  
Ateş yakacak onları.  
Canlarını alevden kurtaramayacaklar.  
Ne ısınmak için kor,  
Ne de karşısında oturulacak ateş olacak.

<span id="an_47:15">47:15</span> Emek verdiğin adamlar böyle olacak.  
Gençliğinden beri alışveriş ettiğin herkes  
Kendi yoluna gidecek,  
Seni kurtaran olmayacak.››

<span id="an_48:1">48:1</span> ‹‹Dinle, ey Yakup soyu!  
İsrail adıyla anılan, Yahuda soyundan gelen,  
RABbin adıyla ant içen sizler,  
İsrailin Tanrısına yakarır,  
Ama bunu doğrulukla, içtenlikle yapmazsınız.

<span id="an_48:2">48:2</span> Kutsal kentli olduğunuzu,  
İsrailin Tanrısına dayandığınızı ileri sürersiniz.  
Onun adı Her Şeye Egemen RABdir.

<span id="an_48:3">48:3</span> Olup bitenleri çok önceden bildirdim,  
Ağzımı açıp duyurdum.  
Ansızın yaptım ve gerçekleştiler.

<span id="an_48:4">48:4</span> İnatçı olduğunuzu,  
Tunç alınlı, demir boyunlu olduğunuzu bildiğim için

<span id="an_48:5">48:5</span> Bunları size çok önceden bildirdim,  
Olmadan önce duyurdum.  
Yoksa, ‹Bunları yapan putlarımızdır,  
Olmalarını buyuran  
Oyma ve dökme putlarımızdır› derdiniz.

<span id="an_48:6">48:6</span> Bunları duydunuz, hepsini inceleyin.  
Peki, kabul etmeyecek misiniz?  
Şimdiden size yeni şeyler,  
Bilmediğiniz gizli şeyler açıklayacağım.

<span id="an_48:7">48:7</span> Bunlar şimdi yaratılıyor,  
Geçmişte değil;  
Bugüne kadar duymadınız,  
Yoksa, ‹Bunları biliyorduk› derdiniz.

<span id="an_48:8">48:8</span> Ne duydunuz, ne de anladınız,  
Öteden beri kulaklarınız tıkalı.  
Ne denli hain olduğunuzu biliyorum,  
Doğuştan isyankâr olduğunuz biliniyor.

<span id="an_48:9">48:9</span> Adım uğruna öfkemi geciktiriyorum.  
Ünümden ötürü kendimi tutuyorum,  
Yoksa sizi yok ederdim.

<span id="an_48:10">48:10</span> Bakın, gümüşü arıtır gibi olmasa da
sizleri arıttım,  
Sıkıntı ocağında denedim.

<span id="an_48:11">48:11</span> Bunu kendim için, evet, kendim için
yapıyorum.  
Adımı bayağılaştırmanızı nasıl hoş görebilirim?  
Bana ait olan onuru başkasına vermem.››

<span id="an_48:12">48:12</span> ‹‹Ey Yakup soyu, çağırdığım İsrail,
beni dinle:  
Ben Oyum; ilk Benim, son da Benim.

<span id="an_48:13">48:13</span> Yeryüzünün temelini elimle attım,  
Gökleri sağ elim gerdi.  
Onları çağırdığımda  
Birlikte önümde dikilirler.

<span id="an_48:14">48:14</span> ‹‹Toplanıp dinleyin hepiniz:  
Putlardan hangisi bunları önceden bildirebildi?  
RABbin sevdiği kişi  
Onun Babile karşı tasarladığını yerine getirecek.  
Gücünü Kildanilere karşı kullanacak.

<span id="an_48:15">48:15</span> Ben, evet, ben söyledim, onu ben
çağırdım,  
Onu getirdim, görevini başaracak.

<span id="an_48:16">48:16</span> ‹‹Yaklaşın bana, dinleyin
söyleyeceklerimi:  
Başlangıçtan beri açıkça konuştum,  
O zamandan bu yana oradayım.››  
Egemen RAB şimdi beni ve Ruhunu gönderiyor.

<span id="an_48:17">48:17</span> Sizleri kurtaran İsrailin Kutsalı RAB
diyor ki,  
‹‹Yararlı olanı size öğreten,  
Gitmeniz gereken yolda sizi yürüten  
Tanrınız RAB benim.

<span id="an_48:18">48:18</span> ‹‹Keşke buyruklarıma dikkat
etseydiniz!  
O zaman esenliğiniz ırmak gibi,  
Doğruluğunuz denizin dalgaları gibi olurdu.

<span id="an_48:19">48:19</span> Soyunuz kum gibi,  
Torunlarınız kum taneleri gibi olurdu.  
Adları ne unutulur,  
Ne de huzurumdan yok olurdu.››

<span id="an_48:20">48:20</span> Babilden çıkın, Kildanilerden kaçın,  
Sevinç çığlıklarıyla ilan edin bunu,  
Haberini duyurun, dünyanın dört bucağına yayın.  
‹‹RAB, kulu Yakupun soyunu kurtardı›› deyin.

<span id="an_48:21">48:21</span> Onları çöllerden geçirirken susuzluk
çekmediler,  
Onlar için sular akıttı kayadan,  
Kayayı yardı, sular fışkırdı.

<span id="an_48:22">48:22</span> ‹‹Kötülere esenlik yoktur›› diyor RAB.

<span id="an_49:1">49:1</span> Ey kıyı halkları, işitin beni,  
Uzaktaki halklar, iyi dinleyin.  
RAB beni ana rahmindeyken çağırdı,  
Annemin karnındayken adımı koydu.

<span id="an_49:2">49:2</span> Ağzımı keskin kılıç yaptı,  
Elinin gölgesinde gizledi beni.  
Beni keskin bir ok yaptı,  
Kendi ok kılıfına sakladı.

<span id="an_49:3">49:3</span> Bana, ‹‹Kulumsun, ey İsrail,  
Görkemimi senin aracılığınla göstereceğim›› dedi.

<span id="an_49:4">49:4</span> Ama ben, ‹‹Boşuna emek verdim›› dedim,  
‹‹Gücümü boş yere, bir hiç için tükettim.  
RAB yine de hakkımı savunur,  
Tanrım yaptıklarımın karşılığını verir.››

<span id="an_49:5">49:5</span> Kulu olmam için,  
Yakup soyunu kendisine geri getirmem,  
İsraili önünde toplamam için  
Rahimde beni biçimlendiren RAB şimdi şöyle diyor:  
-Onun gözünde onurluyum,  
Tanrım bana güç kaynağı oldu.-

<span id="an_49:6">49:6</span> ‹‹Yakupun oymaklarını canlandırmak,  
Sağ kalan İsraillileri geri getirmek için  
Kulum olman yeterli değil.  
Seni uluslara ışık yapacağım.  
Öyle ki, kurtarışım yeryüzünün dört bucağına ulaşsın.››

<span id="an_49:7">49:7</span> İnsanların hor gördüğüne,  
Ulusların iğrendiğine,  
Egemenlerin kulu olana  
İsrailin Kurtarıcısı ve Kutsalı RAB diyor ki,  
‹‹Seni seçmiş olan İsrailin Kutsalı sadık RABden ötürü  
Krallar seni görünce ayağa kalkacak,  
Önderler yere kapanacak.››

<span id="an_49:8">49:8</span> RAB şöyle diyor:  
‹‹Lütuf zamanında seni yanıtlayacağım,  
Kurtuluş günü sana yardım edecek,  
Seni koruyacağım.  
Seni halka antlaşma olarak vereceğim.  
Öyle ki, yıkık ülkeyi yeniden kurasın,  
Mülk olarak yeni sahiplerine veresin.

<span id="an_49:9">49:9</span> Tutsaklara, ‹Çıkın›,  
Karanlıktakilere, ‹Dışarı çıkın› diyeceksin.  
Yol boyunca beslenecek,  
Her çıplak tepede otlak bulacaklar.

<span id="an_49:10">49:10</span> Acıkmayacak, susamayacaklar,  
Kavurucu sıcak ve güneş çarpmayacak onları.  
Çünkü onlara merhamet eden kendilerine yol gösterecek  
Ve onları pınarlara götürecek.

<span id="an_49:11">49:11</span> Bütün dağlarımı yola dönüştüreceğim,  
Anayollarım yükseltilecek.

<span id="an_49:12">49:12</span> İşte halkım ta uzaklardan,  
Kimi kuzeyden, kimi batıdan, kimi de Sinimden gelecek.››

<span id="an_49:13">49:13</span> Ey gökler, sevinçle haykırın,  
Neşeyle coş, ey yeryüzü!  
Ey dağlar, sevinç çığlıklarına katılın,  
Çünkü RAB halkını avutacak,  
Ezilene merhamet gösterecek.

<span id="an_49:14">49:14</span> Oysa Siyon, ‹‹RAB beni terk etti,  
Rab beni unuttu›› diyordu.

<span id="an_49:15">49:15</span> Ama RAB, ‹‹Kadın emzikteki çocuğunu
unutabilir mi?›› diyor,  
‹‹Rahminden çıkan çocuktan sevecenliği esirger mi?  
Kadın unutabilir,  
Ama ben seni asla unutmam.

<span id="an_49:16">49:16</span> Bak, adını avuçlarıma kazıdım,  
Duvarlarını gözlüyorum sürekli.

<span id="an_49:17">49:17</span> Oğulların koşar adım geliyor,  
Seni yıkıp viran edenlerse çıkıp gidecek.

<span id="an_49:18">49:18</span> Başını kaldır da çevrene bir bak:  
Hepsi toplanmış sana geliyor.  
Ben RAB, varlığım hakkı için diyorum ki,  
Onların hepsi senin süsün olacak,  
Bir gelin gibi takınacaksın onları.

<span id="an_49:19">49:19</span> ‹‹Çünkü yıkılmış, viraneye dönmüştün,  
Ülken yerle bir olmuştu.  
Ama şimdi halkına dar geleceksin,  
Seni harap etmiş olanlar senden uzak duracaklar.

<span id="an_49:20">49:20</span> Yitirdiğini sandığın çocuklarının
sesini yine duyacaksın:  
‹Burası bize dar geliyor,  
Yaşayacak bir yer ver bize› diyecekler.

<span id="an_49:21">49:21</span> O zaman içinden,  
‹Kim doğurdu bunları bana?› diyeceksin,  
‹Çocuklarımı yitirmiştim, doğuramıyordum.  
Sürgüne gönderilmiş, dışlanmıştım.  
Öyleyse bunları kim büyüttü?  
Yapayalnız kalmıştım,  
Nereden çıkıp geldi bunlar?› ››

<span id="an_49:22">49:22</span> Egemen RAB diyor ki,  
‹‹Bakın, uluslara elimle işaret verdiğimde,  
Sancağımı yükselttiğimde halklara,  
Senin oğullarını kucaklarında getirecek,  
Kızlarını omuzlarında taşıyacaklar.

<span id="an_49:23">49:23</span> Krallar size babalık,  
Prensesler sütannelik yapacak,  
Yüzüstü yere kapanıp  
Ayaklarının tozunu yalayacaklar.  
O zaman benim RAB olduğumu anlayacaksın.  
Bana umut bağlayan utandırılmayacak.››

<span id="an_49:24">49:24</span> Güçlünün ganimeti elinden alınabilir
mi?  
Zorbanın elindeki tutsak kurtulabilir mi? ‹‹Doğru olanın›› (bkz. 25.
ayet).

<span id="an_49:25">49:25</span> Ama RAB diyor ki,  
‹‹Evet, güçlünün elindeki tutsaklar alınacak,  
Zorbanın aldığı ganimet de kurtarılacak.  
Seninle çekişenle ben çekişeceğim,  
Senin çocuklarını ben kurtaracağım.

<span id="an_49:26">49:26</span> Sana zulmedenlere kendi etlerini
yedireceğim,  
Tatlı şarap içmiş gibi kendi kanlarıyla sarhoş olacaklar.  
Böylece bütün insanlar bilecek ki  
Seni kurtaran RAB benim;  
Kurtarıcın, Yakup'un Güçlüsü benim.››

<span id="an_50:1">50:1</span> RAB şöyle diyor:  
‹‹Boşadığım annenizin boşanma belgesi nerede?  
Hangi alacaklıma sattım sizi?  
Suçlarınız yüzünden satıldınız,  
Anneniz isyanlarınız yüzünden dışlandı.

<span id="an_50:2">50:2</span> Geldiğimde neden kimse yoktu,  
Çağırdığımda niçin yanıt veren olmadı?  
Sizi kurtaramayacak kadar kısa mı elim,  
Ya da gücüm yok mu sizi özgür kılmaya?  
Azarlayarak denizi kurutur,  
Irmakları çöle çeviririm.  
Su kalmayınca balıklar ölür ve kokar.

<span id="an_50:3">50:3</span> Göklere karalar giydirir,  
Çul ederim onların örtüsünü.››

<span id="an_50:4">50:4</span> Yorgunlara sözle destek olmayı bileyim
diye  
Egemen RAB bana eğitilmişlerin dilini verdi.  
Eğitilenler gibi dinleyeyim diye kulağımı uyandırır her sabah.

<span id="an_50:5">50:5</span> Egemen RAB kulağımı açtı,  
Karşı koymadım, geri çekilmedim.

<span id="an_50:6">50:6</span> Bana vuranlara sırtımı açtım,  
Yanaklarımı uzattım sakalımı yolanlara.  
Aşağılamalardan, tükürükten yüzümü gizlemedim.

<span id="an_50:7">50:7</span> Egemen RAB bana yardım ettiği için  
Utanç duymam.  
Kararımdan dönmemfş,  
Utandırılmayacağımı bilirim. ettim››.

<span id="an_50:8">50:8</span> Beni haklı çıkaran yakınımda.  
Benden davacı olan kim, yüzleşelim,  
Kimdir hasmım, karşıma çıksın.

<span id="an_50:9">50:9</span> Bana yardım eden Egemen RABdir,  
Kim suçlu çıkaracak beni?  
Onların hepsi giysi gibi eskiyecek,  
Tümünü güve yiyip bitirecek.

<span id="an_50:10">50:10</span> Aranızda RABden korkan,  
Kulunun sözünü dinleyen kim var?  
Karanlıkta yürüyen, ışığı olmayan,  
RABbin adına güvensin, Tanrısına dayansın.

<span id="an_50:11">50:11</span> Ama ateş yakan,  
Alevli oklar kuşanan sizler, hepiniz,  
Ateşinizin aydınlığında,  
Tutuşturduğunuz alevli okların arasında yürüyün.  
Benden alacağınız şudur:  
Azap içinde yatacaksınız.

<span id="an_51:1">51:1</span> ‹‹Doğruluğun ardından giden,  
RABbe yönelen sizler, beni dinleyin:  
Yontulduğunuz kayaya,  
Çıkarıldığınız taş ocağına bakın.

<span id="an_51:2">51:2</span> Atanız İbrahime, sizi doğuran Saraya
bakın.  
Çağırdığımda tek kişiydi İbrahim,  
Ama ben onu kutsayıp çoğalttım.››

<span id="an_51:3">51:3</span> RAB Siyonu ve bütün yıkıntılarını
avutacak.  
Siyon çölünü Adene, bozkırı RABbin bahçesine döndürecek.  
Orada coşku, sevinç,  
Şükran ve ezgi olacak.

<span id="an_51:4">51:4</span> ‹‹Beni dinle, ey halkım,  
Bana kulak ver, ey ulusum!  
Yasa benden çıkacak,  
Halklara ışık olarak adaletimi yerleştireceğim.

<span id="an_51:5">51:5</span> Zaferim yaklaştı,  
Kurtarışım ortaya çıktı.  
Halkları gücümle yöneteceğim.  
Kıyı halkları bana umut bağladı,  
Umutla gücümü bekliyorlar.

<span id="an_51:6">51:6</span> Başınızı kaldırıp göklere bakın,  
Aşağıya, yeryüzüne bakın.  
Çünkü bu gökler duman gibi dağılacak,  
Giysi gibi eskiyecek yeryüzü;  
Üzerinde yaşayanlar sinek gibi ölecek.  
Ama benim kurtarışım sonsuz olacak,  
Ardı kesilmeyecek zaferimin.

<span id="an_51:7">51:7</span> ‹‹Ey sizler, doğru olanı bilenler,  
Yasamı yüreğinde taşıyan halk, dinleyin beni!  
İnsanların aşağılamalarından korkmayın,  
Yılmayın sövgülerinden.

<span id="an_51:8">51:8</span> Güvenin yediği giysi gibi,  
Kurtçuğun yediği yapağı gibi yitecekler.  
Oysa zaferim sonsuza dek kalacak,  
Kurtarışım kuşaklar boyu sürecek.››

<span id="an_51:9">51:9</span> Uyan, ey RABbin gücü, uyan, kudreti
kuşan!  
Eski günlerde, önceki kuşaklar döneminde olduğu gibi uyan!  
Rahavı parçalayan,  
Deniz canavarının bedenini deşen sen değil miydin?

<span id="an_51:10">51:10</span> Denizi, engin suların derinliklerini
kurutan,  
Kurtulanların geçmesi için  
Denizin derinliklerini yola çeviren sen değil miydin?

<span id="an_51:11">51:11</span> RABbin kurtardıkları dönecek,  
Sevinçle haykırarak Siyona varacaklar.  
Yüzlerinde sonsuz sevinç olacak.  
Onların olacak coşku ve sevinç,  
Üzüntü ve inilti kaçacak.

<span id="an_51:12">51:12</span> RAB diyor ki,  
‹‹Sizi avutan benim, evet benim.  
Siz kimsiniz ki, ölümlü insandan,  
Ottan farksız insanoğlundan korkarsınız?

<span id="an_51:13">51:13</span> Sizi yaratan, gökleri geren,  
Dünyanın temellerini atan RABbi  
Nasıl olur da unutursunuz?  
Sizi yok etmeye hazırlanan zalimin öfkesinden  
Neden gün boyu yılıp duruyorsunuz?  
Hani nerede zalimin gazabı?

<span id="an_51:14">51:14</span> Zincire vurulmuş tutsaklar  
Çok yakında özgürlüğe kavuşacak.  
Ölüm çukuruna inmeyecek,  
Aç kalmayacaklar.

<span id="an_51:15">51:15</span> Tanrınız RAB benim.  
Dalgalar gürlesin diye denizi çalkalayan benim.››  
Onun adı Her Şeye Egemen RABdir!

<span id="an_51:16">51:16</span> ‹‹Sözlerimi ağzına koydum,  
Seni elimin gölgesiyle örttüm;  
Gökleri yerleştirmen,  
Yeryüzünün temellerini atman  
Ve Siyona, ‹Halkım sensin› demen için...››

<span id="an_51:17">51:17</span> Uyan, ey Yeruşalim, uyan, kalk ayağa!  
Sen ki, RABbin gazap kâsesini Onun elinden içtin.  
Tamamını içtin sersemleten kâsenin.

<span id="an_51:18">51:18</span> Doğurduğun bunca oğuldan sana yol
gösteren yok,  
Elinden tutan da yok büyüttüğün bunca oğuldan.

<span id="an_51:19">51:19</span> Başına çifte felaket geldi, kim
başsağlığı dileyecek?  
Yıkım ve kırım, kıtlık ve kılıç.  
Nasıl avutayım seni?

<span id="an_51:20">51:20</span> Oğulların baygın, ağa düşmüş ahular
gibi  
Her sokak başında yatıyor.  
RABbin öfkesine de  
Tanrının azarlayışına da doymuşlar.

<span id="an_51:21">51:21</span> Bu nedenle, ey ezilmiş Yeruşalim,  
Şarapsız sarhoş olmuş halk, şunu dinle!

<span id="an_51:22">51:22</span> Egemenin RAB, kendi halkını savunan
Tanrın diyor ki,  
‹‹Seni sersemleten kâseyi, gazabımın kâsesini  
Elinden aldım.  
Bir daha asla içmeyeceksin ondan.

<span id="an_51:23">51:23</span> Onu sana eziyet edenlerin eline
vereceğim;  
Onlar ki sana, ‹Yere yat da  
Üzerinden geçelim› dediklerinde,  
Sırtını toprak, yol ettin.››

<span id="an_52:1">52:1</span> Uyan, ey Siyon, uyan, kudretini kuşan.  
Ey Yeruşalim, kutsal kent, güzel giysilerini giy.  
Çünkü sünnetsizlerle murdarlar  
Kapılarından asla içeri girmeyecek artık.

<span id="an_52:2">52:2</span> Üzerindeki tozu silk!  
Kalk, ey Yeruşalim, tahtına otur,  
Boynundaki zinciri çöz,  
Ey Siyon, tutsak kız.

<span id="an_52:3">52:3</span> RAB diyor ki,  
‹‹Karşılıksız satılmıştınız,  
Parasız kurtulacaksınız.››

<span id="an_52:4">52:4</span> Egemen RAB diyor ki,  
‹‹Halkım gurbette yaşamak için önce Mısıra inmişti.  
Şimdi de Asurlular onları ezdi.

<span id="an_52:5">52:5</span> Halkım boş yere alınıp götürüldü,  
Benim burayla ne ilgim kaldı?›› diyor RAB,  
‹‹Yöneticileri feryat ediyor,  
Adıma günboyu sövülüyor›› diyor RAB.

<span id="an_52:6">52:6</span> ‹‹Bundan ötürü halkım adımı bilecek,  
O gün, ‹İşte ben› diyenin ben olduğumu anlayacak.››

<span id="an_52:7">52:7</span> Dağları aşıp gelen müjdecinin ayakları ne
güzeldir!  
O müjdeci ki, esenlik duyuruyor.  
İyilik müjdesi getiriyor, kurtuluş haberi veriyor.  
Siyon halkına, ‹‹Tanrınız egemenlik sürüyor!›› diye ilan ediyor.

<span id="an_52:8">52:8</span> Dinleyin! Bekçileriniz seslerini
yükseltiyor,  
Hep birlikte sevinçle haykırıyorlar.  
Çünkü RABbin Siyona dönüşünü gözleriyle görmekteler!

<span id="an_52:9">52:9</span> Ey Yeruşalim yıkıntıları,  
Hep birlikte sevinçle haykırıp bağırın!  
Çünkü RAB halkını avuttu,  
Yeruşalimi kurtardı.

<span id="an_52:10">52:10</span> Bütün ulusların gözü önünde  
Kutsal kolunu sıvadı,  
Dünyanın dört bucağı  
Tanrımızın kurtarışını görecek.

<span id="an_52:11">52:11</span> Çekilin, çekilin, oradan çıkın,  
Murdara dokunmayın.  
Oradan çıkıp temizlenin,  
Ey RABbe tapınma araçlarını taşıyan sizler!

<span id="an_52:12">52:12</span> Aceleyle çıkmayacak,  
Kaçıp gitmeyeceksiniz;  
Çünkü RAB önünüzden gidecek,  
İsrailin Tanrısı artçınız olacak.

<span id="an_52:13">52:13</span> Bakın, kulum başarılı olacak;  
Üstün olacak, el üstünde tutulup alabildiğine yüceltilecek.

<span id="an_52:14">52:14</span> Birçokları onun karşısında dehşete
düşüyor;  
Biçimi, görünüşü öyle bozuldu ki,  
İnsana benzer yanı kalmadı;

<span id="an_52:15">52:15</span> Pek çok ulus ona şaşacak,  
Onun önünde kralların ağızları kapanacak.  
Çünkü kendilerine anlatılmamış olanı görecek,  
Duymadıklarını anlayacaklar.

<span id="an_53:1">53:1</span> Verdiğimiz habere kim inandı?  
RABbin gücü kime açıklandı?

<span id="an_53:2">53:2</span> O RABbin önünde bir fidan gibi,  
Kurak yerdeki kök gibi büyüdü.  
Bakılacak biçimden, güzellikten yoksundu.  
Gönlümüzü çeken bir görünüşü de yoktu.

<span id="an_53:3">53:3</span> İnsanlarca hor görüldü,  
Yapayalnız bırakıldı.  
Acılar adamıydı, hastalığı yakından tanıdı.  
İnsanların yüz çevirdiği biri gibi hor görüldü,  
Ona değer vermedik.

<span id="an_53:4">53:4</span> Aslında hastalıklarımızı o üstlendi,  
Acılarımızı o yüklendi.  
Bizse Tanrı tarafından cezalandırıldığını,  
Vurulup ezildiğini sandık.

<span id="an_53:5">53:5</span> Oysa, bizim isyanlarımız yüzünden onun
bedeni deşildi,  
Bizim suçlarımız yüzünden o eziyet çekti.  
Esenliğimiz için gerekli olan ceza  
Ona verildi.  
Bizler onun yaralarıyla şifa bulduk.

<span id="an_53:6">53:6</span> Hepimiz koyun gibi yoldan sapmıştık,  
Her birimiz kendi yoluna döndü.  
Yine de RAB hepimizin cezasını ona yükledi.

<span id="an_53:7">53:7</span> O baskı görüp eziyet çektiyse de  
Ağzını açmadı.  
Kesime götürülen kuzu gibi,  
Kırkıcıların önünde sessizce duran koyun gibi  
Açmadı ağzını.

<span id="an_53:8">53:8</span> Acımasızca yargılanıp ölüme götürüldü.  
Halkımın isyanı ve hak ettiği ceza yüzünden  
Yaşayanlar diyarından atıldı.  
Onun kuşağından bunu düşünen oldu mu?

<span id="an_53:9">53:9</span> Şiddete başvurmadığı,  
Ağzından hileli söz çıkmadığı halde,  
Ona kötülerin yanında bir mezar verildi,  
Ama öldüğünde zenginin yanındaydı.

<span id="an_53:10">53:10</span> Ne var ki, RAB onun ezilmesini uygun
gördü,  
Acı çekmesini istedi.  
Canını suç sunusu olarak sunarsa  
Soyundan gelenleri görecek ve günleri uzayacak.  
RABbin istemi onun aracılığıyla gerçekleşecek.

<span id="an_53:11">53:11</span> Canını feda ettiği için  
Gördükleriyle hoşnut olacak.  
RABbin doğru kulu, kendisini kabul eden birçoklarını aklayacak.  
Çünkü onların suçlarını o üstlendi.

<span id="an_53:12">53:12</span> Bundan dolayı ona ünlüler arasında bir
pay vereceğim,  
Ganimeti güçlülerle paylaşacak.  
Çünkü canını feda etti, başkaldıranlarla bir sayıldı.  
Pek çoklarının günahını o üzerine aldı,  
Başkaldıranlar için de yalvardı.

<span id="an_54:1">54:1</span> ‹‹Çocuk doğurmayan ey kısır kadın,  
Sevinç çığlıkları at;  
Ey doğum ağrısı nedir bilmeyen sen,  
Sevinçle haykır, bağır.  
Çünkü terk edilmiş kadının,  
Evli kadından daha çok çocuğu olacaktır›› diyor RAB.

<span id="an_54:2">54:2</span> ‹‹Çadırının alanını genişlet,  
Perdelerini uzat, çekinme.  
Gergi iplerini de uzat, kazıklarını sağlamlaştır.

<span id="an_54:3">54:3</span> Çünkü sağa sola yayılacaksın,  
Soyundan gelenler ulusları mülk edinecek,  
Issız kentlere yerleşecek.

<span id="an_54:4">54:4</span> ‹‹Korkma, ayıplanmayacaksın,  
Utanma, aşağılanmayacaksın.  
Unutacaksın gençliğinde yaşadığın utancı,  
Dulluk ayıbını artık anmayacaksın.

<span id="an_54:5">54:5</span> Çünkü kocan, seni yaratandır.  
Onun adı Her Şeye Egemen RABdir,  
İsrailin Kutsalıdır seni kurtaran.  
Ona bütün dünyanın Tanrısı denir.››

<span id="an_54:6">54:6</span> Tanrın diyor ki, ‹‹RAB seni terk
edilmiş,  
Ruhu kederli bir kadın,  
Genç yaşta evlenip sonra dışlanmış  
Bir kadın olarak çağırıyor:

<span id="an_54:7">54:7</span> ‹Bir an için seni terk ettim,  
Ama büyük sevecenlikle geri getireceğim.

<span id="an_54:8">54:8</span> Bir anlık taşkın öfkeyle senden yüz
çevirmiştim,  
Ama sonsuz sadakatle sana sevecenlik göstereceğim.› ››  
Seni kurtaran RAB böyle diyor.

<span id="an_54:9">54:9</span> ‹‹Bu benim için Nuh tufanı gibidir.  
Nuh tufanının bir daha yeryüzünü  
Kaplamayacağına nasıl ant içtimse,  
Sana öfkelenmeyeceğime,  
Seni azarlamayacağıma da ant içiyorum.

<span id="an_54:10">54:10</span> Dağlar yerinden kalksa, tepeler
sarsılsa da  
Sadakatim senin üzerinden kalkmaz,  
Esenlik antlaşmam sarsılmaz››  
Diyor sana merhamet eden RAB.

<span id="an_54:11">54:11</span> ‹‹Ey kasırgaya tutulmuş,  
Avuntu bulmamış ezik kent!  
Taşlarını koyu harçla yerine koyacak,  
Temellerini laciverttaşıyla atacağım.

<span id="an_54:12">54:12</span> Kale burçlarını yakuttan,  
Kapılarını mücevherden,  
Surlarını değerli taşlardan yapacağım.

<span id="an_54:13">54:13</span> Bütün çocuklarını ben RAB eğiteceğim,  
Esenlikleri tam olacak.

<span id="an_54:14">54:14</span> Doğrulukla güçlenecek,  
Baskıdan uzak olacak, korkmayacaksın.  
Dehşet senden uzak kalacak, sana yaklaşmayacak.

<span id="an_54:15">54:15</span> Sana saldıran olursa, benden olmadığını
bil.  
Sana saldıran herkes önünde yenilgiye uğrayacak.

<span id="an_54:16">54:16</span> ‹‹İşte, kor halindeki ateşi üfleyen,  
Amaca uygun silah yapan demirciyi ben yarattım.  
Yok etsin diye yıkıcıyı da ben yarattım.

<span id="an_54:17">54:17</span> Ama sana karşı yapılan hiçbir silah işe
yaramayacak,  
Mahkemede seni suçlayan her dili  
Suçlu çıkaracaksın.  
RAB'be kulluk edenlerin mirası şudur:  
Onların gönenci bendendir›› diyor RAB.

<span id="an_55:1">55:1</span> ‹‹Ey susamış olanlar, sulara gelin,  
Parası olmayanlar, gelin, satın alın, yiyin.  
Gelin, şarabı ve sütü parasız, bedelsiz alın.

<span id="an_55:2">55:2</span> Paranızı neden ekmek olmayana,  
Emeğinizi doyurmayana harcıyorsunuz?  
Beni iyi dinleyin ki, iyi olanı yiyesiniz,  
Bolluğun tadını çıkarasınız!

<span id="an_55:3">55:3</span> ‹‹Kulak verin, bana gelin.  
Dinleyin ki yaşayasınız.  
Ben de sizinle sonsuz bir antlaşma,  
Davuta söz verdiğim kalıcı iyilikleri içeren bir antlaşma yapayım.

<span id="an_55:4">55:4</span> Bakın, onu halklara tanık,  
Önder ve komutan yaptım.

<span id="an_55:5">55:5</span> Tanımadığınız ulusları çağıracaksınız,  
Sizi tanımayan uluslar koşa koşa size gelecek.  
Tanrınız RABden,  
İsrailin Kutsalından ötürü gelecekler.  
Çünkü RAB sizleri yüceltecek.››

<span id="an_55:6">55:6</span> Bulma fırsatı varken RABbi arayın,  
Yakındayken Ona yakarın.

<span id="an_55:7">55:7</span> Kötü kişi yolunu,  
Fesatçı düşüncelerini bıraksın;  
RABbe dönsün, merhamet bulur,  
Tanrımıza dönsün, bol bol bağışlanır.

<span id="an_55:8">55:8</span> ‹‹Çünkü benim düşüncelerim  
Sizin düşünceleriniz değil,  
Sizin yollarınız benim yollarım değil›› diyor RAB.

<span id="an_55:9">55:9</span> ‹‹Çünkü gökler nasıl yeryüzünden
yüksekse,  
Yollarım da sizin yollarınızdan,  
Düşüncelerim düşüncelerinizden yüksektir.

<span id="an_55:10">55:10</span> Gökten inen yağmur ve kar,  
Toprağı sulamadan, yeri yeşertmeden,  
Ekinciye tohum, yiyene ekmek vermeden  
Nasıl göğe dönmezse,

<span id="an_55:11">55:11</span> Ağzımdan çıkan söz de öyle olacaktır.  
Bana boş dönmeyecek,  
İstemimi yerine getirecek,  
Yapması için onu gönderdiğim işi başaracaktır.

<span id="an_55:12">55:12</span> Sevinçle çıkacak,  
Esenlikle geri götürüleceksiniz.  
Dağlar, tepeler önünüzde sevinçle çığıracak,  
Kırdaki bütün ağaçlar alkış tutacak.

<span id="an_55:13">55:13</span> Dikenli çalı yerine çam,  
Isırgan yerine mersin ağacı bitecek.  
Bunlar bana ün getirecek,  
Yok olmayan sonsuz bir belirti olacak.››

<span id="an_56:1">56:1</span> RAB şöyle diyor:  
‹‹Adil ve doğru olanı koruyup yerine getirin.  
Çünkü doğruluğum gelmek,  
Adaletim görünmek üzeredir.

<span id="an_56:2">56:2</span> Bunu yapan insana,  
Buna sımsıkı sarılan insanoğluna ne mutlu!  
Şabat Gününü tutar, bayağılaştırmaz,  
Her türlü kötülükten sakınır.››

<span id="an_56:3">56:3</span> RABbe bağlanan hiçbir yabancı,  
‹‹Kuşkusuz RAB beni halkından ayıracak››,  
Hiçbir hadım da,  
‹‹Ben kuru bir ağacım›› demesin.

<span id="an_56:4">56:4</span> Çünkü RAB diyor ki,  
‹‹Şabat günlerimi tutan,  
Beni hoşnut edeni seçen,  
Antlaşmama sımsıkı bağlı kalan hadıma

<span id="an_56:5">56:5</span> Evimde, evimin dört duvarı arasında  
Oğullardan da kızlardan da daha iyi bir anıt ve ad vereceğim;  
Yok edilemez, ebedi bir ad olacak bu.

<span id="an_56:6">56:6</span> ‹‹RABbe hizmet etmek,  
Onun adını sevmek,  
Kulu olmak için Ona bağlanan yabancıları,  
Şabat Gününü tutan, bayağılaştırmayan,  
Antlaşmama sımsıkı bağlı kalan herkesi,

<span id="an_56:7">56:7</span> Kutsal dağıma getirip  
Dua evimde sevindireceğim.  
Yakmalık sunularıyla kurbanları  
Sunağımda kabul edilecek,  
Çünkü evime ‹Bütün ulusların dua evi› denecek.››

<span id="an_56:8">56:8</span> İsrailin sürgünlerini toplayan Egemen RAB
diyor ki,  
‹‹Toplanmış olanlara katmak üzere  
Daha başkalarını da toplayacağım.››

<span id="an_56:9">56:9</span> Ey bütün kır hayvanları,  
Ormanda yaşayan bütün hayvanlar,  
Yiyip bitirmek için gelin!

<span id="an_56:10">56:10</span> İsrailin bekçileri kördür, hepsi
bilgisizdir.  
Havlayamayan dilsiz köpekler gibidirler.  
Uzanıp düş görürler,  
Uykuyu pek severler!

<span id="an_56:11">56:11</span> Doymak bilmeyen azgın köpeklere
benzerler,  
Aklı kıt çobanlar bunlar!  
Kendi yollarına döndüler,  
Her biri yalnız kendi çıkarını düşünüyor.

<span id="an_56:12">56:12</span> Birbirlerine, ‹‹Haydi, şarap
getirelim,  
Bol bol içki içelim!  
Yarın da bugün gibi geçecek,  
Hatta çok daha iyi olacak›› diyorlar.

<span id="an_57:1">57:1</span> Doğru kişi ölüp gidiyor,  
Kimsenin umurunda değil.  
Sadık adamlar da göçüp gidiyor;  
Kimse doğru kişinin göçüp gitmekle  
Kötülükten kurtulduğunun farkında değil.

<span id="an_57:2">57:2</span> Doğru kişi esenliğe kavuşur,  
Doğru yolda yürümüş olan mezarındafü rahat uyur.

<span id="an_57:3">57:3</span> Ama siz, ey falcı kadının çocukları,  
Fahişelik ve zina edenlerin soyu, buraya gelin!

<span id="an_57:4">57:4</span> Siz kiminle alay ediyorsunuz?  
Kime dudak büküyor, dil çıkarıyorsunuz?  
Ağaçlar arasında, bol yapraklı her ağacın altında  
Şehvetle yanıp tutuşan,  
Vadilerde, kaya kovuklarında çocuklarını kurban eden,  
İsyan torunları, yalan soyu değil misiniz siz?

<span id="an_57:6">57:6</span> Sizin payınız  
Vadinin düzgün taşlarından yapılan putlardır,  
Evet, sizin nasibiniz onlardır!  
Onlara dökmelik sunular döktünüz,  
Tahıl sunuları sundunuz.  
Bütün bunlardan sonra sizi cezalandırmaktan çekineceğimi mi
sanıyorsunuz?

<span id="an_57:7">57:7</span> Yatağınızı ulu, yüksek dağa serdiniz,  
Oraya bile kurban kesmeye gidiyorsunuz.

<span id="an_57:8">57:8</span> Kapılarınızın, sövelerinizin arkasına  
İğrenç simgeler koydunuz.  
Beni bıraktınız,  
Yataklarınızı ardına kadar açıp içine girdiniz,  
Oynaşlarınızla anlaşıp birlikte yatmaya can atıyorsunuz.  
Onların çıplaklığını seyrettiniz.

<span id="an_57:9">57:9</span> Çeşit çeşit hoş kokular sürünüp ilah
Moleke yağ götürdünüz.  
Elçilerinizi ta uzaklara gönderdiniz,  
Ölüler diyarına dek alçalttınız kendinizi.

<span id="an_57:10">57:10</span> Uzun yolculuklar sizi yorduğu halde,  
‹‹Pes ettim›› demediniz.  
Gücünüzü tazeleyip durdunuz,  
Bu nedenle de tükenmediniz.

<span id="an_57:11">57:11</span> ‹‹Sizi kaygılandıran, korkutan kim
ki,  
Bana ihanet ediyor, beni anmıyor,  
Yüreğinizde bana yer vermiyorsunuz?  
Benden korkmamanızın nedeni  
Uzun zamandır suskun kalışım değil mi?

<span id="an_57:12">57:12</span> Sözde doğruluğunuzu da yaptıklarınızı
da ilan edeceğim,  
Bunların size yararı olmayacak.

<span id="an_57:13">57:13</span> Feryat ettiğinizde  
Topladığınız putlar sizi kurtarsın bakalım!  
Rüzgar hepsini silip süpürecek,  
Bir soluk onları alıp götürecek.  
Bana sığınansa ülkeyi mülk edinecek,  
Kutsal dağımı miras alacak.››

<span id="an_57:14">57:14</span> RAB diyor ki,  
‹‹Toprak yığıp yol yapın,  
Halkımın yolundaki engelleri kaldırın.››

<span id="an_57:15">57:15</span> Yüce ve görkemli Olan,  
Sonsuzlukta yaşayan, adı Kutsal Olan diyor ki,  
‹‹Yüksek ve kutsal yerde yaşadığım halde,  
Alçakgönüllülerle, ezilenlerle birlikteyim.  
Yüreklerini sevindirmek için ezilenlerin yanındayım.

<span id="an_57:16">57:16</span> Çünkü sonsuza dek davacı ve öfkeli
olacak değilim,  
Öyle olsa, yarattığım canlarla ruhlar karşımda dayanamazdı.

<span id="an_57:17">57:17</span> Haksız kazanç suçuna öfkelenip halkı
cezalandırdım,  
Öfkeyle yüzümü çevirdim onlardan.  
Ne var ki, inatla kendi yollarından gittiler.

<span id="an_57:18">57:18</span> ‹‹Yaptıklarını gördüm,  
Ama onları iyileştirip yol göstereceğim.  
Karşılık olarak hem onları  
Hem de aralarında yas tutanları avutacağım.

<span id="an_57:19">57:19</span> Dudaklardan övgü sözleri
döktüreceğim.  
Uzaktakine de yakındakine de  
Tam esenlik olsun›› diyor RAB,  
‹‹Hepsini iyileştireceğim.››

<span id="an_57:20">57:20</span> Ama kötüler çalkalanan deniz gibidir,  
O deniz ki, rahat duramaz, suları çamur ve pislik savurur.

<span id="an_57:21">57:21</span> ‹‹Kötülere esenlik yoktur›› diyor
Tanrım.

<span id="an_58:1">58:1</span> ‹‹Avaz avaz bağırın, çekinmeyin,  
Sesinizi boru sesi gibi yükseltin;  
Halkıma isyanlarını,  
Yakup soyuna günahlarını bildirin.

<span id="an_58:2">58:2</span> Bana her gün danışıyor,  
Yollarımı öğrenmekten zevk duyuyorlarmış!  
Doğru davranan,  
Tanrısının buyruğundan ayrılmayan bir ulusmuş gibi...  
Benden adil yargılar diliyor,  
Bana yaklaşmaktan zevk alıyorlarmış. yakın olmamı istiyorlarmış››.

<span id="an_58:3">58:3</span> Diyorlar ki, ‹Oruç tuttuğumuzu neden
görmüyor,  
İsteklerimizi denetlediğimizi neden farketmiyorsun?› ‹‹Bakın, oruç
tuttuğunuz gün keyfinize bakıyor,  
İşçilerinizi eziyorsunuz.

<span id="an_58:4">58:4</span> Orucunuz kavgayla, çekişmeyle,  
Şiddetli yumruklaşmayla bitiyor.  
Bugünkü gibi oruç tutmakla  
Sesinizi yükseklere duyuramazsınız.

<span id="an_58:5">58:5</span> İstediğim oruç bu mu sanıyorsunuz?  
İnsanın isteklerini denetlemesi gereken gün böyle mi olmalı?  
Kamış gibi baş eğip çul ve kül üzerine mi oturmalı?  
Siz buna mı oruç, RABbi hoşnut eden gün diyorsunuz?

<span id="an_58:6">58:6</span> Benim istediğim oruç,  
Haksız yere zincire, boyunduruğa vurulanları salıvermek,  
Ezilenleri özgürlüğe kavuşturmak,  
Her türlü boyunduruğu kırmak değil mi?

<span id="an_58:7">58:7</span> Yiyeceğinizi açla paylaşmak değil mi?  
Barınaksız yoksulları evinize alır,  
Çıplak gördüğünüzü giydirir,  
Yakınlarınızdan yardımınızı esirgemezseniz,

<span id="an_58:8">58:8</span> Işığınız tan gibi ağaracak,  
Çabucak şifa bulacaksınız.  
Doğruluğunuz önünüzden gidecek,  
RABbin yüceliği artçınız olacak.

<span id="an_58:9">58:9</span> O zaman yardım çağrılarınızı RAB
yanıtlayacak,  
Feryat ettiğinizde, ‹İşte buradayım› diyecek. ‹‹Eğer boyunduruğa,
başkalarını suçlamaya,  
Kötücül konuşmalara son verirseniz,

<span id="an_58:10">58:10</span> Açlar uğruna kendinizi feda eder,  
Yoksulların gereksinimini karşılarsanız,  
Işığınız karanlıkta parlayacak,  
Karanlığınız öğlen gibi ışıyacak.

<span id="an_58:11">58:11</span> RAB her zaman size yol gösterecek,  
Kurak topraklarda sizi doyurup güçlendirecek.  
İyi sulanmış bahçe gibi,  
Tükenmez su kaynağı gibi olacaksınız.

<span id="an_58:12">58:12</span> Halkınız eski yıkıntıları onaracak,  
Geçmiş kuşakların temelleri üzerine  
Yeni yapılar dikeceksiniz.  
‹Duvardaki gedikleri onaran,  
Sokakları oturulacak hale getiren› denecek sizlere.

<span id="an_58:13">58:13</span> ‹‹Kutsal günümde dilediğinizi yapmaz,
Şabat Gününü çiğnemezseniz,  
Şabat Gününe ‹Zevkli›,  
RABbin kutsal gününe ‹Onurlu› derseniz,  
Kendi yolunuzdan gitmez,  
Keyfinize bakmayıp boş konulara dalmaz,  
O günü yüceltirseniz,

<span id="an_58:14">58:14</span> RAB'den zevk alırsınız.  
O zaman sizi yeryüzünün yüksek yerlerine çıkarır,  
Atanız Yakup'un mirasıyla doyururum.››  
Bunu söyleyen RAB'dir.

<span id="an_59:1">59:1</span> Bakın, RABbin eli kurtaramayacak kadar
kısa,  
Kulağı duyamayacak kadar sağır değildir.

<span id="an_59:2">59:2</span> Ama suçlarınız sizi Tanrınızdan ayırdı.  
Günahlarınızdan ötürü Onun yüzünü göremez,  
Sesinizi işittiremez oldunuz.

<span id="an_59:3">59:3</span> Çünkü elleriniz kanla,  
Parmaklarınız suçla kirlendi.  
Dudaklarınız yalan söyledi,  
Diliniz kötülük mırıldanıyor.

<span id="an_59:4">59:4</span> Adaletle dava açan,  
Davasını dürüstçe savunan yok.  
Boş laflara güveniyor, yalan söylüyorlar.  
Fesada gebe kalıp kötülük doğuruyorlar.

<span id="an_59:5">59:5</span> Engerek yumurtaları üzerinde kuluçkaya
yatıyor,  
Örümcek ağı dokuyorlar.  
Onların yumurtalarından yiyen ölür,  
Kırılan yumurtadan engerek yavrusu çıkar.

<span id="an_59:6">59:6</span> Dokudukları ağdan giysi olmaz,  
Elleriyle yaptıklarıyla örtünemezler.  
Eylemleri kötü eylemlerdir,  
Elleri zorbalığın araçlarıdır.

<span id="an_59:7">59:7</span> Ayakları kötülüğe koşar,  
Çekinmeden suçsuz kanı dökerler.  
Akılları fikirleri hep kötülükte,  
Şiddet ve yıkım var yollarında.

<span id="an_59:8">59:8</span> Esenlik yolunu bilmezler,  
İzledikleri yolda adalet yoktur.  
Kendilerine çarpık yollar yaptılar,  
O yoldan gidenlerin hiçbiri esenlik nedir bilmez.

<span id="an_59:9">59:9</span> Diyorlar ki, ‹‹Bu yüzden adalet bizden
uzak,  
Doğruluk bize erişemiyor.  
Işık bekliyoruz, yalnız karanlık var;  
Parıltı bekliyor, koyu karanlıkta yürüyoruz.

<span id="an_59:10">59:10</span> Kör gibi duvarı el yordamıyla arıyor,  
Yolumuzu bulmaya çalışıyoruz.  
Öğle vakti alaca karanlıktaymış gibi tökezliyoruz,  
Güçlüler arasında ölüler gibiyiz.

<span id="an_59:11">59:11</span> Hepimiz ayı gibi homurdanıyor,  
Güvercin gibi inim inim inliyoruz.  
Adalet bekliyoruz, ortada yok;  
Kurtuluş bekliyoruz, bizden uzak.

<span id="an_59:12">59:12</span> Çünkü sana çok kez başkaldırdık,  
Günahlarımız bize karşı tanıklık ediyor,  
İsyanlarımız hep yanıbaşımızda.  
Suçlarımızı kabul ediyoruz.

<span id="an_59:13">59:13</span> Başkaldırıp RABbi yadsıdık,  
Tanrımızı izlemez olduk.  
Zorbalık, isyan dolu sözler söyledik,  
Yüreğimizde tasarladığımız yalanları mırıldandık.

<span id="an_59:14">59:14</span> Adalet püskürtüldü, doğruluk bizden
uzak duruyor.  
Çünkü gerçek, kent meydanında sendeleyip düştü,  
Dürüstlük aramıza giremez oldu.

<span id="an_59:15">59:15</span> Hiçbir yerde gerçek yok,  
Kötülükten çekinen soyuluyor!›› RAB olanları gördü ve adaletin yokluğuna
üzüldü.

<span id="an_59:16">59:16</span> Kimsenin olmadığını gördü,  
Aracılık edecek birinin olmadığına şaştı.  
Kendi gücüyle kurtuluş sağladı,  
Doğruluğu Ona destek oldu.

<span id="an_59:17">59:17</span> Doğruluğu göğüslük gibi kuşandı,  
Kurtuluş miğferini başına taktı,  
Öç giysisini giydi,  
Gayreti kaftan gibi sarındı.

<span id="an_59:18">59:18</span> Herkese yaptıklarının karşılığını
verecek.  
Düşmanlarına öfkeyle,  
Hasımlarına ve kıyı halklarına cezayla karşılık verecek.

<span id="an_59:19">59:19</span> Böylece batıdan doğuya kadar insanlar  
RABbin adından ve yüceliğinden korkacak.  
Çünkü düşman azgın bir ırmak gibi geldiğinde,  
RABbin Ruhu onu kaçırtacak. ‹‹Soluk›› anlamına da gelir.

<span id="an_59:20">59:20</span> RAB diyor ki, ‹‹Kurtarıcı Siyona,  
Yakup soyundan olup başkaldırmaktan vazgeçenlere gelecek.

<span id="an_59:21">59:21</span> Bana gelince, onlarla yapacağım
antlaşma şudur:  
Üzerindeki Ruhum, ağzına koyduğum sözler  
Şimdiden sonsuza dek senin, çocuklarının,  
Torunlarının ağzından düşmeyecek.››

<span id="an_60:1">60:1</span> ‹‹Kalk, parla;  
Çünkü Işığın geliyor,  
RABbin yüceliği üzerine doğuyor.

<span id="an_60:2">60:2</span> Dünyayı karanlık, halkları koyu karanlık
örtüyor;  
Oysa RAB senin üzerine doğacak,  
Yüceliği üzerinde görünecek.

<span id="an_60:3">60:3</span> Uluslar senin Işığına,  
Krallar üzerine doğan aydınlığa gelecek.

<span id="an_60:4">60:4</span> ‹‹Başını kaldır da çevrene bir bak,  
Hepsi toplanmış sana geliyor.  
Oğulların uzaktan geliyor,  
Kızların kucakta taşınıyor.

<span id="an_60:5">60:5</span> Bunu görünce yüzün parlayacak,  
Yüreğin heyecandan hızlı hızlı çarpacak;  
Çünkü denizin zenginlikleri senin olacak,  
Ulusların serveti sana akacak.

<span id="an_60:6">60:6</span> ‹‹Deve sürüleri, Midyanın ve Efanın deve
yavruları  
Senin topraklarını dolduracak.  
Bütün Saba halkı geliyor,  
Altın ve günnük getiriyor,  
RABbin erdemlerini ilan ediyorlar.

<span id="an_60:7">60:7</span> Kedarın bütün sürüleri sana gelecek,  
Nevayotun koçları senin buyruğunda olacak,  
Sunağımın üzerinde kabul edilen sunular olarak sunulacak.  
Böylece görkemli tapınağımı daha görkemli kılacağım.

<span id="an_60:8">60:8</span> ‹‹Nedir bunlar, bulut gibi,  
Yuvalarına yaklaşan güvercinler gibi süzülüp gelenler?

<span id="an_60:9">60:9</span> Bana umut bağlayan kıyı halklarının,  
Ticaret gemileri öncülüğünde  
Senin çocuklarını altınlarıyla, gümüşleriyle birlikte  
Tanrın RABbin adı için, İsrailin Kutsalı için  
Uzaktan getiren gemileridir bunlar.  
RAB seni görkemli kıldı.

<span id="an_60:10">60:10</span> ‹‹Yabancılar senin surlarını
onaracak,  
Kralları sana hizmet edecek.  
Öfkelendiğimde seni cezalandırdıysam da,  
Kabul ettiğimde sana merhamet göstereceğim.

<span id="an_60:11">60:11</span> Kapıların hep açık duracak,  
Ulusların serveti ve zafer alayları ardında yürütülen yenik krallar  
Gece gündüz açık kalan bu kapılardan girsin diye.

<span id="an_60:12">60:12</span> Çünkü sana kulluk etmeyen ulus ya da
krallık yok olacak,  
Evet, o uluslar tam bir yıkıma uğrayacak.

<span id="an_60:13">60:13</span> ‹‹Lübnanın görkemi olan çam, köknar ve
selvi ağaçları,  
Tapınağımı süslemek için hep birlikte sana taşınacak.  
Ayak bastığım yeri görkemli kılacağım.

<span id="an_60:14">60:14</span> Seni ezenlerin çocukları  
Gelip önünde eğilecekler;  
Seni hor görenlerin hepsi,  
‹RABbin kenti, İsrailin Kutsalının Siyonu›  
Diyerek ayaklarına kapanacaklar.

<span id="an_60:15">60:15</span> ‹‹Kimsenin uğramadığı, terk edilmiş,  
Nefret edilen bir yer olduğun halde  
Seni sonsuz bir övünç kaynağı,  
Bütün kuşakların sevinci kılacağım.

<span id="an_60:16">60:16</span> Uluslar ve krallıklar  
Bir anne gibi seni emzirecekler.  
O zaman bileceksin ki, seni kurtaran RAB,  
Seni fidyeyle kurtaran, Yakupun Güçlüsü benim.

<span id="an_60:17">60:17</span> Sana tunç yerine altın,  
Demir yerine gümüş, ağaç yerine tunç,  
Taş yerine demir getireceğim.  
Barışı yöneticin, doğruluğu önderin yapacağım.

<span id="an_60:18">60:18</span> Ülkenden şiddet, sınır boylarından  
Soygun ve yıkım haberleri duyulmayacak artık.  
Surlarına Kurtuluş, kapılarına Övgü adını vereceksin.

<span id="an_60:19">60:19</span> ‹‹Gündüz ışığın güneş olmayacak
artık,  
Ay da aydınlatmayacak seni;  
Çünkü RAB sonsuz ışığın,  
Tanrın görkemin olacak.

<span id="an_60:20">60:20</span> Artık güneşin batmayacak, ayın
çekilmeyecek,  
Çünkü RAB sonsuz ışığın olacak,  
Sona erecek yas günlerin.

<span id="an_60:21">60:21</span> Halkının hepsi doğru kişiler olacak;  
El emeğim, görkemimi göstermek için diktiğim fidan,  
Ülkeyi sonsuza dek mülk edinecek.

<span id="an_60:22">60:22</span> En küçük ailen bini bulacak,  
Sayıca en az olanı koca bir ulus olacak.  
Ben RAB, zamanı gelince bunu hızlandıracağım.››

<span id="an_61:1">61:1</span> Egemen RABbin Ruhu üzerimdedir.  
Çünkü O beni yoksullara müjde iletmek için meshetti.  
Yüreği ezik olanların yaralarını sarmak için,  
Tutsaklara serbest bırakılacaklarını,  
Zindanlarda bulunanlara kurtulacaklarını,  
RABbin lütuf yılını,  
Tanrımızın öç alacağı günü ilan etmek,  
Yas tutanların hepsini avutmak,  
Siyonda yas tutanlara yardım sağlamak  
-Kül yerine çelenk,  
Yas yerine sevinç yağı,  
Çaresizlik ruhu yerine  
Onlara övgü giysisini vermek- için  
RAB beni gönderdi.  
Öyle ki, RABbin görkemini yansıtmak için,  
Onlara ‹‹RABbin diktiği doğruluk ağaçları›› densin.

<span id="an_61:4">61:4</span> O zaman eski yıkıntıları yeniden inşa
edecek,  
Çoktan viraneye dönmüş yerleri yeniden kuracak,  
Kuşaklar boyu yıkık kalmış kentleri onaracaklar.

<span id="an_61:5">61:5</span> Yabancılar sürülerinizi güdecek,  
Irgatınız, bağcınız olacaklar.

<span id="an_61:6">61:6</span> Sizlerse RABbin kâhinleri,  
Tanrımızın görevlileri diye çağrılacaksınız.  
Ulusların servetiyle beslenecek,  
Zenginlikleriyle övüneceksiniz.

<span id="an_61:7">61:7</span> Utanç yerine iki kat onur bulacaksınız,  
Aşağılanma yerine payınızla sevineceksiniz,  
Böylece ülkenizde iki kat mülk edineceksiniz;  
Sevinciniz sonsuz olacak.

<span id="an_61:8">61:8</span> ‹‹Çünkü ben RAB adaleti severim,  
Nefret ederim soygun ve haksızlıktan.  
Sözümde durup hak ettiklerini verecek,  
Onlarla ebedi bir antlaşma yapacağım. yakmalık sunulardan››.

<span id="an_61:9">61:9</span> Soylarından gelenler uluslar arasında,  
Torunları halklar arasında tanınacak.  
Onları gören herkes  
RABbin kutsadığı soy olduklarını anlayacak.››

<span id="an_61:10">61:10</span> RABde büyük sevinç bulacağım,  
Tanrımla yüreğim coşacak.  
Çünkü çelenkle süslenmiş güvey gibi,  
Takılarını kuşanmış gelin gibi,  
Bana kurtuluş giysisini giydirdi,  
Beni doğruluk kaftanıyla örttü.

<span id="an_61:11">61:11</span> Toprak filizlerini nasıl çıkartır,  
Bahçe ekilen tohumları nasıl yetiştirirse,  
Egemen RAB de doğruluk ve övgüyü  
Bütün ulusların önünde öyle yetiştirecek.

<span id="an_62:1">62:1</span> Zaferi ışık gibi parlayıncaya,  
Kurtuluşu meşale gibi yanıncaya dek  
Siyon uğruna susmayacak,  
Yeruşalim uğruna sessiz kalmayacağım.

<span id="an_62:2">62:2</span> Uluslar senin zaferini,  
Bütün krallar görkemini görecek.  
RABbin kendi ağzıyla belirlediği yeni bir adla anılacaksın.

<span id="an_62:3">62:3</span> RABbin elinde güzellik tacı,  
Tanrının elinde krallık sarığı olacaksın.

<span id="an_62:4">62:4</span> Artık sana ‹‹Terk edilmiş››,  
Ülkene ‹‹Virane›› denmeyecek;  
Bunun yerine sana ‹‹Sevdiğim››,  
Ülkene ‹‹Evli›› denecek.  
Çünkü RAB seni seviyor,  
Ülken de evli sayılacak.

<span id="an_62:5">62:5</span> Bir delikanlı bir kızla nasıl
evlenirse,  
Oğulların da seninle öyle evlenecek.  
Güvey gelinle nasıl sevinirse,  
Tanrın da seninle öyle sevinecek. veren seninle evlenecek››.

<span id="an_62:6">62:6</span> Ey Yeruşalim, surlarına bekçiler
diktim,  
Gece gündüz hiç susmayacaklar.  
Ey RABbe sözünü anımsatanlar, Yeruşalimi pekiştirene,  
Onu yeryüzünün övüncü kılana dek  
Durup dinlenmeden RABbe yakarın, Ona rahat vermeyin.

<span id="an_62:8">62:8</span> RAB sağ elini, güçlü kolunu kaldırıp ant
içti:  
‹‹Tahılını bir daha düşmanlarına yedirmeyeceğim,  
Emek verdiğin yeni şarabı yabancılar içmeyecek.

<span id="an_62:9">62:9</span> Tahılı devşiren yiyecek  
Ve RABbe övgüler sunacak.  
Üzümü toplayan,  
Şarabını kutsal avlularımda içecek.››

<span id="an_62:10">62:10</span> Geçin, geçin kent kapılarından!  
Halkın yolunu açın!  
Toprak yığıp yol yapın,  
Taşları ayıklayın, uluslar için sancak dikin!

<span id="an_62:11">62:11</span> RAB çağrısını dünyanın dört bucağına
duyurdu:  
‹‹Siyon kızına, ‹İşte kurtuluşun geliyor› deyin,  
‹Ücreti kendisiyle birlikte, ödülü önündedir.› ››

<span id="an_62:12">62:12</span> Siyon halkına, ‹‹RAB'bin fidyeyle
kurtardığı kutsal halk›› diyecekler.  
Ve sen Yeruşalim,  
‹‹Aranan, terk edilmemiş kent›› diye anılacaksın.

<span id="an_63:1">63:1</span> Edomdanfç, Bosradanfç  
Al giysiler içinde bu gelen kim?  
Göz kamaştırıcı giysiler içinde,  
Büyük güçle yürüyen kim?  
‹‹O benim! Adaleti duyuran,  
Kurtarmaya gücü olan.›› kentlerinden olan Bosra ise ‹‹Bağbozumu››
sözcüğünü çağrıştırıyor.

<span id="an_63:2">63:2</span> Giysilerin neden kırmızı?  
Üstün başın neden çukurda üzüm çiğneyen biri gibi kızıla bulanmış?

<span id="an_63:3">63:3</span> ‹‹Çukurda üzümü tek başıma çiğnedim,  
Yanımda halklardan kimse yoktu.  
Öfkeyle çiğnedim onları,  
Gazapla ayaklarımın altına aldım.  
Kanları giysilerime sıçradı, bütün elbisemi kirletti.

<span id="an_63:4">63:4</span> Çünkü öç alma günü yüreğimdeydi,  
Halkımı kurtaracağım yıl gelmişti.

<span id="an_63:5">63:5</span> Baktım, yardım edecek kimse yoktu,  
Destek verecek kimsenin olmayışına şaştım;  
Gücüm kurtuluş sağladı,  
Gazabım bana destek oldu.

<span id="an_63:6">63:6</span> Öfkeyle halkları çiğnedim,  
Onları gazapla sarhoş ettim,  
Yere akıttım kanlarını.››

<span id="an_63:7">63:7</span> Şefkati ve iyiliği uyarınca  
Bizim için yaptıklarından, evet,  
İsrail halkı için yaptığı bütün iyiliklerinden ötürü  
RABbin iyiliklerini ve övülesi işlerini anacağım.

<span id="an_63:8">63:8</span> RAB dedi ki, ‹‹Onlar kuşkusuz benim
halkım,  
Beni aldatmayacak çocuklardır.››  
Böylece onların Kurtarıcısı oldu.

<span id="an_63:9">63:9</span> Sıkıntı çektiklerinde O da sıkıntı
çekti.  
Huzurundan çıkan melek onları kurtardı.  
Sevgisi ve merhametinden ötürü onları kurtardı,  
Geçmişte onları sürekli yüklenip taşıdı.

<span id="an_63:10">63:10</span> Ama başkaldırıp Onun Kutsal Ruhunu
incittiler.  
O da düşmanları olup onlara karşı savaştı.

<span id="an_63:11">63:11</span> Sonra halkı eski günleri,  
Musanın dönemini anımsadı.  
‹‹Çobanlarıyla birlikte onları denizden geçiren,  
Kutsal Ruhunu aralarına yerleştiren,  
Görkemli gücüyle Musanın sağında yol alan,  
Sonsuz onur kazanmak için önlerinde suları yaran,  
Bir at nasıl tökezlemeden kırdan geçerse  
Onları deniz yatağından öyle geçiren RAB nerede?››  
Diye sordular.

<span id="an_63:14">63:14</span> Ovaya götürülen sürü gibi  
RABbin Ruhu onları rahata kavuşturdu.  
İşte adını onurlandırmak için  
Halkına böyle yol gösterdi.

<span id="an_63:15">63:15</span> Ya RAB, gökten bak,  
Kutsal, görkemli ve yüce yerinden bizi gör!  
Gayretin, gücün nerede?  
Gönlündeki özlem ve merhameti  
Bizden esirgedin.

<span id="an_63:16">63:16</span> Babamız sensin.  
İbrahim bizi tanımasa da,  
İsrail bizi kabul etmese de,  
Babamızsın, ya RAB,  
Ezelden beri adın ‹‹Kurtarıcımız››dır.

<span id="an_63:17">63:17</span> Ya RAB, neden bizi yolundan
saptırıyor,  
İnatçı kılıyor,  
Senden korkmamızı engelliyorsun?  
Kulların uğruna,  
Mirasın olan oymakların uğruna geri dön.

<span id="an_63:18">63:18</span> Kutsal halkın kısa süre tapınağına
sahip oldu,  
Ama düşmanlarımız onu çiğnedi.

<span id="an_63:19">63:19</span> Öteden beri yönetmediğin,  
Sana ait olmayan bir halk gibi olduk.

<span id="an_64:1">64:1</span> Ya RAB, adını düşmanlarına duyurmak
için  
Keşke gökleri yarıp insen!  
Dağlar önünde sarsılsa!  
Gelişin, ateşin çalıları tutuşturmasına,  
Suyu kaynatmasına benzese!  
Uluslar senin önünde titrese!

<span id="an_64:3">64:3</span> Beklemediğimiz olağanüstü işler yaparak  
Yeryüzüne indin, dağlar önünde sarsıldı.

<span id="an_64:4">64:4</span> Çünkü kendisine umut bağlayanlar için  
Etkin olan tek Tanrı sensin;  
Senden başkasını hiçbir zaman hiç kimse işitmedi,  
Hiçbir kulak duymadı, hiçbir göz görmedi.

<span id="an_64:5">64:5</span> Doğru olanı sevinçle yapanların,  
Senin yollarından yürüyüp seni unutmayanların yardımına koşarsın.  
Ama onlara karşı uzun süre günah işlediğimizde öfkelendin.  
Nasıl kurtuluruz?

<span id="an_64:6">64:6</span> Hepimiz murdar olanlara benzedik,  
Bütün doğru işlerimiz kirli âdet bezi gibi.  
Yaprak gibi soluyoruz,  
Suçlarımız rüzgar gibi sürükleyip götürüyor bizi.

<span id="an_64:7">64:7</span> Adınla seni çağıran, sana tutunmak için
çaba gösteren yok;  
Çünkü bizden yüz çevirdin,  
Suçlarımız yüzünden bizi tükettin.

<span id="an_64:8">64:8</span> Yine de Babamız sensin, ya RAB,  
Biz kiliz, sen çömlekçisin.  
Hepimiz senin ellerinin eseriyiz.

<span id="an_64:9">64:9</span> Ya RAB, fazla öfkelenme,  
Suçlarımızı sonsuza dek anma.  
Lütfen bak bize, hepimiz senin halkınız.

<span id="an_64:10">64:10</span> Kutsal kentlerin çölleşti,  
Siyon çöl oldu,  
Yeruşalim viraneye döndü.

<span id="an_64:11">64:11</span> Atalarımızın sana övgü sunduğu  
Kutsal ve görkemli tapınağımız yandı,  
Değer verdiğimiz her yer yıkıntıya döndü.

<span id="an_64:12">64:12</span> Bunlara karşın, ya RAB,  
Hâlâ kendini tutacak mısın,  
Suskun kalıp bize alabildiğine eziyet çektirecek misin?

<span id="an_65:1">65:1</span> ‹‹Beni sormayanlara göründüm,  
Aramayanlar beni buldu.  
Adımla anılmayan bir ulusa,  
‹Buradayım, buradayım› dedim.

<span id="an_65:2">65:2</span> Kötü yolda yürüyen,  
Kendi tasarılarının ardınca giden  
Asi bir halka  
Bütün gün ellerimi uzatıp durdum.

<span id="an_65:3">65:3</span> O halk ki, bahçelerde kurban keserek,  
Tuğlalar üzerinde buhur yakarak  
Gözümün içine baka baka boyuna öfkelendirir beni.

<span id="an_65:4">65:4</span> Mezarlıkta oturur,  
Gizli yerlerde geceler,  
Domuz eti yerler;  
Kaplarında haram et var.

<span id="an_65:5">65:5</span> Birbirlerine, ‹Uzak dur, yaklaşma›
derler,  
‹Çünkü ben senden daha kutsalım.›  
Böyleleri burnumda duman,  
Bütün gün yanan ateştir.

<span id="an_65:6">65:6</span> ‹‹Bakın, yanıt önümde yazılı duruyor.  
Susmayacak, suçlarının karşılığını vereceğim.  
Onların da atalarının da suçlarının cezasını  
Başlarına getireceğim›› diyor RAB.  
‹‹Çünkü dağların üzerinde buhur yaktılar,  
Tepelerin üzerinde beni aşağıladılar.  
Bu nedenle eskiden yaptıklarının karşılığını  
Başlarına getireceğim.››

<span id="an_65:8">65:8</span> RAB diyor ki, ‹‹Taneleri sulu salkımı
görünce,  
Halk, ‹Salkımı yok etmeyin, bereket onda› diyor.  
Kullarımın hatırı için ben de öyle yapacağım,  
Onların hepsini yok etmeyeceğim.

<span id="an_65:9">65:9</span> Yakup soyunu sürdürecek,  
Dağlarımı miras alacak olanları  
Yahuda soyuna bırakacağım.  
Seçtiklerim oraları miras alacak,  
Kullarım orada yaşayacak.

<span id="an_65:10">65:10</span> Şaron, bana yönelen halkımın sürülerine
ağıl,  
Akor Vadisi sığırlarına barınak olacak.

<span id="an_65:11">65:11</span> ‹‹Ama sizler, RABbi terk edenler,  
Kutsal dağımı unutanlar,  
Talih ilahına sofra kuranlar,  
Kısmet ilahına karışık şarap sunanlar,

<span id="an_65:12">65:12</span> Ben de sizi kılıca kısmet edeceğim,  
Boğazlanmak üzere eğileceksiniz hepiniz.  
Çünkü çağırdığımda yanıt vermediniz,  
Konuştuğumda dinlemediniz;  
Gözümde kötü olanı yaptınız,  
Hoşlanmadığımı seçtiniz.››

<span id="an_65:13">65:13</span> Bu yüzden Egemen RAB diyor ki,  
‹‹Bakın, kullarım yemek yiyecek,  
Ama siz aç kalacaksınız.  
Kullarım içecek,  
Ama siz susuz kalacaksınız.  
Kullarım sevinecek,  
Ama sizin yüzünüz kızaracak.

<span id="an_65:14">65:14</span> Kullarım mutluluk içinde ezgiler
söyleyecek,  
Ama siz yürek acısından feryat edecek,  
Ezik bir ruhla haykıracaksınız.

<span id="an_65:15">65:15</span> Adınız seçtiklerimin ağzında ancak
lanet olarak kalacak.  
Egemen RAB sizi öldürecek,  
Ama kullarına başka bir ad verecek.

<span id="an_65:16">65:16</span> Öyle ki, ülkede kim bereket istese  
Sadık Tanrıdan isteyecek;  
Ülkede kim ant içse,  
Sadık Tanrı üzerine ant içecek.  
Çünkü geçmiş sıkıntılar unutulup  
Gözümden saklanacak.››

<span id="an_65:17">65:17</span> ‹‹Çünkü bakın, yeni bir yeryüzü,  
Yeni bir gök yaratmak üzereyim;  
Geçmiştekiler anılmayacak, akla bile gelmeyecek.

<span id="an_65:18">65:18</span> Yaratacaklarımla sonsuza dek sevinip
coşun;  
Çünkü Yeruşalimi coşku,  
Halkını sevinç kaynağı olarak yaratacağım.

<span id="an_65:19">65:19</span> Yeruşalim için sevinecek,  
Halkım için coşacağım.  
Orada ağlayış ve feryat duyulmayacak artık.

<span id="an_65:20">65:20</span> Orada birkaç gün yaşayıp ölen bebekler
olmayacak,  
Yaşını başını almadan kimse ölümü tatmayacak.  
Yüz yaşında ölen genç,  
Yüz yaşına basmayan kişi lanetli sayılacak.

<span id="an_65:21">65:21</span> Evler yapıp içlerinde yaşayacak,  
Bağlar dikip meyvesini yiyecekler.

<span id="an_65:22">65:22</span> Yaptıkları evlerde başkası
oturmayacak,  
Diktikleri bağın meyvesini başkası yemeyecek.  
Çünkü halkım ağaçlar gibi uzun yaşayacak,  
Seçtiklerim, elleriyle ürettiklerinin tadını çıkaracaklar.

<span id="an_65:23">65:23</span> Emek vermeyecekler boş yere,  
Felakete uğrayan çocuklar doğurmayacaklar.  
Çünkü kendileri de çocukları da  
RABbin kutsadığı soy olacak.

<span id="an_65:24">65:24</span> Onlar bana yakarmadan yanıt verecek,  
Daha konuşurlarken işiteceğim onları.

<span id="an_65:25">65:25</span> Kurtla kuzu birlikte otlayacak,  
Aslan sığır gibi saman yiyecek.  
Yılanın yiyeceğiyse toprak olacak.  
Kutsal dağımın hiçbir yerinde  
Kimse zarar vermeyecek, yok etmeyecek.››  
Böyle diyor RAB.

<span id="an_66:1">66:1</span> RAB diyor ki,  
‹‹Gökler tahtım,  
Yeryüzü ayaklarımın taburesidir.  
Nerede benim için yapacağınız ev,  
Neresi dinleneceğim yer?

<span id="an_66:2">66:2</span> Çünkü bütün bunları ellerim yaptı,  
Hepsi böylece var oldu›› diyor RAB. ‹‹Ancak ben alçakgönüllüye, ruhu
ezik olana,  
Sözümden titreyen kişiye değer veririm.

<span id="an_66:3">66:3</span> Sığır boğazlayan, adam öldüren gibidir,  
Davar kurban eden, köpek boynu kıran,  
Tahıl sunusu getiren, domuz kanı sunan,  
Anma sunusu olarak günnük yakan, putperest gibidir.  
Evet, bunlar kendi yollarını seçtiler,  
Yaptıkları iğrençliklerden hoşlanıyorlar.

<span id="an_66:4">66:4</span> Ben de onlar için yıkımı seçecek,  
Korktuklarını başlarına getireceğim.  
Çünkü çağırdığımda yanıt veren olmadı,  
Konuştuğumda dinlemediler,  
Gözümde kötü olanı yaptılar,  
Hoşlanmadığımı seçtiler.››

<span id="an_66:5">66:5</span> RABbin sözünden titreyenler,  
Kulak verin Onun söylediklerine:  
‹‹Sizden nefret eden,  
Adımdan ötürü sizi dışlayan kardeşleriniz,  
‹RAB yüceltilsin de sevincinizi görelim!› diyorlar.  
Utandırılacak olan onlardır.

<span id="an_66:6">66:6</span> Kentten gürültülü sesler,  
Tapınaktan bir ses yükseliyor!  
Düşmanlarına hak ettikleri karşılığı veren  
RABbin sesidir bu.

<span id="an_66:7">66:7</span> ‹‹Doğum sancısı çekmeden doğurdu,  
Sancısı tutmadan bir erkek çocuk doğurdu.

<span id="an_66:8">66:8</span> Kim böyle bir şey duydu?  
Kim böyle şeyler gördü?  
Bir ülke bir günde doğar mı,  
Bir anda doğar mı bir ulus?  
Ama Siyon, ağrısı tutar tutmaz çocuklarını doğurdu.

<span id="an_66:9">66:9</span> Doğum anına dek getiririm de  
Doğuracak gücü vermez miyim?›› diyor RAB.  
‹‹Doğuracak güç veren ben, rahmi kapatır mıyım?›› diyor Tanrın.

<span id="an_66:10">66:10</span> ‹‹Yeruşalimle birlikte sevinin,  
Onu sevenler, hepiniz onun için coşun,  
Yeruşalim için yas tutanlar, onunla sevinçle coşun.

<span id="an_66:11">66:11</span> Öyle ki, onun avutucu memelerini emip
doyasınız,  
Kana kana içip  
Onun yüce bolluğundan zevk alasınız.››

<span id="an_66:12">66:12</span> Çünkü RAB diyor ki,  
‹‹Bakın, esenliği bir ırmak gibi,  
Ulusların servetini taşkın bir ırmak gibi ona akıtacağım.  
Ondan beslenecek, kucakta taşınacak,  
Dizleri üzerinde sallanacaksınız.

<span id="an_66:13">66:13</span> Çocuğunu avutan bir anne gibi
avutacağım sizi,  
Yeruşalimde avuntu bulacaksınız.

<span id="an_66:14">66:14</span> Bunları gördüğünüzde yüreğiniz
sevinecek,  
Bedenleriniz körpe ot gibi tazelenecek.  
Herkes bilecek ki, RABbin koruyucu eli kullarının,  
Gazabı ise düşmanlarının üzerindedir.››

<span id="an_66:15">66:15</span> Bakın, RAB ateşle geliyor,  
Savaş arabaları kasırga gibi.  
Şiddetli öfkesini,  
Azarını alev alev dökmek üzere.

<span id="an_66:16">66:16</span> Çünkü O bütün insanlığı ateş ve kılıçla
yargılayacak,  
Pek çok kişiyi öldürecek.

<span id="an_66:17">66:17</span> ‹‹Bahçelere girmek için kendilerini
arıtıp kutsayanlar, domuz, fare ve öteki iğrenç hayvanların etini
yiyenlerin ortasında duranı izleyenler hep birlikte yok olacaklar››
diyor RAB,

<span id="an_66:18">66:18</span> ‹‹Çünkü ben onların eylemlerini de
düşüncelerini de bilirim. Bütün ulusları ve dilleri bir araya
toplayacağım an geliyor; gelip yüceliğimi görecekler.

<span id="an_66:19">66:19</span> ‹‹Aralarına bir belirti koyacağım.
Onlardan kaçıp kurtulanları uluslara, Tarşişe, Pûla, Luda -yay
gerenlere- Tuvala, Yâvana, ünümü duymamış, yüceliğimi görmemiş uzak kıyı
halklarına göndereceğim. Uluslar arasında yüceliğimi ilan edecekler.

<span id="an_66:20">66:20</span> İsrailoğulları tahıl sunularını pak
kaplar içinde RABbin Tapınağına nasıl getiriyorsa, onlar da bütün
kardeşlerinizi uluslardan atlarla, savaş arabalarıyla, at arabalarıyla,
katırlarla, develerle kutsal dağıma, Yeruşalime, RABbe sunu olarak
getirecekler.›› Böyle diyor RAB.

<span id="an_66:21">66:21</span> ‹‹Onların arasından kimilerini kâhin ve
Levili olarak seçeceğim›› diyor RAB.

<span id="an_66:22">66:22</span> ‹‹Çünkü yaratacağım yeni yer ve gök
önümde nasıl duracaksa, soyunuz ve adınız da öyle duracak›› diyor RAB.

<span id="an_66:23">66:23</span> ‹‹Yeni Aydan Yeni Aya, Şabat Gününden
Şabat Gününe bütün insanlar önüme gelip bana tapınacaklar›› diyor RAB.

<span id="an_66:24">66:24</span> ‹‹Dışarı çıktıklarında bana
başkaldırmış olanların cesetlerini görecekler. Öylelerini kemiren kurt
ölmez, yakan ateş sönmez. Bütün insanlar onlardan iğrenecek.››

------------------------------------------------------------------------

[Next: Jeremiah](jer.md)
