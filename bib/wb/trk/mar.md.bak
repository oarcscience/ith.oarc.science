[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](mat)  [Next](luk.md) 

------------------------------------------------------------------------

### Turkish Bible: Mark

<span id="an_1:1">1:1</span> Tanrının Oğlu İsa Mesihle ilgili Müjdenin
başlangıcı.

<span id="an_1:2">1:2</span> Peygamber Yeşayanın Kitabında şöyle
yazılmıştır: ‹‹İşte, habercimi senin önünden gönderiyorum; O senin
yolunu hazırlayacak.››

<span id="an_1:3">1:3</span> ‹‹Çölde haykıran, ‹Rabbin yolunu
hazırlayın, Geçeceği patikaları düzleyin› diye sesleniyor.››

<span id="an_1:4">1:4</span> Böylece Vaftizci Yahya çölde ortaya çıktı.
İnsanları, günahlarının bağışlanması için tövbe edip vaftiz olmaya
çağırıyordu.

<span id="an_1:5">1:5</span> Bütün Yahudiye halkı ve Yeruşalimlilerin
hepsi ona geliyor, günahlarını itiraf ediyor, onun tarafından Şeria
Irmağında vaftiz ediliyordu.

<span id="an_1:6">1:6</span> Yahyanın deve tüyünden giysisi, belinde
deri kuşağı vardı. Çekirge ve yaban balı yerdi.

<span id="an_1:7">1:7</span> Şu haberi yayıyordu: ‹‹Benden sonra benden
daha güçlü olan geliyor. Eğilip Onun çarıklarının bağını çözmeye bile
layık değilim.

<span id="an_1:8">1:8</span> Ben sizi suyla vaftiz ettim, ama O sizi
Kutsal Ruhla vaftiz edecektir.››

<span id="an_1:9">1:9</span> O günlerde Celilenin Nasıra Kentinden çıkıp
gelen İsa, Yahya tarafından Şeria Irmağında vaftiz edildi.

<span id="an_1:10">1:10</span> Tam sudan çıkarken, göklerin yarıldığını
ve Ruhun güvercin gibi üzerine indiğini gördü.

<span id="an_1:11">1:11</span> Göklerden, ‹‹Sen benim sevgili Oğlumsun,
senden hoşnudum›› diyen bir ses duyuldu.

<span id="an_1:12">1:12</span> O an Ruh, İsayı çöle gönderdi.

<span id="an_1:13">1:13</span> İsa çölde kaldığı kırk gün boyunca Şeytan
tarafından denendi. Yabanıl hayvanlar arasındaydı, melekler Ona hizmet
ediyordu.

<span id="an_1:14">1:14</span> Yahyanın tutuklanmasından sonra İsa,
Tanrının Müjdesini duyura duyura Celileye gitti.

<span id="an_1:15">1:15</span> ‹‹Zaman doldu›› diyordu, ‹‹Tanrının
Egemenliği yaklaştı. Tövbe edin, Müjdeye inanın!››

<span id="an_1:16">1:16</span> İsa, Celile Gölünün kıyısından geçerken,
göle ağ atmakta olan Simun ile kardeşi Andreası gördü. Bu adamlar
balıkçıydı.

<span id="an_1:17">1:17</span> İsa onlara, ‹‹Ardımdan gelin›› dedi,
‹‹Sizleri insan tutan balıkçılar yapacağım.››

<span id="an_1:18">1:18</span> Onlar da hemen ağlarını bırakıp Onun
ardından gittiler.

<span id="an_1:19">1:19</span> İsa biraz ileri gidince Zebedinin
oğulları Yakupla Yuhannayı gördü. Teknede ağlarını onarıyorlardı.

<span id="an_1:20">1:20</span> Hemen onları çağırdı. Onlar da babaları
Zebediyi işçilerle birlikte teknede bırakıp İsanın ardından gittiler.

<span id="an_1:21">1:21</span> Kefarnahuma girdiler. Şabat Günü İsa
havraya gidip öğretmeye başladı.

<span id="an_1:22">1:22</span> Halk Onun öğretişine şaşıp kaldı. Çünkü
onlara din bilginleri gibi değil, yetkili biri gibi öğretiyordu.

<span id="an_1:23">1:23</span> Tam o sırada havrada bulunan ve kötü ruha
tutulmuş bir adam, ‹‹Ey Nasıralı İsa, bizden ne istiyorsun?›› diye
bağırdı. ‹‹Bizi mahvetmeye mi geldin? Senin kim olduğunu biliyorum,
Tanrının Kutsalısın sen!››

<span id="an_1:25">1:25</span> İsa, ‹‹Sus, çık adamdan!›› diyerek kötü
ruhu azarladı.

<span id="an_1:26">1:26</span> Kötü ruh adamı sarstı ve büyük bir çığlık
atarak içinden çıktı.

<span id="an_1:27">1:27</span> Herkes şaşıp kaldı. Birbirlerine, ‹‹Bu
nasıl şey?›› diye sormaya başladılar. ‹‹Yepyeni bir öğreti! Kötü ruhlara
bile yetkiyle buyruk veriyor, onlar da sözünü dinliyor.››

<span id="an_1:28">1:28</span> Böylece İsayla ilgili haber, Celile
bölgesinin her yerine hızla yayıldı.

<span id="an_1:29">1:29</span> İsa havradan çıkar çıkmaz, Yakup ve
Yuhanna ile birlikte Simun ve Andreasın evine gitti.

<span id="an_1:30">1:30</span> Simunun kaynanası ateşler içinde
yatıyordu. Durumu hemen İsaya bildirdiler.

<span id="an_1:31">1:31</span> O da hastaya yaklaştı, elinden tutup
kaldırdı. Kadının ateşi düştü, onlara hizmet etmeye başladı.

<span id="an_1:32">1:32</span> Akşam olup güneş batınca, bütün hastaları
ve cinlileri İsaya getirdiler.

<span id="an_1:33">1:33</span> Bütün kent halkı kapıya toplanmıştı.

<span id="an_1:34">1:34</span> İsa, çeşitli hastalıklara yakalanmış
birçok kişiyi iyileştirdi, birçok cini kovdu. Cinlerin konuşmasına izin
vermiyordu. Çünkü onlar kendisinin kim olduğunu biliyorlardı.

<span id="an_1:35">1:35</span> Sabah çok erkenden, ortalık henüz
ağarmadan İsa kalktı, evden çıkıp ıssız bir yere gitti, orada dua etmeye
başladı.

<span id="an_1:36">1:36</span> Simun ile yanındakiler İsayı aramaya
çıktılar.

<span id="an_1:37">1:37</span> Onu bulunca, ‹‹Herkes seni arıyor!››
dediler.

<span id="an_1:38">1:38</span> İsa onlara, ‹‹Başka yerlere, yakın
kasabalara gidelim›› dedi. ‹‹Oralarda da Tanrı sözünü duyurayım. Bunun
için çıkıp geldim.››

<span id="an_1:39">1:39</span> Böylece havralarında Tanrı sözünü
duyurarak ve cinleri kovarak bütün Celile bölgesini dolaştı.

<span id="an_1:40">1:40</span> İsaya cüzamlı biri geldi, diz çökerek,
‹‹İstersen beni temiz kılabilirsin›› diye yalvardı.

<span id="an_1:41">1:41</span> İsanın yüreği sızladı, elini uzatıp adama
dokundu, ‹‹İsterim, temiz ol!›› dedi.

<span id="an_1:42">1:42</span> Adam anında cüzamdan kurtulup tertemiz
oldu.

<span id="an_1:43">1:43</span> İsa onu sıkıca uyararak hemen yanından
uzaklaştırdı.

<span id="an_1:44">1:44</span> ‹‹Sakın kimseye bir şey söyleme!›› dedi.
‹‹Git, kâhine görün ve cüzamdan temizlendiğini herkese kanıtlamak için
Musanın buyurduğu sunuları sun.››

<span id="an_1:45">1:45</span> Ne var ki, adam çıkıp gitti, olayla
ilgili haberi her tarafa yayıp duyurmaya başladı. Öyle ki, İsa artık
hiçbir kente açıkça giremez oldu. Ancak dışarıda, ıssız yerlerde
kalıyordu. Ve halk her yerden O'na akın ediyordu.

<span id="an_2:1">2:1</span> Birkaç gün sonra İsa tekrar Kefarnahuma
geldiğinde, evde olduğu duyuldu.

<span id="an_2:2">2:2</span> O kadar çok insan toplandı ki, artık
kapının önünde bile duracak yer kalmamıştı. İsa onlara Tanrı sözünü
anlatıyordu.

<span id="an_2:3">2:3</span> Bu arada Ona dört kişinin taşıdığı felçli
bir adamı getirdiler.

<span id="an_2:4">2:4</span> Kalabalıktan Ona yaklaşamadıkları için,
bulunduğu yerin üzerindeki damı delip açarak felçliyi üstünde yattığı
şilteyle birlikte aşağı indirdiler.

<span id="an_2:5">2:5</span> İsa onların imanını görünce felçliye,
‹‹Oğlum, günahların bağışlandı›› dedi.

<span id="an_2:6">2:6</span> Orada oturan bazı din bilginleri ise
içlerinden şöyle düşündüler: ‹‹Bu adam neden böyle konuşuyor? Tanrıya
küfrediyor! Tanrıdan başka kim günahları bağışlayabilir?››

<span id="an_2:8">2:8</span> Akıllarından geçeni hemen ruhunda sezen İsa
onlara, ‹‹Aklınızdan neden böyle şeyler geçiriyorsunuz?›› dedi.

<span id="an_2:9">2:9</span> ‹‹Hangisi daha kolay, felçliye, ‹Günahların
bağışlandı› demek mi, yoksa, ‹Kalk, şilteni topla, yürü› demek mi?

<span id="an_2:10">2:10</span> Ne var ki, İnsanoğlunun yeryüzünde
günahları bağışlama yetkisine sahip olduğunu bilesiniz diye...›› Sonra
felçliye, ‹‹Sana söylüyorum, kalk, şilteni topla, evine git!›› dedi.

<span id="an_2:12">2:12</span> Adam kalktı, hemen şiltesini topladı,
hepsinin gözü önünde çıkıp gitti. Herkes şaşakalmıştı. Tanrıyı
övüyorlar, ‹‹Böylesini hiç görmemiştik›› diyorlardı.

<span id="an_2:13">2:13</span> İsa yine çıkıp göl kıyısına gitti. Bütün
halk yanına geldi, O da onlara öğretmeye başladı.

<span id="an_2:14">2:14</span> Yoldan geçerken, vergi toplama yerinde
oturan Alfay oğlu Leviyi gördü. Ona, ‹‹Ardımdan gel›› dedi. Levi de
kalkıp İsanın ardından gitti.

<span id="an_2:15">2:15</span> Sonra İsa, Levinin evinde yemek yerken,
birçok vergi görevlisiyle günahkâr Onunla ve öğrencileriyle birlikte
sofraya oturmuştu. Onu izleyen böyle birçok kişi vardı.

<span id="an_2:16">2:16</span> Ferisilerden bazı din bilginleri, Onu
günahkârlar ve vergi görevlileriyle birlikte yemekte görünce
öğrencilerine, ‹‹Niçin vergi görevlileri ve günahkârlarla birlikte yemek
yiyor?›› diye sordular.

<span id="an_2:17">2:17</span> Bunu duyan İsa onlara, ‹‹Sağlamların
değil, hastaların hekime ihtiyacı var›› dedi. ‹‹Ben doğru kişileri
değil, günahkârları çağırmaya geldim.››

<span id="an_2:18">2:18</span> Yahyanın öğrencileriyle Ferisiler oruç
tutarken, bazı kişiler İsaya gelip, ‹‹Yahyanın ve Ferisilerin
öğrencileri oruç tutuyor da senin öğrencilerin neden tutmuyor?›› diye
sordular.

<span id="an_2:19">2:19</span> İsa şöyle karşılık verdi: ‹‹Güvey
aralarında olduğu sürece davetliler oruç tutar mı? Güvey aralarında
oldukça oruç tutmazlar!

<span id="an_2:20">2:20</span> Ama güveyin aralarından alınacağı günler
gelecek, onlar işte o zaman, o gün oruç tutacaklar.

<span id="an_2:21">2:21</span> Hiç kimse eski giysiyi yeni kumaş
parçasıyla yamamaz. Yoksa yeni yama çeker, eski giysiden kopar, yırtık
daha beter olur.

<span id="an_2:22">2:22</span> Hiç kimse yeni şarabı eski tulumlara
doldurmaz. Yoksa şarap tulumları patlatır, şarap da tulumlar da
mahvolur. Yeni şarap yeni tulumlara doldurulur.››

<span id="an_2:23">2:23</span> Bir Şabat Günü İsa ekinler arasından
geçiyordu. Öğrencileri yolda giderken başakları koparmaya başladılar.

<span id="an_2:24">2:24</span> Ferisiler İsaya, ‹‹Bak, Şabat Günü yasak
olanı neden yapıyorlar?›› dediler.

<span id="an_2:25">2:25</span> İsa onlara, ‹‹Davutla yanındakiler aç ve
muhtaç kalınca Davutun ne yaptığını hiç okumadınız mı?›› diye sordu.

<span id="an_2:26">2:26</span> ‹‹Başkâhin Aviyatarın zamanında Davut,
Tanrının evine girdi, kâhinlerden başkasının yemesi yasak olan adak
ekmeklerini yedi ve yanındakilere de verdi.››

<span id="an_2:27">2:27</span> Sonra onlara, ‹‹İnsan Şabat Günü için
değil, Şabat Günü insan için yaratıldı›› dedi.

<span id="an_2:28">2:28</span> ‹‹Bu nedenle İnsanoğlu Şabat Günü'nün de
Rabbi'dir.››

<span id="an_3:1">3:1</span> İsa yine havraya girdi. Orada eli sakat bir
adam vardı.

<span id="an_3:2">3:2</span> Bazıları İsayı suçlamak amacıyla, Şabat
Günü hastayı iyileştirecek mi diye Onu gözlüyorlardı.

<span id="an_3:3">3:3</span> İsa, eli sakat adama, ‹‹Kalk, öne çık!››
dedi.

<span id="an_3:4">3:4</span> Sonra havradakilere, ‹‹Kutsal Yasaya göre
Şabat Günü iyilik yapmak mı doğru, kötülük yapmak mı? Can kurtarmak mı
doğru, can almak mı?›› diye sordu. Onlardan ses çıkmadı.

<span id="an_3:5">3:5</span> İsa, çevresindekilere öfkeyle baktı.
Yüreklerinin duygusuzluğu Onu kederlendirmişti. Adama, ‹‹Elini uzat!››
dedi. Adam elini uzattı, eli yine sapasağlam oluverdi.

<span id="an_3:6">3:6</span> Bunun üzerine Ferisiler dışarı çıktılar,
İsayı yok etmek için Hirodes yanlılarıyla hemen görüşmeye başladılar.

<span id="an_3:7">3:7</span> İsa, öğrencileriyle birlikte göl kıyısına
çekildi. Celileden büyük bir kalabalık Onun ardından geldi. Ayrıca,
bütün yaptıklarını duyan büyük kalabalıklar Yahudiyeden, Yeruşalimden,
İdumeyadan, Şeria Irmağının karşı yakasından, Sur ve Sayda bölgelerinden
kendisine akın etti.

<span id="an_3:9">3:9</span> İsa, kalabalığın arasında sıkışıp kalmamak
için öğrencilerine bir kayık hazır bulundurmalarını söyledi.

<span id="an_3:10">3:10</span> Birçoklarını iyileştirmiş olduğundan,
çeşitli hastalıklara yakalananlar Ona dokunmak için üzerine üşüşüyordu.

<span id="an_3:11">3:11</span> Kötü ruhlar Onu görünce ayaklarına
kapanıyor, ‹‹Sen Tanrının Oğlusun!›› diye bağırıyorlardı.

<span id="an_3:12">3:12</span> Ama İsa, kim olduğunu açıklamamaları için
onları sıkı sıkıya uyardı.

<span id="an_3:13">3:13</span> İsa, dağa çıkarak istediği kişileri
yanına çağırdı. Onlar da yanına gittiler.

<span id="an_3:14">3:14</span> İsa bunlardan on iki kişiyi yanında
bulundurmak, Tanrı sözünü duyurmaya göndermek ve cinleri kovmaya yetkili
kılmak üzere seçti. Seçtiği bu on iki kişi şunlardır: Petrus adını
verdiği Simun, Beni-Regeş, yani Gökgürültüsü Oğulları adını verdiği
Zebedinin oğulları Yakup ve Yuhanna, Andreas, Filipus, Bartalmay, Matta,
Tomas, Alfay oğlu Yakup, Taday, Yurtsever Simun ve İsaya ihanet eden
Yahuda İskariot.

<span id="an_3:20">3:20</span> İsa bundan sonra eve gitti. Yine öyle
büyük bir kalabalık toplandı ki, İsayla öğrencileri yemek bile
yiyemediler.

<span id="an_3:21">3:21</span> Yakınları bunu duyunca, ‹‹Aklını
kaçırmış›› diyerek Onu almaya geldiler.

<span id="an_3:22">3:22</span> Yeruşalimden gelen din bilginleri ise,
‹‹Baalzevul Onun içine girmiş›› ve ‹‹Cinleri, cinlerin önderinin gücüyle
kovuyor›› diyorlardı.

<span id="an_3:23">3:23</span> Bunun üzerine İsa din bilginlerini yanına
çağırıp onlara benzetmelerle seslendi. ‹‹Şeytan, Şeytanı nasıl
kovabilir?›› dedi.

<span id="an_3:24">3:24</span> ‹‹Bir ülke kendi içinde bölünmüşse,
ayakta kalamaz.

<span id="an_3:25">3:25</span> Bir ev kendi içinde bölünmüşse, ayakta
kalamaz.

<span id="an_3:26">3:26</span> Şeytan da kendine karşı gelip kendi
içinde bölünmüşse, artık ayakta kalamaz; sonu gelmiş demektir.

<span id="an_3:27">3:27</span> Hiç kimse güçlü adamın evine girip malını
çalamaz. Ancak onu bağladıktan sonra evini soyabilir.

<span id="an_3:28">3:28</span> Size doğrusunu söyleyeyim, insanların
işlediği her günah, ettiği her küfür bağışlanacak, ama Kutsal Ruha
küfreden asla bağışlanmayacak. Bunu yapan, asla silinmeyecek bir günah
işlemiş olur.››

<span id="an_3:30">3:30</span> İsa bu sözleri, ‹‹Onda kötü ruh var››
dedikleri için söyledi.

<span id="an_3:31">3:31</span> Daha sonra İsanın annesiyle kardeşleri
geldi. Dışarıda durdular, haber gönderip Onu çağırdılar.

<span id="an_3:32">3:32</span> İsanın çevresinde oturan kalabalıktan
bazıları, ‹‹Bak›› dediler, ‹‹Annenle kardeşlerin dışarıda, seni
istiyorlar.››

<span id="an_3:33">3:33</span> İsa buna karşılık onlara, ‹‹Kimdir annem
ve kardeşlerim?›› dedi.

<span id="an_3:34">3:34</span> Sonra çevresinde oturanlara bakıp şöyle
dedi: ‹‹İşte annem, işte kardeşlerim!

<span id="an_3:35">3:35</span> Tanrı'nın isteğini kim yerine getirirse,
kardeşim, kızkardeşim ve annem odur.››

<span id="an_4:1">4:1</span> İsa göl kıyısında halka yine öğretmeye
başladı. Çevresinde çok büyük bir kalabalık toplandı. Bu yüzden İsa
göldeki bir tekneye binip oturdu. Bütün kalabalık göl kıyısında
duruyordu.

<span id="an_4:2">4:2</span> İsa onlara benzetmelerle birçok şey
öğretiyordu. Öğretirken, ‹‹Şunu dinleyin›› dedi. ‹‹Ekincinin biri tohum
ekmeye çıktı.

<span id="an_4:4">4:4</span> Ektiği tohumlardan kimi yol kenarına düştü.
Kuşlar gelip bunları yedi.

<span id="an_4:5">4:5</span> Kimi, toprağı az kayalık yerlere düştü.
Toprak derin olmadığından hemen filizlendi.

<span id="an_4:6">4:6</span> Ne var ki, güneş doğunca kavruldular, kök
salamadıkları için kuruyup gittiler.

<span id="an_4:7">4:7</span> Kimi, dikenler arasına düştü. Dikenler
büyüdü, filizleri boğdu ve filizler ürün vermedi.

<span id="an_4:8">4:8</span> Kimi ise iyi toprağa düştü, büyüyüp
çoğaldı, ürün verdi. Bazısı otuz, bazısı altmış, bazısı da yüz kat ürün
verdi.››

<span id="an_4:9">4:9</span> Sonra İsa şunu ekledi: ‹‹İşitecek kulağı
olan işitsin!››

<span id="an_4:10">4:10</span> Onikilerle öbür izleyicileri İsayla
yalnız kalınca, kendisinden benzetmelerin anlamını sordular.

<span id="an_4:11">4:11</span> O da onlara şöyle dedi: ‹‹Tanrının
Egemenliğinin sırrı sizlere açıklandı, ama dışarıda olanlara her şey
benzetmelerle anlatılır.

<span id="an_4:12">4:12</span> Öyle ki, ‹Bakıp bakıp görmesinler, Duyup
duyup anlamasınlar da, Dönüp bağışlanmasınlar.› ››

<span id="an_4:13">4:13</span> İsa sonra onlara, ‹‹Siz bu benzetmeyi
anlamıyor musunuz?›› dedi. ‹‹Öyleyse bütün benzetmeleri nasıl
anlayacaksınız?

<span id="an_4:14">4:14</span> Ekincinin ektiği, Tanrı sözüdür.

<span id="an_4:15">4:15</span> Bazı insanlar sözün ekildiği yerde yol
kenarına düşen tohumlara benzer. Bunlar sözü işitir işitmez, Şeytan
gelir, yüreklerine ekilen sözü alır götürür.

<span id="an_4:16">4:16</span> Kayalık yerlere ekilenler ise,
işittikleri sözü hemen sevinçle kabul eden, ama kök salamadıkları için
ancak bir süre dayanan kişilerdir. Böyleleri Tanrı sözünden ötürü
sıkıntı ya da zulme uğrayınca hemen sendeleyip düşerler.

<span id="an_4:18">4:18</span> Yine bazıları dikenler arasında ekilen
tohumlara benzerler. Bunlar sözü işitirler, ama dünyasal kaygılar,
zenginliğin aldatıcılığı ve daha başka hevesler araya girip sözü boğar
ve ürün vermesini engeller.

<span id="an_4:20">4:20</span> İyi toprağa ekilenler ise, sözü işiten,
onu benimseyen, kimi otuz, kimi altmış, kimi de yüz kat ürün veren
kişilerdir.››

<span id="an_4:21">4:21</span> Onlara, ‹‹Kandili, tahıl ölçeğinin ya da
yatağın altına koymak için mi getirirler?›› dedi. ‹‹Kandilliğe koymak
için değil mi?

<span id="an_4:22">4:22</span> Gizli olan ne varsa, açığa çıkarılmak
üzere gizlenmiştir; saklı olan ne varsa, aydınlığa çıkmak üzere
saklanmıştır.

<span id="an_4:23">4:23</span> İşitecek kulağı olan işitsin!››

<span id="an_4:24">4:24</span> İsa şöyle devam etti: ‹‹İşittiklerinize
dikkat edin! Hangi ölçekle verirseniz, aynı ölçekle alacaksınız. Hatta
size daha fazlası verilecek.

<span id="an_4:25">4:25</span> Çünkü kimde varsa, ona daha çok
verilecek. Ama kimde yoksa, elindeki de alınacak.››

<span id="an_4:26">4:26</span> Sonra İsa şöyle dedi: ‹‹Tanrının
Egemenliği, toprağa tohum saçan adama benzer.

<span id="an_4:27">4:27</span> Gece olur, uyur; gündüz olur, kalkar.
Kendisi nasıl olduğunu bilmez ama, tohum filizlenir, gelişir.

<span id="an_4:28">4:28</span> Toprak kendiliğinden ürün verir. Önce
filizi, sonra başağı, sonunda da başağı dolduran taneleri verir.

<span id="an_4:29">4:29</span> Ürün olgunlaşınca, adam hemen orağı
vurur. Çünkü biçim vakti gelmiştir.››

<span id="an_4:30">4:30</span> İsa sonra şöyle dedi: ‹‹Tanrının
Egemenliğini neye benzetelim, nasıl bir benzetmeyle anlatalım?

<span id="an_4:31">4:31</span> Tanrının Egemenliği, hardal tanesine
benzer. Hardal, yeryüzünde toprağa ekilen tohumların en küçüğü olmakla
birlikte, ekildikten sonra gelişir, bütün bahçe bitkilerinin boyunu
aşar. Öylesine dal budak salar ki, kuşlar gölgesinde barınabilir.››

<span id="an_4:33">4:33</span> İsa, Tanrı sözünü, buna benzer birçok
benzetmeyle halkın anlayabildiği ölçüde anlatırdı.

<span id="an_4:34">4:34</span> Benzetme kullanmadan onlara hiçbir şey
anlatmazdı. Ama kendi öğrencileriyle yalnız kaldığında, onlara her şeyi
açıklardı.

<span id="an_4:35">4:35</span> O gün akşam olunca öğrencilerine, ‹‹Karşı
yakaya geçelim›› dedi.

<span id="an_4:36">4:36</span> Öğrenciler kalabalığı geride bırakarak
İsayı, içinde bulunduğu tekneyle götürdüler. Yanında başka tekneler de
vardı.

<span id="an_4:37">4:37</span> Bu sırada büyük bir fırtına koptu.
Dalgalar tekneye öyle bindirdi ki, tekne neredeyse suyla dolmuştu.

<span id="an_4:38">4:38</span> İsa, teknenin kıç tarafında bir yastığa
yaslanmış uyuyordu. Öğrenciler Onu uyandırıp, ‹‹Öğretmenimiz, öleceğiz!
Hiç aldırmıyor musun?›› dediler.

<span id="an_4:39">4:39</span> İsa kalkıp rüzgarı azarladı, göle, ‹‹Sus,
sakin ol!›› dedi. Rüzgar dindi, ortalık sütliman oldu.

<span id="an_4:40">4:40</span> İsa öğrencilerine, ‹‹Neden korkuyorsunuz?
Hâlâ imanınız yok mu?›› dedi.

<span id="an_4:41">4:41</span> Onlar ise büyük korku içinde
birbirlerine, ‹‹Bu adam kim ki, rüzgar da göl de O'nun sözünü
dinliyor?›› dediler.

<span id="an_5:1">5:1</span> Gölün karşı yakasına, Gerasalıların
memleketine vardılar.

<span id="an_5:2">5:2</span> İsa tekneden iner inmez, kötü ruha tutulmuş
bir adam mezarlık mağaralardan çıkıp Onu karşıladı.

<span id="an_5:3">5:3</span> Mezarların içinde yaşayan bu adamı artık
kimse zincirle bile bağlı tutamıyordu.

<span id="an_5:4">5:4</span> Birçok kez zincir ve kösteklerle bağlandığı
halde, zincirleri koparmış, köstekleri parçalamıştı. Hiç kimse onunla
başa çıkamıyordu.

<span id="an_5:5">5:5</span> Gece gündüz mezarlarda, dağlarda bağırıp
duruyor, kendini taşlarla yaralıyordu.

<span id="an_5:6">5:6</span> Uzaktan İsayı görünce koşup geldi, Onun
önünde yere kapandı.

<span id="an_5:7">5:7</span> Yüksek sesle haykırarak, ‹‹Ey İsa, yüce
Tanrının Oğlu, benden ne istiyorsun? Tanrı hakkı için sana yalvarırım,
bana işkence etme!›› dedi.

<span id="an_5:8">5:8</span> Çünkü İsa, ‹‹Ey kötü ruh, adamın içinden
çık!›› demişti.

<span id="an_5:9">5:9</span> Sonra İsa adama, ‹‹Adın ne?›› diye sordu.
‹‹Adım Tümen. Çünkü sayımız çok›› dedi.

<span id="an_5:10">5:10</span> Ruhları o bölgeden çıkarmaması için İsaya
yalvarıp yakardı.

<span id="an_5:11">5:11</span> Orada, dağın yamacında otlayan büyük bir
domuz sürüsü vardı.

<span id="an_5:12">5:12</span> Kötü ruhlar İsaya, ‹‹Bizi şu domuzlara
gönder, onlara girelim›› diye yalvardılar.

<span id="an_5:13">5:13</span> İsanın izin vermesi üzerine kötü ruhlar
adamdan çıkıp domuzların içine girdiler. Yaklaşık iki bin domuzdan
oluşan sürü, dik yamaçtan aşağı koşuşarak göle atlayıp boğuldu.

<span id="an_5:14">5:14</span> Domuzları güdenler kaçıp kentte ve
köylerde olayın haberini yaydılar. Halk olup biteni görmeye çıktı.

<span id="an_5:15">5:15</span> İsanın yanına geldiklerinde, önceleri bir
tümen cine tutulan adamı giyinmiş, aklı başına gelmiş, oturmuş görünce
korktular.

<span id="an_5:16">5:16</span> Olayı görenler, cinli adama olanları ve
domuzların başına gelenleri halka anlattılar.

<span id="an_5:17">5:17</span> Bunun üzerine halk, bölgelerinden
ayrılması için İsaya yalvarmaya başladı.

<span id="an_5:18">5:18</span> İsa tekneye binerken, önceleri cinli olan
adam Ona, ‹‹Seninle geleyim›› diye yalvardı.

<span id="an_5:19">5:19</span> Ama İsa adama izin vermedi. Ona, ‹‹Evine,
yakınlarının yanına dön›› dedi. ‹‹Rabbin senin için neler yaptığını,
sana nasıl merhamet ettiğini onlara anlat.››

<span id="an_5:20">5:20</span> Adam da gitti, İsanın kendisi için neler
yaptığını Dekapoliste duyurmaya başladı. Anlattıklarına herkes şaşıp
kalıyordu.

<span id="an_5:21">5:21</span> İsa tekneyle karşı yakaya dönünce,
çevresinde büyük bir kalabalık toplandı. Kendisi gölün kıyısında
duruyordu.

<span id="an_5:22">5:22</span> Bu sırada havra yöneticilerinden Yair
adında biri geldi. İsayı görünce ayaklarına kapandı, ‹‹Küçük kızım can
çekişiyor. Gelip ellerini onun üzerine koy da kurtulsun, yaşasın!›› diye
yalvardı.

<span id="an_5:24">5:24</span> İsa adamla birlikte gitti. Büyük bir
kalabalık da ardından gidiyor, Onu sıkıştırıyordu.

<span id="an_5:25">5:25</span> Orada, on iki yıldır kanaması olan bir
kadın vardı.

<span id="an_5:26">5:26</span> Birçok hekimin elinden çok çekmiş, varını
yoğunu harcamış, ama iyileşeceğine daha da kötüleşmişti.

<span id="an_5:27">5:27</span> Kadın, İsa hakkında anlatılanları
duymuştu. Bu nedenle, kalabalıkta Onun arkasından gelip giysisine
dokundu.

<span id="an_5:28">5:28</span> İçinden, ‹‹Giysilerine bile dokunsam
kurtulurum›› diyordu.

<span id="an_5:29">5:29</span> O anda kanaması kesiliverdi. Kadın,
bedeninin derinliğinde acıdan kurtulduğunu hissetti.

<span id="an_5:30">5:30</span> İsa ise, kendisinden bir gücün akıp
gittiğini hemen anladı. Kalabalığın ortasında dönüp, ‹‹Giysilerime kim
dokundu?›› diye sordu.

<span id="an_5:31">5:31</span> Öğrencileri Ona, ‹‹Seni sıkıştıran
kalabalığı görüyorsun! Nasıl oluyor da, ‹Bana kim dokundu› diye
soruyorsun?›› dediler.

<span id="an_5:32">5:32</span> İsa kendisine dokunanı görmek için
çevresine bakındı.

<span id="an_5:33">5:33</span> Kadın da kendisindeki değişikliği
biliyordu. Korkuyla titreyerek geldi, İsanın ayaklarına kapandı ve Ona
bütün gerçeği anlattı.

<span id="an_5:34">5:34</span> İsa ona, ‹‹Kızım›› dedi, ‹‹İmanın seni
kurtardı. Esenlikle git. Acıların son bulsun.››

<span id="an_5:35">5:35</span> İsa daha konuşurken, havra yöneticisinin
evinden adamlar geldi. Yöneticiye, ‹‹Kızın öldü›› dediler. ‹‹Öğretmeni
neden hâlâ rahatsız ediyorsun?››

<span id="an_5:36">5:36</span> İsa bu sözlere aldırmadan havra
yöneticisine, ‹‹Korkma, yalnız iman et!›› dedi.

<span id="an_5:37">5:37</span> İsa, Petrus, Yakup ve Yakupun kardeşi
Yuhannadan başka hiç kimsenin kendisiyle birlikte gitmesine izin
vermedi.

<span id="an_5:38">5:38</span> Havra yöneticisinin evine vardıklarında
İsa, acı acı ağlayıp feryat eden gürültülü bir kalabalıkla karşılaştı.

<span id="an_5:39">5:39</span> İçeri girerek onlara, ‹‹Niye gürültü edip
ağlıyorsunuz?›› dedi. ‹‹Çocuk ölmedi, uyuyor.››

<span id="an_5:40">5:40</span> Onlar ise kendisiyle alay ettiler. Ama
İsa hepsini dışarı çıkardıktan sonra çocuğun annesini babasını ve
kendisiyle birlikte olanları alıp çocuğun bulunduğu odaya girdi.

<span id="an_5:41">5:41</span> Çocuğun elini tutarak ona, ‹‹Talita
kumi!›› dedi. Bu söz, ‹‹Kızım, sana söylüyorum, kalk›› demektir.

<span id="an_5:42">5:42</span> On iki yaşında olan kız hemen ayağa
kalktı, yürümeye başladı. Oradakileri derin bir şaşkınlık aldı.

<span id="an_5:43">5:43</span> İsa, ‹‹Bunu kimse bilmesin›› diyerek
onları sıkı sıkıya uyardı ve kıza yemek verilmesini buyurdu.

<span id="an_6:1">6:1</span> İsa oradan ayrılarak kendi memleketine
gitti. Öğrencileri de ardından gittiler.

<span id="an_6:2">6:2</span> Şabat Günü olunca İsa havrada öğretmeye
başladı. Söylediklerini işiten birçok kişi şaşıp kaldı. ‹‹Bu adam
bunları nereden öğrendi?›› diye soruyorlardı. ‹‹Kendisine verilen bu
bilgelik nedir? Nasıl böyle mucizeler yapabiliyor?

<span id="an_6:3">6:3</span> Meryemin oğlu, Yakup, Yose, Yahuda ve
Simunun kardeşi olan marangoz değil mi bu? Kızkardeşleri burada,
aramızda yaşamıyor mu?›› Ve gücenip Onu reddettiler.

<span id="an_6:4">6:4</span> İsa da onlara, ‹‹Bir peygamber, kendi
memleketinden, akraba çevresinden ve kendi evinden başka yerde hor
görülmez›› dedi.

<span id="an_6:5">6:5</span> Orada birkaç hastayı, üzerlerine ellerini
koyarak iyileştirmekten başka hiçbir mucize yapamadı.

<span id="an_6:6">6:6</span> Halkın imansızlığına şaşıyordu. İsa
çevredeki köyleri dolaşıp öğretiyordu.

<span id="an_6:7">6:7</span> On iki öğrencisini yanına çağırdı ve onları
ikişer ikişer halk arasına göndermeye başladı. Onlara kötü ruhlar
üzerinde yetki verdi.

<span id="an_6:8">6:8</span> Yolculuk için yanlarına değnekten başka bir
şey almamalarını söyledi. Ne ekmek, ne torba, ne de kuşaklarında para
götüreceklerdi.

<span id="an_6:9">6:9</span> Onlara çarık giymelerini söyledi. Ama,
‹‹İki mintan giymeyin›› dedi.

<span id="an_6:10">6:10</span> ‹‹Bir yere gittiğiniz zaman, oradan
ayrılıncaya dek hep aynı evde kalın›› diye devam etti.

<span id="an_6:11">6:11</span> ‹‹İnsanların sizi kabul etmedikleri, sizi
dinlemedikleri bir yerden ayrılırken, onlara uyarı olsun diye ayağınızın
altındaki tozu silkin!››

<span id="an_6:12">6:12</span> Böylece öğrenciler yola çıkıp insanları
tövbeye çağırmaya başladılar.

<span id="an_6:13">6:13</span> Birçok cin kovdular; birçok hastayı,
üzerlerine yağ sürerek iyileştirdiler.

<span id="an_6:14">6:14</span> Kral Hirodes de olup bitenleri duydu.
Çünkü İsanın ünü her tarafa yayılmıştı. Bazıları, ‹‹Bu adam, ölümden
dirilen Vaftizci Yahyadır. Olağanüstü güçlerin onda etkin olmasının
nedeni budur›› diyordu.

<span id="an_6:15">6:15</span> Başkaları, ‹‹O İlyastır›› diyor, yine
başkaları, ‹‹Eski peygamberlerden biri gibi bir peygamberdir›› diyordu.

<span id="an_6:16">6:16</span> Hirodes bunları duyunca, ‹‹Başını
kestirdiğim Yahya dirildi!›› dedi.

<span id="an_6:17">6:17</span> Hirodesin kendisi, kardeşi Filipusun
karısı Hirodiyanın yüzünden adam gönderip Yahyayı tutuklatmış, zindana
attırıp zincire vurdurmuştu. Çünkü Hirodes bu kadınla evlenince Yahya
ona, ‹‹Kardeşinin karısıyla evlenmen Kutsal Yasaya aykırıdır›› demişti.

<span id="an_6:19">6:19</span> Hirodiya bu yüzden Yahyaya kin
bağlamıştı; onu öldürtmek istiyor, ama başaramıyordu.

<span id="an_6:20">6:20</span> Çünkü Yahyanın doğru ve kutsal bir adam
olduğunu bilen Hirodes ondan korkuyor ve onu koruyordu. Yahyayı
dinlediği zaman büyük bir şaşkınlık içinde kalıyor, yine de onu
dinlemekten zevk alıyordu.

<span id="an_6:21">6:21</span> Ne var ki, Hirodesin kendi doğum gününde
saray büyükleri, komutanlar ve Celilenin ileri gelenleri için verdiği
şölende beklenen fırsat doğdu.

<span id="an_6:22">6:22</span> Hirodiyanın kızı içeri girip dans etti.
Bu, Hirodesle konuklarının hoşuna gitti. Kral genç kıza, ‹‹Dile benden,
ne dilersen veririm›› dedi.

<span id="an_6:23">6:23</span> Ant içerek, ‹‹Benden ne dilersen,
krallığımın yarısı da olsa, veririm›› dedi.

<span id="an_6:24">6:24</span> Kız dışarı çıkıp annesine, ‹‹Ne
isteyeyim?›› diye sordu. ‹‹Vaftizci Yahyanın başını iste›› dedi annesi.

<span id="an_6:25">6:25</span> Kız hemen koşup kralın yanına girdi,
‹‹Vaftizci Yahyanın başını bir tepsi üzerinde hemen bana vermeni
istiyorum›› diyerek dileğini açıkladı.

<span id="an_6:26">6:26</span> Kral buna çok üzüldüyse de, konuklarının
önünde içtiği anttan ötürü kızı reddetmek istemedi.

<span id="an_6:27">6:27</span> Hemen bir cellat gönderip Yahyanın başını
getirmesini buyurdu. Cellat zindana giderek Yahyanın başını kesti.

<span id="an_6:28">6:28</span> Kesik başı bir tepsi üzerinde getirip
genç kıza verdi, kız da annesine götürdü.

<span id="an_6:29">6:29</span> Yahyanın öğrencileri bunu duyunca gelip
cesedi aldılar ve mezara koydular.

<span id="an_6:30">6:30</span> Elçiler, İsanın yanına dönerek yaptıkları
ve öğrettikleri her şeyi Ona anlattılar.

<span id="an_6:31">6:31</span> İsa onlara, ‹‹Gelin, tek başımıza tenha
bir yere gidelim de biraz dinlenin›› dedi. Gelen giden öyle çoktu ki,
yemek yemeye bile vakit bulamıyorlardı.

<span id="an_6:32">6:32</span> Tekneye binip tek başlarına tenha bir
yere doğru yol aldılar.

<span id="an_6:33">6:33</span> Gittiklerini gören birçok kişi onları
tanıdı. Halk civardaki bütün kentlerden yaya olarak yola dökülüp
onlardan önce oraya vardı.

<span id="an_6:34">6:34</span> İsa tekneden inince büyük bir kalabalıkla
karşılaştı. Çobansız koyunlara benzeyen bu insanlara acıdı ve onlara
birçok konuda öğretmeye başladı.

<span id="an_6:35">6:35</span> Vakit ilerlemişti. Öğrencileri İsaya
gelip, ‹‹Burası ıssız bir yer›› dediler, ‹‹Vakit de ilerledi. Halkı
salıver de çevredeki çiftlik ve köylere gidip kendilerine yiyecek
alsınlar.››

<span id="an_6:37">6:37</span> İsa ise, ‹‹Onlara siz yiyecek verin››
diye karşılık verdi. Öğrenciler İsaya, ‹‹Gidip iki yüz dinarlık ekmek
alıp onlara yedirelim mi yani?›› diye sordular.

<span id="an_6:38">6:38</span> İsa onlara, ‹‹Kaç ekmeğiniz var, gidin
bakın›› dedi. Öğrenip geldiler, ‹‹Beş ekmekle iki balığımız var››
dediler.

<span id="an_6:39">6:39</span> İsa herkesi küme küme yeşil çayıra
oturtmalarını buyurdu.

<span id="an_6:40">6:40</span> Halk yüzer ellişer kişilik bölükler
halinde oturdu.

<span id="an_6:41">6:41</span> İsa beş ekmekle iki balığı aldı,
gözlerini göğe kaldırarak şükretti; sonra ekmekleri böldü ve halka
dağıtmaları için öğrencilerine verdi. İki balığı da hepsinin arasında
paylaştırdı.

<span id="an_6:42">6:42</span> Herkes yiyip doydu. Artakalan ekmek ve
balıktan on iki sepet dolusu topladılar.

<span id="an_6:44">6:44</span> Yemek yiyen erkeklerin sayısı beş bin
kadardı.

<span id="an_6:45">6:45</span> Bundan hemen sonra İsa öğrencilerine,
tekneye binip kendisinden önce karşı yakada bulunan Beytsaydaya
geçmelerini buyurdu. Bu arada kendisi halkı evlerine gönderecekti.

<span id="an_6:46">6:46</span> Onları uğurladıktan sonra, dua etmek için
dağa çıktı.

<span id="an_6:47">6:47</span> Akşam olduğunda, tekne gölün ortasına
varmıştı. Yalnız başına karada kalan İsa, öğrencilerinin kürek çekmekte
çok zorlandıklarını gördü. Çünkü rüzgar onlara karşı esiyordu. Sabaha
karşı İsa, gölün üstünde yürüyerek onlara yaklaştı. Yanlarından geçip
gidecekti.

<span id="an_6:49">6:49</span> Onlar ise, gölün üstünde yürüdüğünü
görünce Onu hayalet sanarak bağrıştılar.

<span id="an_6:50">6:50</span> Hepsi Onu görmüş ve dehşete kapılmıştı.
İsa hemen onlara seslenerek, ‹‹Cesur olun, benim, korkmayın!›› dedi.

<span id="an_6:51">6:51</span> Tekneye binip onlara katılınca rüzgar
dindi. Onlarsa büyük bir şaşkınlık içindeydi.

<span id="an_6:52">6:52</span> Ekmekle ilgili mucizeyi bile
anlamamışlardı; zihinleri körelmişti.

<span id="an_6:53">6:53</span> İsayla öğrencileri gölü aştılar,
Ginnesarda karaya çıkıp tekneyi bağladılar.

<span id="an_6:54">6:54</span> Onlar tekneden inince, halk İsayı hemen
tanıdı.

<span id="an_6:55">6:55</span> Bazıları koşarak bütün yöreyi dolaştı.
İsanın bulunduğu yeri öğrenenler, hastaları şilteleriyle oraya götürmeye
başladılar.

<span id="an_6:56">6:56</span> Köy olsun, kent ya da çiftlik olsun,
İsa'nın gittiği her yerde, hastaları meydanlara yatırıyor, sadece
giysisinin eteğine dokunmalarına izin vermesi için yalvarıyorlardı.
Dokunanların hepsi de iyileşti.

<span id="an_7:1">7:1</span> Yeruşalimden gelen Ferisiler ve bazı din
bilginleri, İsanın çevresinde toplandılar.

<span id="an_7:2">7:2</span> Onun öğrencilerinden bazılarının murdar,
yani yıkanmamış ellerle yemek yediklerini gördüler.

<span id="an_7:3">7:3</span> Ferisiler, hatta bütün Yahudiler,
atalarının töresi uyarınca ellerini iyice yıkamadan yemek yemezler.

<span id="an_7:4">7:4</span> Çarşıdan dönünce de, yıkanmadan yemek
yemezler. Ayrıca kâse, testi ve bakır kapların yıkanmasıyla ilgili başka
birçok töreye de uyarlar.

<span id="an_7:5">7:5</span> Ferisiler ve din bilginleri İsaya,
‹‹Öğrencilerin neden atalarımızın töresine uymuyorlar, niçin murdar
ellerle yemek yiyorlar?›› diye sordular.

<span id="an_7:6">7:6</span> İsa onları şöyle yanıtladı: ‹‹Yeşayanın siz
ikiyüzlülerle ilgili peygamberlik sözü ne kadar yerindedir! Yazmış
olduğu gibi, ‹Bu halk, dudaklarıyla beni sayar, Ama yürekleri benden
uzak.

<span id="an_7:7">7:7</span> Bana boşuna taparlar. Çünkü öğrettikleri,
sadece insan buyruklarıdır.›

<span id="an_7:8">7:8</span> Siz Tanrı buyruğunu bir yana bırakmış,
insan töresine uyuyorsunuz.››

<span id="an_7:9">7:9</span> İsa onlara ayrıca şunu söyledi: ‹‹Kendi
törenizi sürdürmek için Tanrı buyruğunu bir kenara itmeyi ne de güzel
beceriyorsunuz!

<span id="an_7:10">7:10</span> Musa, ‹Annene babana saygı göstereceksin›
ve, ‹Annesine ya da babasına söven kesinlikle öldürülecektir› diye
buyurmuştu.

<span id="an_7:11">7:11</span> Ama siz, ‹Eğer bir adam annesine ya da
babasına, benden alacağın bütün yardım kurbandır, yani Tanrıya
adanmıştır derse, artık annesi ya da babası için bir şey yapmasına izin
yok› diyorsunuz.

<span id="an_7:13">7:13</span> Böylece kuşaktan kuşağa aktardığınız
törelerle Tanrının sözünü geçersiz kılıyorsunuz. Buna benzer daha birçok
şey yapıyorsunuz.››

<span id="an_7:14">7:14</span> İsa, halkı yine yanına çağırıp onlara,
‹‹Hepiniz beni dinleyin ve şunu belleyin›› dedi.

<span id="an_7:15">7:15</span> ‹‹İnsanın dışında olup içine giren hiçbir
şey onu kirletemez. İnsanı kirleten, insanın içinden çıkandır.››

<span id="an_7:17">7:17</span> İsa kalabalığı bırakıp eve girince,
öğrencileri Ona bu benzetmenin anlamını sordular.

<span id="an_7:18">7:18</span> O da onlara, ‹‹Demek siz de
anlamıyorsunuz, öyle mi?›› dedi. ‹‹Dışarıdan insanın içine giren hiçbir
şeyin onu kirletemeyeceğini bilmiyor musunuz?

<span id="an_7:19">7:19</span> Dıştan giren, insanın yüreğine değil,
midesine gider, oradan da helaya atılır.›› İsa bu sözlerle, bütün
yiyeceklerin temiz olduğunu bildirmiş oluyordu.

<span id="an_7:20">7:20</span> İsa şöyle devam etti: ‹‹İnsanı kirleten,
insanın içinden çıkandır.

<span id="an_7:21">7:21</span> Çünkü kötü düşünceler, fuhuş, hırsızlık,
cinayet, zina, açgözlülük, kötülük, hile, sefahat, kıskançlık, iftira,
kibir ve akılsızlık içten, insanın yüreğinden kaynaklanır.

<span id="an_7:23">7:23</span> Bu kötülüklerin hepsi içten kaynaklanır
ve insanı kirletir.››

<span id="an_7:24">7:24</span> İsa oradan ayrılarak Sur bölgesine gitti.
Burada bir eve girdi. Kimsenin bunu bilmesini istemiyordu, ama
gizlenemedi.

<span id="an_7:25">7:25</span> Küçük kızı kötü ruha tutulmuş bir kadın,
İsayla ilgili haberi duyar duymaz geldi, ayaklarına kapandı.

<span id="an_7:26">7:26</span> Yahudi olmayan bu kadın Suriye-Fenike
ırkındandı. Kızından cini kovması için İsaya rica etti.

<span id="an_7:27">7:27</span> İsa ona, ‹‹Bırak, önce çocuklar
doysunlar›› dedi. ‹‹Çocukların ekmeğini alıp köpeklere atmak doğru
değildir.››

<span id="an_7:28">7:28</span> Kadın buna karşılık, ‹‹Haklısın, Rab››
dedi. ‹‹Ama köpekler de sofranın altında çocukların ekmek kırıntılarını
yer.››

<span id="an_7:29">7:29</span> İsa ona, ‹‹Bu sözden ötürü cin kızından
çıktı, gidebilirsin›› dedi.

<span id="an_7:30">7:30</span> Kadın evine gittiğinde çocuğunu cinden
kurtulmuş, yatakta yatar buldu.

<span id="an_7:31">7:31</span> Sur bölgesinden ayrılan İsa, Sayda
yoluyla Dekapolis bölgesinin ortasından geçerek tekrar Celile Gölüne
geldi.

<span id="an_7:32">7:32</span> Ona sağır ve dili tutuk bir adam
getirdiler, elini üzerine koyması için yalvardılar.

<span id="an_7:33">7:33</span> İsa adamı kalabalıktan ayırıp bir yana
çekti. Parmaklarını adamın kulaklarına soktu, tükürüp onun diline
dokundu.

<span id="an_7:34">7:34</span> Sonra göğe bakarak içini çekti ve adama,
‹‹Effata››, yani ‹‹Açıl!›› dedi.

<span id="an_7:35">7:35</span> Adamın kulakları hemen açıldı, dili
çözüldü ve düzgün bir şekilde konuşmaya başladı.

<span id="an_7:36">7:36</span> İsa orada bulunanları, bunu kimseye
söylememeleri için uyardı. Ama onları ne kadar uyardıysa, onlar da
haberi o kadar yaydılar.

<span id="an_7:37">7:37</span> Halk büyük bir hayret içinde kalmıştı.
‹‹Yaptığı her şey iyi. Sağırların kulaklarını açıyor, dilsizleri
konuşturuyor!›› diyorlardı.

<span id="an_8:1">8:1</span> O günlerde yine büyük bir kalabalık
toplanmıştı. Yiyecek bir şeyleri olmadığı için İsa öğrencilerini yanına
çağırıp, ‹‹Halka acıyorum›› dedi. ‹‹Üç gündür yanımdalar, yiyecek hiçbir
şeyleri yok.

<span id="an_8:3">8:3</span> Onları aç aç evlerine gönderirsem, yolda
bayılırlar. Hem bazıları uzak yoldan geliyor.››

<span id="an_8:4">8:4</span> Öğrencileri buna karşılık, ‹‹Böyle ıssız
bir yerde bu kadar kişiyi doyuracak ekmeği insan nereden bulabilir?››
dediler.

<span id="an_8:5">8:5</span> İsa, ‹‹Kaç ekmeğiniz var?›› diye sordu.
‹‹Yedi tane›› dediler.

<span id="an_8:6">8:6</span> Bunun üzerine İsa, halka yere oturmalarını
buyurdu. Sonra yedi ekmeği aldı, şükredip bunları böldü, dağıtmaları
için öğrencilerine verdi. Onlar da halka dağıttılar.

<span id="an_8:7">8:7</span> Birkaç küçük balıkları da vardı. İsa
şükredip bunları da dağıtmalarını söyledi.

<span id="an_8:8">8:8</span> Herkes yiyip doydu. Artakalan parçalardan
yedi küfe dolusu topladılar.

<span id="an_8:9">8:9</span> Orada yaklaşık dört bin kişi vardı. İsa
onları evlerine gönderdikten sonra öğrencileriyle birlikte hemen tekneye
binip Dalmanuta bölgesine geçti.

<span id="an_8:11">8:11</span> Ferisiler gelip İsayla tartışmaya
başladılar. Onu denemek amacıyla gökten bir belirti göstermesini
istediler.

<span id="an_8:12">8:12</span> İsa içten bir ah çekerek, ‹‹Bu kuşak
neden bir belirti istiyor?›› dedi. ‹‹Size doğrusunu söyleyeyim, bu
kuşağa hiçbir belirti gösterilmeyecek.››

<span id="an_8:13">8:13</span> Sonra onları orada bırakıp yine tekneye
bindi ve karşı yakaya yöneldi.

<span id="an_8:14">8:14</span> Öğrenciler ekmek almayı unutmuşlardı.
Teknede, yanlarında yalnız bir ekmek vardı.

<span id="an_8:15">8:15</span> İsa onlara şu uyarıda bulundu: ‹‹Dikkatli
olun, Ferisilerin mayasından ve Hirodesin mayasından sakının!››

<span id="an_8:16">8:16</span> Onlar ise kendi aralarında, ‹‹Ekmeğimiz
olmadığı için böyle diyor›› şeklinde tartıştılar.

<span id="an_8:17">8:17</span> Bunun farkında olan İsa, ‹‹Ekmeğiniz yok
diye niçin tartışıyorsunuz?›› dedi. ‹‹Hâlâ akıl erdiremiyor, anlamıyor
musunuz? Zihniniz köreldi mi?

<span id="an_8:18">8:18</span> Gözleriniz olduğu halde görmüyor musunuz?
Kulaklarınız olduğu halde işitmiyor musunuz? Hatırlamıyor musunuz, beş
ekmeği beş bin kişiye bölüştürdüğümde kaç sepet dolusu yemek fazlası
topladınız?›› ‹‹On iki›› dediler.

<span id="an_8:20">8:20</span> ‹‹Yedi ekmeği dört bin kişiye
bölüştürdüğümde kaç küfe dolusu yemek fazlası topladınız?›› ‹‹Yedi››
dediler.

<span id="an_8:21">8:21</span> İsa onlara, ‹‹Hâlâ anlamıyor musunuz?››
dedi.

<span id="an_8:22">8:22</span> İsa ile öğrencileri Beytsaydaya geldiler.
Orada bazı kişiler İsaya kör bir adam getirip ona dokunması için
yalvardılar.

<span id="an_8:23">8:23</span> İsa körün elinden tutarak onu köyün
dışına çıkardı. Gözlerine tükürüp ellerini üzerine koydu ve, ‹‹Bir şey
görüyor musun?›› diye sordu.

<span id="an_8:24">8:24</span> Adam başını kaldırıp, ‹‹İnsanlar
görüyorum›› dedi, ‹‹Ağaçlara benziyorlar, ama yürüyorlar.››

<span id="an_8:25">8:25</span> Sonra İsa ellerini yeniden adamın gözleri
üzerine koydu. Adam gözlerini açtı, baktı; iyileşmiş ve her şeyi açık
seçik görmeye başlamıştı.

<span id="an_8:26">8:26</span> İsa, ‹‹Köye bile girme!›› diyerek onu
evine gönderdi.

<span id="an_8:27">8:27</span> İsa, öğrencileriyle birlikte Filipus
Sezariyesine bağlı köylere gitti. Yolda öğrencilerine, ‹‹Halk benim kim
olduğumu söylüyor?›› diye sordu.

<span id="an_8:28">8:28</span> Öğrencileri Ona şu karşılığı verdiler:
‹‹Vaftizci Yahya diyorlar. Ama kimi İlyas, kimi de peygamberlerden biri
olduğunu söylüyor.››

<span id="an_8:29">8:29</span> O da onlara, ‹‹Siz ne dersiniz, sizce ben
kimim?›› diye sordu. Petrus, ‹‹Sen Mesihsin›› yanıtını verdi.

<span id="an_8:30">8:30</span> Bunun üzerine İsa bu konuda kimseye bir
şey söylememeleri için onları uyardı.

<span id="an_8:31">8:31</span> İsa, İnsanoğlunun çok acı çekmesi, ileri
gelenler, başkâhinler ve din bilginlerince reddedilmesi, öldürülmesi ve
üç gün sonra dirilmesi gerektiğini onlara anlatmaya başladı.

<span id="an_8:32">8:32</span> Bunları açıkça söylüyordu. Bunun üzerine
Petrus Onu bir kenara çekip azarlamaya başladı.

<span id="an_8:33">8:33</span> İsa dönüp öteki öğrencilerine baktı;
Petrusu azarlayarak, ‹‹Çekil önümden, Şeytan!›› dedi. ‹‹Düşüncelerin
Tanrıya değil, insana özgüdür.››

<span id="an_8:34">8:34</span> Öğrencileriyle birlikte halkı da yanına
çağırıp şöyle konuştu: ‹‹Ardımdan gelmek isteyen kendini inkâr etsin,
çarmıhını yüklenip beni izlesin.

<span id="an_8:35">8:35</span> Canını kurtarmak isteyen onu yitirecek,
canını benim ve Müjdenin uğruna yitiren ise onu kurtaracaktır.

<span id="an_8:36">8:36</span> İnsan bütün dünyayı kazanıp da canından
olursa, bunun kendisine ne yararı olur?

<span id="an_8:37">8:37</span> İnsan kendi canına karşılık ne verebilir?

<span id="an_8:38">8:38</span> Bu vefasız ve günahkâr kuşağın ortasında,
kim benden ve benim sözlerimden utanırsa, İnsanoğlu da, Babası'nın
görkemi içinde kutsal meleklerle birlikte geldiğinde o kişiden
utanacaktır.››

<span id="an_9:1">9:1</span> İsa, ‹‹Size doğrusunu söyleyeyim›› diye
devam etti, ‹‹Burada bulunanlar arasında, Tanrı Egemenliğinin güçlü
biçimde gerçekleştiğini görmeden ölümü tatmayacak olanlar var.››

<span id="an_9:2">9:2</span> Altı gün sonra İsa, yanına yalnız Petrus,
Yakup ve Yuhannayı alarak yüksek bir dağa çıktı. Onların gözü önünde
İsanın görünümü değişti.

<span id="an_9:3">9:3</span> Giysileri göz kamaştırıcı bir beyazlığa
büründü; yeryüzünde hiçbir çamaşırcının erişemeyeceği bir beyazlıktı bu.

<span id="an_9:4">9:4</span> O anda Musayla İlyas öğrencilere göründü.
İsayla konuşuyorlardı.

<span id="an_9:5">9:5</span> Petrus İsaya, ‹‹Rabbî, burada bulunmamız ne
iyi oldu! Üç çardak kuralım: Biri sana, biri Musaya, biri de İlyasa››
dedi.

<span id="an_9:6">9:6</span> Ne söyleyeceğini bilmiyordu. Çünkü çok
korkmuşlardı.

<span id="an_9:7">9:7</span> Bu sırada bir bulut gelip onlara gölge
saldı. Buluttan gelen bir ses, ‹‹Sevgili Oğlum budur, Onu dinleyin!››
dedi.

<span id="an_9:8">9:8</span> Öğrenciler birden çevrelerine baktılar, ama
bu kez yanlarında İsadan başka kimseyi göremediler.

<span id="an_9:9">9:9</span> Dağdan inerlerken İsa, İnsanoğlu ölümden
dirilmeden orada gördüklerini hiç kimseye söylememeleri için onları
uyardı.

<span id="an_9:10">9:10</span> Bu uyarıya uymakla birlikte kendi
aralarında, ‹‹Ölümden dirilmek ne demek?›› diye tartışıp durdular.

<span id="an_9:11">9:11</span> İsaya, ‹‹Din bilginleri neden önce
İlyasın gelmesi gerektiğini söylüyorlar?›› diye sordular.

<span id="an_9:12">9:12</span> O da onlara şöyle dedi: ‹‹Gerçekten de
önce İlyas gelir ve her şeyi yeniden düzene koyar. Ama nasıl oluyor da
İnsanoğlunun çok acı çekeceği ve hiçe sayılacağı yazılmıştır?

<span id="an_9:13">9:13</span> Size şunu söyleyeyim, İlyas geldi bile,
onun hakkında yazılmış olduğu gibi, ona yapmadıklarını bırakmadılar.››

<span id="an_9:14">9:14</span> Öteki öğrencilerin yanına döndüklerinde,
onların çevresinde büyük bir kalabalığın toplandığını, birtakım din
bilginlerinin onlarla tartıştığını gördüler.

<span id="an_9:15">9:15</span> Kalabalık İsayı görünce büyük bir
şaşkınlığa kapıldı ve koşup Onu selamladı.

<span id="an_9:16">9:16</span> İsa öğrencilerine, ‹‹Onlarla ne
tartışıyorsunuz?›› diye sordu.

<span id="an_9:17">9:17</span> Halktan biri Ona, ‹‹Öğretmenim›› diye
karşılık verdi, ‹‹Dilsiz bir ruha tutulan oğlumu sana getirdim.

<span id="an_9:18">9:18</span> Ruh onu nerede yakalarsa yere çarpıyor.
Çocuk ağzından köpükler saçıyor, dişlerini gıcırdatıyor ve kaskatı
kesiliyor. Ruhu kovmaları için öğrencilerine başvurdum, ama
başaramadılar.››

<span id="an_9:19">9:19</span> İsa onlara, ‹‹Ey imansız kuşak!›› dedi.
‹‹Sizinle daha ne kadar kalacağım? Size daha ne kadar katlanacağım?
Çocuğu bana getirin!››

<span id="an_9:20">9:20</span> Çocuğu kendisine getirdiler. Ruh, İsayı
görür görmez çocuğu şiddetle sarstı; çocuk yere düştü, ağzından köpükler
saçarak yuvarlanmaya başladı.

<span id="an_9:21">9:21</span> İsa çocuğun babasına, ‹‹Bu hal çocuğun
başına geleli ne kadar oldu?›› diye sordu. ‹‹Küçüklüğünden beri böyle››
dedi babası.

<span id="an_9:22">9:22</span> ‹‹Üstelik ruh onu öldürmek için sık sık
ateşe, suya attı. Elinden bir şey gelirse, bize yardım et, halimize
acı!››

<span id="an_9:23">9:23</span> İsa ona, ‹‹Elimden gelirse mi? İman eden
biri için her şey mümkün!›› dedi.

<span id="an_9:24">9:24</span> Çocuğun babası hemen, ‹‹İman ediyorum,
imansızlığımı yenmeme yardım et!›› diye feryat etti.

<span id="an_9:25">9:25</span> İsa, halkın koşuşup geldiğini görünce
kötü ruhu azarlayarak, ‹‹Sana buyuruyorum, dilsiz ve sağır ruh, çocuğun
içinden çık ve ona bir daha girme!›› dedi.

<span id="an_9:26">9:26</span> Bunun üzerine ruh bir çığlık attı ve
çocuğu şiddetle sarsarak çıktı. Çocuk ölü gibi hareketsiz kaldı, öyle ki
oradakilerin birçoğu, ‹‹Öldü!›› diyordu.

<span id="an_9:27">9:27</span> Ama İsa elinden tutup kaldırınca, çocuk
ayağa kalktı.

<span id="an_9:28">9:28</span> İsa eve girdikten sonra öğrencileri özel
olarak Ona, ‹‹Biz kötü ruhu neden kovamadık?›› diye sordular.

<span id="an_9:29">9:29</span> İsa onlara, ‹‹Bu tür ruhlar ancak duayla
kovulabilir›› yanıtını verdi.

<span id="an_9:30">9:30</span> Oradan ayrılmış, Celile bölgesinden
geçiyorlardı. İsa hiç kimsenin bunu bilmesini istemiyordu.

<span id="an_9:31">9:31</span> Öğrencilerine öğretirken şöyle diyordu:
‹‹İnsanoğlu, insanların eline teslim edilecek ve öldürülecek, ama
öldürüldükten üç gün sonra dirilecek.››

<span id="an_9:32">9:32</span> Onlar bu sözleri anlamıyor, İsaya soru
sormaktan da korkuyorlardı.

<span id="an_9:33">9:33</span> Kefarnahuma vardılar. Eve girdikten sonra
İsa onlara, ‹‹Yolda neyi tartışıyordunuz?›› diye sordu.

<span id="an_9:34">9:34</span> Hiç birinden ses çıkmadı. Çünkü yolda
aralarında kimin en büyük olduğunu tartışmışlardı.

<span id="an_9:35">9:35</span> İsa oturup Onikileri yanına çağırdı.
Onlara şöyle dedi: ‹‹Birinci olmak isteyen en sonuncu olsun, herkesin
hizmetkârı olsun.››

<span id="an_9:36">9:36</span> Küçük bir çocuğu alıp orta yere dikti,
sonra onu kucağına alarak onlara şöyle dedi: ‹‹Böyle bir çocuğu benim
adım uğruna kabul eden, beni kabul etmiş olur. Beni kabul eden de beni
değil, beni göndereni kabul etmiş olur.››

<span id="an_9:38">9:38</span> Yuhanna Ona, ‹‹Öğretmenim›› dedi, ‹‹Senin
adınla cin kovan birini gördük, ama bizi izleyenlerden olmadığı için ona
engel olmaya çalıştık.››

<span id="an_9:39">9:39</span> ‹‹Ona engel olmayın!›› dedi İsa. ‹‹Çünkü
benim adımla mucize yapıp da ardından beni kötüleyecek kimse yoktur.

<span id="an_9:40">9:40</span> Bize karşı olmayan, bizden yanadır.

<span id="an_9:41">9:41</span> Size doğrusunu söyleyeyim, Mesihe ait
olduğunuz için sizlere bir bardak su veren ödülsüz kalmayacaktır.››

<span id="an_9:42">9:42</span> ‹‹Kim bana iman eden bu küçüklerden
birini günaha düşürürse, boynuna kocaman bir değirmen taşı geçirilip
denize atılması kendisi için daha iyi olur.

<span id="an_9:43">9:43</span> Eğer elin günah işlemene neden olursa,
onu kes. Tek elle yaşama kavuşman, iki elle sönmez ateşe, cehenneme
gitmenden iyidir.

<span id="an_9:45">9:45</span> Eğer ayağın günah işlemene neden olursa,
onu kes. Tek ayakla yaşama kavuşman, iki ayakla cehenneme atılmandan
iyidir.

<span id="an_9:47">9:47</span> Eğer gözün günah işlemene neden olursa,
onu çıkar at. Tanrının Egemenliğine tek gözle girmen, iki gözle
cehenneme atılmandan iyidir.

<span id="an_9:48">9:48</span> ‹Oradakileri kemiren kurt ölmez, Yakan
ateş sönmez.›

<span id="an_9:49">9:49</span> Çünkü herkes ateşle tuzlanacaktır.

<span id="an_9:50">9:50</span> Tuz yararlıdır. Ama tuz tuzluluğunu
yitirirse, bir daha ona nasıl tat verebilirsiniz? İçinizde tuz olsun ve
birbirinizle barış içinde yaşayın!››

<span id="an_10:1">10:1</span> İsa oradan ayrılıp Yahudiyenin Şeria
Irmağının karşı yakasındaki topraklarına geçti. Çevresinde yine
kalabalıklar toplanmıştı; her zamanki gibi onlara öğretiyordu.

<span id="an_10:2">10:2</span> Yanına gelen bazı Ferisiler Onu denemek
amacıyla, ‹‹Bir erkeğin, karısını boşaması Kutsal Yasaya uygun mudur?››
diye sordular.

<span id="an_10:3">10:3</span> İsa karşılık olarak, ‹‹Musa size ne
buyurdu?›› dedi.

<span id="an_10:4">10:4</span> Onlar, ‹‹Musa, erkeğin bir boşanma
belgesi yazarak karısını boşamasına izin vermiştir›› dediler.

<span id="an_10:5">10:5</span> İsa onlara, ‹‹İnatçı olduğunuz için Musa
bu buyruğu yazdı›› dedi.

<span id="an_10:6">10:6</span> ‹‹Tanrı, yaratılışın başlangıcından
‹İnsanları erkek ve dişi olarak yarattı.›

<span id="an_10:7">10:7</span> ‹Bu nedenle adam annesini babasını
bırakıp karısına bağlanacak, ikisi tek beden olacak.› Şöyle ki, onlar
artık iki değil, tek bedendir.

<span id="an_10:9">10:9</span> O halde Tanrının birleştirdiğini insan
ayırmasın.››

<span id="an_10:10">10:10</span> Öğrencileri evde Ona yine bu konuyla
ilgili bazı sorular sordular.

<span id="an_10:11">10:11</span> İsa onlara, ‹‹Karısını boşayıp
başkasıyla evlenen, karısına karşı zina etmiş olur›› dedi.

<span id="an_10:12">10:12</span> ‹‹Kocasını boşayıp başkasıyla evlenen
kadın da zina etmiş olur.››

<span id="an_10:13">10:13</span> Bu arada bazıları küçük çocukları
İsanın yanına getiriyor, onlara dokunmasını istiyorlardı. Ne var ki,
öğrenciler onları azarladılar.

<span id="an_10:14">10:14</span> İsa bunu görünce kızdı. Öğrencilerine,
‹‹Bırakın, çocuklar bana gelsin›› dedi. ‹‹Onlara engel olmayın! Çünkü
Tanrının Egemenliği böylelerinindir.

<span id="an_10:15">10:15</span> Size doğrusunu söyleyeyim, Tanrının
Egemenliğini bir çocuk gibi kabul etmeyen, bu egemenliğe asla giremez.››

<span id="an_10:16">10:16</span> Çocukları kucağına aldı, ellerini
üzerlerine koyup onları kutsadı.

<span id="an_10:17">10:17</span> İsa yola çıkarken, biri koşarak yanına
geldi. Önünde diz çöküp Ona, ‹‹İyi öğretmenim, sonsuz yaşama kavuşmak
için ne yapmalıyım?›› diye sordu.

<span id="an_10:18">10:18</span> İsa, ‹‹Bana neden iyi diyorsun?›› dedi.
‹‹İyi olan yalnız biri var, O da Tanrıdır.

<span id="an_10:19">10:19</span> Onun buyruklarını biliyorsun: ‹Adam
öldürmeyeceksin, zina etmeyeceksin, çalmayacaksın, yalan yere tanıklık
etmeyeceksin, kimsenin hakkını yemeyeceksin, annene babana saygı
göstereceksin.› ››

<span id="an_10:20">10:20</span> Adam, ‹‹Öğretmenim, bunların hepsini
gençliğimden beri yerine getiriyorum›› dedi.

<span id="an_10:21">10:21</span> Ona sevgiyle bakan İsa, ‹‹Bir eksiğin
var›› dedi. ‹‹Git neyin varsa sat, parasını yoksullara ver; böylece
gökte hazinen olur. Sonra gel, beni izle.››

<span id="an_10:22">10:22</span> Bu sözler üzerine adamın yüzü asıldı,
üzüntü içinde oradan uzaklaştı. Çünkü çok malı vardı.

<span id="an_10:23">10:23</span> İsa çevresine göz gezdirdikten sonra
öğrencilerine, ‹‹Varlıklı kişilerin Tanrı Egemenliğine girmesi ne güç
olacak!›› dedi.

<span id="an_10:24">10:24</span> Öğrenciler Onun sözlerine şaştılar. Ama
İsa onlara yine, ‹‹Çocuklar›› dedi, ‹‹Tanrının Egemenliğine girmek ne
güçtür!

<span id="an_10:25">10:25</span> Devenin iğne deliğinden geçmesi,
zenginin Tanrı Egemenliğine girmesinden daha kolaydır.››

<span id="an_10:26">10:26</span> Öğrenciler büsbütün şaşırmışlardı.
Birbirlerine, ‹‹Öyleyse kim kurtulabilir?›› diyorlardı.

<span id="an_10:27">10:27</span> İsa onlara bakarak, ‹‹İnsanlar için bu
imkânsız, ama Tanrı için değil. Tanrı için her şey mümkündür›› dedi.

<span id="an_10:28">10:28</span> Petrus Ona, ‹‹Bak, biz her şeyi bırakıp
senin ardından geldik›› demeye başladı.

<span id="an_10:29">10:29</span> ‹‹Size doğrusunu söyleyeyim›› dedi İsa,
‹‹Benim ve Müjdenin uğruna evini, kardeşlerini, anne ya da babasını,
çocuklarını ya da topraklarını bırakıp da şimdi, bu çağda çekeceği
zulümlerle birlikte yüz kat daha fazla eve, kardeşe, anneye, çocuğa,
toprağa ve gelecek çağda sonsuz yaşama kavuşmayacak hiç kimse yoktur.

<span id="an_10:31">10:31</span> Ne var ki, birincilerin birçoğu
sonuncu, sonuncuların birçoğu da birinci olacak.››

<span id="an_10:32">10:32</span> Yola çıkmış Yeruşalime gidiyorlardı.
İsa önlerinde yürüyordu. Öğrencileri şaşkınlık içindeydi, ardından
gelenler ise korkuyorlardı. İsa Onikileri yine bir yana çekip kendi
başına gelecekleri anlatmaya başladı: ‹‹Şimdi Yeruşalime gidiyoruz››
dedi. ‹‹İnsanoğlu, başkâhinlerin ve din bilginlerinin eline teslim
edilecek. Onlar da Onu ölüm cezasına çarptıracak ve öteki uluslara
teslim edecekler.

<span id="an_10:34">10:34</span> Onunla alay edecek, üzerine tükürecek
ve Onu kamçılayıp öldürecekler. Ne var ki O, üç gün sonra dirilecek.››

<span id="an_10:35">10:35</span> Zebedinin oğulları Yakup ile Yuhanna
İsaya yaklaşıp, ‹‹Öğretmenimiz, bir dileğimiz var, bunu yapmanı
istiyoruz›› dediler.

<span id="an_10:36">10:36</span> İsa onlara, ‹‹Sizin için ne yapmamı
istiyorsunuz?›› diye sordu.

<span id="an_10:37">10:37</span> ‹‹Sen yüceliğine kavuşunca birimize
sağında, ötekimize de solunda oturma ayrıcalığını ver›› dediler.

<span id="an_10:38">10:38</span> ‹‹Siz ne dilediğinizi bilmiyorsunuz››
dedi İsa. ‹‹Benim içeceğim kâseden siz içebilir misiniz? Benim vaftiz
olacağım gibi siz de vaftiz olabilir misiniz?››

<span id="an_10:39">10:39</span> ‹‹Evet, olabiliriz›› dediler. İsa
onlara, ‹‹Benim içeceğim kâseden siz de içeceksiniz, benim vaftiz
olacağım gibi siz de vaftiz olacaksınız›› dedi. ‹‹Ama sağımda ya da
solumda oturmanıza izin vermek benim elimde değil. Bu yerler belirli
kişiler için hazırlanmıştır.››

<span id="an_10:41">10:41</span> Bunu işiten on öğrenci Yakupla
Yuhannaya kızmaya başladılar.

<span id="an_10:42">10:42</span> İsa onları yanına çağırıp şöyle dedi:
‹‹Bilirsiniz ki, ulusların önderleri sayılanlar, onlara egemen kesilir,
ileri gelenleri de onlara ağırlıklarını hissettirirler.

<span id="an_10:43">10:43</span> Sizin aranızda böyle olmayacak.
Aranızda büyük olmak isteyen, ötekilerin hizmetkârı olsun.

<span id="an_10:44">10:44</span> Aranızda birinci olmak isteyen,
hepinizin kulu olsun.

<span id="an_10:45">10:45</span> Çünkü İnsanoğlu bile hizmet edilmeye
değil, hizmet etmeye ve canını birçokları için fidye olarak vermeye
geldi.››

<span id="an_10:46">10:46</span> Sonra Erihaya geldiler. İsa,
öğrencileri ve büyük bir kalabalıkla birlikte Erihadan ayrılırken, Timay
oğlu Bartimay adında kör bir dilenci yol kenarında oturuyordu.

<span id="an_10:47">10:47</span> Nasıralı İsanın orada olduğunu duyunca,
‹‹Ey Davut Oğlu İsa, halime acı!›› diye bağırmaya başladı.

<span id="an_10:48">10:48</span> Birçok kimse onu azarlayarak susturmak
istediyse de o, ‹‹Ey Davut Oğlu, halime acı!›› diyerek daha çok bağırdı.

<span id="an_10:49">10:49</span> İsa durdu, ‹‹Çağırın onu›› dedi. Kör
adama seslenerek, ‹‹Ne mutlu sana! Kalk, seni çağırıyor!›› dediler.

<span id="an_10:50">10:50</span> Adam abasını üstünden atarak ayağa
fırladı ve İsanın yanına geldi.

<span id="an_10:51">10:51</span> İsa, ‹‹Senin için ne yapmamı
istiyorsun?›› diye sordu. Kör adam, ‹‹Rabbuni, gözlerim görsün›› dedi.

<span id="an_10:52">10:52</span> İsa, ‹‹Gidebilirsin, imanın seni
kurtardı›› dedi. Adam o anda yeniden görmeye başladı ve yol boyunca
İsa'nın ardından gitti.

<span id="an_11:1">11:1</span> Yeruşalime yaklaşıp Zeytin Dağının
yamacındaki Beytfaci ile Beytanyaya geldiklerinde İsa iki öğrencisini
önden gönderdi. Onlara, ‹‹Karşınızdaki köye gidin›› dedi, ‹‹Köye girer
girmez, üzerine daha hiç kimsenin binmediği, bağlı duran bir sıpa
bulacaksınız. Onu çözüp bana getirin.

<span id="an_11:3">11:3</span> Biri size, ‹Bunu niye yapıyorsunuz?›
derse, ‹Rabbin ona ihtiyacı var, hemen geri gönderecek› dersiniz.››

<span id="an_11:4">11:4</span> Gittiler ve yol üzerinde, bir evin sokak
kapısının yanında bağlı buldukları sıpayı çözdüler.

<span id="an_11:5">11:5</span> Orada duranlardan bazıları, ‹‹Sıpayı ne
diye çözüyorsunuz?›› dediler.

<span id="an_11:6">11:6</span> Öğrenciler İsanın kendilerine
söylediklerini tekrarlayınca, adamlar onları rahat bıraktı.

<span id="an_11:7">11:7</span> Sıpayı İsaya getirip üzerine kendi
giysilerini yaydılar. İsa sıpaya bindi.

<span id="an_11:8">11:8</span> Birçokları giysilerini, bazıları da
çevredeki ağaçlardan kestikleri dalları yola serdiler.

<span id="an_11:9">11:9</span> Önden gidenler ve arkadan gelenler şöyle
bağırıyorlardı: ‹‹Hozana! Rabbin adıyla gelene övgüler olsun!

<span id="an_11:10">11:10</span> Atamız Davutun yaklaşan egemenliği
kutlu olsun! En yücelerde hozana!››

<span id="an_11:11">11:11</span> İsa Yeruşalime varınca tapınağa gitti,
her tarafı gözden geçirdi. Sonra vakit ilerlemiş olduğundan Onikilerle
birlikte Beytanyaya döndü.

<span id="an_11:12">11:12</span> Ertesi gün Beytanyadan çıktıklarında
İsa acıkmıştı.

<span id="an_11:13">11:13</span> Uzakta, yapraklanmış bir incir ağacı
görünce belki incir bulurum diye yaklaştı. Ağacın yanına vardığında
yapraktan başka bir şey bulamadı. Çünkü incir mevsimi değildi.

<span id="an_11:14">11:14</span> İsa ağaca, ‹‹Artık sonsuza dek senden
kimse meyve yiyemesin!›› dedi. Öğrencileri de bunu duydular.

<span id="an_11:15">11:15</span> Oradan Yeruşalime geldiler. İsa
tapınağın avlusuna girerek oradaki alıcı ve satıcıları dışarı kovdu.
Para bozanların masalarını, güvercin satanların sehpalarını devirdi.

<span id="an_11:16">11:16</span> Yük taşıyan hiç kimsenin tapınağın
avlusundan geçmesine izin vermedi.

<span id="an_11:17">11:17</span> Halka öğretirken şunları söyledi: ‹‹
‹Evime, bütün ulusların dua evi denecek› diye yazılmamış mı? Ama siz onu
haydut inine çevirdiniz.››

<span id="an_11:18">11:18</span> Başkâhinler ve din bilginleri bunu
duyunca İsayı yok etmek için bir yol aramaya başladılar. Ondan
korkuyorlardı. Çünkü bütün halk Onun öğretisine hayrandı.

<span id="an_11:19">11:19</span> Akşam olunca İsayla öğrencileri kentten
ayrıldı.

<span id="an_11:20">11:20</span> Sabah erkenden incir ağacının yanından
geçerlerken, ağacın kökten kurumuş olduğunu gördüler.

<span id="an_11:21">11:21</span> Olayı hatırlayan Petrus, ‹‹Rabbî, bak!
Lanetlediğin incir ağacı kurumuş!›› dedi.

<span id="an_11:22">11:22</span> İsa onlara şöyle karşılık verdi:
‹‹Tanrıya iman edin.

<span id="an_11:23">11:23</span> Size doğrusunu söyleyeyim, kim şu dağa,
‹Kalk, denize atıl!› der ve yüreğinde kuşku duymadan dediğinin olacağına
inanırsa, dileği yerine gelecektir.

<span id="an_11:24">11:24</span> Bunun için size diyorum ki, duayla
dilediğiniz her şeyi daha şimdiden almış olduğunuza inanın, dileğiniz
yerine gelecektir.

<span id="an_11:25">11:25</span> Kalkıp dua ettiğiniz zaman, birine
karşı bir şikâyetiniz varsa onu bağışlayın ki, göklerdeki Babanız da
sizin suçlarınızı bağışlasın.››

<span id="an_11:27">11:27</span> Yine Yeruşalime geldiler. İsa tapınakta
gezinirken başkâhinler, din bilginleri ve ileri gelenler Onun yanına
gelip, ‹‹Bunları hangi yetkiyle yapıyorsun, bunları yapma yetkisini sana
kim verdi?›› diye sordular.

<span id="an_11:29">11:29</span> İsa da onlara, ‹‹Size bir soru
soracağım›› dedi. ‹‹Bana yanıt verin, ben de size bunları hangi yetkiyle
yaptığımı söylerim.

<span id="an_11:30">11:30</span> Yahyanın vaftiz etme yetkisi Tanrıdan
mıydı, insanlardan mı? Yanıt verin bana.››

<span id="an_11:31">11:31</span> Bunu aralarında şöyle tartışmaya
başladılar: ‹‹ ‹Tanrıdan› dersek, ‹Öyleyse ona niçin inanmadınız?›
diyecek.

<span id="an_11:32">11:32</span> Yok eğer ‹İnsanlardan› dersek...››
Halkın tepkisinden korkuyorlardı. Çünkü herkes Yahyayı gerçekten
peygamber sayıyordu.

<span id="an_11:33">11:33</span> İsa'ya, ‹‹Bilmiyoruz›› diye yanıt
verdiler. İsa da onlara, ‹‹Ben de size bunları hangi yetkiyle yaptığımı
söylemeyeceğim›› dedi.

<span id="an_12:1">12:1</span> İsa onlara benzetmelerle konuşmaya
başladı. ‹‹Adamın biri bağ dikti, çevresini çitle çevirdi, üzüm sıkmak
için bir çukur kazdı, bir de bekçi kulesi yaptı. Sonra bağı bağcılara
kiralayıp yolculuğa çıktı.

<span id="an_12:2">12:2</span> Mevsimi gelince bağın ürününden payına
düşeni almak üzere bağcılara bir köle yolladı.

<span id="an_12:3">12:3</span> Bağcılar köleyi yakalayıp dövdü ve eli
boş gönderdi.

<span id="an_12:4">12:4</span> Bağ sahibi bu kez onlara başka bir köle
yolladı. Onu da başından yaralayıp aşağıladılar.

<span id="an_12:5">12:5</span> Birini daha yolladı, onu öldürdüler. Daha
birçok köle yolladı. Kimini dövüp kimini öldürdüler.

<span id="an_12:6">12:6</span> ‹‹Bağ sahibinin yanında tek kişi kaldı, o
da sevgili oğluydu. ‹Oğlumu sayarlar› diyerek bağcılara en son onu
yolladı.

<span id="an_12:7">12:7</span> ‹‹Ama bağcılar birbirlerine, ‹Mirasçı
budur, gelin onu öldürelim, miras bizim olur› dediler.

<span id="an_12:8">12:8</span> Böylece onu yakaladılar, öldürüp bağdan
dışarı attılar.

<span id="an_12:9">12:9</span> ‹‹Bu durumda bağın sahibi ne yapacak?
Gelip bağcıları yok edecek, bağı da başkalarına verecek.

<span id="an_12:10">12:10</span> Şu Kutsal Yazıyı okumadınız mı?
‹Yapıcıların reddettiği taş, İşte köşenin baş taşı oldu. Rabbin işidir
bu, Gözümüzde harika bir iş!› ››

<span id="an_12:12">12:12</span> İsanın bu benzetmede kendilerinden söz
ettiğini anlayan Yahudi önderler Onu tutuklamak istediler; ama halkın
tepkisinden korktukları için Onu bırakıp gittiler.

<span id="an_12:13">12:13</span> Daha sonra İsayı söyleyeceği sözlerle
tuzağa düşürmek amacıyla Ferisilerden ve Hirodes yanlılarından
bazılarını Ona gönderdiler.

<span id="an_12:14">12:14</span> Bunlar gelip İsaya, ‹‹Öğretmenimiz››
dediler, ‹‹Senin dürüst biri olduğunu, kimseyi kayırmadan, insanlar
arasında ayrım yapmadan Tanrı yolunu dürüstçe öğrettiğini biliyoruz.
Sezara vergi vermek Kutsal Yasaya uygun mu, değil mi? Verelim mi,
vermeyelim mi?››

<span id="an_12:15">12:15</span> Onların ikiyüzlülüğünü bilen İsa şöyle
dedi: ‹‹Beni neden deniyorsunuz? Bana bir dinar getirin bakayım.››

<span id="an_12:16">12:16</span> Parayı getirdiler. İsa, ‹‹Bu resim, bu
yazı kimin?›› diye sordu. ‹‹Sezarın›› dediler.

<span id="an_12:17">12:17</span> İsa da, ‹‹Sezarın hakkını Sezara,
Tanrının hakkını Tanrıya verin›› dedi. İsanın sözlerine şaşakaldılar.

<span id="an_12:18">12:18</span> Ölümden sonra diriliş olmadığını
söyleyen Sadukiler İsaya gelip şunu sordular: ‹‹Öğretmenimiz, Musa
yazılarında bize şöyle buyurmuştur: ‹Eğer bir adam ölür, geride bir dul
bırakır, ama çocuk bırakmazsa, kardeşi onun karısını alıp soyunu
sürdürsün.›

<span id="an_12:20">12:20</span> Yedi kardeş vardı. Birincisi evlendi ve
çocuk bırakmadan öldü.

<span id="an_12:21">12:21</span> İkincisi aynı kadını aldı, o da çocuk
sahibi olmadan öldü. Üçüncüsüne de öyle oldu.

<span id="an_12:22">12:22</span> Yedisi de çocuksuz öldü. Hepsinden
sonra kadın da öldü.

<span id="an_12:23">12:23</span> Diriliş günü, ölümden dirildiklerinde
kadın bunlardan hangisinin karısı olacak? Çünkü yedisi de onunla
evlendi.››

<span id="an_12:24">12:24</span> İsa onlara şöyle karşılık verdi: ‹‹Ne
Kutsal Yazıları ne de Tanrının gücünü biliyorsunuz. Yanılmanızın nedeni
de bu değil mi?

<span id="an_12:25">12:25</span> İnsanlar ölümden dirilince ne evlenir
ne evlendirilir, göklerdeki melekler gibidirler.

<span id="an_12:26">12:26</span> Ölülerin dirilmesi konusuna gelince,
Musanın Kitabında, alevlenen çalıyla ilgili bölümde Tanrının Musaya
söylediklerini okumadınız mı? ‹Ben İbrahimin Tanrısı, İshakın Tanrısı ve
Yakupun Tanrısıyım› diyor.

<span id="an_12:27">12:27</span> Tanrı ölülerin değil, dirilerin
Tanrısıdır. Siz büyük bir yanılgı içindesiniz.››

<span id="an_12:28">12:28</span> Onların tartışmalarını dinleyen ve
İsanın onlara güzel yanıt verdiğini gören bir din bilgini yaklaşıp Ona,
‹‹Buyrukların en önemlisi hangisidir?›› diye sordu.

<span id="an_12:29">12:29</span> İsa şöyle karşılık verdi: ‹‹En önemlisi
şudur: ‹Dinle, ey İsrail! Tanrımız Rab tek Rabdir.

<span id="an_12:30">12:30</span> Tanrın Rabbi bütün yüreğinle, bütün
canınla, bütün aklınla ve bütün gücünle seveceksin.›

<span id="an_12:31">12:31</span> İkincisi de şudur: ‹Komşunu kendin gibi
seveceksin.› Bunlardan daha büyük buyruk yoktur.››

<span id="an_12:32">12:32</span> Din bilgini İsaya, ‹‹İyi söyledin,
öğretmenim›› dedi. ‹‹ ‹Tanrı tektir ve Ondan başkası yoktur› demekle
doğruyu söyledin.

<span id="an_12:33">12:33</span> İnsanın Tanrıyı bütün yüreğiyle, bütün
anlayışıyla ve bütün gücüyle sevmesi, komşusunu da kendi gibi sevmesi,
bütün yakmalık sunulardan ve kurbanlardan daha önemlidir.››

<span id="an_12:34">12:34</span> İsa onun akıllıca yanıt verdiğini
görünce, ‹‹Sen Tanrının Egemenliğinden uzak değilsin›› dedi. Bundan
sonra kimse Ona soru sormaya cesaret edemedi.

<span id="an_12:35">12:35</span> İsa tapınakta öğretirken şunu sordu:
‹‹Nasıl oluyor da din bilginleri, ‹Mesih, Davutun Oğludur› diyorlar?

<span id="an_12:36">12:36</span> Davutun kendisi, Kutsal Ruhtan
esinlenerek şöyle demişti: ‹Rab Rabbime dedi ki, Ben düşmanlarını
Ayaklarının altına serinceye dek Sağımda otur.›

<span id="an_12:37">12:37</span> Davutun kendisi Ondan Rab diye söz
ettiğine göre, O nasıl Davutun Oğlu olur?›› Oradaki büyük kalabalık Onu
zevkle dinliyordu.

<span id="an_12:38">12:38</span> İsa öğretirken şöyle dedi: ‹‹Uzun
kaftanlar içinde dolaşmaktan, meydanlarda selamlanmaktan, havralarda en
seçkin yerlere ve şölenlerde başköşelere kurulmaktan hoşlanan din
bilginlerinden sakının.

<span id="an_12:40">12:40</span> Dul kadınların malını mülkünü sömüren,
gösteriş için uzun uzun dua eden bu kişilerin cezası daha ağır
olacaktır.››

<span id="an_12:41">12:41</span> İsa tapınakta bağış toplanan yerin
karşısında oturmuş, kutulara para atan halkı seyrediyordu. Birçok zengin
kişi kutuya bol para attı.

<span id="an_12:42">12:42</span> Yoksul bir dul kadın da geldi, birkaç
kuruş değerinde iki bakır para attı.

<span id="an_12:43">12:43</span> İsa öğrencilerini yanına çağırarak,
‹‹Size doğrusunu söyleyeyim›› dedi, ‹‹Bu yoksul dul kadın kutuya
herkesten daha çok para attı.

<span id="an_12:44">12:44</span> Çünkü ötekilerin hepsi,
zenginliklerinden artanı attılar. Bu kadın ise yoksulluğuna karşın,
varını yoğunu, geçinmek için elinde ne varsa, tümünü verdi.››

<span id="an_13:1">13:1</span> İsa tapınaktan çıkarken öğrencilerinden
biri Ona, ‹‹Öğretmenim›› dedi, ‹‹Şu güzel taşlara, şu görkemli yapılara
bak!››

<span id="an_13:2">13:2</span> İsa ona, ‹‹Bu büyük yapıları görüyor
musun? Burada taş üstünde taş kalmayacak, hepsi yıkılacak!›› dedi.

<span id="an_13:3">13:3</span> İsa, Zeytin Dağında, tapınağın karşısında
otururken Petrus, Yakup, Yuhanna ve Andreas özel olarak kendisine şunu
sordular: ‹‹Söyle bize, bu dediklerin ne zaman olacak, bütün bunların
gerçekleşmek üzere olduğunu gösteren belirti ne olacak?››

<span id="an_13:5">13:5</span> İsa onlara anlatmaya başladı: ‹‹Sakın
kimse sizi saptırmasın›› dedi.

<span id="an_13:6">13:6</span> ‹‹Birçokları, ‹Ben Oyum› diyerek benim
adımla gelip birçok kişiyi saptıracaklar.

<span id="an_13:7">13:7</span> Savaş gürültüleri, savaş haberleri
duyunca korkmayın. Bunların olması gerek, ama bu daha son demek
değildir.

<span id="an_13:8">13:8</span> Ulus ulusa, devlet devlete savaş açacak;
yer yer depremler, kıtlıklar olacak. Bunlar, doğum sancılarının
başlangıcıdır.

<span id="an_13:9">13:9</span> ‹‹Ama siz kendinize dikkat edin! İnsanlar
sizi mahkemelere verecek, havralarda dövecekler. Benden ötürü valilerin,
kralların önüne çıkarılacak, böylece onlara tanıklık edeceksiniz.

<span id="an_13:10">13:10</span> Ne var ki, önce Müjdenin bütün uluslara
duyurulması gerekir.

<span id="an_13:11">13:11</span> Sizi tutuklayıp mahkemeye
verdiklerinde, ‹Ne söyleyeceğiz?› diye önceden kaygılanmayın. O anda
size ne esinlenirse onu söyleyin. Çünkü konuşan siz değil, Kutsal Ruh
olacak.

<span id="an_13:12">13:12</span> Kardeş kardeşi, baba çocuğunu ölüme
teslim edecek. Çocuklar anne babalarına başkaldırıp onları öldürtecek.

<span id="an_13:13">13:13</span> Benim adımdan ötürü herkes sizden
nefret edecek. Ama sonuna kadar dayanan kurtulacaktır.

<span id="an_13:14">13:14</span> ‹‹Yıkıcı iğrenç şeyin, bulunmaması
gereken yerde dikildiğini gördüğünüz zaman -okuyan anlasın- Yahudiyede
bulunanlar dağlara kaçsın.

<span id="an_13:15">13:15</span> Damda olan, evinden bir şey almak için
aşağı inmesin, içeri girmesin.

<span id="an_13:16">13:16</span> Tarlada olan, abasını almak için geri
dönmesin.

<span id="an_13:17">13:17</span> O günlerde gebe olan, çocuk emziren
kadınların vay haline!

<span id="an_13:18">13:18</span> Dua edin ki, kaçışınız kışa
rastlamasın.

<span id="an_13:19">13:19</span> Çünkü o günlerde öyle bir sıkıntı
olacak ki, Tanrının var ettiği yaratılışın başlangıcından bu yana
böylesi olmamış, bundan sonra da olmayacaktır.

<span id="an_13:20">13:20</span> Rab o günleri kısaltmamış olsaydı, hiç
kimse kurtulamazdı. Ama Rab, seçilmiş olanlar, kendi seçtiği kişiler
uğruna o günleri kısaltmıştır.

<span id="an_13:21">13:21</span> Eğer o zaman biri size, ‹İşte Mesih
burada›, ya da, ‹İşte şurada› derse, inanmayın.

<span id="an_13:22">13:22</span> Çünkü sahte mesihler, sahte
peygamberler türeyecek; bunlar, belirtiler ve harikalar yapacaklar. Öyle
ki, ellerinden gelse seçilmiş olanları saptıracaklar.

<span id="an_13:23">13:23</span> Ama siz dikkatli olun. İşte size her
şeyi önceden söylüyorum.››

<span id="an_13:24">13:24</span> ‹‹Ama o günlerde, o sıkıntıdan sonra,
‹Güneş kararacak, Ay ışık vermez olacak, Yıldızlar gökten düşecek,
Göksel güçler sarsılacak.›

<span id="an_13:26">13:26</span> ‹‹O zaman İnsanoğlunun bulutlar içinde
büyük güç ve görkemle geldiğini görecekler.

<span id="an_13:27">13:27</span> İnsanoğlu o zaman meleklerini
gönderecek, seçtiklerini yeryüzünün bir ucundan göğün öbür ucuna dek,
dünyanın dört bucağından toplayacak.

<span id="an_13:28">13:28</span> ‹‹İncir ağacından ders alın. Dalları
filizlenip yaprakları sürünce, yaz mevsiminin yakın olduğunu anlarsınız.

<span id="an_13:29">13:29</span> Aynı şekilde, bu olayların
gerçekleştiğini gördüğünüzde bilin ki İnsanoğlu yakındır, kapıdadır.

<span id="an_13:30">13:30</span> Size doğrusunu söyleyeyim, bütün bunlar
olmadan bu kuşak ortadan kalkmayacak.

<span id="an_13:31">13:31</span> Yer ve gök ortadan kalkacak, ama benim
sözlerim asla ortadan kalkmayacaktır.››

<span id="an_13:32">13:32</span> ‹‹O günü ve o saati, ne gökteki
melekler, ne de Oğul bilir; Babadan başka kimse bilmez.

<span id="an_13:33">13:33</span> Dikkat edin, uyanık kalın, dua edin.
Çünkü o anın ne zaman geleceğini bilemezsiniz.

<span id="an_13:34">13:34</span> Bu, yolculuğa çıkan bir adamın durumuna
benzer. Evinden ayrılırken kölelerine yetki ve görev verir, kapıdaki
nöbetçiye de uyanık kalmasını buyurur.

<span id="an_13:35">13:35</span> Siz de uyanık kalın. Çünkü ev sahibi ne
zaman gelecek, akşam mı, gece yarısı mı, horoz öttüğünde mi, sabaha
doğru mu, bilemezsiniz.

<span id="an_13:36">13:36</span> Ansızın gelip sizi uykuda bulmasın!

<span id="an_13:37">13:37</span> Size söylediklerimi herkese söylüyorum;
uyanık kalın!››

<span id="an_14:1">14:1</span> Fısıh ve Mayasız Ekmek Bayramına iki gün
kalmıştı. Başkâhinlerle din bilginleri İsayı hileyle tutuklayıp
öldürmenin bir yolunu arıyorlardı.

<span id="an_14:2">14:2</span> ‹‹Bayramda olmasın, yoksa halk arasında
kargaşalık çıkar›› diyorlardı.

<span id="an_14:3">14:3</span> İsa Beytanyada cüzamlı Simunun evinde
sofrada otururken yanına bir kadın geldi. Kadın kaymaktaşından bir kap
içinde çok değerli, saf hintsümbülü yağı getirmişti. Kabı kırarak yağı
Onun başına döktü.

<span id="an_14:4">14:4</span> Bazıları buna kızdılar; birbirlerine,
‹‹Bu yağ niçin böyle boş yere harcandı? Üç yüz dinardan fazlaya
satılabilir, parası yoksullara verilebilirdi›› diyerek kadını azarlamaya
başladılar.

<span id="an_14:6">14:6</span> ‹‹Kadını rahat bırakın›› dedi İsa.
‹‹Neden üzüyorsunuz onu? Benim için güzel bir şey yaptı.

<span id="an_14:7">14:7</span> Yoksullar her zaman aranızdadır,
dilediğiniz anda onlara yardım edebilirsiniz; ama ben her zaman aranızda
olmayacağım.

<span id="an_14:8">14:8</span> Kadın elinden geleni yaptı, beni
gömülmeye hazırlamak üzere daha şimdiden bedenimi yağladı.

<span id="an_14:9">14:9</span> Size doğrusunu söyleyeyim, Müjde dünyanın
neresinde duyurulursa, bu kadının yaptığı da onun anılması için
anlatılacak.››

<span id="an_14:10">14:10</span> Bu arada Onikilerden biri olan Yahuda
İskariot, İsayı ele vermek amacıyla başkâhinlerin yanına gitti.

<span id="an_14:11">14:11</span> Onlar bunu işitince sevindiler,
Yahudaya para vermeyi vaat ettiler. O da İsayı ele vermek için fırsat
kollamaya başladı.

<span id="an_14:12">14:12</span> Fısıh kurbanının kesildiği Mayasız
Ekmek Bayramının ilk günü öğrencileri İsaya, ‹‹Fısıh yemeğini yemen için
nereye gidip hazırlık yapmamızı istersin?›› diye sordular.

<span id="an_14:13">14:13</span> O da öğrencilerinden ikisini şu
sözlerle önden gönderdi: ‹‹Kente gidin, orada su testisi taşıyan bir
adam çıkacak karşınıza. Onu izleyin.

<span id="an_14:14">14:14</span> Adamın gideceği evin sahibine şöyle
deyin: ‹Öğretmen, öğrencilerimle birlikte Fısıh yemeğini yiyeceğim konuk
odası nerede? diye soruyor.›

<span id="an_14:15">14:15</span> Ev sahibi size üst katta döşenmiş,
hazır büyük bir oda gösterecek. Orada bizim için hazırlık yapın.››

<span id="an_14:16">14:16</span> Öğrenciler yola çıkıp kente gittiler.
Her şeyi, İsanın kendilerine söylediği gibi buldular ve Fısıh yemeği
için hazırlık yaptılar.

<span id="an_14:17">14:17</span> Akşam olunca İsa Onikilerle birlikte
geldi.

<span id="an_14:18">14:18</span> Sofraya oturmuş yemek yerlerken İsa,
‹‹Size doğrusunu söyleyeyim›› dedi, ‹‹Sizden biri, benimle yemek yiyen
biri bana ihanet edecek.››

<span id="an_14:19">14:19</span> Onlar da kederlenerek birer birer
kendisine, ‹‹Beni demek istemedin ya?›› diye sormaya başladılar.

<span id="an_14:20">14:20</span> İsa onlara, ‹‹Onikilerden biridir,
ekmeğini benimle birlikte sahana batırandır›› dedi.

<span id="an_14:21">14:21</span> ‹‹Evet, İnsanoğlu kendisi için yazılmış
olduğu gibi gidiyor, ama İnsanoğluna ihanet edenin vay haline! O adam
hiç doğmamış olsaydı, kendisi için daha iyi olurdu.››

<span id="an_14:22">14:22</span> İsa yemek sırasında eline ekmek aldı,
şükredip ekmeği böldü ve, ‹‹Alın, bu benim bedenimdir›› diyerek
öğrencilerine verdi.

<span id="an_14:23">14:23</span> Sonra bir kâse alıp şükretti ve bunu
öğrencilerine verdi. Hepsi bundan içti.

<span id="an_14:24">14:24</span> ‹‹Bu benim kanım›› dedi İsa,
‹‹Birçokları uğruna akıtılan antlaşma kanıdır.

<span id="an_14:25">14:25</span> Size doğrusunu söyleyeyim, Tanrının
Egemenliğinde tazesini içeceğim o güne dek, asmanın ürününden bir daha
içmeyeceğim.››

<span id="an_14:26">14:26</span> İlahi söyledikten sonra dışarı çıkıp
Zeytin Dağına doğru gittiler.

<span id="an_14:27">14:27</span> Bu arada İsa öğrencilerine, ‹‹Hepiniz
sendeleyip düşeceksiniz›› dedi. ‹‹Çünkü şöyle yazılmıştır: ‹Çobanı
vuracağım, Koyunlar darmadağın olacak.›

<span id="an_14:28">14:28</span> Ama ben dirildikten sonra sizden önce
Celileye gideceğim.››

<span id="an_14:29">14:29</span> Petrus Ona, ‹‹Herkes sendeleyip düşse
bile ben düşmem›› dedi.

<span id="an_14:30">14:30</span> ‹‹Sana doğrusunu söyleyeyim›› dedi İsa,
‹‹Bugün, bu gece, horoz iki kez ötmeden sen beni üç kez inkâr
edeceksin.››

<span id="an_14:31">14:31</span> Ama Petrus üsteleyerek, ‹‹Seninle
birlikte ölmem gerekse bile seni asla inkâr etmem›› dedi. Öğrencilerin
hepsi de aynı şeyi söyledi.

<span id="an_14:32">14:32</span> Sonra Getsemani denilen yere geldiler.
İsa öğrencilerine, ‹‹Ben dua ederken siz burada oturun›› dedi.

<span id="an_14:33">14:33</span> Petrusu, Yakupu ve Yuhannayı yanına
aldı. Hüzünlenmeye ve ağır bir sıkıntı duymaya başlamıştı.

<span id="an_14:34">14:34</span> Onlara, ‹‹Ölesiye kederliyim›› dedi.
‹‹Burada kalın, uyanık durun.››

<span id="an_14:35">14:35</span> Biraz ilerledi, yüzüstü yere kapanıp
dua etmeye başladı. ‹‹Mümkünse o saati yaşamayayım›› dedi.

<span id="an_14:36">14:36</span> ‹‹Abba, Baba, senin için her şey
mümkün, bu kâseyi benden uzaklaştır. Ama benim değil, senin istediğin
olsun.››

<span id="an_14:37">14:37</span> Öğrencilerinin yanına döndüğünde onları
uyumuş buldu. Petrusa, ‹‹Simun›› dedi, ‹‹Uyuyor musun? Bir saat uyanık
kalamadın mı?

<span id="an_14:38">14:38</span> Uyanık durup dua edin ki,
ayartılmayasınız. Ruh isteklidir, ama beden güçsüzdür.››

<span id="an_14:39">14:39</span> Yine uzaklaştı, aynı sözleri
tekrarlayarak dua etti.

<span id="an_14:40">14:40</span> Geri geldiğinde öğrencilerini yine
uyumuş buldu. Onların göz kapaklarına ağırlık çökmüştü. İsaya ne
diyeceklerini bilemiyorlardı.

<span id="an_14:41">14:41</span> İsa üçüncü kez yanlarına döndü, ‹‹Hâlâ
uyuyor, dinleniyor musunuz?›› dedi. ‹‹Yeter! Saat geldi. İşte İnsanoğlu
günahkârların eline veriliyor.

<span id="an_14:42">14:42</span> Kalkın, gidelim. İşte bana ihanet eden
geldi!››

<span id="an_14:43">14:43</span> Tam o anda, İsa daha konuşurken,
Onikilerden biri olan Yahuda çıkageldi. Yanında başkâhinler, din
bilginleri ve ileri gelenler tarafından gönderilmiş kılıçlı sopalı bir
kalabalık vardı.

<span id="an_14:44">14:44</span> İsaya ihanet eden Yahuda, ‹‹Kimi
öpersem, İsa Odur. Onu tutuklayın, güvenlik altına alıp götürün›› diye
onlarla sözleşmişti.

<span id="an_14:45">14:45</span> Gelir gelmez İsaya yaklaştı, ‹‹Rabbî››
diyerek Onu öptü.

<span id="an_14:46">14:46</span> Onlar da İsayı yakalayıp tutukladılar.

<span id="an_14:47">14:47</span> İsanın yanında bulunanlardan biri
kılıcını çekti, başkâhinin kölesine vurup kulağını uçurdu.

<span id="an_14:48">14:48</span> İsa onlara, ‹‹Niçin bir haydutmuşum
gibi beni kılıç ve sopalarla yakalamaya geldiniz?›› dedi.

<span id="an_14:49">14:49</span> ‹‹Her gün tapınakta, yanıbaşınızda
öğretiyordum, beni tutuklamadınız. Ama bu, Kutsal Yazılar yerine gelsin
diye oldu.››

<span id="an_14:50">14:50</span> O zaman öğrencilerinin hepsi Onu
bırakıp kaçtı.

<span id="an_14:51">14:51</span> İsanın ardından sadece keten beze
sarınmış bir genç gidiyordu. Bu genç de yakalandı.

<span id="an_14:52">14:52</span> Ama keten bezden sıyrılıp çıplak olarak
kaçtı.

<span id="an_14:53">14:53</span> İsayı görevli başkâhine götürdüler.
Bütün başkâhinler, ileri gelenler ve din bilginleri de orada toplandı.

<span id="an_14:54">14:54</span> Petrus, İsayı başkâhinin avlusunun
içine kadar uzaktan izledi. Avluda nöbetçilerle birlikte ateşin başında
oturup ısınmaya başladı.

<span id="an_14:55">14:55</span> Başkâhinler ve Yüksek Kurulun öteki
üyeleri, İsayı ölüm cezasına çarptırmak için kendisine karşı tanık
arıyor, ama bulamıyorlardı.

<span id="an_14:56">14:56</span> Birçok kişi Ona karşı yalan yere
tanıklık ettiyse de, tanıklıkları birbirini tutmadı.

<span id="an_14:57">14:57</span> Bazıları kalkıp Ona karşı yalan yere
şöyle tanıklık ettiler: ‹‹Biz Onun, ‹Elle yapılmış bu tapınağı yıkacağım
ve üç günde, elle yapılmamış başka bir tapınak kuracağım› dediğini
işittik.››

<span id="an_14:59">14:59</span> Ama bu noktada bile tanıklıkları
birbirini tutmadı.

<span id="an_14:60">14:60</span> Sonra başkâhin topluluğun ortasında
ayağa kalkarak İsaya, ‹‹Hiç yanıt vermeyecek misin? Nedir bunların sana
karşı ettiği bu tanıklıklar?›› diye sordu.

<span id="an_14:61">14:61</span> Ne var ki, İsa susmaya devam etti, hiç
yanıt vermedi. Başkâhin Ona yeniden, ‹‹Yüce Olanın Oğlu Mesih sen
misin?›› diye sordu.

<span id="an_14:62">14:62</span> İsa, ‹‹Benim›› dedi. ‹‹Ve sizler,
İnsanoğlunun Kudretli Olanın sağında oturduğunu ve göğün bulutlarıyla
geldiğini göreceksiniz.››

<span id="an_14:63">14:63</span> Başkâhin giysilerini yırtarak, ‹‹Artık
tanıklara ne ihtiyacımız var?›› dedi. ‹‹Küfürü işittiniz. Buna ne
diyorsunuz?›› Hepsi İsanın ölüm cezasını hak ettiğine karar verdiler.

<span id="an_14:65">14:65</span> Bazıları Onun üzerine tükürmeye,
gözlerini bağlayarak Onu yumruklamaya başladılar. ‹‹Haydi,
peygamberliğini göster!›› diyorlardı. Nöbetçiler de Onu aralarına alıp
tokatladılar.

<span id="an_14:66">14:66</span> Petrus aşağıda, avludayken, başkâhinin
hizmetçi kızlarından biri geldi. Isınmakta olan Petrusu görünce onu
dikkatle süzüp, ‹‹Sen de Nasıralı İsayla birlikteydin›› dedi.

<span id="an_14:68">14:68</span> Petrus ise bunu inkâr ederek, ‹‹Senin
neden söz ettiğini bilmiyorum, anlamıyorum›› dedi ve dışarıya, dış
kapının önüne çıktı. Bu arada horoz öttü.

<span id="an_14:69">14:69</span> Hizmetçi kız Petrusu görünce çevrede
duranlara yine, ‹‹Bu adam onlardan biri›› demeye başladı.

<span id="an_14:70">14:70</span> Petrus tekrar inkâr etti. Çevrede
duranlar az sonra Petrusa yine, ‹‹Gerçekten onlardansın; sen de
Celilelisin›› dediler.

<span id="an_14:71">14:71</span> Petrus kendine lanet okuyup ant içerek,
‹‹Sözünü ettiğiniz o adamı tanımıyorum›› dedi.

<span id="an_14:72">14:72</span> Tam o anda horoz ikinci kez öttü.
Petrus, İsa'nın kendisine, ‹‹Horoz iki kez ötmeden beni üç kez inkâr
edeceksin›› dediğini hatırladı ve hüngür hüngür ağlamaya başladı.

<span id="an_15:1">15:1</span> Sabah olunca başkâhinler, ileri gelenler,
din bilginleri ve Yüksek Kurulun öteki üyeleri bir danışma toplantısı
yaptıktan sonra İsayı bağladılar, götürüp Pilatusa teslim ettiler.

<span id="an_15:2">15:2</span> Pilatus Ona, ‹‹Sen Yahudilerin Kralı
mısın?›› diye sordu. İsa, ‹‹Söylediğin gibidir›› yanıtını verdi.

<span id="an_15:3">15:3</span> Başkâhinler Ona karşı birçok suçlamada
bulundular.

<span id="an_15:4">15:4</span> Pilatus Ona yeniden, ‹‹Hiç yanıt
vermeyecek misin?›› diye sordu. ‹‹Bak, seni ne çok şeyle suçluyorlar!››

<span id="an_15:5">15:5</span> Ama İsa artık yanıt vermiyordu. Pilatus
buna şaştı.

<span id="an_15:6">15:6</span> Pilatus, her Fısıh Bayramında halkın
istediği bir tutukluyu salıverirdi.

<span id="an_15:7">15:7</span> Ayaklanma sırasında adam öldüren
isyancılarla birlikte Barabba adında bir tutuklu da vardı.

<span id="an_15:8">15:8</span> Halk, Pilatusa gelip her zamanki gibi
kendileri için birini salıvermesini istedi.

<span id="an_15:9">15:9</span> Pilatus onlara, ‹‹Sizin için Yahudilerin
Kralını salıvermemi ister misiniz?›› dedi.

<span id="an_15:10">15:10</span> Başkâhinlerin İsayı kıskançlıktan ötürü
kendisine teslim ettiklerini biliyordu.

<span id="an_15:11">15:11</span> Ne var ki başkâhinler, İsanın değil,
Barabbanın salıverilmesini istemeleri için halkı kışkırttılar.

<span id="an_15:12">15:12</span> Pilatus onlara tekrar seslenerek,
‹‹Öyleyse Yahudilerin Kralı dediğiniz adamı ne yapayım?›› diye sordu.

<span id="an_15:13">15:13</span> ‹‹Onu çarmıha ger!›› diye bağırdılar
yine.

<span id="an_15:14">15:14</span> Pilatus onlara, ‹‹O ne kötülük yaptı
ki?›› dedi. Onlar ise daha yüksek sesle, ‹‹Onu çarmıha ger!›› diye
bağrıştılar.

<span id="an_15:15">15:15</span> Halkı memnun etmek isteyen Pilatus,
onlar için Barabbayı salıverdi. İsayı ise kamçılattıktan sonra çarmıha
gerilmek üzere askerlere teslim etti.

<span id="an_15:16">15:16</span> Askerler İsayı, Pretorium denilen vali
konağına götürüp bütün taburu topladılar.

<span id="an_15:17">15:17</span> Ona mor bir giysi giydirdiler,
dikenlerden bir taç örüp başına geçirdiler.

<span id="an_15:18">15:18</span> ‹‹Selam, ey Yahudilerin Kralı!››
diyerek Onu selamlamaya başladılar.

<span id="an_15:19">15:19</span> Başına bir kamışla vuruyor, üzerine
tükürüyor, diz çöküp önünde yere kapanıyorlardı.

<span id="an_15:20">15:20</span> Onunla böyle alay ettikten sonra mor
giysiyi üzerinden çıkarıp kendi giysilerini giydirdiler ve çarmıha
germek üzere Onu dışarı götürdüler.

<span id="an_15:21">15:21</span> Kırdan gelmekte olan Simun adında
Kireneli bir adam oradan geçiyordu. İskender ve Rufusun babası olan bu
adama İsanın çarmıhını zorla taşıttılar.

<span id="an_15:22">15:22</span> İsayı Golgota, yani Kafatası denilen
yere götürdüler.

<span id="an_15:23">15:23</span> Ona mürle karışık şarap vermek
istediler, ama içmedi.

<span id="an_15:24">15:24</span> Sonra Onu çarmıha gerdiler. Kim ne
alacak diye kura çekerek giysilerini aralarında paylaştılar.

<span id="an_15:25">15:25</span> İsayı çarmıha gerdiklerinde saat
dokuzdu.

<span id="an_15:26">15:26</span> Üzerindeki suç yaftasında,

<span id="an_15:27">15:27</span> İsayla birlikte, biri sağında öbürü
solunda olmak üzere iki haydudu da çarmıha gerdiler.

<span id="an_15:29">15:29</span> Oradan geçenler başlarını sallayıp
İsaya sövüyor, ‹‹Hani sen tapınağı yıkıp üç günde yeniden kuracaktın?
Çarmıhtan in de kurtar kendini!›› diyorlardı.

<span id="an_15:31">15:31</span> Aynı şekilde başkâhinler ve din
bilginleri de Onunla alay ederek aralarında, ‹‹Başkalarını kurtardı,
kendini kurtaramıyor›› diye konuşuyorlardı.

<span id="an_15:32">15:32</span> ‹‹İsrailin Kralı Mesih şimdi çarmıhtan
insin de görüp iman edelim.›› İsayla birlikte çarmıha gerilenler de Ona
hakaret ettiler.

<span id="an_15:33">15:33</span> Öğleyin on ikiden üçe kadar bütün
ülkenin üzerine karanlık çöktü.

<span id="an_15:34">15:34</span> Saat üçte İsa yüksek sesle, ‹‹Elohi,
Elohi, lema şevaktani›› yani, ‹‹Tanrım, Tanrım, beni neden terk ettin?››
diye bağırdı.

<span id="an_15:35">15:35</span> Orada duranlardan bazıları bunu
işitince, ‹‹Bakın, İlyası çağırıyor›› dediler.

<span id="an_15:36">15:36</span> Aralarından biri koşup bir süngeri ekşi
şaraba batırdı, bir kamışın ucuna takarak İsaya içirdi. ‹‹Dur bakalım,
İlyas gelip Onu indirecek mi?›› dedi.

<span id="an_15:37">15:37</span> Ama İsa yüksek sesle bağırarak son
nefesini verdi.

<span id="an_15:38">15:38</span> O anda tapınaktaki perde yukarıdan
aşağıya yırtılarak ikiye bölündü.

<span id="an_15:39">15:39</span> İsanın karşısında duran yüzbaşı, Onun
bu şekilde son nefesini verdiğini görünce, ‹‹Bu adam gerçekten Tanrının
Oğluydu›› dedi.

<span id="an_15:40">15:40</span> Olup bitenleri uzaktan izleyen bazı
kadınlar da vardı. Aralarında Mecdelli Meryem, küçük Yakup ile Yosenin
annesi Meryem ve Salome bulunuyordu.

<span id="an_15:41">15:41</span> İsa daha Celiledeyken bu kadınlar Onun
ardından gitmiş, Ona hizmet etmişlerdi. Onunla birlikte Yeruşalime
gelmiş olan daha birçok kadın da olup bitenleri izliyordu.

<span id="an_15:42">15:42</span> O gün Hazırlık Günü, yani Şabat
Gününden önceki gündü. Artık akşam oluyordu. Bu nedenle, Yüksek Kurulun
saygın bir üyesi olup Tanrının Egemenliğini umutla bekleyen Aramatyalı
Yusuf geldi, cesaretini toplayarak Pilatusun huzuruna çıktı, İsanın
cesedini istedi.

<span id="an_15:44">15:44</span> Pilatus, İsanın bu kadar çabuk ölmüş
olmasına şaştı. Yüzbaşıyı çağırıp, ‹‹Öleli çok oldu mu?›› diye sordu.

<span id="an_15:45">15:45</span> Yüzbaşıdan durumu öğrenince Yusufa,
cesedi alması için izin verdi.

<span id="an_15:46">15:46</span> Yusuf keten bez satın aldı, cesedi
çarmıhtan indirip beze sardı, kayaya oyulmuş bir mezara yatırarak
mezarın girişine bir taş yuvarladı.

<span id="an_15:47">15:47</span> Mecdelli Meryem ile Yose'nin annesi
Meryem, İsa'nın nereye konulduğunu gördüler.

<span id="an_16:1">16:1</span> Şabat Günü geçince, Mecdelli Meryem,
Yakupun annesi Meryem ve Salome gidip İsanın cesedine sürmek üzere
baharat satın aldılar.

<span id="an_16:2">16:2</span> Haftanın ilk günü sabah çok erkenden,
güneşin doğuşuyla birlikte mezara gittiler.

<span id="an_16:3">16:3</span> Aralarında, ‹‹Mezarın girişindeki taşı
bizim için kim yana yuvarlayacak?›› diye konuşuyorlardı.

<span id="an_16:4">16:4</span> Başlarını kaldırıp bakınca, o kocaman
taşın yana yuvarlanmış olduğunu gördüler.

<span id="an_16:5">16:5</span> Mezara girip sağ tarafta, beyaz kaftan
giyinmiş genç bir adamın oturduğunu görünce çok şaşırdılar.

<span id="an_16:6">16:6</span> Adam onlara, ‹‹Şaşırmayın!›› dedi.
‹‹Çarmıha gerilen Nasıralı İsayı arıyorsunuz. O dirildi, burada yok.
İşte Onu yatırdıkları yer.

<span id="an_16:7">16:7</span> Şimdi öğrencilerine ve Petrusa gidip
şöyle deyin: ‹İsa sizden önce Celileye gidiyor. Size bildirdiği gibi,
kendisini orada göreceksiniz.› ››

<span id="an_16:8">16:8</span> Kadınlar mezardan çıkıp kaçtılar. Onları
bir titreme, bir şaşkınlık almıştı. Korkularından kimseye bir şey
söylemediler.

<span id="an_16:9">16:9</span> İsa, haftanın ilk günü sabah erkenden
dirildiği zaman önce Mecdelli Meryeme göründü. Ondan yedi cin kovmuştu.

<span id="an_16:10">16:10</span> Meryem gitti, İsayla bulunmuş olan,
şimdiyse yas tutup gözyaşı döken öğrencilerine haberi verdi.

<span id="an_16:11">16:11</span> Ne var ki onlar, İsanın yaşadığını,
Meryeme göründüğünü duyunca inanmadılar.

<span id="an_16:12">16:12</span> Bundan sonra İsa kırlara doğru
yürümekte olan öğrencilerinden ikisine değişik bir biçimde göründü.

<span id="an_16:13">16:13</span> Bunlar geri dönüp öbürlerine haber
verdiler, ama öbürleri bunlara da inanmadılar.

<span id="an_16:14">16:14</span> İsa daha sonra, sofrada otururlarken
Onbirlere göründü. Onları imansızlıklarından ve yüreklerinin
duygusuzluğundan ötürü azarladı. Çünkü kendisini diri görenlere
inanmamışlardı.

<span id="an_16:15">16:15</span> İsa onlara şöyle buyurdu: ‹‹Dünyanın
her yanına gidin, Müjdeyi bütün yaratılışa duyurun.

<span id="an_16:16">16:16</span> İman edip vaftiz olan kurtulacak, iman
etmeyen ise hüküm giyecek.

<span id="an_16:17">16:17</span> İman edenlerle birlikte görülecek
belirtiler şunlardır: Benim adımla cinleri kovacaklar, yeni dillerle
konuşacaklar, yılanları elleriyle tutacaklar. Öldürücü bir zehir içseler
bile, zarar görmeyecekler. Ellerini hastaların üzerine koyacaklar ve
hastalar iyileşecek.››

<span id="an_16:19">16:19</span> Rab İsa, onlara bu sözleri söyledikten
sonra göğe alındı ve Tanrının sağında oturdu.

<span id="an_16:20">16:20</span> Öğrencileri de gidip Tanrı sözünü her
yere yaydılar. Rab onlarla birlikte çalışıyor, görülen belirtilerle
sözünü doğruluyordu.

------------------------------------------------------------------------

[Next: Luke](luk.md)
