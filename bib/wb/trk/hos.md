[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](dan)  [Next](joe) 

------------------------------------------------------------------------

### Turkish Bible: Hosea

<span id="an_1:1">1:1</span> Uzziya, Yotam, Ahaz ve Hizkiyanın Yahudada
ve Yehoaş oğlu Yarovamın İsrailde krallık ettiği dönemde RABbin Beeri
oğlu Hoşeaya bildirdiği sözler.

<span id="an_1:2">1:2</span> RAB Hoşea aracılığıyla konuşmaya
başladığında ona şöyle dedi: ‹‹Git, kötü bir kadınla evlen, ondan zina
çocukların olsun. Çünkü ülke halkı benden ayrılarak adice zina ediyor.››

<span id="an_1:3">1:3</span> Böylece Hoşea gidip Divlayimin kızı Gomerle
evlendi. Kadın hamile kalıp kendisine bir oğul doğurdu.

<span id="an_1:4">1:4</span> RAB Hoşeaya, ‹‹Çocuğun adını Yizreel koy››
dedi, ‹‹Çünkü çok geçmeden Yizreelde dökülen kanın öcünü Yehu soyundan
alacağım. İsrail krallığının sonunu getireceğim.

<span id="an_1:5">1:5</span> Ve o gün Yizreel Vadisinde İsrailin yayını
kıracağım.›› anlamına gelir.

<span id="an_1:6">1:6</span> Gomer yine hamile kaldı ve bir kız doğurdu.
RAB Hoşeaya, ‹‹Adını Lo-Ruhama koy›› dedi, ‹‹Çünkü artık İsrail soyuna
acımayacağım, onları bağışlamayacağım.

<span id="an_1:7">1:7</span> Ancak Yahuda soyuna merhamet edeceğim. Ben
kurtaracağım onları, ama yay, kılıç, savaş, at ve atlılar aracılığıyla
değil, kendi aracılığımla.››

<span id="an_1:8">1:8</span> Gomer Lo-Ruhamayı sütten kesince yine
hamile kaldı ve bir oğul doğurdu.

<span id="an_1:9">1:9</span> RAB Hoşeaya, ‹‹Adını Lo-Ammi koy›› dedi,
‹‹Çünkü siz benim halkım değilsiniz, ben de sizin Tanrınız değilim.

<span id="an_1:10">1:10</span> ‹‹Yine de İsraillilerin sayısı denizin
kumu gibi sayılamaz, ölçülemez olacak. Kendilerine, ‹Siz halkım
değilsiniz› denilen yerde, ‹Yaşayan Tanrının çocuklarısınız› denecek.

<span id="an_1:11">1:11</span> Yahuda ve İsrail halkları yeniden
birleşecek. Başlarına tek önder atayacaklar. Ülkeden çıkacaklar. Çünkü
Yizreel günü büyük bir gün olacak.

<span id="an_2:1">2:1</span> ‹‹Kardeşlerinizi ‹Halkım›,
kızkardeşlerinizi ‹Merhamete ermişler› diye çağırın.››

<span id="an_2:2">2:2</span> ‹‹Azarlayın annenizi, azarlayın,  
Çünkü o benim karım değil artık,  
Ben de onun kocası değilim.  
Yüzünden akan fahişeliği,  
Koynundan zinaları atsın.

<span id="an_2:3">2:3</span> Yoksa onu çırılçıplak soyacak,  
Anneden doğma edeceğim,  
Çöle, çorak toprağa çevirecek,  
Susuzluktan öldüreceğim.

<span id="an_2:4">2:4</span> Acımayacağım çocuklarına,  
Çünkü onlar zina çocuklarıdır.

<span id="an_2:5">2:5</span> Anneleri zina etti,  
Onlara gebe kaldı, rezillik etti.  
‹Oynaşlarımın ardından gideceğim› dedi,  
‹Ekmeğimi, suyumu, yapağımı, ketenimi, zeytinyağımı, içkimi onlar
veriyor.›

<span id="an_2:6">2:6</span> İşte bu yüzden onun yoluna dikenli çit
çekeceğim,  
Yolunu bulamasın diye  
Önüne duvar öreceğim.

<span id="an_2:7">2:7</span> Oynaşlarının ardına düşecek,  
Ama onlara erişemeyecek,  
Onları arayacak,  
Ama bulamayacak.  
O zaman, ‹İlk kocama döneyim› diyecek,  
‹Çünkü o zamanki halim şimdikinden iyiydi!›

<span id="an_2:8">2:8</span> Ama kendisine tahıl, yeni şarap, zeytinyağı
verenin,  
Baal için harcadığı altınla gümüşü bol bol sağlayanın  
Ben olduğumu bilmedi.

<span id="an_2:9">2:9</span> Bu yüzden zamanında tahılımı,  
Mevsiminde yeni şarabımı geri alacağım;  
Çıplak bedenini örten yapağımı, ketenimi çekip alacağım.

<span id="an_2:10">2:10</span> Evet, oynaşlarının önünde ayıbını ortaya
çıkaracağım,  
Kimse elimden kurtaramayacak onu.

<span id="an_2:11">2:11</span> Bütün sevincine, bayramlarına,  
Yeni Ay törenlerine, Şabat günlerine,  
Dinsel bayramlarının tümüne son vereceğim.

<span id="an_2:12">2:12</span> Viran edeceğim asmalarını, incir
ağaçlarını,  
Hani, ‹Bunlar oynaşlarımın bana verdiği ücrettir› dediği;  
Çalılığa çevireceğim onları,  
Yem olacaklar yabanıl hayvanlara.

<span id="an_2:13">2:13</span> Cezalandıracağım onu,  
Baallara buhur yaktığı günler için;  
Halkalarla, takılarla süslenmiş,  
Oynaşlarının ardınca gitmiş,  
Beni unutmuştu››  
Diyor RAB.

<span id="an_2:14">2:14</span> ‹‹İşte bu yüzden onu ikna edip çöle
götürecek,  
Onunla dostça konuşacağım.

<span id="an_2:15">2:15</span> Kendisine orada bağlar vereceğim,  
Akorfç Vadisini ona umut kapısı yapacağım.  
Gençlik günlerinde olduğu gibi,  
Mısırdan çıktığı günlerde olduğu gibi,  
Ezgiler söyleyecek.

<span id="an_2:16">2:16</span> Ve o gün gelecek›› diyor RAB,  
‹‹Bana, ‹Kocam› diyeceksin;  
Artık, ‹Efendim› demeyeceksin. var. Baal hem bir ilahın adı hem de
‹‹Koca››, ‹‹Efendi›› anlamlarına gelir.

<span id="an_2:17">2:17</span> Ağzından Baalların adını sileceğim,  
Adları bir daha anılmayacak.

<span id="an_2:18">2:18</span> Kırdaki hayvanlarla, gökteki kuşlarla,  
Toprakta yaşayan canlılarla,  
Halkım için o gün antlaşma yapacağım;  
Ülkeden yayı, kılıcı, savaşı kaldıracağım,  
Güvenlik içinde yatıracağım onları.

<span id="an_2:19">2:19</span> Seni sonsuza dek kendime eş alacağım,  
Doğruluk, adalet, sevgi, merhamet temelinde  
Seninle evleneceğim.

<span id="an_2:20">2:20</span> Sadakatle seninle evleneceğim,  
RABbi tanıyacaksın.

<span id="an_2:21">2:21</span> ‹‹Ve o gün yanıt vereceğim›› diyor RAB,  
‹‹Göklere yanıt vereceğim;  
Onlar da yere yanıt verecek;

<span id="an_2:22">2:22</span> Yerse, tahıla, yeni şaraba,  
Zeytinyağına yanıt verecek,  
Onlar da Yizreele yanıt verecekler.

<span id="an_2:23">2:23</span> Onu ülkede kendim için ekeceğim,  
Merhamete ermemiş olana acıyacağım,  
Halkım olmayana, ‹Halkımsın› diyeceğim;  
Onlar da bana, ‹Tanrım› diyecekler.››

<span id="an_3:1">3:1</span> RAB bana şöyle dedi: ‹‹İsraillilerin başka
ilahlara yönelmelerine, üzüm pestillerine gönül vermelerine karşın, RAB
onları nasıl seviyorsa, sen de git, o kadını sev, başkasınca sevilmiş,
zina etmiş olsa bile.››

<span id="an_3:2">3:2</span> Böylece onu on beş şekel gümüş, bir homer
bir letek arpa karşılığında satın aldım kendime.

<span id="an_3:3">3:3</span> Ona, ‹‹Uzun süre benimle yaşayacaksın››
dedim, ‹‹Zina etmeyecek, başka bir erkekle dostluk kurmayacaksın. Ben de
sana öyle davranacağım.››

<span id="an_3:4">3:4</span> Çünkü İsrailliler uzun süre kral, önder,
kurban, dikili taş, efod, aile putu olmadan yaşayacak.

<span id="an_3:5">3:5</span> Sonra dönüp Tanrıları RAB'bi, kralları
Davut'u arayacaklar. Son günlerde korkarak RAB'be ve O'nun iyiliğine
yönelecekler.

<span id="an_4:1">4:1</span> Ey İsrailliler, dinleyin RABbin sözünü,  
Çünkü RABbin davası var bu ülkede yaşayanlarla;  
‹‹Yok olmuş sevgi, sadakat, Tanrı bilgisi.

<span id="an_4:2">4:2</span> Lanet, yalan, adam öldürme, hırsızlık,  
Zina almış her şeyin yerini.  
Zorbalık ediyorlar,  
Kan üstüne kan döküyorlar.

<span id="an_4:3">4:3</span> Bu yüzden ülke yas tutuyor,  
Tükeniyor orada yaşayan herkes,  
Kırdaki hayvanlar, gökteki kuşlar  
Denizdeki balıklar...

<span id="an_4:4">4:4</span> ‹‹Ancak kimse kimseyle çekişmesin,  
Kimse kimseyi suçlamasın,  
Çünkü halkın kâhinle çekişenlere benziyor.

<span id="an_4:5">4:5</span> Sen gündüz tökezleyeceksin,  
Peygamber de gece seninle birlikte,  
Yok edeceğim anneni.

<span id="an_4:6">4:6</span> ‹‹Yok oldu halkım bilgisizlikten,  
Sen bilgiyi reddettiğin için,  
Ben de seni reddedeceğim,  
Bana kâhinlik etmeyesin diye.  
Sen Tanrının yasasını unuttuğun için,  
Ben de senin çocuklarını unutacağım.

<span id="an_4:7">4:7</span> Kâhinler çoğaldıkça  
Daha çok günah işlediler bana karşı,  
Onların onurunu utanca çevireceğim. Süryanice ve bazı eski İbrani din
bilginlerine göre ‹‹Onurumu utanca çevirecekler››.

<span id="an_4:8">4:8</span> Halkımın günahlarıylafı besleniyorlar,  
Onların suç işlemesini istiyorlar. ‹‹Günah sunusu›› anlamına gelir (bkz.
Lev.6:25-30).

<span id="an_4:9">4:9</span> Halkın başına gelenler kâhinlerin başına da
gelecek,  
Tuttukları yol yüzünden cezalandıracağım onları,  
Yaptıklarının karşılığını vereceğim.

<span id="an_4:10">4:10</span> Yiyecekler, ama doymayacaklar,  
Zina edecekler, ama çoğalmayacaklar.  
Çünkü RABbi dinlemekten vazgeçtiler.

<span id="an_4:11">4:11</span> ‹‹Zina, yeni ve eski şarap insanın aklını
başından alır.

<span id="an_4:12">4:12</span> Halkım tahta puta danışıyor,  
Değneğinden yanıt alıyor.  
Çünkü zina ruhu onları saptırdı,  
Kendi Tanrılarından ayrılarak zina ettiler.

<span id="an_4:13">4:13</span> Dağ başlarında kurban kesiyor,  
Tepelerde meşe, aselbent, yabanıl fıstık ağaçları altında buhur
yakıyorlar,  
Gölgeleri güzel olduğu için.  
Bu yüzden kızlarınız fahişelik ediyor,  
Gelinleriniz zina.

<span id="an_4:14">4:14</span> Fahişelik ettiklerinde kızlarınızı,  
Zina ettiklerinde gelinlerinizi cezalandırmayacağım.  
Çünkü erkekleriniz fahişelerle oynaşıyor,  
Putların tapınağında fuhuş yapanlarla kurban kesiyorlar.  
Anlayışsız halk mahvolacak.

<span id="an_4:15">4:15</span> ‹‹Ey İsrail, sen zina etsen de,  
Yahuda suç işlemese bari. ‹‹Gilgala gitmeyin,  
Beytavene çıkmayın.  
‹Yaşayan RABbin hakkı için› diye ant içmeyin. tapınma merkezleriydi.

<span id="an_4:16">4:16</span> Çünkü İsrail inatçı bir inek gibi inat
etti,  
Şimdi RAB nasıl güder onları otlakta kuzu gibi?

<span id="an_4:17">4:17</span> Efrayim putlarına sarıldı,  
Bırak onu!

<span id="an_4:18">4:18</span> İçkileri tükendi,  
Hâlâ zina ediyorlar;  
Önderleri rezilliğe gönül verdi.

<span id="an_4:19">4:19</span> Rüzgar onları kanatlarına sardı,  
Kurbanları yüzünden utanacaklar.

<span id="an_5:1">5:1</span> ‹‹Ey kâhinler, işitin bunu!  
Ey İsrailliler, dikkatle dinleyin!  
Kulak verin, ey saraydakiler!  
Bu yargı size uygulanacak.  
Çünkü siz Mispada bir tuzak,  
Tavor Dağına serilmiş bir ağ oldunuz.

<span id="an_5:2">5:2</span> Başkaldıranlar azıttıkça azıttı,  
Ama ben hepsini yola getireceğim.

<span id="an_5:3">5:3</span> Efrayimi tanırım,  
İsrailde de benim için gizli bir şey yok.  
Çünkü daha yeni zina ettin, ey Efrayim,  
Kirlenmiş İsrail.

<span id="an_5:4">5:4</span> Yaptıkları işler Tanrılarına dönmeye izin
vermiyor,  
Çünkü zina ruhu var içlerinde,  
RABbi tanımıyorlar.

<span id="an_5:5">5:5</span> İsrailin gururu kendine karşı tanıklık
ediyor;  
Suç içinde tökezliyor İsraille Efrayim,  
Yahuda da birlikte.

<span id="an_5:6">5:6</span> Davarlarıyla, sığırlarıyla RABbi aramaya
gidecekler,  
Ama bulamayacaklar.  
Çünkü RAB onlardan uzaklaştı.

<span id="an_5:7">5:7</span> RABbe ihanet ettiler,  
Evlilik dışı çocuk yaptılar;  
Şimdi yiyip bitirecek Yeni Ay törenleri,  
Hem onları hem de tarlalarını.

<span id="an_5:8">5:8</span> ‹‹Givada boru, Ramada borazan çalın,  
Beytavende savaş çağrısı yapın;  
Düşman peşinizde, ey Benyaminliler!

<span id="an_5:9">5:9</span> Azar günü Efrayim yıkıma uğrayacak,  
Kararımı bildiriyorum İsrail oymaklarına.

<span id="an_5:10">5:10</span> Yahuda önderleri sınır taşlarının yerini
değiştirenlere benziyor,  
Gazabımı su gibi dökeceğim üzerlerine.

<span id="an_5:11">5:11</span> Baskı gördü Efrayim,  
Ezildi yargı önünde,  
Çünkü bile bile boş şeylerin ardına düştü.

<span id="an_5:12">5:12</span> Ben Efrayimlilere karşı güve,  
Yahuda halkına karşı küf gibi olacağım.

<span id="an_5:13">5:13</span> ‹‹Efrayim hastalığını,  
Yahuda yarasını görünce,  
Efrayim Asura gitti,  
Büyük kraldan yardım istedi.  
Ama o size şifa veremez,  
Yaranızı iyileştiremez.

<span id="an_5:14">5:14</span> Çünkü ben Efrayime bir aslan,  
Yahuda halkına genç bir aslan gibi saldıracağım.  
Ben parçalayacağım onları,  
Alıp götüreceğim, kurtaran çıkmayacak.

<span id="an_5:15">5:15</span> Sonra gidip yerime döneceğim,  
Onlar suçlarını kabul edinceye,  
Yüzümü arayıncaya dek orada kalacağım.  
Sıkıntıya düşünce gayretle beni arayacaklar.››

<span id="an_6:1">6:1</span> ‹‹Gelin, RABbe dönelim.  
Bizi O parçaladı,  
O iyileştirecek.  
Bizi O yaraladı,  
Yaramızı O saracak.

<span id="an_6:2">6:2</span> İki gün sonra bizi diriltecek,  
Üçüncü gün ayağa kaldıracak,  
Huzurunda yaşayalım diye.

<span id="an_6:3">6:3</span> RABbi tanıyalım,  
RABbi tanımaya gayret edelim.  
O tan gibi şaşmadan doğacak,  
Yağmur gibi, toprağı sulayan  
Son yağmur gibi bize gelecektir.››

<span id="an_6:4">6:4</span> Tanrı şöyle diyor:  
‹‹Ey Efrayim, ne yapayım sana?  
Ey Yahuda, sana ne yapayım?  
Sevginiz sabah sisine benziyor,  
Erkenden uçup giden çiy gibi.

<span id="an_6:5">6:5</span> Bu yüzden sizi peygamberler aracılığıyla
lime lime doğradım,  
Ağzımdan çıkan sözlerle öldürdüm;  
Yargılarım şimşek gibi ışıldıyor.

<span id="an_6:6">6:6</span> Çünkü ben kurbandan değil, bağlılıktan
hoşlanırım,  
Yakmalık sunulardan çok beni tanımanızı isterim.

<span id="an_6:7">6:7</span> Oysa onlar Adam Kentinde  
Antlaşmaya uymadılar,  
Orada bana ihanet ettiler. Kenti gibi›› anlamlarına da gelebilir.

<span id="an_6:8">6:8</span> Gilat kötülük yapanların kentidir,  
Kan izleriyle doludur.

<span id="an_6:9">6:9</span> Haydut çeteleri nasıl pusuya yatarsa,  
Kâhinler takımı da öyle;  
Şekem yolunda adam öldürüyor,  
Rezillik yapıyorlar.

<span id="an_6:10">6:10</span> İsrail halkında korkunç bir şey gördüm.  
Efrayim zinaya kapılmış,  
Kirlenmiş İsrail.

<span id="an_6:11">6:11</span> ‹‹Ey Yahuda, senin için de bir hasat günü
saptandı. ‹‹Ne zaman halkımın durumunu düzeltmek,

<span id="an_7:1">7:1</span> İsraile şifa vermek istesem,  
Efrayimin suçları,  
Samiriyenin kötülükleri ortaya çıkıyor.  
Çünkü hile yapıyorlar,  
Evlere hırsız giriyor,  
Dışarda haydut çeteleri soygun yapıyor.

<span id="an_7:2">7:2</span> Ne var ki, düşünmüyorlar,  
Kötülüklerini unutmadığımı.  
Günahları kuşatıyor onları,  
Gözümün önündeler.

<span id="an_7:3">7:3</span> ‹‹Kralı kötülükleriyle,  
Önderleri yalanlarıyla sevindiriyorlar.

<span id="an_7:4">7:4</span> Hepsi zinaya düşkün,  
Yoğrulan hamur ekşiyinceye dek  
Fırıncının ateşini karıştırmaya gerek duymadığı fırın gibi kızgınlar.

<span id="an_7:5">7:5</span> Kralımızın şenlik gününde,  
Önderler şarabın ateşinden hastalandılar,  
Kral da alaycılarla elele verdi.

<span id="an_7:6">7:6</span> Fırın gibidir yürekleri,  
Dolap çevirerek ona yaklaşırlar.  
İçin için yanar öfkeleri  
Gece boyunca.  
Alevli ateş gibi parlar  
Sabah olunca.

<span id="an_7:7">7:7</span> Hepsi fırın gibi kızgındır,  
Yutar yöneticilerini.  
Bütün kralları düştü,  
Kimse yardıma çağırmıyor beni.

<span id="an_7:8">7:8</span> ‹‹Efrayim öteki halklarla karışıyor,  
Çevrilmemiş pideye döndü.

<span id="an_7:9">7:9</span> Gücünü yabancılar yedi,  
Farkında değil;  
Saçlarına ak düştü,  
Farkında değil.

<span id="an_7:10">7:10</span> İsrailin gururu kendine karşı tanıklık
ediyor;  
Bütün bunlara karşın  
Yine de dönmüyorlar ben, Tanrıları RABbe,  
Aramıyorlar beni.

<span id="an_7:11">7:11</span> ‹‹Efrayim bön, akılsız bir güvercin
gibi,  
Ya Mısırı yardıma çağırıyor,  
Ya Asura gidiyor.

<span id="an_7:12">7:12</span> Gittiklerinde ağımı üzerlerine atacak,  
Gökte uçan kuşlar gibi onları yere indireceğim.  
Topluluklarına bildirildiği gibi,  
Onları yola getireceğim.

<span id="an_7:13">7:13</span> Vay onların haline,  
Çünkü benden uzaklaştılar!  
Felaket gelecek başlarına,  
Çünkü başkaldırdılar bana!  
Ben onları kurtarmak istiyorum,  
Onlarsa iftira ediyor bana.

<span id="an_7:14">7:14</span> Yürekten yakarmıyorlar,  
Uluyorlar yataklarının üzerinde.  
Tahıl ve yeni şarap için kendilerini yaralıyor,  
Bana sırt çeviriyorlar.

<span id="an_7:15">7:15</span> Ben onları eğittim, bileklerine güç
verdim,  
Onlarsa bana düzen kuruyor.

<span id="an_7:16">7:16</span> Dönüyorlar,  
Ama Yüce Olan'a değil;  
Kusurlu yay gibiler.  
Arsız dilleri yüzünden  
Önderleri kılıçtan geçirilecek.  
Mısır'da gülünç duruma düşecekler bu yüzden.››

<span id="an_8:1">8:1</span> ‹‹Boru çalmaya hazırlan!  
Düşman kartal gibi dolaşıyor evimin üzerinde;  
Çünkü İsrail antlaşmaya uymadı,  
Yasama karşı çıktılar.

<span id="an_8:2">8:2</span> ‹Ey Tanrımız,  
Biz İsrailliler seni tanıyoruz!›  
Diye bana yakarıyorlar.

<span id="an_8:3">8:3</span> İyi olanı reddettiler,  
Düşman kovalayacak onları.

<span id="an_8:4">8:4</span> Krallar atadılar bana sormadan,  
Önderler seçtiler benden habersiz.  
Altın ve gümüşleriyle yıkımlarına yol açan putlar yaptılar.

<span id="an_8:5">8:5</span> Ey Samiriye, atın buzağı putunuzu,  
Öfkem alevleniyor size karşı!  
Hiç mi temiz olamayacaksınız?

<span id="an_8:6">8:6</span> Çünkü bu İsrailin işidir.  
O buzağıyı bir usta yaptı,  
Tanrı değildir o.  
Samiriyenin buzağı putu parçalanacak.

<span id="an_8:7">8:7</span> Çünkü rüzgar eken kasırga biçer.  
Baş vermeyen buğday un vermez.  
Verse bile yabancılar yutacak onu.

<span id="an_8:8">8:8</span> ‹‹Yutuldu İsrail,  
Şimdi uluslar arasında kimsenin beğenmediği bir kap gibi.

<span id="an_8:9">8:9</span> Tek başına dolaşan yaban eşeği gibi Asura
gittiler,  
Efrayim ücretli oynaşlar tuttu.

<span id="an_8:10">8:10</span> Uluslar arasında oynaşlar tutsalar da,  
Şimdi onları bir araya toplayacağım.  
Çünkü azalmaya başladılar güçlü kralın baskısı altında.

<span id="an_8:11">8:11</span> ‹‹Efrayim günah sunusu sunmak için çok
sunak yaptı,  
Bunlar günah işlemelerine neden oldu.

<span id="an_8:12">8:12</span> Yasamdaki pek çok şeyi onlar için
yazdım,  
Ne var ki garipsediler bunları.

<span id="an_8:13">8:13</span> Bana sundukları kurbanlara gelince,  
Kurban kesiyor, eti kendileri yiyorlar;  
Oysa RAB bunu yapanlardan hoşlanmaz.  
Şimdi anımsayacak suçlarını,  
Günahları için onları cezalandıracak;  
Geri dönecekler Mısıra.

<span id="an_8:14">8:14</span> Çünkü İsrail Yaratıcısı'nı unuttu,  
Saraylar yaptı;  
Yahuda'ysa birçok kenti surlarla çevirdi,  
Ama ateş göndereceğim kentlerinin üstüne,  
Yiyip bitirsin kalelerini.››

<span id="an_9:1">9:1</span> Ey İsrail, öteki halklar gibi sevinme,
coşma!  
Çünkü kendi Tanrına vefasızlık ederek zina ettin,  
Harman yerlerinin tümünde zina kazancına gönül verdin.

<span id="an_9:2">9:2</span> Ama harman yeri, şarap teknesi halkı
doyurmayacak,  
Yeni şarap umutları boşa çıkacak.

<span id="an_9:3">9:3</span> RABbin diyarında kalmayacaklar,  
Mısıra dönecek Efrayim,  
Asurda kirli sayılan şeyleri yiyecekler.

<span id="an_9:4">9:4</span> RABbe şarap sunuları dökmeyecekler,  
Onu hoşnut etmeyecek kurbanları.  
Kurbanları yas yemeğine dönecek,  
Kirli sayılacak onları yiyenlerin hepsi.  
Yalnız kendi karınlarını doyuracak yiyecekleri,  
RABbin Tapınağına girmeyecek.

<span id="an_9:5">9:5</span> Ne yapacaksınız dinsel bayramlarda,  
RABbin bayram gününde?

<span id="an_9:6">9:6</span> Yıkımdan kaçsalar bile,  
Mısır bir araya toplayacak onları,  
Mof gömecek.  
Değerli gümüş eşyalarını yabanıl otlar saracak,  
Diken bitecek çadırlarında.

<span id="an_9:7">9:7</span> Onların ceza günleri geldi,  
Hesap günleri çattı.  
Bunu bilsin İsrail!  
Suçunuzun çokluğundan,  
Düşmanlığınızın büyüklüğü yüzünden,  
Peygamber aptal, ruhsal insan deli sayıldı.

<span id="an_9:8">9:8</span> Peygamber Tanrımın yanısıra Efrayime
gözcülük eder,  
Ama tuzak kurulmuş bütün yollarına,  
Düşmanlık var Tanrının Tapınağında.

<span id="an_9:9">9:9</span> Alabildiğine yozlaştılar,  
Givada olduğu gibi.  
Tanrı suçlarını anımsayacak,  
Günahlarının cezasını verecek.

<span id="an_9:10">9:10</span> ‹‹İsrail çölde  
Bir salkım üzüm gibi geldi bana,  
Atalarıysa incir ağacının ilk ürünü gibi.  
Ama Baal-Peora geldiklerinde  
Utanç dolu puta adadılar kendilerini,  
Sevdikleri şey kadar iğrenç oldular.

<span id="an_9:11">9:11</span> Efrayimin görkemi bir kuş gibi uçup
gidecek,  
Ne doğum ne gebelik olacak, kimse gebe kalmayacak.

<span id="an_9:12">9:12</span> Çocuklarını büyütseler bile,  
Çocuklarından edeceğim onları,  
Kimse kalmayıncaya dek;  
Evet, vay başlarına,  
Onları terk ettiğimde!

<span id="an_9:13">9:13</span> Efrayimi, Sur Kenti gibi,  
Güzel bir yere kurulmuş gördüm.  
Ama Efrayim çocuklarını celladın önüne götürecek.››

<span id="an_9:14">9:14</span> Ya RAB, ver onlara ne vereceksen!  
Düşük yapan rahimler, sütsüz memeler ver.

<span id="an_9:15">9:15</span> ‹‹Gilgaldaki kötülükleri yüzünden,  
Nefret ettim orada onlardan.  
İşledikleri günahlardan ötürü,  
Onları evimden kovacağım.  
Artık sevmeyeceğim onları,  
Bütün önderleri asidir.

<span id="an_9:16">9:16</span> Vuruldu Efrayim,  
Kökleri kurudu,  
Meyve vermeyecekler artık.  
Çocuk doğursalar bile,  
Rahimlerinin değerli meyvelerini öldüreceğim.››

<span id="an_9:17">9:17</span> Reddedecek Tanrım onları,  
Çünkü O'nu dinlemediler,  
Uluslar arasında dolaşıp duracaklar.

<span id="an_10:1">10:1</span> İsrail serpilen bir asmaya benzer,  
Meyvesini veriyor.  
Meyvesi arttıkça,  
Sunakları da arttı.  
Ülkesi zenginleştikçe,  
Onu güzel dikili taşlarla donattı.

<span id="an_10:2">10:2</span> İçleri yalan doldu,  
Şimdi suçlarının cezasını taşımalılar.  
RAB sunaklarını yıkacak,  
Dikili taşlarını yok edecek.

<span id="an_10:3">10:3</span> O zaman, ‹‹Kralsız kaldık›› diyecekler,  
‹‹Çünkü RABden korkmadık.  
Kralımız olsa bile,  
Ne yapabilirdi bize?››

<span id="an_10:4">10:4</span> Antlaşma yaparken,  
Boş sözler veriyor, yalan yere ant içiyorlar,  
Bu yüzden davalar, sürülmüş tarladaki zehirli ot gibi boy veriyor.

<span id="an_10:5">10:5</span> Samiriyede yaşayanlar  
Beytavendeki inek putu yüzünden korkuya kapılacak.  
Halkı onun ardından yas tutacak,  
Onun görkemiyle coşan putperest kâhinler  
Oradan sürgün edildiği için dövünecek.

<span id="an_10:6">10:6</span> Put armağan olarak büyük krala, Asura
götürülecek.  
Efrayim rezil olacak,  
İsrail aldığı öğütten utanacak.

<span id="an_10:7">10:7</span> Samiriye, Kralıyla birlikte  
Su üstündeki çubuk gibi akıp gidecek.

<span id="an_10:8">10:8</span> İsrailin günahı olan Avendeki puta
tapılan yerler yok olacak,  
Sunaklarını dikenler, devedikenleri saracak.  
O zaman dağlara, ‹‹Bizi örtün!››,  
Tepelere, ‹‹Üzerimize düşün!›› diyecekler.

<span id="an_10:9">10:9</span> ‹‹Ey İsrail, Givada geçirdiğin günlerden
beri  
Günah işledin.  
Orada direndiniz bana.  
Kötülere karşı açılan savaş  
Givada size erişemez mi?

<span id="an_10:10">10:10</span> İstediğim zaman onları
cezalandıracağım,  
Çifte günahlarına bağlandıkları zaman,  
Uluslar toplanacak onlara karşı.

<span id="an_10:11">10:11</span> Efrayim eğitilmiş ineğe benzer,  
Buğday dövmeyi sever.  
Ama ben boyunduruk takacağım onun güzel boynuna.  
Koşum vuracağım Efrayimin sırtına,  
Yahuda çift sürecek,  
Yakup tırmık çekecek.

<span id="an_10:12">10:12</span> Doğruluk ekin kendiniz için,  
Sevgi meyveleri biçin.  
Nadasa bıraktığınız toprağı işleyin;  
Çünkü RABbe yönelme zamanıdır,  
Gelip üzerinize doğruluk yağdırıncaya dek.

<span id="an_10:13">10:13</span> Ama siz kötülük ektiniz,  
Fesat biçtiniz,  
Yalanın meyvesini yediniz.  
Çünkü kendi yolunuza,  
Yiğitlerinizin çokluğuna güvendiniz.

<span id="an_10:14">10:14</span> Bu yüzden halkınızın arasında savaş
uğultusu çıkacak,  
Yıkılacak bütün surlarınız,  
Şalmanın savaşta Beytarveli yıktığı gibi.  
Anneler çocuklarıyla birlikte yere çalınıp parçalandı.

<span id="an_10:15">10:15</span> Ey Beytel, sana da aynısı yapılacak,  
Kötülüğünün büyüklüğü yüzünden.  
Tan ağarırken İsrail Kralı büsbütün yok olacak.

<span id="an_11:1">11:1</span> ‹‹Çocukluğunda sevdim İsraili,  
Oğlumu Mısırdan çağırdım.

<span id="an_11:2">11:2</span> Peygamberler İsraili çağırdıkça,  
İsrail uzaklaştı onlardan.  
Kurban kestiler Baallara,  
Buhur yaktılar putlara.

<span id="an_11:3">11:3</span> Efrayime yürümeyi ben öğrettim,  
Kollarıma aldım onları.  
Ama kendilerine şifa verenin ben olduğumu anlamadılar.

<span id="an_11:4">11:4</span> Onları insancıl iplerle,  
Sevgi bağlarıyla kendime çektim;  
Boyunduruklarını kaldıran biri gibi oldum,  
Eğilip yiyeceklerini verdim.

<span id="an_11:5">11:5</span> ‹‹Mısıra dönmeyecekler,  
Asur kral olacak başlarına,  
Çünkü bana dönmek istemediler.

<span id="an_11:6">11:6</span> Fırıl fırıl kılıç dönecek kentlerinde,  
Kapı sürgülerini yok edecek,  
Tüketecek onları düzenleri yüzünden.

<span id="an_11:7">11:7</span> Halkım benden uzaklaşmaya kararlı.  
Beni, Yüce Olanı çağırsalar bile,  
Asla yüceltmeyeceğim onları.

<span id="an_11:8">11:8</span> ‹‹Nasıl vazgeçerim senden, ey Efrayim?  
Nasıl teslim ederim seni, ey İsrail?  
Admaya yaptığımı nasıl sana yaparım?  
Seni nasıl Sevoyime çeviririm?  
Yüreğim değişti içimde,  
Alevlendi acıma duygularım.

<span id="an_11:9">11:9</span> Kızgın öfkemi başınıza yağdırmayacağım,  
Efrayimi yeniden yok etmeyeceğim.  
Çünkü ben insan değil, Tanrıyım,  
Kutsal Olanım aranızda,  
Artık öfkeyle üzerinize varmayacağım.

<span id="an_11:10">11:10</span> Aslan gibi kükreyen  
RABbin ardınca yürüyecekler;  
O kükreyince titreyerek gelecek çocukları batıdan.

<span id="an_11:11">11:11</span> Mısırdan kuşlar gibi,  
Asurdan güvercinler gibi  
Titreyerek gelecekler.  
Evlerine oturtacağım onları››  
Diyor RAB.

<span id="an_11:12">11:12</span> Efrayim yalanla,  
İsrail halkı hileyle çevremi sardı.  
Yahuda'ysa hâlâ dizginsiz,  
Tanrı'ya, Kutsal ve Sadık Olan'a karşı.

<span id="an_12:1">12:1</span> Efrayim rüzgarı güdüyor,  
Doğu rüzgarının ardına düşüyor bütün gün;  
Yalanı, zorbalığı artıyor.  
Asurla antlaşma yapıyor,  
Mısıra zeytinyağı gönderiyor.

<span id="an_12:2">12:2</span> RABbin davası var Yahudayla,  
Yakup soyunu izlediği yola göre cezalandıracak,  
Yaptıklarının karşılığını verecek.

<span id="an_12:3">12:3</span> Yakup ana rahminde kardeşinin topuğunu
tuttu,  
Büyüyünce Tanrıyla güreşti.

<span id="an_12:4">12:4</span> Melekle güreşip yendi,  
Ağladı, kutsanmak istedi.  
Tanrıyı Beytelde buldu,  
RAB, Her Şeye Egemen Tanrı bizimle orada konuştu,  
O RAB diye anılır.

<span id="an_12:6">12:6</span> Bu yüzden Tanrına dön sen,  
Sevgiye, adalete sarıl,  
Sürekli Tanrını bekle.

<span id="an_12:7">12:7</span> Efrayim tüccardır,  
Hileli terazi kullanır,  
Aldatmayı sever.

<span id="an_12:8">12:8</span> ‹‹Çok zengin oldum›› diye böbürlenir,  
‹‹Varlığa kavuştum,  
Çok emek çektim,  
Günah denecek bir suç bulamayacaklar bende.››

<span id="an_12:9">12:9</span> ‹‹Ama seni Mısırdan çıkaran  
Tanrın RAB benim.  
Bayram günlerindeki gibi,  
Seni yine çadırlarda oturtacağım.

<span id="an_12:10">12:10</span> Peygamberlere de söyledim,  
Çok görümler sağladım,  
Onlar aracılığıyla örnekler verdim.››

<span id="an_12:11">12:11</span> Kötülük mü var Gilatta?  
Gerçekten değersiz bir halk!  
Gilgalda sığır üstüne sığır kurban ediyorlar,  
Sunakları sürülmüş tarladaki taş yığınlarını andırıyor.

<span id="an_12:12">12:12</span> Yakup Arama kaçtı,  
İsrail bir karı için kul oldu,  
Koyun güttü.

<span id="an_12:13">12:13</span> RAB İsraili bir peygamber aracılığıyla
Mısırdan çıkardı,  
Yine bir peygamber korudu onları.

<span id="an_12:14">12:14</span> Ama Efrayim Tanrı'yı aşırı
öfkelendirdi.  
Rab döktükleri kanın hesabını soracak,  
Aşağılamalarının karşılığını verecek.

<span id="an_13:1">13:1</span> Efrayim konuştuğunda herkes titrerdi,  
Yücelmişti İsrailde.  
Ama Baala taparak suç işleyince öldü.

<span id="an_13:2">13:2</span> Şimdi günah üstüne günah işliyorlar,  
Gümüşlerinden dökme putlar,  
Akıllıca tasarlanmış putlar yapıyorlar,  
Hepsi de usta işi.  
Bu insanlar hakkında,  
‹‹İnsan kurban edenler  
Buzağıları öpüyor!›› diye konuşuluyor.

<span id="an_13:3">13:3</span> Bu yüzden sabah sisine,  
Erken uçup giden çiye,  
Harman yerinden savrulan saman çöpüne,  
Bacadan tüten dumana dönecekler.

<span id="an_13:4">13:4</span> ‹‹Ama seni Mısırdan çıkaran  
Tanrın RAB benim,  
Benden başka tanrı tanımayacaksın,  
Çünkü başka kurtarıcı yoktur.

<span id="an_13:5">13:5</span> Ben sana çölde,  
Kurak topraklarda göz kulak oldum.

<span id="an_13:6">13:6</span> Otlaklara sahip olunca doydular,  
Doyunca gurura kapıldılar;  
Bu yüzden unuttular beni.

<span id="an_13:7">13:7</span> Ben de onlara karşı bir aslan gibi
olacağım,  
Bir pars gibi yol kenarında pusuya yatacağım.

<span id="an_13:8">13:8</span> Yavrularından edilmiş dişi ayı gibi  
Karşılarına çıkacak,  
Yüreklerinin zarını yırtacağım,  
Dişi aslan gibi onları oracıkta yiyip bitireceğim,  
Yabanıl bir hayvan parçalayacak onları.

<span id="an_13:9">13:9</span> ‹‹Ey İsrail, bana, yardımcına karşı
çıkman  
Yıkıma uğratıyor seni.

<span id="an_13:10">13:10</span> Nerede seni bütün kentlerinde  
Kurtaracak kralın?  
Yöneticilerin nerede?  
Hani, onlar için:  
‹Bana bir kral ve önderler ver!› demiştin.

<span id="an_13:11">13:11</span> Öfkelendiğimde bir kral verdim sana,  
Gazaba gelince alıp götürdüm onu.

<span id="an_13:12">13:12</span> Efrayimin suçu birikmiş,  
Günahı kayda geçmiş.

<span id="an_13:13">13:13</span> Doğum sancıları çeken kadının akılsız
oğludur o,  
Çünkü zamanı geldiğinde,  
Açık rahimden çıkmıyor.

<span id="an_13:14">13:14</span> ‹‹Onları fidyeyle kurtaracağım  
Ölüler diyarının elinden,  
Ölümden fidyeyle kurtaracağım.  
Felaketin nerede, ey ölüm?  
Yıkıcılığın nerede, ey ölüler diyarı?  
Hiç pişmanlık duymayacağım.

<span id="an_13:15">13:15</span> ‹‹Kardeşleri arasında serpilip gelişse
de,  
Doğu rüzgarı, çölden esen RABbin soluğu üzerine gelecek,  
Onun kaynağı kuruyacak,  
Pınarı kesilecek,  
Değerli eşyalarının hazinesi yağmalanacak.

<span id="an_13:16">13:16</span> Samiriye halkı suçunun cezasını
çekecek,  
Çünkü Tanrısı'na başkaldırdı.  
Kılıçla yıkılacaklar,  
Yere çalınıp parçalanacak yavruları,  
Gebe kadınlarının karnı yarılacak.››

<span id="an_14:1">14:1</span> Tanrın RABbe dön, ey İsrail,  
Çünkü suçlarından ötürü tökezledin.

<span id="an_14:2">14:2</span> Dualarla gidin, RABbe dönün,  
Ona, ‹‹Bağışla bütün suçlarımızı›› deyin,  
‹‹Lütfet, kabul et bizi,  
Öyle ki, dudaklarımızın kurbanını sunalım.

<span id="an_14:3">14:3</span> Asur kurtaramaz bizi,  
Savaş atlarına binmeyeceğiz.  
Artık ellerimizle yaptığımıza  
‹Tanrımız› demeyeceğiz,  
Çünkü öksüz sende merhamet bulur.››

<span id="an_14:4">14:4</span> ‹‹Onların dönekliğini düzelteceğim,  
Gönülden seveceğim onları,  
Çünkü onlara karşı öfkem dindi.

<span id="an_14:5">14:5</span> Çiy gibi olacağım İsraile;  
Zambak gibi çiçek açacak,  
Lübnan sediri gibi kök salacaklar.

<span id="an_14:6">14:6</span> Dallanıp budaklanacaklar,  
Görkemleri zeytin ağacını,  
Kokuları Lübnan sedirini andıracak.

<span id="an_14:7">14:7</span> Yine insanlar oturacak gölgesinde;  
Buğday gibi gelişecek,  
Asma gibi serpilecekler;  
Lübnan şarabı kadar ün kazanacaklar.

<span id="an_14:8">14:8</span> Ey Efrayim, artık ne işim var putlarla?  
Yanıtlayacak, seninle ilgileneceğim.  
Yeşil çam gibiyim ben,  
Senin verimliliğin benden kaynaklanıyor.››

<span id="an_14:9">14:9</span> Bilge kişi kavrasın bunları,  
Anlayan anlasın.  
Çünkü RAB'bin yolları adildir;  
Bu yollarda yürür doğrular,  
Ama başkaldıranlar bu yollarda sendeler.

------------------------------------------------------------------------

[Next: Joel](joe)
