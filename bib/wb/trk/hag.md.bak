[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](zep)  [Next](zac.md) 

------------------------------------------------------------------------

### Turkish Bible: Haggai

<span id="an_1:1">1:1</span> Kral Dariusun krallığının ikinci yılında,
altıncı ayın birinci günü RAB Peygamber Hagay aracılığıyla Şealtielin
torunu Yahuda Valisi Zerubbabil ve Yehosadak oğlu Başkâhin Yeşuya
seslendi:

<span id="an_1:2">1:2</span> ‹‹Her Şeye Egemen RAB diyor ki, ‹Bu halk,
RABbin Tapınağını yeniden kurmak için vakit daha gelmedi diyor.› ››

<span id="an_1:3">1:3</span> Sonra RAB, Peygamber Hagay aracılığıyla
şöyle seslendi:

<span id="an_1:4">1:4</span> ‹‹Bu tapınak yıkık durumdayken, sizin ağaç
kaplamalı evlerinizde oturmanızın sırası mı?››

<span id="an_1:5">1:5</span> Her Şeye Egemen RAB diyor ki, ‹‹Şimdi
tuttuğunuz yolları iyi düşünün!

<span id="an_1:6">1:6</span> Çok ektiniz ama az biçtiniz; yiyorsunuz ama
doyamıyorsunuz, içiyorsunuz ama neşelenemiyorsunuz; giyiniyorsunuz ama
ısınamıyorsunuz; ücretinizi alıyorsunuz ama paranızı sanki delik keseye
koyuyorsunuz.››

<span id="an_1:7">1:7</span> Her Şeye Egemen RAB, ‹‹Tuttuğunuz yolları
iyi düşünün!›› diyor, ‹‹Dağlara çıkıp kütük getirin, tapınağı yeniden
kurun. Öyle ki, ondan hoşnut olayım, yüceltileyim.

<span id="an_1:9">1:9</span> Bol ürün umdunuz ama az topladınız. Eve ne
getirdiyseniz üfleyip dağıttım. Acaba neden?›› Böyle soruyor Her Şeye
Egemen RAB. ‹‹Yıkık duran tapınağımdan ötürü! Oysa hepiniz kendi
evinizle uğraşıyorsunuz.

<span id="an_1:10">1:10</span> İşte bunun içindir ki, gök çiyini, toprak
ürününü sizden esirgiyor.

<span id="an_1:11">1:11</span> Ülkeyi -dağlarını, tahılını, yeni
şarabını, zeytinyağını, toprağın verdiği ürünleri, insanlarını,
hayvanlarını, ellerinizin bütün emeğini- kuraklıkla cezalandırdım.››

<span id="an_1:12">1:12</span> Şealtielin torunu Zerubbabil, Yehosadak
oğlu Başkâhin Yeşu ve sürgünden dönen halkın tümü Tanrıları RABbin
sözüne, Onun tarafından gönderilen Peygamber Hagayın sözlerine kulak
verdiler. Halk RABden korktu.

<span id="an_1:13">1:13</span> Sonra RABbin ulağı Hagay, RABbin şu
sözlerini halka bildirdi: ‹‹RAB, ‹Ben sizinle birlikteyim› diyor.››

<span id="an_1:14">1:14</span> Böylece RAB Şealtiel'in torunu Yahuda
Valisi Zerubbabil'i, Yehosadak oğlu Başkâhin Yeşu'yu ve sürgünden dönen
halkın tümünü bu konuda harekete geçirdi. Darius'un krallığının ikinci
yılında, altıncı ayın yirmi dördüncü günü gelip Tanrıları Her Şeye
Egemen RAB'bin Tapınağı'nda işe başladılar.

<span id="an_2:1">2:1</span> Yedinci ayın yirmi birinci günü RAB
Peygamber Hagay aracılığıyla şöyle seslendi:

<span id="an_2:2">2:2</span> ‹‹Şealtielin torunu Yahuda Valisi
Zerubbabile, Yehosadak oğlu Başkâhin Yeşuya ve sürgünden dönen halka de
ki,

<span id="an_2:3">2:3</span> ‹Aranızda bu tapınağı önceki görkemiyle
gören kaldı mı? Şimdi size nasıl görünüyor? Bir hiç olarak görünmüyor
mu?

<span id="an_2:4">2:4</span> Şimdi sen, ey Zerubbabil, yüreklen!› RAB
böyle diyor. ‹Ey Yehosadak oğlu Başkâhin Yeşu, yüreklen! Ey ülke halkı,
yüreklen!› RAB böyle diyor. ‹İşi sürdürün. Çünkü ben sizinle
birlikteyim.› Böyle diyor Her Şeye Egemen RAB.

<span id="an_2:5">2:5</span> ‹Mısırdan çıktığınızda, size bu konuda söz
verdim. Ruhum aranızdadır. Korkmayın!›

<span id="an_2:6">2:6</span> ‹‹Her Şeye Egemen RAB diyor ki, ‹Kısa
zamanda bir kez daha yeri, göğü, denizi, karayı sarsacağım.

<span id="an_2:7">2:7</span> Bütün ulusları sarsacağım, değerli
eşyalarını buraya getirecekler. Ben de bu tapınağı görkemle
dolduracağım.› Böyle diyor Her Şeye Egemen RAB.

<span id="an_2:8">2:8</span> ‹Gümüş de, altın da benim› diyor Her Şeye
Egemen RAB.

<span id="an_2:9">2:9</span> ‹Yeni tapınağın görkemi, öncekinden daha
büyük olacak. Buraya esenlik vereceğim.› Böyle diyor Her Şeye Egemen
RAB.›› özlediği kişi buraya gelecek.››

<span id="an_2:10">2:10</span> Dariusun krallığının ikinci yılında,
dokuzuncu ayın yirmi dördüncü günü RAB, Peygamber Hagaya seslendi:

<span id="an_2:11">2:11</span> ‹‹Her Şeye Egemen RAB diyor ki,
‹Kâhinlere yasayla ilgili şu soruyu sor:

<span id="an_2:12">2:12</span> Eğer biri giysisinin kıvrımları arasında
kutsanmış et taşır ve o kıvrım ekmeğe, yemeğe, şaraba, zeytinyağına ya
da başka bir yiyeceğe değerse, o yiyecek kutsal olur mu?› ›› Kâhinler,
‹‹Hayır›› diye yanıtladılar.

<span id="an_2:13">2:13</span> Hagay konuşmasını şöyle sürdürdü: ‹‹Ölüye
dokunduğu için kirli sayılan biri, bu yiyeceklerden birine dokunursa, o
yiyecek kirlenmiş olur mu?›› Kâhinler, ‹‹Evet, kirlenmiş olur›› diye
karşılık verdiler.

<span id="an_2:14">2:14</span> Bunun üzerine Hagay şöyle dedi: ‹‹RAB,
‹Bu halk, bu ulus gözümde böyledir› diyor, ‹Her yaptıkları, sunakta her
sundukları da kirlidir.› ››

<span id="an_2:15">2:15</span> ‹‹ ‹Bugüne dek olanları iyi düşünün;
RABbin Tapınağında taş üstüne taş konulmadan önce, yirmi ölçeklik bir
tahıl yığınına gelen biri, yalnızca on ölçek bulurdu; şarap teknesinden
elli ölçek çıkarmaya varan biri, yalnızca yirmi ölçek bulurdu.

<span id="an_2:17">2:17</span> Ellerinizin bütün emeğini samyeliyle,
küfle, doluyla cezalandırdım. Yine de bana dönmediniz.› RAB böyle diyor.

<span id="an_2:18">2:18</span> ‹Bugünden, dokuzuncu ayın yirmi dördüncü
gününden, RABbin Tapınağının temelinin atıldığı günden başlayarak
olacakları iyi düşünün.

<span id="an_2:19">2:19</span> Ambarda hiç tohum kaldı mı? Asma, incir,
nar, zeytin ağaçları bugüne dek ürün verdi mi? ‹‹ ‹Bugünden başlayarak
üzerinize bereket yağdıracağım.› ››

<span id="an_2:20">2:20</span> Ayın yirmi dördüncü günü RAB Hagaya
ikinci kez seslendi:

<span id="an_2:21">2:21</span> ‹‹Yahuda Valisi Zerubbabile de ki, ben
yeri, göğü sarsmak üzereyim.

<span id="an_2:22">2:22</span> Kralların tahtlarını devireceğim, yabancı
ulusların gücünü yok edeceğim. Savaş arabalarıyla sürücülerini de
devireceğim; atlarla binicileri düşecek, hepsi kardeşinin kılıcıyla
öldürülecek.

<span id="an_2:23">2:23</span> ‹‹Her Şeye Egemen RAB ‹O gün seni
alacağım, ey Şealtiel'in torunu kulum Zerubbabil› diyor, ‹Ve seni mühür
yüzüğü gibi yapacağım. Çünkü ben seni seçtim.› Böyle diyor Her Şeye
Egemen RAB.››

------------------------------------------------------------------------

[Next: Zechariah](zac.md)
