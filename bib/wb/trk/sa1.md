[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](rut)  [Next](sa2) 

------------------------------------------------------------------------

### Turkish Bible: 1 Samuel

<span id="an_1:1">1:1</span> Efrayim dağlık bölgesindeki Ramatayim
Kasabasında yaşayan, Efrayim oymağının Suf boyundan Yeroham oğlu Elihu
oğlu Tohu oğlu Suf oğlu Elkana adında bir adam vardı.

<span id="an_1:2">1:2</span> Elkananın Hanna ve Peninna adında iki
karısı vardı. Peninnanın çocukları olduğu halde, Hannanın çocuğu
olmuyordu.

<span id="an_1:3">1:3</span> Elkana Her Şeye Egemen RABbe tapınıp kurban
sunmak üzere her yıl kendi kentinden Şiloya giderdi. Elinin RABbin
kâhinleri olan Hofni ve Pinehas adındaki iki oğlu da oradaydı.

<span id="an_1:4">1:4</span> Elkana kurban sunduğu gün karısı Peninnaya
ve oğullarıyla kızlarına etten birer pay verirken,

<span id="an_1:5">1:5</span> Hannaya iki pay verirdi. Çünkü RAB Hannanın
rahmini kapamasına karşın, Elkana onu severdi.

<span id="an_1:6">1:6</span> Ama RAB Hannanın rahmini kapadığından,
kuması Peninna Hannayı öfkelendirmek için ona sürekli sataşırdı.

<span id="an_1:7">1:7</span> Bu yıllarca böyle sürdü. Hanna RABbin
Tapınağına her gittiğinde kuması ona sataşırdı. Böylece Hanna ağlar,
yemek yemezdi.

<span id="an_1:8">1:8</span> Kocası Elkana, ‹‹Hanna, neden ağlıyorsun,
neden yemek yemiyorsun?›› derdi, ‹‹Neden bu kadar üzgünsün? Ben senin
için on oğuldan daha iyi değil miyim?››

<span id="an_1:9">1:9</span> Bir gün onlar Şiloda yiyip içtikten sonra,
Hanna kalktı. Kâhin Eli RABbin Tapınağının kapı sövesi yanındaki
sandalyede oturuyordu.

<span id="an_1:10">1:10</span> Hanna, gönlü buruk, acı acı ağlayarak
RABbe yakardı

<span id="an_1:11">1:11</span> ve şu adağı adadı: ‹‹Ey Her Şeye Egemen
RAB, kulunun üzüntüsüne gerçekten bakıp beni anımsar, kulunu unutmayıp
bana bir erkek çocuk verirsen, yaşamı boyunca onu sana adayacağım. Onun
başına hiç ustura değmeyecek.›› kişinin belirtisiydi (bkz. Say.6:5).

<span id="an_1:12">1:12</span> Hanna RABbe yakarışını sürdürürken, Eli
onun dudaklarını gözetliyordu.

<span id="an_1:13">1:13</span> Hanna içinden yakarıyor, yalnız dudakları
kımıldıyor, sesi duyulmuyordu. Bu yüzden Eli, Hannayı sarhoş sanarak,

<span id="an_1:14">1:14</span> ‹‹Sarhoşluğunu ne zamana dek
sürdüreceksin? Artık şarabı bırak›› dedi.

<span id="an_1:15">1:15</span> Hanna, ‹‹Ah, öyle değil efendim!›› diye
yanıtladı, ‹‹Ben yüreği acılarla dolu bir kadınım. Ne şarap içtim, ne de
başka bir içki. Sadece yüreğimi RABbe döküyordum.

<span id="an_1:16">1:16</span> Kulunu kötü bir kadın sanma. Yakarışımı
şimdiye dek sürdürmemin nedeni çok kaygılı, üzüntülü olmamdır.››

<span id="an_1:17">1:17</span> Eli, ‹‹Öyleyse esenlikle git›› dedi,
‹‹İsrailin Tanrısı dileğini yerine getirsin.››

<span id="an_1:18">1:18</span> Hanna, ‹‹Senin gözünde lütuf bulayım››
deyip yoluna gitti. Sonra yemek yedi. Artık üzgün değildi.

<span id="an_1:19">1:19</span> Ertesi sabah erkenden kalkıp RABbe
tapındılar. Ondan sonra Ramadaki evlerine döndüler. Elkana karısı
Hannayla birleşti ve RAB Hannayı anımsadı.

<span id="an_1:20">1:20</span> Zamanı gelince Hanna gebe kaldı ve bir
erkek çocuk doğurdu. ‹‹Onu RABden diledim›› diyerek adını Samuel koydu.

<span id="an_1:21">1:21</span> Elkana RABbe yıllık kurbanını ve adağını
sunmak üzere ev halkıyla birlikte Şiloya gitti.

<span id="an_1:22">1:22</span> Ama Hanna gitmedi. Kocasına, ‹‹Çocuk
sütten kesildikten sonra onu RABbin hizmetinde bulunmak üzere
götüreceğim. Yaşamı boyunca orada kalacak›› dedi.

<span id="an_1:23">1:23</span> Kocası Elkana, ‹‹Nasıl istersen öyle
yap›› diye karşılık verdi, ‹‹Çocuk sütten kesilinceye dek burada kal.
RAB sözünü yerine getirsin.›› Böylece Hanna oğlu sütten kesilinceye dek
evde kalıp onu emzirdi.

<span id="an_1:24">1:24</span> Küçük çocuk sütten kesildikten sonra
Hanna üç yaşında bir boğa, bir efafç un ve bir tulum şarap alarak onu
kendisiyle birlikte RABbin Şilodaki tapınağına götürdü.

<span id="an_1:25">1:25</span> Boğayı kestikten sonra çocuğu Eliye
getirdiler.

<span id="an_1:26">1:26</span> Hanna, ‹‹Ey efendim, yaşamın hakkı için
derim ki, burada yanında durup RABbe yakaran kadınım ben›› dedi,

<span id="an_1:27">1:27</span> ‹‹Bu çocuk için yakarmıştım; RAB dileğimi
yerine getirdi.

<span id="an_1:28">1:28</span> Ben de onu RAB'be adıyorum. Yaşamı
boyunca RAB'be adanmış kalacaktır.›› Sonra çocuk orada RAB'be tapındı.
Masoretik metin ‹‹Üç boğa››.

<span id="an_2:1">2:1</span> Hanna şöyle dua etti: ‹‹Yüreğim RABde
bulduğum sevinçle coşuyor;  
Gücümü yükselten RABdir.  
Düşmanlarımın karşısında övünüyor,  
Kurtarışınla seviniyorum!

<span id="an_2:2">2:2</span> Kutsallıkta RABbin benzeri yok,  
Evet, senin gibisi yok, ya RAB!  
Tanrımız gibi dayanak yok.

<span id="an_2:3">2:3</span> Artık büyük konuşmayın,  
Ağzınızdan küstahça sözler çıkmasın.  
Çünkü RAB her şeyi bilen Tanrıdır;  
Odur davranışları tartan.

<span id="an_2:4">2:4</span> Güçlülerin yayları kırılır;  
Güçsüzlerse güçle donatılır.

<span id="an_2:5">2:5</span> Toklar yiyecek uğruna gündelikçi olur,  
Açlar doyurulur.  
Kısır kadın yedi çocuk doğururken,  
Çok çocuklu kadın kimsesiz kalır.

<span id="an_2:6">2:6</span> RAB öldürür de diriltir de,  
Ölüler diyarına indirir ve çıkarır.

<span id="an_2:7">2:7</span> O kimini yoksul, kimini varsıl kılar;  
Kimini alçaltır, kimini yükseltir.

<span id="an_2:8">2:8</span> Düşkünü yerden kaldırır,  
Yoksulu çöplükten çıkarır;  
Soylularla oturtsun  
Ve kendilerine onur tahtını miras olarak bağışlasın diye.  
Çünkü yeryüzünün temelleri RABbindir,  
O dünyayı onların üzerine kurmuştur.

<span id="an_2:9">2:9</span> RAB sadık kullarının adımlarını korur,  
Ama kötüler karanlıkta susturulur.  
Çünkü güçle zafere ulaşamaz insan.

<span id="an_2:10">2:10</span> RABbe karşı gelenler paramparça olacak,  
RAB onlara karşı gökleri gürletecek,  
Bütün dünyayı yargılayacak,  
Kralını güçle donatacak,  
Meshettiği kralın gücünü yükseltecek.››

<span id="an_2:11">2:11</span> Sonra Elkana Ramaya, evine döndü. Küçük
Samuel ise Kâhin Elinin gözetiminde RABbin hizmetinde kaldı.

<span id="an_2:12">2:12</span> Elinin oğulları değersiz kişilerdi. RABbi
ve kâhinlerin halkla ilgili kurallarını önemsemiyorlardı. Biri sunduğu
kurbanın etini haşlarken, kâhinin hizmetkârı elinde üç dişli büyük bir
çatalla gelir,

<span id="an_2:14">2:14</span> çatalı kap, tencere, tava ya da kazana
daldırırdı. Çatalla çıkarılan her şey kâhin için ayırılırdı. Şiloya
gelen İsraillilerin hepsine böyle davranırlardı.

<span id="an_2:15">2:15</span> Üstelik kurbanın yağları yakılmadan önce,
kâhinin hizmetkârı gelip kurban sunan adama, ‹‹Kâhine kızartmalık et
ver. Senden haşlanmış et değil, çiğ et alacak›› derdi.

<span id="an_2:16">2:16</span> Kurban sunan, ‹‹Önce hayvanın yağları
yakılmalı, sonra dilediğin kadar al›› diyecek olsa, hizmetkâr, ‹‹Hayır,
şimdi vereceksin, yoksa zorla alırım›› diye karşılık verirdi.

<span id="an_2:17">2:17</span> Gençlerin RABbe karşı işledikleri günah
çok büyüktü; çünkü RABbe sunulan sunuları küçümsüyorlardı.

<span id="an_2:18">2:18</span> Bu arada genç Samuel, keten efod giymiş,
RABbin önünde hizmet ediyordu.

<span id="an_2:19">2:19</span> Yıllık kurbanı sunmak için annesi her yıl
kocasıyla birlikte oraya gider, diktiği cüppeyi oğluna getirirdi.

<span id="an_2:20">2:20</span> Kâhin Eli de, Elkana ile karısına iyi
dilekte bulunarak, ‹‹Dilediği ve RABbe adadığı çocuğun yerine RAB sana
bu kadından başka çocuklar versin›› derdi. Bundan sonra evlerine
dönerlerdi.

<span id="an_2:21">2:21</span> RABbin lütfuna eren Hanna gebe kalıp üç
erkek, iki kız daha doğurdu. Küçük Samuel ise RABbin hizmetinde büyüdü.

<span id="an_2:22">2:22</span> Eli artık çok yaşlanmıştı. Oğullarının
İsraillilere bütün yaptıklarını, Buluşma Çadırının girişinde görevli
kadınlarla düşüp kalktıklarını duymuştu.

<span id="an_2:23">2:23</span> Onlara, ‹‹Neden böyle şeyler
yapıyorsunuz?›› dedi, ‹‹Yaptığınız kötülükleri herkesten işitiyorum.

<span id="an_2:24">2:24</span> Olmaz bu, oğullarım! RABbin halkı
arasında yayıldığını duyduğum haber iyi değil.

<span id="an_2:25">2:25</span> İnsan insana karşı günah işlerse, Tanrı
onun için aracılık yapar. Ama RABbe karşı günah işleyeni kim
savunacak?›› Ne var ki, onlar babalarının sözünü dinlemediler. Çünkü RAB
onları öldürmek istiyordu.

<span id="an_2:26">2:26</span> Bu arada giderek büyüyen genç Samuel
RABbin de halkın da beğenisini kazanmaktaydı.

<span id="an_2:27">2:27</span> O sıralarda bir Tanrı adamı Eliye gelip
şöyle dedi: ‹‹RAB diyor ki, ‹Atan ve soyu Mısırda firavunun halkına
kölelik ederken kendimi onlara açıkça göstermedim mi?

<span id="an_2:28">2:28</span> Sunağıma çıkması, buhur yakıp önümde efod
giymesi için bütün İsrail oymakları arasından yalnız atanı kendime kâhin
seçtim. Üstelik İsraillilerin yakılan bütün sunularını da atanın soyuna
verdim.

<span id="an_2:29">2:29</span> Öyleyse neden konutum için buyurduğum
kurbanı ve sunuyu küçümsüyorsunuz? Halkım İsrailin sunduğu bütün
sunuların en iyi kısımlarıyla kendinizi semirterek neden oğullarını
benden daha çok sayıyorsun?›

<span id="an_2:30">2:30</span> ‹‹Bu nedenle İsrailin Tanrısı RAB şöyle
diyor: ‹Gerçekten, ailen ve atanın soyu sonsuza dek bana hizmet
edecekler demiştim.› Ama şimdi RAB şöyle buyuruyor: ‹Bu benden uzak
olsun! Beni onurlandıranı ben de onurlandırırım. Ama beni saymayan küçük
düşürülecek.

<span id="an_2:31">2:31</span> Soyundan hiç kimsenin yaşlanacak kadar
yaşamaması için senin ve atanın soyunun gücünü kıracağım günler
yaklaşıyor.

<span id="an_2:32">2:32</span> İsraile yapılacak bütün iyiliğe karşın,
sen konutumda sıkıntı göreceksin. Artık soyundan hiç kimse yaşlanacak
kadar yaşamayacak.

<span id="an_2:33">2:33</span> Sunağımdan bütün soyunu yok edeceğim,
yalnız bir kişiyi esirgeyeceğim. Gözleri ağlamaktan kör olacak, yüreği
yanacak. Ama soyundan gelenlerin hepsi kılıçla ölecekler.

<span id="an_2:34">2:34</span> İki oğlun Hofni ile Pinehasın başına
gelecek olay senin için bir belirti olacak: İkisi de aynı gün ölecek.

<span id="an_2:35">2:35</span> İsteklerimi ve amaçlarımı yerine
getirecek güvenilir bir kâhin çıkaracağım kendime. Onun soyunu
sürdüreceğim; o da meshettiğim kişinin önünde sürekli hizmet edecek.

<span id="an_2:36">2:36</span> Ailenden sağ kalan herkes bir parça gümüş
ve bir somun ekmek için gelip ona boyun eğecek ve, Ne olur, karın
tokluğuna beni herhangi bir kâhinlik görevine ata! diye yalvaracak.› ››
edeceğim, yalnız bir kişiyi esirgeyeceğim. Gözleri ağlamaktan kör
olacak, yüreği yanacak››, Masoretik metin ‹‹Gözlerini körleştirmek ve
sana sıkıntı vermek için sunağımdan bütün soyunu yok etmeyeceğim, yalnız
birini esirgeyeceğim››. olarak››.

<span id="an_3:1">3:1</span> Genç Samuel Elinin yönetimi altında RABbe
hizmet ediyordu. O günlerde RABbin sözü seyrek geliyordu; görümler de
azalmıştı.

<span id="an_3:2">3:2</span> Bir gece Eli yatağında uyuyordu. Gözleri
öyle zayıflamıştı ki, güçlükle görebiliyordu.

<span id="an_3:3">3:3</span> Samuel ise RABbin Tapınağında, Tanrının
Sandığının bulunduğu yerde uyuyordu. Tanrının kandili daha sönmemişti.

<span id="an_3:4">3:4</span> RAB Samuele seslendi. Samuel, ‹‹Buradayım››
diye karşılık verdi.

<span id="an_3:5">3:5</span> Ardından Eliye koşup, ‹‹Beni çağırdın, işte
buradayım›› dedi. Ama Eli, ‹‹Ben çağırmadım, dön yat›› diye karşılık
verdi. Samuel de dönüp yattı.

<span id="an_3:6">3:6</span> RAB yine, ‹‹Samuel!›› diye seslendi. Samuel
kalkıp Eliye gitti ve, ‹‹İşte, buradayım, beni çağırdın›› dedi. Eli,
‹‹Çağırmadım, oğlum›› diye karşılık verdi, ‹‹Dön yat.››

<span id="an_3:7">3:7</span> Samuel RABbi daha tanımıyordu; RABbin sözü
henüz ona açıklanmamıştı.

<span id="an_3:8">3:8</span> RAB yine üçüncü kez Samuele seslendi.
Samuel kalkıp Eliye gitti. ‹‹İşte buradayım, beni çağırdın›› dedi. O
zaman Eli genç Samuele RABbin seslendiğini anladı.

<span id="an_3:9">3:9</span> Bunun üzerine Samuele, ‹‹Git yat›› dedi,
‹‹Sana yine seslenirse, ‹Konuş, ya RAB, kulun dinliyor› dersin.›› Samuel
gidip yerine yattı.

<span id="an_3:10">3:10</span> RAB gelip orada durdu ve önceki gibi,
‹‹Samuel, Samuel!›› diye seslendi. Samuel, ‹‹Konuş, kulun dinliyor››
diye yanıtladı.

<span id="an_3:11">3:11</span> RAB Samuele şöyle dedi: ‹‹Ben İsrailde
her duyanı şaşkına çevirecek bir şey yapmak üzereyim.

<span id="an_3:12">3:12</span> O gün Elinin ailesine karşı söylediğim
her şeyi baştan sona dek yerine getireceğim.

<span id="an_3:13">3:13</span> Çünkü farkında olduğu günahtan ötürü
ailesini sonsuza dek yargılayacağımı Eliye bildirdim. Oğulları Tanrıya
saygısızlık ettiler. Eli de onlara engel olmadı.

<span id="an_3:14">3:14</span> Bu nedenle, ‹Elinin ailesinin günahı
hiçbir zaman kurban ya da sunuyla bile bağışlanmayacaktır› diyerek
Elinin ailesi hakkında ant içtim.›› ‹‹Tanrıya saygısızlık ettiler››,
Masoretik metin ‹‹Başlarına lanet getirdiler››.

<span id="an_3:15">3:15</span> Samuel sabaha kadar yattı, sonra RABbin
Tapınağının kapılarını açtı. Gördüğü görümü Eliye söylemekten
çekiniyordu.

<span id="an_3:16">3:16</span> Ama Eli ona, ‹‹Oğlum Samuel!›› diye
seslendi. Samuel, ‹‹İşte buradayım›› diye yanıtladı.

<span id="an_3:17">3:17</span> Eli, ‹‹RAB sana neler söyledi?›› diye
sordu, ‹‹Lütfen benden gizleme. Sana söylediklerinden birini bile benden
gizlersen, Tanrı sana aynısını, hatta daha kötüsünü yapsın!››

<span id="an_3:18">3:18</span> Bunun üzerine Samuel hiçbir şey
gizlemeden ona her şeyi anlattı. Eli de, ‹‹O RABdir, gözünde iyi olanı
yapsın›› dedi.

<span id="an_3:19">3:19</span> Samuel büyürken RAB onunla birlikteydi.
RAB ona verdiği sözlerin hiçbirinin boşa çıkmasına izin vermedi.

<span id="an_3:20">3:20</span> Samuelin RABbin bir peygamberi olarak
onaylandığını Dandan Beer-Şevaya kadar bütün İsrail anladı.

<span id="an_3:21">3:21</span> RAB Şilo'da görünmeyi sürdürdü. Orada
sözü aracılığıyla kendisini Samuel'e tanıttı.

<span id="an_4:1">4:1</span> Samuelin sözü bütün İsrailde yayıldı.
yayıldı››, Septuaginta ‹‹O günlerde Filistliler İsraillilerle savaşmak
üzere toplandılar››. İsrailliler Filistlilerle savaşmak üzere yola
çıktılar. İsrailliler Even-Ezerde, Filistliler de Afekte ordugah kurdu.

<span id="an_4:2">4:2</span> Filistliler İsraile karşı savaş düzenine
girdiler. Savaş her yere yayılınca, Filistliler İsraillileri bozguna
uğrattı. Savaş alanında dört bine yakın İsrailliyi öldürdüler.

<span id="an_4:3">4:3</span> Askerler ordugaha dönünce, İsrailin ileri
gelenleri, ‹‹Neden bugün RAB bizi Filistlilerin önünde bozguna
uğrattı?›› diye sordular, ‹‹RABbin Antlaşma Sandığını Şilodan buraya
getirelim ki, aramıza geldiğinde bizi düşmanlarımızın elinden
kurtarsın.››

<span id="an_4:4">4:4</span> Halk Şiloya adamlar gönderdi. Keruvlar
arasında taht kurmuş, Her Şeye Egemen RABbin Antlaşma Sandığını oradan
getirdiler. Elinin iki oğlu, Hofni ile Pinehas da Tanrının Antlaşma
Sandığının yanındaydılar.

<span id="an_4:5">4:5</span> RABbin Antlaşma Sandığı ordugaha varınca,
bütün İsrailliler öyle yüksek sesle bağırdılar ki, yer yerinden oynadı.

<span id="an_4:6">4:6</span> Filistliler bağrışmaları duyunca,
‹‹İbranilerin ordugahındaki bu yüksek bağrışmaların anlamı ne?›› diye
sordular. RABbin Sandığının ordugaha getirildiğini öğrenince,

<span id="an_4:7">4:7</span> korkarak, ‹‹Tanrılar ordugaha gelmiş››
dediler, ‹‹Vay başımıza! Daha önce buna benzer bir olay olmamıştı.

<span id="an_4:8">4:8</span> Vay başımıza! Bu güçlü tanrıların elinden
bizi kim kurtarabilir? Çölde Mısırlıları her tür belaya çarptıran
tanrılar bunlar.

<span id="an_4:9">4:9</span> Güçlü olun, ey Filistliler! Yiğitçe
davranın! Yoksa, İbraniler size nasıl boyun eğdiyse, siz de onlara öyle
boyun eğeceksiniz. Bu yüzden yiğitçe davranın ve savaşın!››

<span id="an_4:10">4:10</span> Böylece Filistliler savaşıp İsraillileri
bozguna uğrattılar. İsraillilerin hepsi evlerine kaçtı. Yenilgi öyle
büyüktü ki, İsrailliler otuz bin yaya asker yitirdi,

<span id="an_4:11">4:11</span> Tanrının Sandığı alındı, Elinin iki oğlu,
Hofni ile Pinehas öldü.

<span id="an_4:12">4:12</span> Benyaminli bir adam savaş alanından
koşarak aynı gün Şiloya ulaştı. Giysileri yırtılmış, başı toz toprak
içindeydi.

<span id="an_4:13">4:13</span> Adam Şiloya vardığında, Tanrının Sandığı
için yüreği titreyen Eli, yol kenarında bir sandalyeye oturmuş, kaygıyla
bekliyordu. Adam kente girip olup bitenleri anlatınca, kenttekilerin
tümü haykırdı.

<span id="an_4:14">4:14</span> Eli haykırışları duyunca, ‹‹Bu gürültünün
anlamı ne?›› diye sordu. Adam olanları Eliye bildirmek için hemen onun
yanına geldi.

<span id="an_4:15">4:15</span> O sırada Eli doksan sekiz yaşındaydı.
Gözleri zayıflamış, göremiyordu.

<span id="an_4:16">4:16</span> Adam Eliye, ‹‹Ben savaş alanından
geliyorum›› dedi, ‹‹Savaş alanından bugün kaçtım.›› Eli, ‹‹Ne oldu,
oğlum?›› diye sordu.

<span id="an_4:17">4:17</span> Haber getiren adam şöyle yanıtladı:
‹‹İsrailliler Filistlilerin önünden kaçtı. Askerler büyük bir yenilgiye
uğradı. İki oğlun, Hofniyle Pinehas öldü. Tanrının Sandığı da ele
geçirildi.››

<span id="an_4:18">4:18</span> Adam Tanrının Sandığından söz edince, Eli
sandalyeden geriye, kapının yanına düştü. Yaşlı ve şişman olduğundan
boynu kırılıp öldü. İsrail halkını kırk yıl süreyle yönetmişti.

<span id="an_4:19">4:19</span> Elinin gelini -Pinehasın karısı- gebeydi,
doğurmak üzereydi. Tanrının Sandığının ele geçirildiğini, kayınbabasıyla
kocasının öldüğünü duyunca birden sancıları tuttu, yere çömelip doğurdu.

<span id="an_4:20">4:20</span> Ölmek üzereyken ona yardım eden kadınlar,
‹‹Korkma, bir oğlun oldu›› dediler. Ama o aldırmadı, karşılık da
vermedi.

<span id="an_4:21">4:21</span> Tanrının Sandığı ele geçirilmiş,
kayınbabasıyla kocası ölmüştü. Bu yüzden, ‹‹Yücelik İsrailden ayrıldı!››
diyerek çocuğa İkavotfı adını verdi.

<span id="an_4:22">4:22</span> ‹‹Yücelik İsrail'den ayrıldı!›› dedi,
‹‹Çünkü Tanrı'nın Sandığı ele geçirildi.››

<span id="an_5:1">5:1</span> Filistliler, Tanrının Sandığını ele
geçirdikten sonra, onu Even-Ezerden Aşdota götürdüler.

<span id="an_5:2">5:2</span> Tanrının Sandığını Dagon Tapınağına taşıyıp
Dagon heykelinin yanına yerleştirdiler.

<span id="an_5:3">5:3</span> Ertesi gün erkenden kalkan Aşdotlular,
Dagonu RABbin Sandığının önünde yüzüstü yere düşmüş buldular. Dagonu
alıp yerine koydular.

<span id="an_5:4">5:4</span> Ama ertesi sabah erkenden kalktıklarında,
Dagonu yine RABbin Sandığının önünde yüzüstü yere düşmüş buldular. Bu
kez Dagonun başıyla iki eli kırılmış, eşiğin üzerinde duruyordu;
yalnızca gövdesi kalmıştı.

<span id="an_5:5">5:5</span> Dagon kâhinleri de, Aşdottaki Dagon
Tapınağına bütün gelenler de bu yüzden bugün de tapınağın eşiğine
basmıyorlar.

<span id="an_5:6">5:6</span> RAB Aşdotluları ve çevrelerindeki halkı
ağır biçimde cezalandırdı; onları urlarla cezalandırıp sıkıntıya soktu.
Ülkelerinde fareler göründü. Kentin her yanına ölüm saçmaya başladı.››

<span id="an_5:7">5:7</span> Aşdotlular olup bitenleri görünce, ‹‹İsrail
Tanrısının Sandığı yanımızda kalmamalı; çünkü O bizi de, ilahımız Dagonu
da ağır bir biçimde cezalandırıyor›› dediler.

<span id="an_5:8">5:8</span> Bunun üzerine ulaklar gönderip bütün Filist
beylerini çağırttılar ve, ‹‹İsrail Tanrısının Sandığını ne yapalım?››
diye sordular. Filist beyleri, ‹‹İsrail Tanrısının Sandığı Gata
götürülsün›› dediler. Böylece İsrail Tanrısının Sandığını Gata
götürdüler.

<span id="an_5:9">5:9</span> Ama sandık oraya götürüldükten sonra, RAB o
kenti de cezalandırdı. Kenti çok büyük bir korku sardı. RAB kent
halkını, büyük küçük herkesi urlarla cezalandırdı.

<span id="an_5:10">5:10</span> Bu yüzden Tanrının Sandığını Ekrona
gönderdiler. Tanrının Sandığı kente girer girmez Ekronlular, ‹‹Bizi ve
halkımızı yok etmek için İsrail Tanrısının Sandığını bize getirdiler!››
diye bağırdılar.

<span id="an_5:11">5:11</span> Bütün Filist beylerini toplayarak,
‹‹İsrail Tanrısının Sandığını buradan uzaklaştırın›› dediler, ‹‹Sandık
yerine geri gönderilsin; öyle ki, bizi de halkımızı da yok etmesin.››
Çünkü kentin her yanını ölüm korkusu sarmıştı. Tanrının onlara verdiği
ceza çok ağırdı.

<span id="an_5:12">5:12</span> Sağ kalanlarda urlar çıktı. Kent halkının
haykırışı göklere yükseldi.

<span id="an_6:1">6:1</span> RABbin Sandığı Filist ülkesinde yedi ay
kaldıktan sonra,

<span id="an_6:2">6:2</span> Filistliler kâhinlerle falcıları çağırtıp,
‹‹RABbin Sandığını ne yapalım? Onu nasıl yerine göndereceğimizi bize
bildirin›› dediler.

<span id="an_6:3">6:3</span> Kâhinlerle falcılar, ‹‹İsrail Tanrısının
Sandığını geri gönderecekseniz, boş göndermeyin›› diye yanıtladılar,
‹‹Ona bir suç sunusu sunmalısınız. O zaman iyileşecek ve Onun sizi neden
sürekli cezalandırdığını anlayacaksınız.››

<span id="an_6:4">6:4</span> Filistliler, ‹‹Ona suç sunusu olarak ne
göndermeliyiz?›› diye sordular. Kâhinlerle falcılar, ‹‹Suç sununuz
Filist beylerinin sayısına göre beş altın ur ve beş altın fare olsun››
diye yanıtladılar, ‹‹Çünkü aynı bela hepinizin de, beylerinizin de
üzerindedir.

<span id="an_6:5">6:5</span> Onun için, urların ve ülkeyi yıkan
farelerin benzerlerini yapın. Böylelikle İsrailin Tanrısını
onurlandırın. Belki sizin, ilahlarınızın ve ülkenizin üzerindeki cezayı
hafifletir.

<span id="an_6:6">6:6</span> Neden Mısırlıların ve firavunun yaptığı
gibi inat ediyorsunuz? Tanrı Mısırlıları alaya aldıktan sonra, İsrail
halkının Mısırdan çıkması için onları serbest bırakmadılar mı?

<span id="an_6:7">6:7</span> ‹‹Şimdi yeni bir arabayla boyunduruk
vurulmamış, süt veren iki inek hazırlayın. İnekleri arabaya koşun;
buzağılarını artlarından ayırıp ahıra götürün.

<span id="an_6:8">6:8</span> RABbin Sandığını alıp arabaya koyun; suç
sunusu olarak Ona göndereceğiniz altın eşyaları da bir kutuya koyup
yanına yerleştirin. Sonra bırakın arabayı yoluna gitsin.

<span id="an_6:9">6:9</span> Ama ardından gözetleyin. Eğer kendi
ülkesine, Beytşemeşe giden yoldan ilerlerse, demek ki, üzerimize bu
büyük yıkımı getiren Odur. Yoksa bu yıkımın Ondan gelmediğini, bize bir
rastlantı olduğunu anlayacağız.››

<span id="an_6:10">6:10</span> Adamlar denileni yaptılar. Süt veren iki
inek getirip arabaya koştular, buzağılarını da ahıra kapadılar.

<span id="an_6:11">6:11</span> İçinde farelerle urların altın
benzerlerinin bulunduğu kutuyu RABbin Sandığıyla birlikte arabaya
koydular.

<span id="an_6:12">6:12</span> İnekler dosdoğru Beytşemeş yolundan
gittiler. Sağa sola sapmadan, böğüre böğüre ana yoldan ilerlediler.
Filist beyleri onları Beytşemeş sınırına dek izledi.

<span id="an_6:13">6:13</span> O sırada Beytşemeşliler vadide buğday
biçiyorlardı. Gözlerini kaldırıp sandığı görünce sevindiler.

<span id="an_6:14">6:14</span> Beytşemeşli Yeşunun tarlasına giren araba
oradaki büyük bir taşın yanında durdu. Beytşemeşliler arabanın odununu
yardılar, inekleri de RABbe yakmalık sunu olarak sundular.

<span id="an_6:15">6:15</span> Levililer RABbin Sandığını ve içinde
altın eşyaların bulunduğu yanındaki kutuyu indirip büyük taşın üzerine
koymuşlardı. O gün Beytşemeşliler RABbe yakmalık sunular sunup kurbanlar
kestiler.

<span id="an_6:16">6:16</span> Filistlilerin beş beyi olup bitenleri
gördükten sonra aynı gün Ekrona döndüler.

<span id="an_6:17">6:17</span> Filistliler Aşdot, Gazze, Aşkelon, Gat ve
Ekron kentleri için RABbe suç sunusu olarak ur biçiminde birer altın
gönderdiler.

<span id="an_6:18">6:18</span> Altın farelerse, surlu kentlerle çevre
köyler dahil beş Filistli beye ait kentlerin sayısı kadardı. Beytşemeşli
Yeşunun tarlasında RABbin Antlaşma Sandığının üzerine konduğu büyük taş
tanık olarak bugün de duruyor.

<span id="an_6:19">6:19</span> RABbin Antlaşma Sandığının içine
baktıkları için, RAB Beytşemeşlilerden bazılarını cezalandırıp yetmiş
kişiyi yok etti. Halk RABbin başlarına getirdiği bu büyük yıkımdan
dolayı yas tuttu.

<span id="an_6:20">6:20</span> Beytşemeşliler, ‹‹Bu kutsal Tanrının,
RABbin önünde kim durabilir? Bizden sonra kime gidecek?›› diyorlardı.

<span id="an_6:21">6:21</span> Sonunda Kiryat-Yearim'de oturanlara
ulaklar göndererek, ‹‹Filistliler RAB'bin Sandığı'nı geri getirdiler;
gelin, onu alıp götürün›› dediler. elyazmaları ‹‹Yetmiş kişi, elli bin
kişi››.

<span id="an_7:1">7:1</span> Bunun üzerine Kiryat-Yearim halkı varıp
RABbin Sandığını aldı. Onu Avinadavın tepedeki evine götürdüler. RABbin
Antlaşma Sandığına bakması için Avinadav oğlu Elazarı görevlendirdiler.

<span id="an_7:2">7:2</span> Sandık uzun bir süre, yirmi yıl boyunca
Kiryat-Yearimde kaldı. Bu arada bütün İsrail halkı RABbin özlemini
çekti.

<span id="an_7:3">7:3</span> Samuel İsrail halkına şöyle dedi: ‹‹Eğer
bütün yüreğinizle RABbe dönmeye istekliyseniz, yabancı ilahları ve
Aştoretin putlarını aranızdan kaldırın. Kendinizi RABbe adayıp yalnız
Ona kulluk edin. RAB de sizi Filistlilerin elinden kurtaracaktır.››

<span id="an_7:4">7:4</span> Bunun üzerine İsrailliler Baalın ve
Aştoretin putlarını atıp yalnızca RABbe kulluk etmeye başladılar.

<span id="an_7:5">7:5</span> O zaman Samuel, ‹‹Bütün İsrail halkını
Mispada toplayın, ben de sizin için RABbe yakaracağım›› dedi.

<span id="an_7:6">7:6</span> Mispada toplanan İsrailliler kuyudan su
çekip RABbin önüne döktüler. O gün oruç tuttular ve, ‹‹RABbe karşı günah
işledik›› dediler. Samuel Mispada İsrail halkına önderlik etti.

<span id="an_7:7">7:7</span> Filistliler İsrail halkının Mispada
toplandığını duydular. Filist beyleri İsraillilere karşı savaşmaya
çıktılar. İsrailliler bunu duyunca Filistlilerden korktular.

<span id="an_7:8">7:8</span> Samuele, ‹‹Bizi Filistlilerin elinden
kurtarması için Tanrımız RABbe yakarmayı bırakma›› dediler.

<span id="an_7:9">7:9</span> Bunun üzerine Samuel bir süt kuzusu alıp
RABbe tümüyle yakmalık sunu olarak sundu ve İsrailliler adına RABbe
yakardı. RAB de ona karşılık verdi.

<span id="an_7:10">7:10</span> Samuel yakmalık sunuyu sunarken,
Filistliler, İsraillilere saldırmak üzere yaklaşmışlardı. Ama RAB o an
korkunç bir sesle gürleyerek Filistlileri öyle şaşkına çevirdi ki,
İsraillilerin önünde bozguna uğradılar.

<span id="an_7:11">7:11</span> Mispadan çıkan İsrailliler Filistlileri
Beytkarın altına kadar kovalayıp öldürdüler.

<span id="an_7:12">7:12</span> Samuel bir taş alıp Mispa ile Şen arasına
dikti. ‹‹RAB buraya kadar bize yardım etmiştir›› diyerek taşa Even-Ezer
adını verdi.

<span id="an_7:13">7:13</span> Yenilgiye uğrayan Filistliler bir daha
İsrail topraklarına saldırmadılar. Samuel yaşadığı sürece RAB
Filistlilerin saldırmasını engelledi.

<span id="an_7:14">7:14</span> Ekrondan Gata kadar Filistlilerin ele
geçirdiği kentler İsraile geri verildi. Bunun yanısıra İsrailin sınır
toprakları da Filistlilerin elinden kurtarıldı. İsraillilerle Amorlular
arasında ise barış vardı.

<span id="an_7:15">7:15</span> Samuel yaşadığı sürece İsraile önderlik
yaptı.

<span id="an_7:16">7:16</span> Her yıl gidip Beyteli, Gilgalı, Mispayı
dolaşır, bu kentlerden İsraili yönetirdi.

<span id="an_7:17">7:17</span> Sonra Rama'daki evine döner, İsrail'i
oradan yönetirdi. Orada RAB'be bir sunak yaptı.

<span id="an_8:1">8:1</span> Samuel yaşlanınca oğullarını İsraile önder
atadı.

<span id="an_8:2">8:2</span> Beer-Şevada görev yapan ilk oğlunun adı
Yoel, ikinci oğlunun adıysa Aviyaydı.

<span id="an_8:3">8:3</span> Ama oğulları onun yolunda yürümediler.
Tersine, haksız kazanca yönelip rüşvet alır, yargıda yan tutarlardı.

<span id="an_8:4">8:4</span> Bu yüzden İsrailin bütün ileri gelenleri
toplanıp Ramaya, Samuelin yanına vardılar.

<span id="an_8:5">8:5</span> Ona, ‹‹Bak, sen yaşlandın›› dediler,
‹‹Oğulların da senin yolunda yürümüyor. Şimdi, öteki uluslarda olduğu
gibi, bizi yönetecek bir kral ata.››

<span id="an_8:6">8:6</span> Ne var ki, ‹‹Bizi yönetecek bir kral ata››
demeleri Samuelin hoşuna gitmedi. Samuel RABbe yakardı.

<span id="an_8:7">8:7</span> RAB, Samuele şu karşılığı verdi: ‹‹Halkın
sana bütün söylediklerini dinle. Çünkü reddettikleri sen değilsin;
kralları olarak beni reddettiler.

<span id="an_8:8">8:8</span> Onları Mısırdan çıkardığım günden bu yana
bütün yaptıklarının aynısını sana da yapıyorlar. Beni bırakıp başka
ilahlara kulluk ettiler.

<span id="an_8:9">8:9</span> Şimdi onları dinle. Ancak onları açıkça
uyar ve kendilerine krallık yapacak kişinin onları nasıl yöneteceğini
söyle.››

<span id="an_8:10">8:10</span> Samuel kendisinden kral isteyen halka
RABbin bütün söylediklerini bildirdi:

<span id="an_8:11">8:11</span> ‹‹Size krallık yapacak kişinin yönetimi
şöyle olacak: Oğullarınızı alıp savaş arabalarında ve atlı birliklerinde
görevlendirecek. Onun savaş arabalarının önünde koşacaklar.

<span id="an_8:12">8:12</span> Bazılarını biner, bazılarını ellişer
kişilik birliklere komutan atayacak. Kimisini toprağını sürüp ekinini
biçmek, kimisini de silahların ve savaş arabalarının donatımını yapmak
için görevlendirecek.

<span id="an_8:13">8:13</span> Kızlarınızı ıtriyatçı, aşçı, fırıncı
olmak üzere alacak.

<span id="an_8:14">8:14</span> Seçkin tarlalarınızı, bağlarınızı,
zeytinliklerinizi alıp hizmetkârlarına verecek.

<span id="an_8:15">8:15</span> Tahıllarınızın, üzümlerinizin ondalığını
alıp saray görevlileriyle öbür hizmetkârlarına dağıtacak.

<span id="an_8:16">8:16</span> Kadın erkek kölelerinizi, seçkin
boğalarınızı, eşeklerinizi alıp kendi işinde çalıştıracak.

<span id="an_8:17">8:17</span> Sürülerinizin de ondalığını alacak.
Sizler ise onun köleleri olacaksınız.

<span id="an_8:18">8:18</span> Bunlar gerçekleştiğinde, seçtiğiniz kral
yüzünden feryat edeceksiniz. Ama RAB o gün size karşılık vermeyecek.››
‹‹Gençlerinizi››.

<span id="an_8:19">8:19</span> Ne var ki, halk Samuelin sözünü dinlemek
istemedi. ‹‹Hayır, bizi yönetecek bir kral olsun›› dediler,

<span id="an_8:20">8:20</span> ‹‹Böylece biz de bütün uluslar gibi
olacağız. Kralımız bizi yönetecek, önümüzden gidip savaşlarımızı
sürdürecek.››

<span id="an_8:21">8:21</span> Halkın bütün söylediklerini dinleyen
Samuel, bunları RABbe aktardı.

<span id="an_8:22">8:22</span> RAB Samuel'e, ‹‹Onların sözünü dinle ve
başlarına bir kral ata›› diye buyurdu. Bunun üzerine Samuel
İsrailliler'e, ‹‹Herkes kendi kentine dönsün›› dedi.

<span id="an_9:1">9:1</span> Benyamin oymağından Afiyah oğlu Bekorat
oğlu Seror oğlu Aviel oğlu Kiş adında bir adam vardı. Benyaminli Kiş
sözü geçen biriydi.

<span id="an_9:2">9:2</span> Saul adında genç, yakışıklı bir oğlu vardı.
İsrail halkı arasında ondan daha yakışıklısı yoktu. Boyu herkesten bir
baş daha uzundu.

<span id="an_9:3">9:3</span> Bir gün Saulun babası Kişin eşekleri
kayboldu. Kiş, oğlu Saula, ‹‹Hizmetkârlardan birini yanına al da git,
eşekleri ara›› dedi.

<span id="an_9:4">9:4</span> Saul Efrayim dağlık bölgesinden geçip
Şalişa topraklarını dolaştı. Ama eşekleri bulamadılar. Şaalim bölgesine
geçtiler. Eşekler orada da yoktu. Sonra Benyamin bölgesinden geçtilerse
de, hayvanları bulamadılar.

<span id="an_9:5">9:5</span> Suf bölgesine varınca, Saul yanındaki
hizmetkârına, ‹‹Haydi dönelim! Yoksa babam eşekleri düşünmekten vazgeçip
bizim için kaygılanmaya başlar›› dedi.

<span id="an_9:6">9:6</span> Hizmetkâr, ‹‹Bak, bu kentte saygın bir
Tanrı adamı vardır›› diye karşılık verdi, ‹‹Bütün söyledikleri bir bir
yerine geliyor. Şimdi ona gidelim. Belki gideceğimiz yolu o bize
gösterir.››

<span id="an_9:7">9:7</span> Saul, ‹‹Gidersek, adama ne götüreceğiz?››
dedi, ‹‹Torbalarımızdaki ekmek tükendi. Tanrı adamına götürecek bir
armağanımız yok. Neyimiz kaldı ki?››

<span id="an_9:8">9:8</span> Hizmetkâr, ‹‹Bak, bende çeyrek şekel gümüş
var›› diye karşılık verdi, ‹‹Gideceğimiz yolu bize göstermesi için bunu
Tanrı adamına vereceğim.››

<span id="an_9:9">9:9</span> -Eskiden İsrailde biri Tanrıya bir şey
sormak istediğinde, ‹‹Haydi, biliciye gidelim›› derdi. Çünkü bugün
peygamber denilene o zaman bilici denirdi.-

<span id="an_9:10">9:10</span> Saul hizmetkârına, ‹‹İyi, haydi gidelim››
dedi. Böylece Tanrı adamının yaşadığı kente gittiler.

<span id="an_9:11">9:11</span> Yokuştan kente doğru çıkarlarken, kuyudan
su çekmeye giden kızlarla karşılaştılar. Onlara, ‹‹Bilici burada mı?››
diye sordular.

<span id="an_9:12">9:12</span> Kızlar, ‹‹Evet, ilerde›› diye karşılık
verdiler, ‹‹Şimdi çabuk davranın. Kentimize bugün geldi. Çünkü halk
bugün tapınma yerinde bir kurban sunacak.

<span id="an_9:13">9:13</span> Kente girer girmez, yemek için tapınma
yerine çıkmadan önce onu bulacaksınız. Kurbanı o kutsayacağı için,
kendisi gelmeden halk yemek yemez. Çağrılı olanlar o geldikten sonra
yemeye başlar. Şimdi gidin, onu hemen bulursunuz.››

<span id="an_9:14">9:14</span> Saulla hizmetkârı kente gittiler. Kente
girdiklerinde, tapınma yerine çıkmaya hazırlanan Samuel onlara doğru
ilerliyordu.

<span id="an_9:15">9:15</span> Saul gelmeden bir gün önce RAB Samuele
şunu açıklamıştı:

<span id="an_9:16">9:16</span> ‹‹Yarın bu saatlerde sana Benyamin
bölgesinden birini göndereceğim. Onu halkım İsrailin önderi olarak
meshedeceksin. Halkımı Filistlilerin elinden o kurtaracak. Halkımın
durumuna baktım; çünkü haykırışları bana ulaştı.››

<span id="an_9:17">9:17</span> Samuel Saulu görünce, RAB, ‹‹İşte sana
sözünü ettiğim adam!›› dedi, ‹‹Halkıma o önderlik edecek.››

<span id="an_9:18">9:18</span> Saul kent kapısında duran Samuele
yaklaştı. ‹‹Bilicinin evi nerede, lütfen söyler misin?›› dedi.

<span id="an_9:19">9:19</span> Samuel, ‹‹Bilici benim›› diye yanıtladı,
‹‹Önümden tapınma yerine çıkın. Bugün benimle birlikte yemek
yiyeceksiniz. Yarın sabah düşündüğün her şeyi sana bildirip seni geri
gönderirim.

<span id="an_9:20">9:20</span> Üç gün önce kaybolan eşeklerin için
kaygılanma. Onlar bulundu. İsrailin özlemi kime yönelik? Sana ve babanın
ailesine değil mi?››

<span id="an_9:21">9:21</span> Saul şu karşılığı verdi: ‹‹Ben İsrail
oymaklarının en küçüğü olan Benyamin oymağından değil miyim? Ait olduğum
boy da Benyamin oymağına bağlı bütün boyların en küçüğü değil mi? Bana
neden böyle şeyler söylüyorsun?››

<span id="an_9:22">9:22</span> Samuel Saul ile hizmetkârını alıp yemek
odasına götürdü; yaklaşık otuz çağrılı arasında ilk sırayı onlara verdi.

<span id="an_9:23">9:23</span> Sonra aşçıya, ‹‹Sana verdiğim ve bir
kenara ayırmanı söylediğim payı getir›› dedi.

<span id="an_9:24">9:24</span> Aşçı budu getirip Saulun önüne koydu.
Samuel, ‹‹İşte senin için ayrılan parça, buyur ye!›› dedi, ‹‹Çünkü bunu
belirtilen gün çağırdığım halkla birlikte yemen için sakladım.›› O gün
Saul Samuelle yemek yedi.

<span id="an_9:25">9:25</span> Tapınma yerinden kente indikten sonra
Samuel evinin damında Saulla konuştu.

<span id="an_9:26">9:26</span> Sabah erkenden, şafak sökerken kalktılar.
Samuel, damdan Saulu çağırıp, ‹‹Hazırlan, seni göndereceğim›› dedi. Saul
kalktı. Samuelle birlikte dışarı çıktılar.

<span id="an_9:27">9:27</span> Kentin sınırına yaklaşırken Samuel
Saul'a, ‹‹Hizmetkâra önümüzden gitmesini söyle›› dedi. Hizmetkâr öne
geçince, Samuel, ‹‹Ama sen dur›› diye ekledi, ‹‹Sana Tanrı'nın sözünü
bildireceğim.›› konuştu››, Septuaginta ‹‹Saul için damda bir döşek
serildi, o da orada yattı.››

<span id="an_10:1">10:1</span> Sonra Samuel yağ kabını alıp yağı Saulun
başına döktü. Onu öpüp şöyle dedi: ‹‹RAB seni kendi halkına önder olarak
meshetti.

<span id="an_10:2">10:2</span> Bugün benden ayrıldıktan sonra Benyamin
sınırında, Selsahtaki Rahelin mezarı yanında iki kişiyle
karşılaşacaksın. Sana, ‹Aramaya çıktığın eşekler bulundu› diyecekler,
‹Baban eşekleri düşünmekten vazgeçti, oğlum için ne yapsam diye sizin
için kaygılanmaya başladı.›

<span id="an_10:3">10:3</span> Oradan daha ilerleyip Tavordaki meşe
ağacına varacaksın. Orada biri üç oğlak, biri üç somun ekmek, öbürü de
bir tulum şarapla Tanrının huzuruna, Beytele çıkan üç adamla
karşılaşacaksın.

<span id="an_10:4">10:4</span> Seni selamlayıp iki somun ekmek
verecekler. Sen de kabul edeceksin.

<span id="an_10:5">10:5</span> Sonra Filist ordugahının bulunduğu
Givat-Elohime varacaksın. Kente girince, önlerinde çenk, tef, kaval ve
lir çalanlarla birlikte peygamberlik ederek tapınma yerinden inen bir
peygamber topluluğuyla karşılaşacaksın.

<span id="an_10:6">10:6</span> RABbin Ruhu senin üzerine güçlü bir
biçimde inecek. Onlarla birlikte peygamberlikte bulunacak ve başka bir
kişiliğe bürüneceksin.

<span id="an_10:7">10:7</span> Bu belirtiler gerçekleştiğinde, duruma
göre gerekeni yap. Çünkü Tanrı seninledir.

<span id="an_10:8">10:8</span> Şimdi benden önce Gilgala git. Yakmalık
sunuları sunmak ve esenlik kurbanlarını kesmek için ben de yanına
geleceğim. Ancak, ben yanına gelip ne yapacağını bildirene dek yedi gün
beklemen gerekecek.››

<span id="an_10:9">10:9</span> Saul, Samuelin yanından ayrılmak üzere
ona sırtını döner dönmez, Tanrı ona başka bir kişilik verdi. O gün bütün
bu belirtiler gerçekleşti.

<span id="an_10:10">10:10</span> Givaya varınca, Saulu bir peygamber
topluluğu karşıladı. Tanrının Ruhu güçlü bir biçimde üzerine indi ve
Saul onlarla birlikte peygamberlikte bulunmaya başladı.

<span id="an_10:11">10:11</span> Onu önceden tanıyanların hepsi,
peygamberlerle birlikte peygamberlikte bulunduğunu görünce,
birbirlerine, ‹‹Ne oldu Kiş oğluna? Saul da mı peygamber oldu?›› diye
sordular.

<span id="an_10:12">10:12</span> Orada oturanlardan biri, ‹‹Ya onların
babası kim?›› dedi. İşte, ‹‹Saul da mı peygamber oldu?›› sözü buradan
gelir.

<span id="an_10:13">10:13</span> Saul peygamberlikte bulunduktan sonra
tapınma yerine çıktı.

<span id="an_10:14">10:14</span> Amcası, Saul ile hizmetkârına, ‹‹Nerede
kaldınız?›› diye sordu. Saul, ‹‹Eşekleri arıyorduk›› diye karşılık
verdi, ‹‹Onları bulamayınca, Samuele gittik.››

<span id="an_10:15">10:15</span> Amcası, ‹‹Samuel sana neler söyledi,
lütfen bana da anlat›› dedi.

<span id="an_10:16">10:16</span> Saul, ‹‹Eşeklerin bulunduğunu bize
açıkça bildirdi›› diye yanıtladı. Ama Samuelin krallıkla ilgili
sözlerini amcasına açıklamadı.

<span id="an_10:17">10:17</span> Sonra Samuel, İsrail halkını Mispada
RAB için bir araya getirip şöyle dedi: ‹‹İsrailin Tanrısı RAB diyor ki,
‹Ben İsraillileri Mısırdan çıkardım. Mısırlıların ve size baskı yapan
bütün krallıkların elinden sizi kurtardım.›

<span id="an_10:19">10:19</span> Ama siz bugün bütün zorluk ve
sıkıntılarınızdan sizi kurtaran Tanrınıza sırt çevirdiniz ve, ‹Hayır,
bize bir kral ata› dediniz. Şimdi RABbin önünde oymak oymak, boy boy
dizilin.››

<span id="an_10:20">10:20</span> Samuel bütün İsrail oymaklarını bir bir
öne çıkardı. Bunlardan Benyamin oymağı kurayla seçildi.

<span id="an_10:21">10:21</span> Sonra Benyamin oymağını boy boy öne
çağırdı. Matrinin boyu seçildi. En sonunda da Matri boyundan Kiş oğlu
Saul seçildi. Onu aradılarsa da bulamadılar.

<span id="an_10:22">10:22</span> Yine RABbe, ‹‹O daha buraya gelmedi
mi?›› diye sordular. RAB de, ‹‹O burada, eşyaların arasında saklanıyor››
dedi.

<span id="an_10:23">10:23</span> Bunun üzerine koşup Saulu oradan
getirdiler. Saul halkın arasına geldi. Boyu hepsinden bir baş uzundu.

<span id="an_10:24">10:24</span> Samuel halka, ‹‹RABbin seçtiği adamı
görüyor musunuz?›› dedi, ‹‹Bütün halkın arasında bir benzeri yok.››
Bunun üzerine halk, ‹‹Yaşasın kral!›› diye bağırdı.

<span id="an_10:25">10:25</span> Samuel krallığın ilkelerini halka
açıkladı. Bunları kitap haline getirip RABbin önüne koydu. Sonra herkesi
evine gönderdi.

<span id="an_10:26">10:26</span> Saul da Givaya, kendi evine döndü.
Tanrının isteklendirdiği yiğitler ona eşlik ettiler.

<span id="an_10:27">10:27</span> Ama bazı kötü kişiler, ‹‹O bizi nasıl
kurtarabilir?›› diyerek Saul'u küçümsediler ve ona armağan vermediler.
Saul ise buna aldırmadı.

<span id="an_11:1">11:1</span> Ammon Kralı Nahaş Yaveş-Gilat üzerine
yürüyüp kenti kuşattı. Bütün Yaveşliler, Nahaşa, ‹‹Bizimle bir antlaşma
yap, sana kulluk ederiz›› dediler.

<span id="an_11:2">11:2</span> Ama Ammonlu Nahaş, ‹‹Ancak bir koşulla
sizinle antlaşma yaparım›› diye karşılık verdi, ‹‹Bütün İsrail halkını
küçük düşürmek için her birinizin sağ gözünü oyup çıkaracağım.››

<span id="an_11:3">11:3</span> Yaveş Kentinin ileri gelenleri ona,
‹‹İsrailin her bölgesine ulaklar göndermemiz için bize yedi günlük bir
süre tanı›› dediler, ‹‹Eğer bizi kurtaracak kimse çıkmazsa o zaman sana
teslim oluruz.››

<span id="an_11:4">11:4</span> Ulaklar Saulun yaşadığı Giva Kentine
gelip olanları halka bildirince, herkes hıçkıra hıçkıra ağlamaya
başladı.

<span id="an_11:5">11:5</span> Tam o sırada Saul, öküzlerinin ardında,
tarladan dönüyordu. ‹‹Halka ne oldu? Neden böyle ağlıyorlar?›› diye
sordu. Yaveşlilerin söylediklerini ona anlattılar.

<span id="an_11:6">11:6</span> Saul bu sözleri duyunca, Tanrının Ruhu
güçlü bir biçimde onun üzerine indi. Saul çok öfkelendi.

<span id="an_11:7">11:7</span> Bir çift öküz alıp parçaladı. Ulaklar
aracılığıyla İsrailin her bölgesine bu parçaları gönderip şöyle dedi:
‹‹Saul ile Samuelin ardınca gelmeyen herkesin öküzlerine de aynı şey
yapılacaktır.›› Halk RAB korkusuyla sarsıldı ve tek beden halinde yola
çıktı.

<span id="an_11:8">11:8</span> Saul onları Bezekte topladı. İsrail halkı
üç yüz bin, Yahudalılar ise otuz bin kişiydi.

<span id="an_11:9">11:9</span> Oraya gelen Yaveşli ulaklara şöyle
dediler: ‹‹Yaveş-Gilat halkına, ‹Yarın öğleye doğru kurtarılacaksınız›
deyin.›› Ulaklar gidip bu haberi iletince Yaveşliler sevindi.

<span id="an_11:10">11:10</span> Ammonlulara, ‹‹Yarın size teslim
olacağız›› dediler, ‹‹Bize ne dilerseniz yapın.››

<span id="an_11:11">11:11</span> Ertesi gün Saul adamlarını üç bölüğe
ayırdı. Adamlar sabah nöbetinde Ammonluların ordugahına girdi. Kırım
günün en sıcak zamanına dek sürdü. Sağ kalanlar dağıldı; iki kişi bile
bir arada kalmadı.

<span id="an_11:12">11:12</span> Bundan sonra halk Samuele, ‹‹ ‹Saul mu
bize krallık yapacak?› diyenler kimdi? Getirin onları, öldürelim›› dedi.

<span id="an_11:13">11:13</span> Ama Saul, ‹‹Bugün hiç kimse
öldürülmeyecek›› diye yanıtladı, ‹‹Çünkü RAB bugün İsrail halkına
kurtuluş verdi.››

<span id="an_11:14">11:14</span> Samuel halka, ‹‹Haydi, Gilgala gidip
orada krallığı yeniden onaylayalım›› dedi.

<span id="an_11:15">11:15</span> Böylece bütün halk Gilgal'a gidip
RAB'bin önünde Saul'un kral olduğunu onayladı. Orada, RAB'bin önünde
esenlik kurbanları kestiler; Saul da bütün İsrailliler de büyük bir
sevinç yaşadılar.

<span id="an_12:1">12:1</span> Bundan sonra Samuel İsrail halkına şöyle
dedi: ‹‹Bana söylediğiniz her şeye kulak verdim: Size bir kral atadım.

<span id="an_12:2">12:2</span> Şimdi size önderlik yapan bir kralınız
var. Bense yaşlandım, saçım ağardı. Oğullarım da sizlerle birlikte.
Gençliğimden bu güne dek size önderlik yaptım.

<span id="an_12:3">12:3</span> İşte karşınızda duruyorum. Hanginizin
öküzünü aldım? Kimin eşeğine el koydum? Kimi dolandırdım? Kime baskı
yaptım? Göz yummak için kimden rüşvet aldım? RABbin ve Onun
meshettiğinin önünde bana karşı tanıklık edin de size karşılığını
vereyim.››

<span id="an_12:4">12:4</span> Halk, ‹‹Bizi dolandırmadın›› diye
karşılık verdi, ‹‹Bize baskı da yapmadın. Kimsenin elinden hiçbir şey
almadın.››

<span id="an_12:5">12:5</span> Samuel, ‹‹Bana karşı bir şey
bulamadığınıza bugün hem RAB, hem de Onun meshettiği kral tanıktır››
dedi. ‹‹Evet, tanıktır›› dediler.

<span id="an_12:6">12:6</span> Samuel konuşmasını şöyle sürdürdü: ‹‹Musa
ile Harunu görevlendiren, atalarınızı Mısırdan çıkaran RABdir.

<span id="an_12:7">12:7</span> Şimdi burada durun, RABbin önünde, Onun
sizi ve atalarınızı tekrar tekrar nasıl kurtardığına dair kanıtlar
göstereyim size.

<span id="an_12:8">12:8</span> ‹‹Yakup Mısıra gittikten sonra,
atalarınız RABbe yakardı. O da atalarınızı Mısırdan çıkarıp burada
yerleşmelerini sağlayan Musa ile Harunu gönderdi.

<span id="an_12:9">12:9</span> Ama atalarınız Tanrıları RABbi unuttular.
Bu yüzden RAB onları Hasor ordusunun komutanı Siseranın, Filistlilerin
ve Moav Kralının eline teslim etti. Bunlar atalarınıza karşı savaştılar.

<span id="an_12:10">12:10</span> Atalarınız RABbe, ‹Günah işledik; RABbi
bırakıp Baalın ve Aştoretin putlarına kulluk ettik. Ama şimdi bizi
düşmanlarımızın elinden kurtar, sana kulluk edeceğiz› diye seslendiler.

<span id="an_12:11">12:11</span> RAB de Yerubbaalı, Bedanıfö, Yiftahı ve
ben Samueli gönderdi. Güvenlik içinde yaşamanız için sizi saran
düşmanlarınızın elinden kurtardı. ‹‹Barak››. ‹‹Şimşonu››.

<span id="an_12:12">12:12</span> ‹‹Ama siz Ammon Kralı Nahaşın üzerinize
yürüdüğünü görünce, Tanrınız RAB kralınız olduğu halde bana, ‹Hayır,
bize bir kral önderlik yapacak› dediniz.

<span id="an_12:13">12:13</span> İşte seçtiğiniz, dilediğiniz kral!
Evet, RAB size bir kral verdi.

<span id="an_12:14">12:14</span> Eğer RABden korkar, Ona kulluk
ederseniz, Onun sözünü dinleyip buyruklarına karşı gelmezseniz, hem siz
hem de önderiniz olacak kral Tanrınız RABbin ardınca giderseniz, ne âlâ!

<span id="an_12:15">12:15</span> Ama RABbin sözünü dinlemez,
buyruklarına karşı gelirseniz, RAB kralınızı cezalandırdığı gibi sizi de
cezalandıracaktır. ‹‹Atalarınızı››.

<span id="an_12:16">12:16</span> ‹‹Şimdi olduğunuz yerde durun ve RABbin
gözlerinizin önünde yapacağı şu olağanüstü olayı görün.

<span id="an_12:17">12:17</span> Bugün buğday biçme zamanı değil mi?
Göğü gürletsin, yağmur yağdırsın diye RABbe yalvaracağım. Böylece bir
kral istemekle yaptığınız kötülüğün RABbin gözünde ne denli büyük
olduğunu iyice anlayacaksınız.››

<span id="an_12:18">12:18</span> Samuel RABbe yalvardı ve RAB o gün göğü
gürletti, yağmur yağdırdı. Halk RABden de Samuelden de çok korktu.

<span id="an_12:19">12:19</span> Bunun üzerine Samuele, ‹‹Yok olmayalım
diye, biz kulların için Tanrın RABbe yakar›› dediler, ‹‹Çünkü bütün
günahlarımıza kendimize bir kral istemek kötülüğünü de ekledik.››

<span id="an_12:20">12:20</span> Samuel halka, ‹‹Korkmayın›› dedi, ‹‹Siz
bu büyük kötülüğü yaptınız, ama yine de RABbin ardınca gitmekten
vazgeçmeyin; tersine, bütün yüreğinizle RABbe kulluk edin.

<span id="an_12:21">12:21</span> Kimseyi kurtaramayan yararsız putların
ardınca gitmeyin; çünkü onlar değersizdir.

<span id="an_12:22">12:22</span> RAB görkemli adının hatırına halkını
bırakmayacak. Çünkü sizi kendi halkı kılmaktan hoşnut kaldı.

<span id="an_12:23">12:23</span> Bana gelince, sizin için RABbe
yalvarmaktan vazgeçip Ona karşı günah işlemek benden uzak olsun! Ancak
size iyi ve doğru yolu öğreteceğim.

<span id="an_12:24">12:24</span> Yalnız RABden korkun, Ona bağlılıkla ve
bütün yüreğinizle kulluk edin. Onun sizler için ne görkemli işler
yaptığını bir düşünün!

<span id="an_12:25">12:25</span> Ama kötülük yapmayı sürdürürseniz, hem
siz yok olacaksınız, hem de kralınız.››

<span id="an_13:1">13:1</span> Saul İsrailde iki yıl krallık yaptıktan
sonra

<span id="an_13:2">13:2</span> halktan üç bin kişi seçti. Bunlardan iki
binini Mikmas ve Beytelin dağlık bölgesinde yanına aldı. Binini de
Benyamin oymağına ait Giva Kentinde Yonatanın yanına bıraktı. Halktan
geri kalanları evlerine gönderdi.

<span id="an_13:3">13:3</span> Yonatan Givadaki Filist birliğini yendi.
Filistliler bunu duydular. Saul, bütün ülkede boru çaldırarak,
‹‹İbraniler bu haberi duysun›› dedi.

<span id="an_13:4">13:4</span> Böylece İsraillilerin hepsi Saulun Filist
birliğini yendiğini ve Filistlilerin İsraillilerden iğrendiğini duydu.
Bunun üzerine halk Gilgalda Saulun çevresinde toplandı. cümlesindeki
rakamın düştüğü sanılıyor.

<span id="an_13:5">13:5</span> Filistliler İsraillilerle savaşmak üzere
toplandılar. Otuz binfş savaş arabası, altı bin atlı asker ve
kıyılardaki kum kadar kalabalık bir orduya sahiptiler. Gidip Beytavenin
doğusundaki Mikmasta ordugah kurdular.

<span id="an_13:6">13:6</span> Durumlarının tehlikeli olduğunu ve
askerlerinin sıkıştırıldığını gören İsrailliler, mağaralarda,
çalılıklarda, kayalıklarda, çukurlarda, sarnıçlarda gizlendiler.

<span id="an_13:7">13:7</span> Bazı İbraniler de Şeria Irmağından Gad ve
Gilat bölgesine geçti. Ama Saul daha Gilgaldaydı. Bütün askerler onu
titreyerek izliyordu.

<span id="an_13:8">13:8</span> Saul, Samuel tarafından belirlenen süreye
uyarak, yedi gün bekledi. Ama Samuel Gilgala gelmeyince, halk Saulun
yanından dağılmaya başladı.

<span id="an_13:9">13:9</span> Saul, ‹‹Yakmalık sunuları ve esenlik
sunularını bana getirin›› dedi. Sonra yakmalık sunuyu sundu.

<span id="an_13:10">13:10</span> Saul yakmalık sununun sunulmasını
bitirir bitirmez Samuel geldi. Saul selamlamak için onu karşılamaya
çıktı.

<span id="an_13:11">13:11</span> Samuel, ‹‹Ne yaptın?›› diye sordu.
Saul, ‹‹Halk yanımdan dağılıyordu›› diye karşılık verdi, ‹‹Sen de
belirlenen gün gelmedin. Üstelik Filistliler Mikmasta toplandılar.
Bunları görünce,

<span id="an_13:12">13:12</span> ‹Şimdi Filistliler Gilgalda üzerime
yürüyecek; oysa ben RABbin yardımını dilememiştim› diye düşündüm. Bu
nedenle, yakmalık sunuyu sunma gerekliliğini duydum.››

<span id="an_13:13">13:13</span> Samuel, ‹‹Akılsızca davrandın›› dedi,
‹‹Tanrın RABbin sana verdiği buyruğa uymadın; yoksa, RAB İsrail üzerinde
senin krallığının sonsuza dek sürmesini sağlayacaktı.

<span id="an_13:14">13:14</span> Ama artık krallığın sürmeyecek. RAB
kendi gönlüne uygun birini arayıp onu kendi halkına önder olarak atamaya
kararlı. Çünkü sen RABbin buyruğunu tutmadın.››

<span id="an_13:15">13:15</span> Bundan sonra Samuel Gilgaldan ayrılarak
Benyaminoğullarının Giva Kentine gitti. Saul yanında kalan halkı saydı;
yaklaşık altı yüz kişiydi.

<span id="an_13:16">13:16</span> Saul, oğlu Yonatan ve yanlarındaki halk
Benyaminoğullarının bölgesindeki Givada kalıyorlardı. Filistliler ise
Mikmasta ordugah kurmuşlardı.

<span id="an_13:17">13:17</span> Akıncılar üç koldan Filistlilerin
ordugahından çıktılar. Kollardan biri Şual bölgesindeki Ofraya,

<span id="an_13:18">13:18</span> biri Beythorona, öbürü ise çöle,
Sevoyim Vadisine bakan sınıra doğru ilerledi. gitti››, Septuaginta
‹‹Yoluna gitti. Halkın kalan kısmı ise orduya katılmak üzere Saulu
izledi. Gilgaldan ayrılıp Benyaminoğullarının Giva Kentine gittiler.››

<span id="an_13:19">13:19</span> Bütün İsrail ülkesinde bir tek demirci
yoktu. Filistliler, ‹‹İbraniler kılıç, mızrak yapmasın›› demişlerdi.

<span id="an_13:20">13:20</span> Bu nedenle bütün İsrailliler saban
demirlerini, kazma, balta ve oraklarını biletmek için Filistlilere
gitmek zorundaydılar.

<span id="an_13:21">13:21</span> Saban demiriyle kazmanın bileme fiyatı,
şekelin üçte ikisifü kadardı. Beller, baltalar, üvendireler için
istenilen fiyat ise şekelin üçte biriydi.

<span id="an_13:22">13:22</span> İşte bu yüzden, savaş sırasında Saul
ile Yonatan dışında, yanlarındaki hiç kimsenin elinde kılıç, mızrak
yoktu. demirlerini››.

<span id="an_13:23">13:23</span> O sırada Filistliler'in bir kolu Mikmas
Geçidi'ne çıkmıştı.

<span id="an_14:1">14:1</span> Bir gün Saul oğlu Yonatan, silahını
taşıyan genç hizmetkârına, ‹‹Gel, karşı taraftaki Filist ordugahına
geçelim›› dedi. Ama bunu babasına haber vermedi.

<span id="an_14:2">14:2</span> Saul, Giva Kenti yakınındaki Migronda bir
nar ağacının altında oturmaktaydı. Yanında altı yüz kadar asker vardı.

<span id="an_14:3">14:3</span> Efod giymiş olan Ahiya da aralarındaydı.
Ahiya Şiloda RABbin kâhini olan Eli oğlu Pinehas oğlu İkavotun erkek
kardeşi Ahituvun oğluydu. Halk Yonatanın gittiğini farketmemişti.

<span id="an_14:4">14:4</span> Yonatanın Filist ordugahına ulaşmak için
geçmeyi tasarladığı geçidin her iki yanında iki sivri kaya vardı; birine
Boses, öbürüne Sene denirdi.

<span id="an_14:5">14:5</span> Kayalardan biri kuzeyde Mikmasa, öbürü
güneyde Givaya bakardı.

<span id="an_14:6">14:6</span> Yonatan silahını taşıyan genç
hizmetkârına, ‹‹Gel, şu sünnetsizlerin ordugahına gidelim›› dedi,
‹‹Belki RAB bizim için bir şeyler yapar. Çünkü gerek çoklukta, gerekse
azlıkta RABbin zafere ulaştırmasına engel yoktur.››

<span id="an_14:7">14:7</span> Silahını taşıyan genç, ‹‹Ne düşünüyorsan
öyle yap›› diye yanıtladı, ‹‹Haydi yürü! Düşündüğün her şeyde
seninleyim.››

<span id="an_14:8">14:8</span> Yonatan, ‹‹Bu adamlara gidelim, bizi
görsünler›› dedi,

<span id="an_14:9">14:9</span> ‹‹Eğer bize, ‹Yanınıza gelene dek
bekleyin› derlerse, olduğumuz yerde kalırız, gitmeyiz.

<span id="an_14:10">14:10</span> Ama, ‹Yanımıza gelin› derlerse,
gideriz. Çünkü bu, RABbin Filistlileri elimize teslim ettiğine ilişkin
bir belirti olacak bizim için.››

<span id="an_14:11">14:11</span> Böylece ikisi de Filistlilerin
askerlerine göründüler. Filistliler, ‹‹Bakın! İbraniler gizlendikleri
çukurlardan çıkmaya başlıyor!›› dediler.

<span id="an_14:12">14:12</span> Sonra Yonatanla silahını taşıyan gence,
‹‹Buraya, yanımıza gelin, size bir şey söyleyeceğiz›› diye seslendiler.
Bunun üzerine Yonatan silahını taşıyana, ‹‹Ardımdan gel›› dedi, ‹‹RAB
onları İsraillilerin eline teslim etti.››

<span id="an_14:13">14:13</span> Yonatan elleriyle ayaklarını kullanarak
yukarıya tırmandı; silahını taşıyan genç de onu izledi. Yonatan
Filistlileri yenilgiye uğrattı. Silahını taşıyan genç de onu izliyor ve
Filistlileri öldürüyordu.

<span id="an_14:14">14:14</span> Yonatanla silahını taşıyan genç bu ilk
saldırıda iki dönümlük bir alanda yirmi kadar asker öldürdüler.

<span id="an_14:15">14:15</span> Ordugahta ve kırsal alanda bütün Filist
halkı arasında dehşet hüküm sürüyordu. Askerlerle akıncılar bile
titriyordu. Derken yer sarsıldı; sanki Tanrıdan gelen bir titremeydi bu.

<span id="an_14:16">14:16</span> Benyamin topraklarındaki Giva Kentinde
Saulun nöbetçileri büyük bir kalabalığın oraya buraya dağıldığını
gördüler.

<span id="an_14:17">14:17</span> Bunun üzerine Saul yanındaki adamlara,
‹‹Yoklama yapın da aramızdan kimin ayrıldığını görün›› dedi. Yoklama
yapılınca Yonatanla silahını taşıyan gencin orada olmadığını anladılar.

<span id="an_14:18">14:18</span> Saul Ahiyaya, ‹‹Tanrının Sandığını
getir›› dedi. O sırada Tanrının Sandığı İsrail halkındaydı. ‹‹Efod››.

<span id="an_14:19">14:19</span> Saul kâhinle konuşurken, Filistlilerin
ordugahındaki kargaşa da giderek artmaktaydı. Bunun üzerine Saul kâhine,
‹‹Elini çek›› dedi.

<span id="an_14:20">14:20</span> Saulla yanındaki askerlerin tümü
toplanıp savaş alanına gittiler. Orada büyük bir kargaşa vardı. Herkes
birbirine kılıç çekiyordu.

<span id="an_14:21">14:21</span> Daha önce Filistlilerin yanında yer
alıp onların ordugahına katılan İbraniler bile saf değiştirerek Saulla
Yonatanın yanındaki İsrail birliklerine katıldılar.

<span id="an_14:22">14:22</span> Efrayim dağlık bölgesinde gizlenen
İsrailliler de Filistlilerin kaçtığını duyunca onları savaş alanında
kovalamaya başladılar.

<span id="an_14:23">14:23</span> Böylece RAB İsraili o gün zafere
ulaştırdı. Savaş Beytavenin ötesine dek yayıldı.

<span id="an_14:24">14:24</span> O gün İsrailliler bitkindi. Çünkü Saul,
‹‹Ben düşmanlarımdan öç alıncaya kadar, akşama dek kim yemek yerse
lanetli olsun!›› diye halka ant içirmişti. Bu yüzden de kimse bir şey
yememişti.

<span id="an_14:25">14:25</span> Derken, her yanı bal dolu bir ormana
vardılar. Askerler ormana girince, toprakta akan balları gördüler. Ne
var ki, içtikleri anttan korktukları için hiçbiri bala dokunmadı.

<span id="an_14:27">14:27</span> Yonatan babasının halka ant içirdiğini
duymamıştı. Elindeki değneği uzatıp ucunu bal gümecine batırdı. Biraz
bal tadar tatmaz gözleri parladı.

<span id="an_14:28">14:28</span> Bunun üzerine oradakilerden biri
Yonatana, ‹‹Baban askerlere, ‹Bugün kim yemek yerse lanetli olsun› diye
ant içirdi›› dedi, ‹‹Askerlerin bitkin düşmesi de bundan.››

<span id="an_14:29">14:29</span> Yonatan, ‹‹Babam halka sıkıntı verdi››
diye yanıtladı, ‹‹Bakın, bu baldan biraz tadınca gözlerim nasıl da
parladı!

<span id="an_14:30">14:30</span> Bugün halk düşmanlarından yağmaladığı
yiyeceklerden özgürce yeseydi, çok daha iyi olurdu! O zaman
Filistlilerin yenilgisi de daha ağır olmaz mıydı?››

<span id="an_14:31">14:31</span> O gün İsrailliler, Filistlileri
Mikmastan Ayalona kadar yenilgiye uğrattılar. Ama İsrail askerleri o
kadar bitkindi ki,

<span id="an_14:32">14:32</span> yağmaladıkları mallara saldırdılar;
davarları, sığırları, buzağıları yakaladıkları gibi hemen oracıkta kesip
kanını akıtmadan yediler.

<span id="an_14:33">14:33</span> Durumu Saula bildirerek, ‹‹Bak,
askerlerin kanlı eti yemekle RABbe karşı günah işliyor!›› dediler. Bunun
üzerine Saul, ‹‹Hainlik ettiniz!›› dedi, ‹‹Hemen büyük bir taş
yuvarlayın bana.››

<span id="an_14:34">14:34</span> Sonra ekledi: ‹‹Halkın arasına varıp
herkesin öküzünü, koyununu bana getirmesini söyleyin. Onları burada
kesip yesinler. Eti kanıyla birlikte yiyerek RABbe karşı günah
işlemeyin.›› O gece herkes öküzünü getirip orada kesti.

<span id="an_14:35">14:35</span> O sırada Saul RABbe bir sunak yaptı.
RABbe yaptığı ilk sunaktı bu.

<span id="an_14:36">14:36</span> Saul adamlarına, ‹‹Haydi, bu gece
Filistlilere saldıralım›› dedi, ‹‹Tan ağarıncaya dek mallarını
yağmalayalım, onlardan bir tekini bile sağ bırakmayalım.›› Adamlar,
‹‹Sence uygun olan neyse onu yap›› diye karşılık verdiler. Ama kâhin,
‹‹Burada Tanrıya danışalım›› dedi.

<span id="an_14:37">14:37</span> Bunun üzerine Saul Tanrıya,
‹‹Filistlilere saldırmaya gideyim mi? Onları İsraillilerin eline teslim
edecek misin?›› diye sordu. Ama Tanrı o gün yanıt vermedi.

<span id="an_14:38">14:38</span> Bunun için Saul, ‹‹Ey halkın önderleri!
Buraya yaklaşın da bugün işlenen bu günahın nasıl işlendiğini ortaya
çıkaralım›› dedi,

<span id="an_14:39">14:39</span> ‹‹İsraili kurtaran yaşayan RABbin
adıyla derim ki, bu günaha yol açan oğlum Yonatan bile olsa kesinlikle
öldürülecektir.›› Ama kimse bir şey söylemedi.

<span id="an_14:40">14:40</span> Bunun üzerine Saul halka, ‹‹Siz bir
yanda durun, oğlum Yonatanla ben öbür yanda duracağız›› dedi. Halk,
‹‹Sence uygun olan neyse onu yap›› diye karşılık verdi.

<span id="an_14:41">14:41</span> Saul İsrailin Tanrısı RABbe, ‹‹Bana
doğru yanıtı ver›› dedi. Kura Yonatanla Saula düştü, halk aklandı.

<span id="an_14:42">14:42</span> Saul bu kez, ‹‹Benimle oğlum Yonatan
arasında kura çekin›› dedi. Kura Yonatana düştü.

<span id="an_14:43">14:43</span> Bunun üzerine Saul Yonatana, ‹‹Söyle
bana, ne yaptın?›› diye sordu. doğru yanıtı ver› dedi.››, Septuaginta
‹‹Saul, ‹Ey İsrailin Tanrısı RAB, bugün neden kuluna yanıt vermedin? Suç
bende ya da oğlum Yonatandaysa, ey İsrail Tanrısı RAB, Urimi ver. Yok
eğer suç halkın İsraildeyse Tummimi ver› dedi.›› Yonatan, ‹‹Ben yalnızca
elimdeki değneğin ucuyla biraz bal alıp tattım. Şimdi ölmem mi gerek?››
diye karşılık verdi.

<span id="an_14:44">14:44</span> Saul, ‹‹Yonatan, eğer seni
öldürtmezsem, Tanrı bana aynısını, hatta daha kötüsünü yapsın!›› dedi.

<span id="an_14:45">14:45</span> Ama halk Saula, ‹‹İsraili bu büyük
zafere ulaştıran Yonatanı mı öldürteceksin?›› dedi, ‹‹Asla! Yaşayan
RABbin adıyla deriz ki, saçının bir teline bile zarar gelmeyecektir.
Çünkü bugün o ne yaptıysa Tanrının yardımıyla yapmıştır.›› Böylece halk
Yonatanı öldürülmekten kurtardı.

<span id="an_14:46">14:46</span> Bundan sonra Saul Filistlileri
kovalamaktan vazgeçti. Filistliler de yerlerine döndüler.

<span id="an_14:47">14:47</span> Saul İsraile kral atandıktan sonra, her
yandaki düşmanlarına -Moav, Ammon, Edom halkları, Sova kralları ve
Filistlilere- karşı savaştı. Gittiği her yerde zafer kazandı.

<span id="an_14:48">14:48</span> Yiğitçe savaşarak Amaleklileri
yenilgiye uğrattı, İsraillileri düşmanın yağmasından kurtardı. verdi››.

<span id="an_14:49">14:49</span> Saulun oğulları Yonatan, Yişvi ve
Malkişua idi. İki kızından büyüğünün adı Merav, küçüğünün adı Mikaldı.

<span id="an_14:50">14:50</span> Karısı, Ahimaasın kızı Ahinoamdı.
Ordusunun başkomutanı amcası Ner oğlu Avnerdi.

<span id="an_14:51">14:51</span> Saulun babası Kişle Avnerin babası Ner,
Avielin oğullarıydı.

<span id="an_14:52">14:52</span> Saul yaşamı boyunca Filistliler'le
kıyasıya savaştı. Nerede yiğit, güçlü birini görse kendi ordusuna kattı.

<span id="an_15:1">15:1</span> Samuel Saula şöyle dedi: ‹‹RAB seni kendi
halkı İsrailin Kralı olarak meshetmek için beni gönderdi. Şimdi RABbin
sözlerine kulak ver.

<span id="an_15:2">15:2</span> Her Şeye Egemen RAB diyor ki,
‹İsraillilere yaptıkları kötülükten ötürü Amaleklileri cezalandıracağım.
Çünkü Mısırdan çıkan İsraillilere karşı koydular.

<span id="an_15:3">15:3</span> Şimdi git, Amaleklilere saldır. Onlara
ait her şeyi tümüyle yok et, hiçbir şeyi esirgeme. Kadın erkek, çoluk
çocuk, öküz, koyun, deve, eşek hepsini öldür.› ›› bir daha alınmamak
üzere RABbe adamak anlamını içerir. İbranicede aynı ifade 8. ve 21.
ayetlerde de geçer.

<span id="an_15:4">15:4</span> Bunun üzerine Saul askerlerini toplayıp
Telaim Kentinde saydı. İki yüz bin yaya askerin yanısıra Yahudalılardan
da on bin kişi vardı.

<span id="an_15:5">15:5</span> Saul Amalek Kentine varıp vadide pusu
kurdu.

<span id="an_15:6">15:6</span> Sonra Kenlilere şu uyarıyı gönderdi:
‹‹Haydi gidin, Amaleklileri bırakın; öyle ki, sizi de onlarla birlikte
yok etmeyeyim. Çünkü siz Mısırdan çıkan İsrail halkına iyilik ettiniz.››
Bunun üzerine Kenliler Amaleklilerden ayrıldılar.

<span id="an_15:7">15:7</span> Saul Haviladan Mısırın doğusundaki Şura
dek Amaleklileri yenilgiye uğrattı.

<span id="an_15:8">15:8</span> Amalek Kralı Agakı sağ olarak yakaladı.
Halkının tümünü de kılıçtan geçirdi.

<span id="an_15:9">15:9</span> Ne var ki, Saul ile adamları Agakı ve en
iyi koyunları, sığırları, besili danaları, kuzuları -iyi olan ne varsa
hepsini- esirgediler. Bunları tümüyle yok etmek istemediler. Ancak
değersiz ve zayıf ne varsa hepsini yok ettiler.

<span id="an_15:10">15:10</span> RAB Samuele şöyle seslendi:

<span id="an_15:11">15:11</span> ‹‹Saulu kral yaptığıma pişmanım. Beni
izlemekten vazgeçti. Buyruklarımı yerine getirmedi.›› Samuel öfkelendi
ve bütün geceyi RABbe yakarmakla geçirdi.

<span id="an_15:12">15:12</span> Ertesi sabah Samuel Saulla görüşmek
için erkenden kalktı. Saulun Karmel Kentine gittiğini, orada kendisine
bir anıt diktikten sonra aşağı inip Gilgala döndüğünü öğrendi.

<span id="an_15:13">15:13</span> Saul kendisine gelen Samuele, ‹‹RAB
seni kutsasın! Ben RABbin buyruğunu yerine getirdim›› dedi.

<span id="an_15:14">15:14</span> Samuel, ‹‹Öyleyse nedir kulağıma gelen
bu koyun melemesi? Nedir bu duyduğum sığır böğürmesi?›› diye sordu.

<span id="an_15:15">15:15</span> Saul şöyle yanıtladı: ‹‹Halk bunları
Amaleklilerden getirdi. Tanrın RABbe kurban sunmak üzere davarların,
sığırların en iyilerini esirgediler. Ama geri kalanları tümüyle yok
ettik.››

<span id="an_15:16">15:16</span> Samuel, ‹‹Dur da bu gece RABbin bana
neler söylediğini sana bildireyim›› dedi. Saul, ‹‹Söyle›› diye karşılık
verdi.

<span id="an_15:17">15:17</span> Samuel konuşmasını şöyle sürdürdü:
‹‹Kendini önemsiz saydığın halde, sen İsrail oymaklarının önderi olmadın
mı? RAB seni İsraile kral meshetti.

<span id="an_15:18">15:18</span> RAB seni bir göreve gönderip, ‹Git, o
günahlı Amaleklileri tümüyle yok et; hepsini ortadan kaldırıncaya dek
onlarla savaş› dedi.

<span id="an_15:19">15:19</span> Öyleyse neden RABbin sözüne kulak
asmadın? Neden yağmalanan mallara saldırarak RABbin gözünde kötü olanı
yaptın?››

<span id="an_15:20">15:20</span> Saul, ‹‹Ama ben RABbin sözüne kulak
verdim!›› diye yanıtladı, ‹‹RABbin beni gönderdiği yere gittim.
Amaleklileri tümüyle yok ettim, Amalek Kralı Agakı da buraya getirdim.

<span id="an_15:21">15:21</span> Ne var ki askerler, Gilgalda Tanrın
RABbe kurban sunmak üzere yağmalanmış bazı malları, yok edilmeye adanmış
en iyi davarlarla sığırları aldılar.››

<span id="an_15:22">15:22</span> Samuel şöyle karşılık verdi: ‹‹RAB
kendi sözünün dinlenmesinden hoşlandığı kadar  
Yakmalık sunulardan, kurbanlardan hoşlanır mı?  
İşte söz dinlemek kurbandan,  
Sözü önemsemek de koçların yağlarından daha iyidir.

<span id="an_15:23">15:23</span> Çünkü başkaldırma, falcılık kadar
günahtır  
Ve dikbaşlılık, putperestlikfç kadar kötüdür.  
Sen RABbin buyruğunu reddettiğin için,  
RAB de senin kral olmanı reddetti.›› danışmak››.

<span id="an_15:24">15:24</span> Bunun üzerine Saul, ‹‹Günah işledim!
Evet, RABbin buyruğunu da, senin sözlerini de çiğnedim›› dedi, ‹‹Halktan
korktuğum için onların sözünü dinledim.

<span id="an_15:25">15:25</span> Ama şimdi yalvarırım, günahımı bağışla
ve benimle birlikte dön ki, RABbe tapınayım.››

<span id="an_15:26">15:26</span> Samuel, ‹‹Seninle dönmem›› dedi,
‹‹Çünkü sen RABbin buyruğunu reddettin, RAB de İsrail Kralı olmanı
reddetti!››

<span id="an_15:27">15:27</span> Samuel dönüp gitmeye davranınca, Saul
onun cüppesinin eteğini tuttu. Cüppe yırtıldı.

<span id="an_15:28">15:28</span> Samuel, ‹‹Bugün RAB İsrail Krallığını
elinden aldı ve senden daha iyi birine verdi›› dedi,

<span id="an_15:29">15:29</span> ‹‹İsrailin yüce Tanrısı yalan söylemez,
düşüncesini de değiştirmez. Çünkü O insan değil ki, düşüncesini
değiştirsin.››

<span id="an_15:30">15:30</span> Saul, ‹‹Günah işledim!›› dedi, ‹‹Ama ne
olur halkımın ileri gelenleri ve İsrailliler karşısında beni onurlandır.
Tanrın RABbe tapınmam için benimle dön.››

<span id="an_15:31">15:31</span> Böylece Samuel Saulla birlikte geri
döndü ve Saul RABbe tapındı.

<span id="an_15:32">15:32</span> Samuel, ‹‹Amalek Kralı Agakı bana
getirin›› diye buyurdu. Agak güvenle geldi. Çünkü, ‹‹Ölüm tehlikesi
kesinlikle geçti›› diye düşünüyordu.

<span id="an_15:33">15:33</span> Ama Samuel, ‹‹Kılıcın kadınları nasıl
çocuksuz bıraktıysa  
Senin annen de kadınlar arasında  
Çocuksuz bırakılacak››

<span id="an_15:34">15:34</span> Samuel Ramaya, Saul da Givadaki evine
gitti.

<span id="an_15:35">15:35</span> Samuel ölümüne dek Saul'u bir daha
görmediyse de, onun için üzüldü. RAB de Saul'u İsrail Kralı yaptığına
pişmandı. Givası'ndaki››.

<span id="an_16:1">16:1</span> RAB Samuele, ‹‹Ben Saulun İsrail Kralı
olmasını reddettim diye sen daha ne zamana dek onun için üzüleceksin?››
dedi, ‹‹Yağ boynuzunu yağla doldurup yola çık. Seni Beytlehemli İşayın
evine gönderiyorum. Çünkü onun oğullarından birini kral seçtim.››

<span id="an_16:2">16:2</span> Samuel, ‹‹Nasıl gidebilirim? Saul bunu
duyarsa beni öldürür!›› dedi. RAB şöyle yanıtladı: ‹‹Yanına bir düve al
ve, ‹RABbe kurban sunmak için geldim› de.

<span id="an_16:3">16:3</span> İşayı kurban törenine çağır. O zaman ne
yapman gerektiğini ben sana bildireceğim. Sana belirteceğim kişiyi benim
adıma kral olarak meshedeceksin.››

<span id="an_16:4">16:4</span> Samuel RABbin sözüne uyarak Beytlehem
Kentine gitti. Kentin ileri gelenleri onu titreyerek karşıladılar ve,
‹‹Barış için mi geldin?›› diye sordular.

<span id="an_16:5">16:5</span> Samuel, ‹‹Evet, barış için›› diye
yanıtladı, ‹‹RABbe kurban sunmaya geldim. Kendinizi kutsayıp benimle
birlikte kurban törenine gelin.›› Sonra İşay ile oğullarını kutsayıp
kurban törenine çağırdı.

<span id="an_16:6">16:6</span> İşay ile oğulları gelince Samuel Eliavı
gördü ve, ‹‹Gerçekten RABbin önünde duran bu adam Onun meshettiği
kişidir›› diye düşündü.

<span id="an_16:7">16:7</span> Ama RAB Samuele, ‹‹Onun yakışıklı ve uzun
boylu olduğuna bakma›› dedi, ‹‹Ben onu reddettim. Çünkü RAB insanın
gördüğü gibi görmez; insan dış görünüşe, RAB ise yüreğe bakar.››

<span id="an_16:8">16:8</span> İşay, oğlu Avinadavı çağırıp Samuelin
önünden geçirdi. Ama Samuel, ‹‹RAB bunu da seçmedi›› dedi.

<span id="an_16:9">16:9</span> Bunun üzerine İşay Şammayı da geçirdi.
Samuel yine, ‹‹RAB bunu da seçmedi›› dedi.

<span id="an_16:10">16:10</span> Böylece İşay yedi oğlunu da Samuelin
önünden geçirdi. Ama Samuel, ‹‹RAB bunlardan hiçbirini seçmedi›› dedi.

<span id="an_16:11">16:11</span> Sonra İşaya, ‹‹Oğullarının hepsi bunlar
mı?›› diye sordu. İşay, ‹‹Bir de en küçüğü var›› dedi, ‹‹Sürüyü
güdüyor.›› Samuel, ‹‹Birini gönder de onu getirsin›› dedi, ‹‹O buraya
gelmeden yemeğe oturmayacağız.››

<span id="an_16:12">16:12</span> İşay birini gönderip oğlunu getirtti.
Çocuk kızıl saçlı, yakışıklı, gözleri pırıl pırıl bir delikanlıydı. RAB
Samuele, ‹‹Kalk, onu meshet. Seçtiğim kişi odur›› dedi.

<span id="an_16:13">16:13</span> Samuel yağ boynuzunu alıp kardeşlerinin
önünde çocuğu meshetti. O günden başlayarak RABbin Ruhu Davutun üzerine
güçlü bir biçimde indi. Bundan sonra Samuel kalkıp Ramaya döndü.

<span id="an_16:14">16:14</span> Bu sıralarda RABbin Ruhu Sauldan
ayrılmıştı. RABbin gönderdiği kötü bir ruh ona sıkıntı çektiriyordu.

<span id="an_16:15">16:15</span> Hizmetkârları Saula, ‹‹Bak, Tanrının
gönderdiği kötü bir ruh sana sıkıntı çektiriyor›› dediler,

<span id="an_16:16">16:16</span> ‹‹Efendimiz, biz hizmetkârlarına buyruk
ver, iyi lir çalan birini bulalım. Öyle ki, Tanrının gönderdiği kötü ruh
üzerine gelince, o lir çalar, sen de rahatlarsın.››

<span id="an_16:17">16:17</span> Saul hizmetkârlarına, ‹‹İyi lir çalan
birini bulup bana getirin›› diye buyurdu.

<span id="an_16:18">16:18</span> Hizmetkârlardan biri, ‹‹Beytlehemli
İşayın oğullarından birini gördüm›› dedi, ‹‹İyi lir çalar. Üstelik
yürekli, güçlü bir savaşçıdır; akıllıca konuşur, yakışıklıdır. RAB de
onunladır.››

<span id="an_16:19">16:19</span> Bunun üzerine Saul İşaya ulaklar
göndererek, ‹‹Sürüyü güden oğlun Davutu bana gönder›› dedi.

<span id="an_16:20">16:20</span> İşay ekmek yüklü bir eşek, bir tulum
şarap, bir de oğlak alıp oğlu Davutla birlikte Saula gönderdi.

<span id="an_16:21">16:21</span> Davut Saulun yanına varıp onun
hizmetine girdi. Saul Davutu çok sevdi ve ona silahlarını taşıma
görevini verdi.

<span id="an_16:22">16:22</span> Saul İşaya şu haberi gönderdi: ‹‹İzin
ver de Davut hizmetimde kalsın; ondan hoşnudum.››

<span id="an_16:23">16:23</span> O günden sonra, Tanrı'nın gönderdiği
kötü ruh ne zaman Saul'un üzerine gelse, Davut liri alıp çalar, Saul
rahatlayıp kendine gelirdi. Kötü ruh da ondan uzaklaşırdı.

<span id="an_17:1">17:1</span> Savaşmak üzere ordularını bir araya
getiren Filistliler, Yahudanın Soko Kentinde toplandılar. Soko ile Azeka
Kenti arasındaki Efes-Dammimde ordugah kurdular.

<span id="an_17:2">17:2</span> Saul ile İsrailliler de toplandılar. Ela
Vadisinde ordugah kurup Filistlilere karşı savaş düzeni aldılar.

<span id="an_17:3">17:3</span> Filistliler tepenin bir yanında,
İsrailliler de karşı tepede yerlerini aldı. Aralarında vadi vardı.

<span id="an_17:4">17:4</span> Filist ordugahından Gatlı Golyat adında
usta bir dövüşçü ortaya çıktı. Boyu altı arşın bir karıştı.

<span id="an_17:5">17:5</span> Başına tunç miğfer takmış, pullu bir zırh
kuşanmıştı. Tunç zırhın ağırlığı beş bin şekeldi.

<span id="an_17:6">17:6</span> Baldırları zırhlarla korunmuştu. Omuzları
arasında tunç bir pala asılıydı.

<span id="an_17:7">17:7</span> Mızrağının sapı dokumacı tezgahının
sırığı gibiydi. Mızrağın demir başının ağırlığı altı yüz şekeldi.
Golyatın önüsıra kalkanını taşıyan bir adam yürüyordu.

<span id="an_17:8">17:8</span> Golyat durup İsrail ordusuna, ‹‹Neden
savaş düzeni aldınız?›› diye haykırdı, ‹‹Ben Filistliyim, sizse Saulun
kölelerisiniz. Aranızdan karşıma çıkacak birini seçin.

<span id="an_17:9">17:9</span> Dövüşte beni yenip öldürebilirse, biz
sizin köleniz oluruz. Ama ben üstün gelip onu yok edebilirsem, siz bizim
kölemiz olur, bize kulluk edersiniz.››

<span id="an_17:10">17:10</span> Filistli Golyat konuşmasını şöyle
sürdürdü: ‹‹Bugün İsrail ordusuna meydan okuyorum! Benimle dövüşecek
birini çıkarın karşıma!››

<span id="an_17:11">17:11</span> Filistlinin bu sözlerini duyunca, Saul
da İsrailliler de çok korkup dehşet içinde kaldılar.

<span id="an_17:12">17:12</span> Davut Yahudanın Beytlehem Kentinden
Efratlı İşay adında bir adamın oğluydu. İşayın sekiz oğlu vardı. Saulun
krallığı döneminde İşayın yaşı oldukça ilerlemişti.

<span id="an_17:13">17:13</span> İşayın üç büyük oğlu Saulla birlikte
savaşa katılmıştı. Savaşa giden en büyük oğlunun adı Eliav, ikincisinin
adı Avinadav, üçüncüsünün adıysa Şammaydı.

<span id="an_17:14">17:14</span> Davut en küçükleriydi. Üç büyük oğul
Saulun yanındaydı.

<span id="an_17:15">17:15</span> Davut ise babasının sürüsüne bakmak
için Saulun yanından ayrılıp Beytleheme gider gelirdi.

<span id="an_17:16">17:16</span> Filistli Golyat kırk gün boyunca sabah
akşam ortaya çıkıp meydan okudu.

<span id="an_17:17">17:17</span> Bir gün İşay, oğlu Davuta şöyle dedi:
‹‹Kardeşlerin için şu kavrulmuş bir efa buğdayla on somun ekmeği al,
çabucak ordugaha, kardeşlerinin yanına git.

<span id="an_17:18">17:18</span> Şu on parça peyniri de birlik
komutanına götür. Kardeşlerinin ne durumda olduğunu öğren ve iyi
olduklarına ilişkin bir belirti getir.

<span id="an_17:19">17:19</span> Kardeşlerin Saul ve öbür İsraillilerle
birlikte Ela Vadisinde Filistlilere karşı savaşıyorlar.››

<span id="an_17:20">17:20</span> Ertesi sabah Davut erkenden kalktı.
Sürüyü bir çobana bıraktı. İşayın buyurduğu gibi erzağı alıp yola
koyuldu. Ordugaha vardığı sırada askerler savaş naraları atarak savaş
düzenine giriyorlardı.

<span id="an_17:21">17:21</span> İsraillilerle Filistliler karşı karşıya
savaş düzeni almışlardı.

<span id="an_17:22">17:22</span> Davut getirdiklerini levazım
görevlisine bırakıp cepheye koştu; kardeşlerinin yanına varıp onları
selamladı.

<span id="an_17:23">17:23</span> Davut onlarla konuşurken, Gatlı
Filistli, Golyat adındaki dövüşçü Filist cephesinden ileri çıkarak daha
önce yaptığı gibi meydan okudu. Davut bunu duydu.

<span id="an_17:24">17:24</span> İsrailliler Golyatı görünce büyük
korkuyla önünden kaçıştılar.

<span id="an_17:25">17:25</span> Birbirlerine, ‹‹İsraile meydan okumak
için ortaya çıkan şu adamı görüyorsunuz ya!›› diyorlardı, ‹‹Kral onu
öldürene büyük bir armağanın yanısıra kızını da verecek. Babasının
ailesini de İsraile vergi ödemekten muaf tutacak.››

<span id="an_17:26">17:26</span> Davut yanındakilere, ‹‹Bu Filistliyi
öldürüp İsrailden bu utancı kaldıracak kişiye ne verilecek?›› diye
sordu, ‹‹Bu sünnetsiz Filistli kim oluyor da yaşayan Tanrının ordusuna
meydan okuyor?››

<span id="an_17:27">17:27</span> Adamlar daha önce verilmiş olan söze
göre Golyatı öldürecek kişiye neler verileceğini anlattılar.

<span id="an_17:28">17:28</span> Ağabeyi Eliav Davutun adamlarla
konuştuğunu duyunca öfkelendi. ‹‹Ne işin var burada?›› dedi, ‹‹Çöldeki
üç beş koyunu kime bıraktın? Ne kadar kendini beğenmiş ve ne kadar kötü
yürekli olduğunu biliyorum. Sadece savaşı görmeye geldin.››

<span id="an_17:29">17:29</span> Davut, ‹‹Ne yaptım ki?›› dedi, ‹‹Bir
soru sordum, o kadar.››

<span id="an_17:30">17:30</span> Sonra başka birine dönüp aynı soruyu
sordu. Adamlar öncekine benzer bir yanıt verdiler.

<span id="an_17:31">17:31</span> Davutun söylediklerini duyanlar Saula
ilettiler. Saul onu çağırttı.

<span id="an_17:32">17:32</span> Davut Saula, ‹‹Bu Filistli yüzünden
kimse yılmasın! Ben kulun gidip onunla dövüşeceğim!›› dedi.

<span id="an_17:33">17:33</span> Saul, ‹‹Sen bu Filistliyle
dövüşemezsin›› dedi, ‹‹Çünkü daha gençsin, o ise gençliğinden beri
savaşçıdır.››

<span id="an_17:34">17:34</span> Ama Davut, ‹‹Kulun babasının sürüsünü
güder›› diye karşılık verdi, ‹‹Bir aslan ya da ayı gelip sürüden bir
kuzu kaçırınca,

<span id="an_17:35">17:35</span> peşinden gidip ona saldırır, kuzuyu
ağzından kurtarırım. Eğer aslan ya da ayı üzerime gelirse, boğazından
tuttuğum gibi vurur öldürürüm.

<span id="an_17:36">17:36</span> Kulun, aslan da ayı da öldürmüştür. Bu
sünnetsiz Filistli de onlar gibi olacak. Çünkü yaşayan Tanrının ordusuna
meydan okudu.

<span id="an_17:37">17:37</span> Beni aslanın, ayının pençesinden
kurtaran RAB, bu Filistlinin elinden de kurtaracaktır.›› Saul, ‹‹Öyleyse
git, RAB seninle birlikte olsun›› dedi.

<span id="an_17:38">17:38</span> Sonra kendi giysilerini Davuta verdi;
başına tunç miğfer taktı, ona bir zırh giydirdi.

<span id="an_17:39">17:39</span> Davut giysilerinin üzerine kılıcını
kuşanıp yürümeye çalıştı. Çünkü bu giysilere alışık değildi. Saula,
‹‹Bunlarla yürüyemiyorum›› dedi, ‹‹Çünkü alışık değilim.›› Sonra
giysileri üzerinden çıkardı.

<span id="an_17:40">17:40</span> Değneğini alıp dereden beş çakıl taşı
seçti. Bunları çoban dağarcığının cebine koyduktan sonra sapanını alıp
Filistli Golyata doğru ilerledi.

<span id="an_17:41">17:41</span> Filistli de, önünde kalkan taşıyıcısı,
Davuta doğru ilerliyordu.

<span id="an_17:42">17:42</span> Davutu tepeden tırnağa süzdü. Kızıl
saçlı, yakışıklı bir genç olduğu için onu küçümsedi.

<span id="an_17:43">17:43</span> ‹‹Ben köpek miyim ki, üzerime değnekle
geliyorsun?›› diyerek kendi ilahlarının adıyla Davutu lanetledi.

<span id="an_17:44">17:44</span> ‹‹Bana gelsene! Bedenini gökteki
kuşlara ve kırdaki hayvanlara yem edeceğim!›› dedi.

<span id="an_17:45">17:45</span> Davut, ‹‹Sen kılıçla, mızrakla, palayla
üzerime geliyorsun›› diye karşılık verdi, ‹‹Bense meydan okuduğun İsrail
ordusunun Tanrısı, Her Şeye Egemen RABbin adıyla senin üzerine
geliyorum.

<span id="an_17:46">17:46</span> Bugün RAB seni elime teslim edecek.
Seni vurup başını gövdenden ayıracağım. Bugün Filistli askerlerin
leşlerini gökteki kuşlarla yerdeki hayvanlara yem edeceğim. Böylece
bütün dünya İsrailde Tanrının var olduğunu anlayacak.

<span id="an_17:47">17:47</span> Bütün bu topluluk RABbin kılıçla,
mızrakla kurtarmadığını anlayacak. Çünkü savaş zaten RABbindir! O sizi
elimize teslim edecek.››

<span id="an_17:48">17:48</span> Golyat saldırmak amacıyla Davuta doğru
ilerledi. Davut da onunla dövüşmek üzere hemen Filist cephesine doğru
koştu.

<span id="an_17:49">17:49</span> Elini dağarcığına sokup bir taş
çıkardı, sapanla fırlattı. Taş Filistlinin alnına çarpıp saplandı.
Filistli yüzükoyun yere düştü.

<span id="an_17:50">17:50</span> Böylece Davut Filistli Golyatı sapan ve
taşla yendi. Elinde kılıç olmaksızın onu yere serdi.

<span id="an_17:51">17:51</span> Sonra koşup üzerine çıktı. Golyatın
kılıcını tutup kınından çektiği gibi onu öldürdü ve başını kesti.
Kahraman Golyatın öldüğünü gören Filistliler kaçtılar.

<span id="an_17:52">17:52</span> İsraillilerle Yahudalılar kalkıp
Gatınfı girişine ve Ekron kapılarına kadar nara atarak onları
kovaladılar. Filistlilerin ölüleri Gata, Ekrona kadar Şaarayim yolunda
yerlere serildi.

<span id="an_17:53">17:53</span> Filistlileri kovaladıktan sonra geri
dönen İsrailliler Filist ordugahını yağmaladılar.

<span id="an_17:54">17:54</span> Davut Filistli Golyatın başını alıp
Yeruşalime götürdü, silahlarını da kendi çadırına koydu.

<span id="an_17:55">17:55</span> Saul, Davutun Golyatla dövüşmeye
çıktığını görünce, ordu komutanı Avnere, ‹‹Ey Avner, kimin oğlu bu
genç?›› diye sormuştu. Avner de, ‹‹Yaşamın hakkı için, ey kral,
bilmiyorum›› diye yanıtlamıştı.

<span id="an_17:56">17:56</span> Kral Saul, ‹‹Bu gencin kimin oğlu
olduğunu öğren›› diye buyurmuştu.

<span id="an_17:57">17:57</span> Davut Golyatı öldürüp ordugaha döner
dönmez, Avner onu alıp Saula götürdü. Golyatın kesik başı Davutun
elindeydi.

<span id="an_17:58">17:58</span> Saul, ‹‹Kimin oğlusun, delikanlı?››
diye sordu. Davut, ‹‹Kulun Beytlehemli İşay'ın oğluyum›› diye karşılık
verdi.

<span id="an_18:1">18:1</span> Saulla Davutun konuşması sona erdiğinde,
Saul oğlu Yonatanın yüreği Davuta bağlandı. Yonatan onu canı gibi sevdi.

<span id="an_18:2">18:2</span> O günden sonra Saul Davutu yanında tuttu
ve babasının evine dönmesine izin vermedi.

<span id="an_18:3">18:3</span> Yonatan, Davuta beslediği derin sevgiden
ötürü, onunla bir dostluk antlaşması yaptı.

<span id="an_18:4">18:4</span> Üzerinden kaftanını çıkarıp zırhı,
kılıcı, yayı ve kuşağıyla birlikte Davuta verdi.

<span id="an_18:5">18:5</span> Davut Saulun kendisini gönderdiği her
yere gitti ve başarılı oldu. Bu yüzden Saul ona ordusunda üstün bir
rütbe verdi. Bu olay bütün halkı, Saulun görevlilerini bile hoşnut etti.

<span id="an_18:6">18:6</span> Davutun Filistli Golyatı öldürmesinden
sonra, askerler geri dönerken, İsrailin bütün kentlerinden gelen
kadınlar, tef ve çeşitli çalgılar çalarak, sevinçli ezgiler söyleyip
oynayarak Kral Saulu karşılamaya çıktılar.

<span id="an_18:7">18:7</span> Bir yandan oynuyor, bir yandan da şu
ezgiyi söylüyorlardı: ‹‹Saul binlercesini öldürdü,  
Davutsa on binlercesini.››

<span id="an_18:8">18:8</span> Bu sözlere gücenen Saul çok öfkelendi.
‹‹Davuta on binlercesini, banaysa ancak binlercesini verdiler. Artık
kral olmaktan başka onun ne eksiği kaldı ki?›› diye düşündü.

<span id="an_18:9">18:9</span> Böylece o günden sonra Saul Davutu
kıskanmaya başladı.

<span id="an_18:10">18:10</span> Ertesi gün Tanrının gönderdiği kötü bir
ruh Saulun üzerine güçlü bir biçimde indi. Saul evinde sayıklamaya
başladı. Davut her zamanki gibi yine lir çalıyordu. Saulun elinde bir
mızrak vardı.

<span id="an_18:11">18:11</span> ‹‹Davutu vurup duvara çakacağım›› diye
düşünerek mızrağı ona fırlattı. Ama Davut iki kez ondan kurtuldu.

<span id="an_18:12">18:12</span> Saul Davuttan korkuyordu. Çünkü RAB
Davutlaydı, oysa kendisinden ayrılmıştı.

<span id="an_18:13">18:13</span> Bu yüzden Saul Davutu yanından
uzaklaştırdı. Onu bin kişilik birliğe komutan atadı. Davut askerlere
öncülük yapıyordu.

<span id="an_18:14">18:14</span> RAB onunla birlikte olduğundan, yaptığı
her işte başarılıydı.

<span id="an_18:15">18:15</span> Davutun büyük başarısını gördükçe
Saulun korkusu daha da artıyordu.

<span id="an_18:16">18:16</span> Ne var ki, bütün İsrail ve Yahuda halkı
Davutu seviyordu; çünkü Davut onlara öncülük ediyordu.

<span id="an_18:17">18:17</span> Saul Davuta, ‹‹İşte büyük kızım Merav››
dedi, ‹‹Onu sana eş olarak vereceğim. Yalnız hatırım için yiğitçe davran
ve RABbin savaşlarını sürdür.›› Çünkü, ‹‹Davutun ölümü benim elimden
değil, Filistlilerin elinden olsun›› diye düşünüyordu.

<span id="an_18:18">18:18</span> Davut, ‹‹Ben kim oluyorum, İsrailde
ailem ve babamın oymağı ne ki, krala damat olayım?›› diye karşılık
verdi.

<span id="an_18:19">18:19</span> Ne var ki, Saulun kızı Meravın Davuta
verileceği zaman geldiğinde, kız Davut yerine Meholalı Adriele eş olarak
verildi.

<span id="an_18:20">18:20</span> Bu arada Saulun öbür kızı Mikal Davuta
gönül vermişti. Bunu duyan Saul sevindi.

<span id="an_18:21">18:21</span> ‹‹Davuta Mikalı veririm›› diye düşündü,
‹‹Öyle ki, Mikal Davutu tuzağa düşürür; Filistliler de onu öldürür.››
Davuta, ‹‹Bugün damadım olmak için yine fırsatın var›› dedi.

<span id="an_18:22">18:22</span> Sonra görevlilerine, Davuta gizlice
şunları söylemelerini buyurdu: ‹‹Bak, kral senden hoşnut, bütün
görevlileri de seni seviyor. Kralın damadı olmanın zamanı geldi.››

<span id="an_18:23">18:23</span> Saulun görevlileri bu sözleri Davuta
ilettiler. Davut, ‹‹Yoksul ve önemsiz biriyken kralın damadı olmak sizce
küçük bir şey mi?›› diye karşılık verdi.

<span id="an_18:24">18:24</span> Görevliler Davutun dediklerini Saula
bildirdiler.

<span id="an_18:25">18:25</span> Saul şöyle buyurdu: ‹‹Davuta deyin ki,
‹Kral düşmanlarından öç almak için başlık parası olarak yüz Filistlinin
sünnet derisinden başka bir şey istemiyor.› ›› Davutun Filistlilerin
eline düşüp öleceğini tasarlıyordu.

<span id="an_18:26">18:26</span> Görevliler Saulun söylediklerini Davuta
ilettiler. Davut, kralın damadı olacağına sevindi. Tanınan süre dolmadan

<span id="an_18:27">18:27</span> Davutla adamları gidip iki yüz Filistli
öldürdüler. Kralın damadı olabilmek için Davut, öldürülen Filistlilerin
sünnet derilerini tam tamına getirip krala sundu. Saul da buna karşılık
kızı Mikalı eş olarak ona verdi.

<span id="an_18:28">18:28</span> Saul, RABbin Davutla birlikte olduğunu
ve kızı Mikalın onu sevdiğini apaçık gördü.

<span id="an_18:29">18:29</span> Bu yüzden Davuttan daha çok korktu ve
yaşamı boyunca ona düşmanlık besledi.

<span id="an_18:30">18:30</span> Filistli komutanlar saldırdıkça Davut
Saul'un öbür komutanlarından daha başarılı oluyordu. Bu yüzden büyük bir
üne kavuştu.

<span id="an_19:1">19:1</span> Saul, oğlu Yonatana ve bütün
görevlilerine Davutu öldürmeleri için buyruk verdi. Ama Davutu çok seven
Yonatan ona, ‹‹Babam Saul seni öldürmek için fırsat kolluyor›› diye
haber verdi, ‹‹Lütfen yarın sabah dikkatli ol; gizlenebileceğin bir yere
gidip saklan.

<span id="an_19:3">19:3</span> Ben de saklandığın tarlaya gidip babamın
yanında duracağım ve onunla senin hakkında konuşacağım. Bir şey
öğrenirsem, sana bildiririm.››

<span id="an_19:4">19:4</span> Yonatan babası Saula Davutu överek
şunları söyledi: ‹‹Kral kulu Davuta haksızlık etmesin. Çünkü o sana hiç
haksızlık etmedi ve yaptığı her şeyde sana büyük yararı dokundu.

<span id="an_19:5">19:5</span> Yaşamını tehlikeye atarak Filistliyi
öldürdü. RAB de bütün İsraili büyük bir zafere ulaştırdı. Sen de bunu
görüp sevindin. Öyleyse neden Davutu yok yere öldürerek suçsuz birine
haksızlık edesin?››

<span id="an_19:6">19:6</span> Saul Yonatanın söylediklerinden
etkilenerek ant içti: ‹‹Yaşayan RABbin adıyla derim ki, Davut
öldürülmeyecektir.››

<span id="an_19:7">19:7</span> Bunun üzerine Yonatan Davutu çağırıp ona
her şeyi anlattı. Sonra Davutu Saulun yanına getirdi. Davut da önceden
olduğu gibi kralın hizmetine girdi.

<span id="an_19:8">19:8</span> Savaş yine patlak verdi. Davut gidip
Filistlilere karşı savaştı. Onları öyle büyük bir bozguna uğrattı ki,
önünden kaçtılar.

<span id="an_19:9">19:9</span> Bir gün Saul, mızrağı elinde evinde
oturuyor, Davut da lir çalıyordu. Derken RABbin gönderdiği kötü bir ruh
Saulu yakaladı.

<span id="an_19:10">19:10</span> Saul mızrağıyla Davutu duvara çakmaya
çalıştı. Ancak Davut yana kaçınca Saulun mızrağı duvara saplandı. O gece
Davut kaçıp kurtuldu.

<span id="an_19:11">19:11</span> Saul, Davutu gözetlemeleri, ertesi
sabah da öldürmeleri için evine ulaklar gönderdi. Ama karısı Mikal
Davuta, ‹‹Bu gece kaçıp kurtulamazsan, yarın öldürüleceksin›› dedi.

<span id="an_19:12">19:12</span> Sonra Davutu pencereden aşağıya
indirdi. Böylece Davut kaçıp kurtuldu.

<span id="an_19:13">19:13</span> Mikal aile putunu alıp yatağa koydu,
üstüne yorganı örttü, baş tarafına da keçi kılından bir yastık
yerleştirdi.

<span id="an_19:14">19:14</span> Saulun gönderdiği ulaklar Davutu
yakalamaya geldiğinde, Mikal, ‹‹Davut hasta›› dedi.

<span id="an_19:15">19:15</span> Saul Davutu görmeleri için ulakları
yeniden göndererek, ‹‹Onu yatağıyla buraya getirin de öldüreyim›› diye
buyurdu.

<span id="an_19:16">19:16</span> Ulaklar eve girince, yatakta başında
keçi kılından yastık olan putu gördüler.

<span id="an_19:17">19:17</span> Saul Mikala ‹‹Neden beni böyle kandırıp
düşmanımın kaçmasını sağladın?›› diye sordu. Mikal, ‹‹Davut bana, ‹Bırak
beni gideyim, yoksa seni öldürürüm› dedi›› diye yanıtladı.

<span id="an_19:18">19:18</span> Kaçıp kurtulan Davut, Ramada yaşayan
Samuelin yanına gitti. Saulun kendisine bütün yaptıklarını ona anlattı.
Sonra Samuelle birlikte Nayot Mahallesine gidip orada kaldı.

<span id="an_19:19">19:19</span> Davutun Ramanın Nayot Mahallesinde
olduğu haberi Saula ulaştırıldı.

<span id="an_19:20">19:20</span> Bunun üzerine Saul Davutu yakalamaları
için ulaklarını oraya gönderdi. Ulaklar Samuelin önderliğinde bir
peygamber topluluğunun oynayıp coştuğunu gördüler. İşte o zaman Tanrının
Ruhu Saulun ulaklarının üzerine indi. Onlar da oynayıp coşmaya
başladılar.

<span id="an_19:21">19:21</span> Saul olup bitenleri duyunca, başka
ulaklar gönderdi. Onlar da oynayıp coştular. Saulun üçüncü kez
gönderdiği ulaklar da öncekiler gibi yaptı.

<span id="an_19:22">19:22</span> Sonunda Saul kendisi Ramaya doğru yola
çıktı. Sekudaki büyük sarnıca varınca, ‹‹Samuelle Davut neredeler?››
diye sordu. Biri, ‹‹Ramanın Nayot Mahallesinde›› dedi.

<span id="an_19:23">19:23</span> Saul Ramadaki Nayota doğru ilerlerken,
Tanrının Ruhu onun üzerine de indi. Nayota varıncaya dek yol boyunca
oynayıp coştu.

<span id="an_19:24">19:24</span> Giysilerini de çıkarıp Samuel'in önünde
oynayıp coştu. Bütün gün ve gece çıplak yattı. Halkın, ‹‹Saul da mı
peygamber oldu?›› demesi bundandır. ‹‹Peygamberlik etmek›› sözcüğünden
türemiştir.

<span id="an_20:1">20:1</span> Davut Ramanın Nayot Mahallesinden
kaçtıktan sonra Yonatana gitti. Ona, ‹‹Ne yaptım? Suçum ne?›› diye
sordu, ‹‹Babana karşı ne günah işledim ki, beni öldürmek istiyor?››

<span id="an_20:2">20:2</span> Yonatan, ‹‹Bu senden uzak olsun,
ölmeyeceksin!›› diye yanıtladı, ‹‹Babam bana bildirmeden ister büyük,
ister küçük olsun hiçbir iş yapmaz. Neden bunu benden gizlesin? Olmaz
öyle şey!››

<span id="an_20:3">20:3</span> Ancak Davut ant içerek, ‹‹Senin beni
sevdiğini baban çok iyi biliyor›› diye yanıtladı, ‹‹ ‹Yonatan ne
yapacağımı bilmemeli, yoksa üzülür› diye düşünmüştür. RABbin ve senin
yaşamın hakkı için derim ki, ölüm ile aramda yalnız bir adım var.››

<span id="an_20:4">20:4</span> Yonatan Davuta, ‹‹Ne dilersen dile, senin
için yaparım›› diye karşılık verdi.

<span id="an_20:5">20:5</span> Davut Yonatana, ‹‹Bak, yarın Yeni Ay
Töreni›› dedi, ‹‹Kralla birlikte yemeğe oturmam gerekir. Ama izin ver,
ertesi günün akşamına dek tarlada gizleneyim.

<span id="an_20:6">20:6</span> Eğer baban yokluğumu sezerse ona, ‹Davut
aceleyle kendi kenti Beytleheme gitmek için benden ısrarla izin istedi;
orada bütün ailenin yıllık kurban töreni var› dersin.

<span id="an_20:7">20:7</span> Baban, ‹İyi› derse, kulun güvenlikte
demektir. Ama öfkelenirse, bil ki, bana kötülük yapmaya karar vermiştir.

<span id="an_20:8">20:8</span> Sana gelince, bana yardım et; çünkü
RABbin önünde benimle antlaşma yaptın. Suçluysam, beni sen öldür! Neden
beni babana teslim edesin?››

<span id="an_20:9">20:9</span> Yonatan, ‹‹Olmaz öyle şey!›› diye
yanıtladı, ‹‹Babamın sana kötülük yapmaya karar verdiğini bilsem, sana
söylemez miydim?››

<span id="an_20:10">20:10</span> Davut, ‹‹Baban sana sert bir karşılık
verirse, kim bana bildirecek?›› diye sordu.

<span id="an_20:11">20:11</span> Yonatan, ‹‹Gel, tarlaya gidelim›› dedi.
Böylece ikisi tarlaya gittiler.

<span id="an_20:12">20:12</span> Yonatan Davutla konuşmasını sürdürdü:
‹‹İsrailin Tanrısı RAB tanık olsun! Yarın ya da öbür gün bu saate kadar
babamın ne düşündüğünü araştıracağım. Babamın sana karşı tutumu
olumluysa, sana haber göndereceğim.

<span id="an_20:13">20:13</span> Ama babam seni öldürmeyi tasarlıyorsa,
bunu sana bildirip güvenlik içinde gitmeni sağlamazsam, RAB bana
aynısını, hatta daha kötüsünü yapsın! RAB önceden babamla olduğu gibi
seninle de birlikte olsun!

<span id="an_20:14">20:14</span> Ama sen yaşamım boyunca RABbin
iyiliğini bana göster ki ölmeyeyim.

<span id="an_20:15">20:15</span> RAB Davutun bütün düşmanlarını
yeryüzünden yok edeceği zaman bile, sen soyuma iyiliklerini sonsuza dek
esirgeme.››

<span id="an_20:16">20:16</span> Böylece Yonatan Davut soyuyla bir
antlaşma yaptı ve, ‹‹RAB Davutun düşmanlarını cezalandırsın›› dedi.

<span id="an_20:17">20:17</span> Davuta beslediği sevgiden ötürü Yonatan
ona bir daha ant içirtti. Çünkü onu canı kadar seviyordu.

<span id="an_20:18">20:18</span> Yonatan Davuta, ‹‹Yarın Yeni Ay
Töreni›› dedi, ‹‹Yerin boş kalacağından, yokluğun anlaşılacak.

<span id="an_20:19">20:19</span> Öbür gün, geçen sefer gizlendiğin yere
çabucak git. Ezel Taşının yanında bekle.

<span id="an_20:20">20:20</span> Ben hedefe atar gibi taşın bir yanına
üç ok atacağım.

<span id="an_20:21">20:21</span> Sonra hizmetkârımı gönderip, ‹Git
okları bul› diye buyruk vereceğim. Eğer özellikle ona, ‹Bak, oklar senin
bu yanında, onları alıp buraya getir› dersem, gel. Yaşayan RABbin adıyla
derim ki, güvenliktesin, tehlike yok.

<span id="an_20:22">20:22</span> Ama hizmetkâra, ‹Bak, oklar ötende›
dersem, git; çünkü RAB seni uzaklaştırmıştır.

<span id="an_20:23">20:23</span> Birbirimizle yaptığımız antlaşmaya
gelince, RAB sonsuza dek seninle benim aramda tanık olsun.››

<span id="an_20:24">20:24</span> Böylece Davut tarlada gizlendi. Yeni Ay
Töreni başlayınca, Kral Saul gelip yemeğe oturdu.

<span id="an_20:25">20:25</span> Her zamanki gibi duvarın yanındaki
yerine oturmuştu. Yonatan karşısında, Avner de yanında yerlerini
aldılar. Davutun yeriyse boş kaldı.

<span id="an_20:26">20:26</span> Ama Saul o gün bir şey söylemedi.
‹‹Davutun başına birşey gelmiş olmalı. Dinsel açıdan kirli olsa gerek,
evet dinsel açıdan temiz değildir›› diye düşündü.

<span id="an_20:27">20:27</span> Ertesi gün, ayın ikinci günü, Davutun
yeri yine boştu. Bunun üzerine Saul, oğlu Yonatana, ‹‹İşayın oğlu neden
dün de, bugün de yemeğe gelmedi?›› diye sordu. kalktı››.

<span id="an_20:28">20:28</span> Yonatan, ‹‹Davut Beytleheme gitmek için
benden ısrarla izin istedi›› diye karşılık verdi,

<span id="an_20:29">20:29</span> ‹‹ ‹Lütfen izin ver. Çünkü ailemizin
kentte bir kurbanı var, ağabeyim orada bulunmamı buyurdu. Gözünde lütuf
bulduysam gidip kardeşlerimi göreyim› dedi. İşte bu yüzden kralın
sofrasına gelemedi.››

<span id="an_20:30">20:30</span> Saul Yonatana öfkelenerek, ‹‹Seni sapık
ve dikbaşlı kadının oğlu!›› diye bağırdı, ‹‹İşayın oğlunu desteklediğini
bilmiyor muyum? Bu kendin için de, seni doğuran annen için de utanç
verici.

<span id="an_20:31">20:31</span> Çünkü İşayın oğlu yeryüzünde yaşadıkça
ne sen güvenlikte olabilirsin, ne de krallığın. Şimdi adam gönder, onu
bana getir. O ölmeli!››

<span id="an_20:32">20:32</span> Yonatan babası Saula, ‹‹Neden ölmeli?
Ne yaptı ki?›› diye karşılık verdi.

<span id="an_20:33">20:33</span> Ama Saul Yonatanı öldürmek amacıyla
mızrağını ona fırlattı. Böylece Yonatan babasının Davutu öldürmeye
kararlı olduğunu anladı.

<span id="an_20:34">20:34</span> Büyük bir öfkeyle sofradan kalktı ve
ayın ikinci günü hiç yemek yemedi. Babasının Davutu böyle aşağılamasına
üzüldü.

<span id="an_20:35">20:35</span> Sabahleyin Yonatan Davutla buluşmak
üzere tarlaya gitti. Yanına bir uşak almıştı.

<span id="an_20:36">20:36</span> Uşağa, ‹‹Haydi koş, atacağım okları
bul›› dedi. Uşak koşarken, Yonatan onun ötesine bir ok attı.

<span id="an_20:37">20:37</span> Uşak Yonatanın attığı okun düştüğü yere
varınca, Yonatan, ‹‹Ok ötende!›› diye seslendi,

<span id="an_20:38">20:38</span> ‹‹Çabuk ol! Koş, yerinde durma!››
Yonatanın uşağı oku alıp efendisine getirdi.

<span id="an_20:39">20:39</span> Olup bitenden habersizdi. Olanları
yalnız Yonatanla Davut biliyordu.

<span id="an_20:40">20:40</span> Yonatan, silahlarını yanındaki uşağa
vererek, ‹‹Al bunları kente götür›› dedi.

<span id="an_20:41">20:41</span> Uşak gider gitmez, Davut taşın güney
yanından ayağa kalktı ve yüzüstü yere kapanarak üç kez eğildi. İki
arkadaş birbirlerini öpüp ağladılar; ancak Davut daha çok ağladı.

<span id="an_20:42">20:42</span> Yonatan, ‹‹Esenlikle yoluna git›› dedi,
‹‹İkimiz RAB'bin adıyla ant içmiştik. RAB seninle benim aramda ve
soylarımız arasında sonsuza dek tanık olsun.›› Bundan sonra Davut yoluna
gitti. Yonatan da kente döndü.

<span id="an_21:1">21:1</span> Davut Nov Kentine, Kâhin Ahimelekin
yanına gitti. Ahimelek titreyerek Davutu karşılamaya çıktı. ‹‹Neden
yalnızsın? Neden yanında kimse yok?›› diye sordu.

<span id="an_21:2">21:2</span> Davut şöyle yanıtladı: ‹‹Kral bana bir
görev verdi. ‹Sana verdiğim görevden ve buyruklardan kimsenin haberi
olmasın› dedi. Adamlarıma gelince, belli bir yere gitmelerini söyledim.

<span id="an_21:3">21:3</span> Şu an elinde ne var? Bana beş somun ekmek
ya da başka ne varsa ver.››

<span id="an_21:4">21:4</span> Kâhin, ‹‹Taze ekmeğim yok›› diye karşılık
verdi, ‹‹Ama adamların kadından uzak kaldılarsa kutsanmış ekmek var.››

<span id="an_21:5">21:5</span> Davut, ‹‹Yola çıktığımızdan her zaman
olduğu gibi, kadından uzak kaldık›› dedi, ‹‹Sıradan bir yolculuğa
çıktığımızda bile adamlarım kendilerini temiz tutarlar; özellikle bugün
ne kadar daha çok temiz olacaklar.››

<span id="an_21:6">21:6</span> Bunun üzerine kâhin ona kutsanmış ekmek
verdi; çünkü orada huzura konan ekmekten başka ekmek yoktu. Bu ekmek
RABbin huzurundan alındığı gün yerine sıcak ekmek konurdu. huzuruna
konan ekmek diye de bilinir.

<span id="an_21:7">21:7</span> O gün Saulun görevlilerinden Edomlu Doek
adındaki baş çoban RABbin önünde dinsel görevini yerine getirmek üzere
orada bulunuyordu.

<span id="an_21:8">21:8</span> Davut Ahimeleke, ‹‹Yanında mızrak ya da
kılıç yok mu?›› diye sordu, ‹‹Kralın işi acele olduğundan, yanıma ne
kılıcımı aldım, ne de başka bir silah.›› ‹‹Alıkonulmuş››.

<span id="an_21:9">21:9</span> Kâhin, ‹‹Ela Vadisinde öldürdüğün
Filistli Golyatın kılıcı var›› diye karşılık verdi, ‹‹Efodun arkasında
beze sarılı duruyor. Burada başka silah yok. İstersen onu alabilirsin.››
Davut, ‹‹Onun gibisi yoktur, onu bana ver›› dedi.

<span id="an_21:10">21:10</span> Sauldan kaçan Davut o gün Gat Kralı
Akişe gitti.

<span id="an_21:11">21:11</span> Akişin görevlileri, ‹‹Bu İsrail Kralı
Davut değil mi?›› dediler, ‹‹Çalıp oynarken, ‹Saul binlercesini öldürdü,
Davutsa on binlercesini›

<span id="an_21:12">21:12</span> Bu sözler Davutu derin derin
düşündürdü. Gat Kralı Akişten çok korkan Davut, onların önünde tutumunu
değiştirerek deli gibi davrandı. Kentin kapılarını tırmaladı, salyasını
sakalına akıttı.

<span id="an_21:14">21:14</span> Akiş görevlilerine, ‹‹Şu adama bakın!››
dedi, ‹‹Delinin biri! Onu neden bana getirdiniz?

<span id="an_21:15">21:15</span> Bizde deliler eksik mi ki, önümde
delilik yapsın diye bu adamı getirdiniz? Bu adamın sarayıma girmesi şart
mı?››

<span id="an_22:1">22:1</span> Davut Gattan ayrılıp Adullam Mağarasına
kaçtı. Bunu duyan kardeşleri ve ailesinin öteki bireyleri yanına
gittiler.

<span id="an_22:2">22:2</span> Sıkıntısı, borcu, hoşnutsuzluğu olan
herkes Davutun çevresinde toplandı. Davut sayısı dört yüze varan bu
adamlara önderlik yaptı.

<span id="an_22:3">22:3</span> Davut oradan Moavdaki Mispa Kentine
gitti. Moav Kralından, ‹‹Tanrının bana ne yapacağı belli oluncaya dek
annemle babamın gelip yanınızda kalmasına izin verir misin?›› diye bir
istekte bulundu.

<span id="an_22:4">22:4</span> Böylece Davut annesiyle babasını Moav
Kralının yanına bıraktı. Davut sığınakta kaldığı sürece onlar da Moav
Kralının yanında kaldılar.

<span id="an_22:5">22:5</span> Ne var ki, Peygamber Gad Davuta,
‹‹Sığınakta kalma. Yahuda ülkesine git›› dedi. Bunun üzerine Davut
oradan ayrılıp Heret Ormanına gitti.

<span id="an_22:6">22:6</span> Bu sırada Saul Davutla yanındakilerin
nerede olduklarını öğrendi. Saul elinde mızrağıyla Givada bir tepedeki
ılgın ağacının altında oturuyordu. Askerleri de çevresinde duruyordu.

<span id="an_22:7">22:7</span> Saul onlara şöyle dedi: ‹‹Ey
Benyaminliler, şimdi dinleyin! İşayın oğlu her birinize tarlalar, bağlar
mı verecek? Her birinizi binbaşı, yüzbaşı mı yapacak?

<span id="an_22:8">22:8</span> Hepiniz bana karşı düzen kurdunuz. Çünkü
oğlum İşayın oğluyla antlaşma yaptığında bana haber veren olmadı.
İçinizden bana acıyan tek kişi çıkmadı. Bugün olduğu gibi, bana pusu
kurması için oğlumun kulum Davutu kışkırttığını bana bildiren olmadı.››

<span id="an_22:9">22:9</span> Bunun üzerine Saulun askerlerinin yanında
duran Edomlu Doek, ‹‹İşay oğlu Davutun Nov Kentine, Ahituv oğlu Kâhin
Ahimelekin yanına geldiğini gördüm›› dedi,

<span id="an_22:10">22:10</span> ‹‹Ahimelek Davut için RABbe danıştı.
Ona hem yiyecek sağladı, hem de Filistli Golyatın kılıcını verdi.››

<span id="an_22:11">22:11</span> Kral Saul, Ahituv oğlu Kâhin Ahimeleki
ve babasının ailesinden Novda yaşayan bütün kâhinleri çağırmak için
ulaklar gönderdi. Hepsi kralın yanına geldi.

<span id="an_22:12">22:12</span> Saul Ahimeleke, ‹‹Ey Ahituv oğlu, beni
dinle!›› dedi. Ahimelek, ‹‹Buyur, efendim›› diye yanıtladı.

<span id="an_22:13">22:13</span> Saul, ‹‹Neden sen ve İşay oğlu bana
karşı düzen kurdunuz?›› dedi, ‹‹Çünkü ona ekmek, kılıç verdin ve onun
için Tanrıya danıştın. O da bana karşı ayaklandı ve bugün yaptığı gibi
pusu kurdu.››

<span id="an_22:14">22:14</span> Ahimelek, ‹‹Bütün görevlilerin arasında
Davut kadar sana bağlı biri var mı?›› diye karşılık verdi, ‹‹Davut senin
damadın, muhafız birliği komutanın ve ailende saygın biridir.

<span id="an_22:15">22:15</span> Ben Davut için Tanrıya danışmaya o gün
mü başladım? Kesinlikle hayır! Kral ben kulunu ve babasının ailesini
suçlamasın. Çünkü kulun bu konuda hiçbir şey bilmiyor.››

<span id="an_22:16">22:16</span> Ama Saul, ‹‹Ey Ahimelek, sen de bütün
ailen de kesinlikle öleceksiniz›› dedi.

<span id="an_22:17">22:17</span> Sonra yanında duran nöbetçi askerlere,
‹‹Gidin ve Davutu destekleyen RABbin kâhinlerini öldürün!›› dedi,
‹‹Çünkü onun kaçtığını bildikleri halde bana haber vermediler.›› Ne var
ki, kralın görevlileri el kaldırıp RABbin kâhinlerini öldürmek
istemediler.

<span id="an_22:18">22:18</span> Bunun üzerine kral, Doeke, ‹‹Sen git,
kâhinleri öldür›› diye buyurdu. Edomlu Doek de gidip kâhinleri öldürdü.
O gün Doek keten efod giymiş seksen beş kişi öldürdü.

<span id="an_22:19">22:19</span> Kadın erkek, çoluk çocuk demeden
kâhinler kenti Novun halkını kılıçtan geçirdi. Sığırları, eşekleri,
koyunları da öldürdü.

<span id="an_22:20">22:20</span> Yalnız Ahituv oğlu Kâhin Ahimelekin
oğullarından Aviyatar adında biri kurtulup Davuta kaçtı.

<span id="an_22:21">22:21</span> Aviyatar Saulun RABbin kâhinlerini
öldürttüğünü Davuta söyledi.

<span id="an_22:22">22:22</span> Davut Aviyatara, ‹‹O gün orada bulunan
Edomlu Doekin olup biteni Saula bildireceğini anlamıştım zaten›› dedi,
‹‹Babanın bütün aile bireylerinin ölümüne ben neden oldum.

<span id="an_22:23">22:23</span> Yanımda kal ve korkma! Seni öldürmek
isteyen beni de öldürmek istiyor. Yanımda güvenlikte olursun.››

<span id="an_23:1">23:1</span> Davuta, ‹‹Filistliler Keila Kentine
saldırıp harmanları yağmalıyorlar›› diye haber verdiler.

<span id="an_23:2">23:2</span> Davut RABbe, ‹‹Gidip şu Filistlilere
saldırayım mı?›› diye danıştı. RAB, ‹‹Git, Filistlilere saldır ve Keila
Kentini kurtar›› diye yanıtladı.

<span id="an_23:3">23:3</span> Ama adamları Davuta, ‹‹Bak, biz burada
Yahudadayken korkuyoruz›› dediler, ‹‹Keilaya Filist ordusuna karşı
savaşmaya gidersek büsbütün korkarız.››

<span id="an_23:4">23:4</span> Bunun üzerine Davut RABbe bir kez daha
danıştı. RAB ona yine, ‹‹Kalk, Keilaya git! Çünkü Filistlileri senin
eline ben teslim edeceğim›› dedi.

<span id="an_23:5">23:5</span> Böylece Davutla adamları Keilaya gidip
Filistlilere karşı savaştılar. Davut onların hayvanlarını ele geçirdi.
Filistlileri ağır bir yenilgiye uğratarak Keila halkını kurtardı.

<span id="an_23:6">23:6</span> Ahimelekin oğlu Aviyatar kaçıp Keilada
bulunan Davuta gittiğinde, efodu da birlikte götürmüştü.

<span id="an_23:7">23:7</span> Saul, Davutun Keila Kentine gittiğini
duyunca, ‹‹Tanrı Davutu elime teslim etti›› dedi, ‹‹Davut sürgülü
kapıları olan bir kente girmekle kendini hapsetmiş oldu.››

<span id="an_23:8">23:8</span> Böylece Saul, Keilaya yürüyüp Davutla
adamlarını kuşatmak amacıyla bütün halkı savaşa çağırdı.

<span id="an_23:9">23:9</span> Davut, Saulun kendisine bir düzen
kurduğunu duyunca, Kâhin Aviyatara, ‹‹Efodu getir›› dedi.

<span id="an_23:10">23:10</span> Sonra şöyle yakardı: ‹‹Ey İsrailin
Tanrısı RAB! Ben kulun yüzünden Saulun gelip Keilayı yıkmayı
tasarladığına dair kesin haber aldım.

<span id="an_23:11">23:11</span> Keila halkı beni onun eline teslim eder
mi? Kulunun duymuş olduğu gibi Saul gelecek mi? Ey İsrailin Tanrısı RAB,
yalvarırım, kuluna bildir!›› RAB, ‹‹Saul gelecek›› yanıtını verdi.

<span id="an_23:12">23:12</span> Davut RABbe, ‹‹Keila halkı beni ve
adamlarımı Saulun eline teslim edecek mi?›› diye sordu. RAB, ‹‹Teslim
edecek›› dedi.

<span id="an_23:13">23:13</span> Bunun üzerine Davut ile yanındaki altı
yüz kadar kişi Keiladan ayrılıp oradan oraya yer değiştirmeye
başladılar. Davutun Keiladan kaçtığını öğrenen Saul oraya gitmekten
vazgeçti.

<span id="an_23:14">23:14</span> Davut kırsal bölgedeki sığınaklarda ve
Zif Çölünün dağlık kesiminde kaldı. Saul her gün Davutu aradığı halde,
Tanrı onu Saulun eline teslim etmedi.

<span id="an_23:15">23:15</span> Davut Zif Çölünde, Horeşteyken, Saulun
kendisini öldürmek için yola çıktığını öğrendi.

<span id="an_23:16">23:16</span> Bu arada Saul oğlu Yonatan kalkıp
Horeşe, Davutun yanına gitti ve onu Tanrının adıyla yüreklendirdi.

<span id="an_23:17">23:17</span> ‹‹Korkma!›› dedi, ‹‹Babam Saul sana
dokunmayacak. Sen İsrail Kralı olacaksın, ben de senin yardımcın
olacağım. Babam Saul da bunu biliyor.››

<span id="an_23:18">23:18</span> İkisi de RABbin önünde aralarındaki
antlaşmayı yenilediler. Sonra Yonatan evine döndü, Davut ise Horeşte
kaldı.

<span id="an_23:19">23:19</span> Zifliler Givaya gidip Saula, ‹‹Davut
aramızda›› dediler, ‹‹Yeşimonun güneyinde, Hakila Tepesindeki Horeş
sığınaklarında gizleniyor.

<span id="an_23:20">23:20</span> Ey kral, ne zaman gelmek istersen gel!
Davutu kralın eline teslim etmeyi ise bize bırak.››

<span id="an_23:21">23:21</span> Saul, ‹‹RAB sizi kutsasın! Bana
acıdınız›› dedi,

<span id="an_23:22">23:22</span> ‹‹Gidin ve bir daha araştırın; Davutun
genellikle nerelerde gizlendiğini, orada onu kimin gördüğünü iyice
öğrenin. Çünkü onun çok kurnaz olduğunu söylüyorlar.

<span id="an_23:23">23:23</span> Gizlendiği yerlerin hepsini öğrenip
bana kesin bir haber getirin. O zaman ben de sizinle gelirim. Eğer Davut
o bölgedeyse, bütün Yahuda boyları içinde onu arayıp bulacağım.››

<span id="an_23:24">23:24</span> Böylece Zifliler kalkıp Sauldan önce
Zife gittiler. O sırada Davutla adamları Yeşimonun güneyindeki Aravada,
Maon Çölündeydiler.

<span id="an_23:25">23:25</span> Saul ile adamlarının kendisini aramaya
geldiklerini öğrenince Davut aşağıya inip Maon Çölündeki kayalığa
sığındı. Saul bunu duyunca Davutun ardından Maon Çölüne gitti.

<span id="an_23:26">23:26</span> Saul dağın bir yanından, Davutla
adamları ise öbür yanından ilerliyordu. Davut Sauldan kaçıp kurtulmaya
çalışıyordu. Saulla askerleri Davutla adamlarını yakalamak üzere
yaklaşırken,

<span id="an_23:27">23:27</span> bir ulak gelip Saula şöyle dedi:
‹‹Çabuk gel! Filistliler ülkeye saldırıyor.››

<span id="an_23:28">23:28</span> Bunun üzerine Saul Davutu kovalamayı
bırakıp Filistlilerle savaşmaya gitti. Bu yüzden oraya Sela-Hammahlekot
adı verildi.

<span id="an_23:29">23:29</span> Davut oradan ayrılıp Eyn-Gedi
bölgesindeki sığınaklara gizlendi.

<span id="an_24:1">24:1</span> Saul Filistlileri kovalamaktan dönünce,
Davutun Eyn-Gedi Çölünde olduğu haberini aldı.

<span id="an_24:2">24:2</span> Saul da Davutla adamlarını Dağ Keçisi
Kayalığı dolaylarında arayıp bulmak için, bütün İsrailden üç bin seçme
asker alıp yola çıktı.

<span id="an_24:3">24:3</span> Yolda koyun ağıllarına rastladı. Yakında
bir de mağara vardı. Saul ihtiyacını gidermek için mağaraya girdi.
Davutla adamları mağaranın en iç bölümünde kalıyorlardı.

<span id="an_24:4">24:4</span> Adamları, Davuta, ‹‹İşte RABbin sana,
‹Dilediğini yapabilmen için düşmanını eline teslim edeceğim› dediği gün
bugündür›› dediler. Davut kalkıp Saulun cüppesinin eteğinden gizlice bir
parça kesti.

<span id="an_24:5">24:5</span> Ama sonradan Saulun eteğinden bir parça
kestiği için kendini suçlu buldu.

<span id="an_24:6">24:6</span> Adamlarına, ‹‹Efendime, RABbin meshettiği
kişiye karşı böyle bir şey yapmaktan, el kaldırmaktan RAB beni uzak
tutsun›› dedi, ‹‹Çünkü o RABbin meshettiği kişidir.››

<span id="an_24:7">24:7</span> Davut bu sözlerle adamlarını engelledi ve
Saula saldırmalarına izin vermedi. Saul mağaradan çıkıp yoluna koyuldu.

<span id="an_24:8">24:8</span> O zaman Davut da mağaradan çıktı. Saula,
‹‹Efendim kral!›› diye seslendi. Saul arkasına bakınca, Davut eğilip
yüzüstü yere kapandı.

<span id="an_24:9">24:9</span> ‹‹ ‹Davut sana kötülük yapmak istiyor›
diyenlerin sözlerini neden önemsiyorsun?›› dedi,

<span id="an_24:10">24:10</span> ‹‹Bugün RABbin mağarada seni elime
nasıl teslim ettiğini gözünle görüyorsun. Bazıları seni öldürmemi
istedi. Ama ben seni esirgeyip, ‹Efendime el kaldırmayacağım, çünkü o
RABbin meshettiği kişidir› dedim.

<span id="an_24:11">24:11</span> Ey baba, cüppenin eteğinden kesilmiş,
elimdeki şu parçaya bak; evet, bak! Cüppenden bir parça kestim, ama seni
öldürmedim. Bundan ötürü içimde kötülük ve başkaldırma düşüncesi
olmadığını iyice bilesin. Sana kötülük yapmadığım halde sen beni
öldürmeye çalışıyorsun.

<span id="an_24:12">24:12</span> RAB aramızda yargıç olsun ve benim
öcümü senden O alsın. Ama ben elimi sana karşı kaldırmayacağım.

<span id="an_24:13">24:13</span> Eskilerin şu, ‹Kötülük kötü kişilerden
gelir› deyişi uyarınca elim sana karşı kalkmayacaktır.

<span id="an_24:14">24:14</span> İsrail Kralı kime karşı çıkmış? Sen
kimi kovalıyorsun? Ölü bir köpek mi? Bir pire mi?

<span id="an_24:15">24:15</span> RAB yargıç olsun ve hangimizin haklı
olduğuna O karar versin. RAB davama baksın ve beni savunup senin elinden
kurtarsın.››

<span id="an_24:16">24:16</span> Davut söylediklerini bitirince, Saul,
‹‹Davut oğlum, bu senin sesin mi?›› diye sordu ve hıçkıra hıçkıra
ağlamaya başladı.

<span id="an_24:17">24:17</span> Sonra, ‹‹Sen benden daha doğru bir
adamsın›› dedi, ‹‹Sana kötülük yaptığım halde sen bana iyilikle karşılık
verdin.

<span id="an_24:18">24:18</span> Bugün bana iyi davrandığını kanıtladın:
RAB beni eline teslim ettiği halde beni öldürmedin.

<span id="an_24:19">24:19</span> Düşmanını yakalayan biri onu güvenlik
içinde salıverir mi? Bugün bana yaptığın iyiliğe karşılık RAB de seni
iyilikle ödüllendirsin.

<span id="an_24:20">24:20</span> Şimdi anladım ki, sen gerçekten kral
olacaksın ve İsrail Krallığı senin egemenliğin altında sürecek.

<span id="an_24:21">24:21</span> Benden sonra soyumu ortadan
kaldırmayacağına, babamın ailesinden adımı silmeyeceğine dair RABbin
önünde ant iç.››

<span id="an_24:22">24:22</span> Davut Saul'un istediği gibi ant içti.
Sonra Saul evine döndü. Davut'la adamları da sığınağa gittiler.

<span id="an_25:1">25:1</span> Bu sırada Samuel öldü. Bütün İsrailliler
toplanıp onun için yas tuttular. Onu Ramadaki evine gömdüler. Bundan
sonra Davut Maon Çölüne gitti.

<span id="an_25:2">25:2</span> Maonda çok varlıklı bir adam vardı; işi
Karmeldeydi. Üç bin koyunu, bin keçisi vardı. O sırada Karmelde
koyunlarını kırkmaktaydı.

<span id="an_25:3">25:3</span> Adamın adı Naval, karısının adı da
Avigayildi. Kadın sağgörülü ve güzeldi. Ama Kalev soyundan gelen kocası
kaba, kötü huylu biriydi.

<span id="an_25:4">25:4</span> Davut kırdayken, Navalın koyunlarını
kırktığını duydu.

<span id="an_25:5">25:5</span> On uşağı şu buyrukla ona gönderdi:
‹‹Karmelde Navalın yanına gidin. Benden ona selam söyleyip

<span id="an_25:6">25:6</span> şöyle deyin: ‹Ömrün uzun olsun! Sana,
ailene ve sana bağlı olan herkese esenlik olsun!

<span id="an_25:7">25:7</span> Şimdi koyunların kırkma zamanı olduğunu
duydum. Çobanların bizimle birlikteyken, onları incitmedik. Karmelde
kaldıkları sürece hiçbir kayıpları olmadı.

<span id="an_25:8">25:8</span> Uşaklarına sor, sana söyleyecekler. Bunun
için adamlarıma yakınlık göster. Çünkü sana şenlik zamanında geldik.
Lütfen kullarına ve oğlun Davuta elinden geleni ver.› ››

<span id="an_25:9">25:9</span> Davutun adamları varıp Davut adına bu
sözleri Navala ilettiler ve beklemeye başladılar.

<span id="an_25:10">25:10</span> Ne var ki, Naval Davutun adamlarına şu
karşılığı verdi: ‹‹Bu Davut da kim? İşayın oğlu da kim oluyor? Bu
günlerde birçok köle efendilerini bırakıp kaçıyor.

<span id="an_25:11">25:11</span> Ekmeğimi, suyumu, kırkıcılarım için
kestiğim hayvanların etini alıp nereden geldiklerini bilmediğim kişilere
mi vereyim?››

<span id="an_25:12">25:12</span> Davutun adamları geldikleri yoldan
döndüler ve Navalın bütün söylediklerini Davuta bildirdiler.

<span id="an_25:13">25:13</span> Davut adamlarına, ‹‹Herkes kılıcını
kuşansın!›› diye buyruk verdi. Davut da, adamları da kılıçlarını
kuşandılar. Yaklaşık dört yüz adam Davutla birlikte gitti; iki yüz kişi
de erzağın yanında kaldı.

<span id="an_25:14">25:14</span> Navalın uşaklarından biri, Navalın
karısı Avigayile, ‹‹Davut efendimiz Navala esenlik dilemek için kırdan
ulaklar gönderdi›› dedi, ‹‹Ama Naval onları tersledi.

<span id="an_25:15">25:15</span> Oysa adamlar bize çok iyi davrandılar.
Bizi incitmediler. Kırda onlarla birlikte kaldığımız sürece hiçbir
şeyimiz kaybolmadı.

<span id="an_25:16">25:16</span> Koyunlarımızı güderken, yanlarında
kaldığımız sürece gece gündüz bizi korudular.

<span id="an_25:17">25:17</span> Şimdi ne yapman gerektiğini iyi düşün.
Çünkü efendimize ve bütün ailesine kötülük yapmayı tasarlıyorlar.
Üstelik efendimiz o kadar kötü ki, kimse ona bir şey söyleyemiyor.››

<span id="an_25:18">25:18</span> Bunun üzerine Avigayil, hiç zaman
yitirmeden, iki yüz ekmek, iki tulum şarap, hazırlanmış beş koyun, beş
sea kavrulmuş buğdayfö, yüz salkım kuru üzüm ve iki yüz parça incir
pestili alıp eşeklere yükledi.

<span id="an_25:19">25:19</span> Sonra uşaklarına, ‹‹Önümden gidin, ben
arkanızdan geliyorum›› dedi. Kocası Navala hiçbir şey söylemedi.

<span id="an_25:20">25:20</span> Avigayil eşeğe binmiş, dağın öbür
yolundan inerken, Davutla adamları da ona doğru ilerliyorlardı. Avigayil
onlarla karşılaştı.

<span id="an_25:21">25:21</span> Davut, ‹‹Bu adamın kırdaki malını
doğrusu boş yere korudum›› demişti, ‹‹Onun mallarından hiçbir şey
eksilmedi. Öyleyken bana iyilik yapacağına kötülükle karşılık verdi.

<span id="an_25:22">25:22</span> Eğer sabaha dek adamlarından tek birini
bile sağ bırakırsam, Tanrı bana aynısını, hatta daha kötüsünü yapsın!››
düşmanlarına››.

<span id="an_25:23">25:23</span> Avigayil Davutu görünce hemen eşekten
indi; Davutun önünde eğilip yüzüstü yere kapandı.

<span id="an_25:24">25:24</span> Onun ayaklarına kapanarak şöyle
yalvardı: ‹‹Efendim, suçu ben, yalnız ben üstüme alıyorum. İzin ver, ben
kölen seninle konuşsun, onun söyleyeceklerini dinle.

<span id="an_25:25">25:25</span> Yalvarırım, efendim, o kötü adam Navala
aldırma. Çünkü kişiliği tıpkı adı gibidir. Adı akılsız anlamına gelir;
kendisi de akılsızın biridir. Ben kulun, efendim Davutun gönderdiği
ulakları görmedim.

<span id="an_25:26">25:26</span> ‹‹Ama şimdi, ey efendim, RAB senin kan
dökmene ve kendi elinle öç almana engel oldu. Yaşayan RABbin adı ve
senin yaşamın hakkı için yalvarırım, düşmanların ve efendime kötülük
tasarlayanların tümü Naval gibi olsun.

<span id="an_25:27">25:27</span> Ben kölenin efendime getirdiği bu
armağan, seni izleyen adamlarına verilsin.

<span id="an_25:28">25:28</span> Lütfen kölenin suçunu bağışla. RAB
kesinlikle efendimin soyunu sürdürecektir; çünkü efendim RABbin
savaşlarını sürdürüyor. Yaşadığın sürece sende hiçbir haksızlık
bulunmasın.

<span id="an_25:29">25:29</span> Biri kalkıp seni öldürmek amacıyla
ardına düşerse, yaşamını Tanrın RAB güven altında tutacaktır;
düşmanlarını sapanla taş atar gibi fırlatıp atacaktır.

<span id="an_25:30">25:30</span> RAB, efendime söz verdiği bütün
iyilikleri yerine getirip onu İsraile önder atadığında,

<span id="an_25:31">25:31</span> kendi öcünü almak uğruna boş yere kan
dökmediğin için pişmanlık ve üzüntü duymayacaksın. RAB efendimi başarıya
ulaştırdığında köleni anımsa.››

<span id="an_25:32">25:32</span> Davut, ‹‹Bugün seni karşıma çıkaran
İsrailin Tanrısı RABbe övgüler olsun!›› diye karşılık verdi,

<span id="an_25:33">25:33</span> ‹‹Anlayışını kutlarım! Bugün kan
dökmemi ve öcümü elimle almamı engellediğin için seni kutlarım.

<span id="an_25:34">25:34</span> Doğrusu sana kötülük etmemi önleyen
İsrailin Tanrısı yaşayan RABbin adıyla derim ki, beni karşılamak için
hemen gelmemiş olsaydın, gün doğuncaya dek Navalın adamlarından hiçbiri
sağ kalmayacaktı.››

<span id="an_25:35">25:35</span> Avigayilin kendisine getirdiklerini
kabul eden Davut, ‹‹Esenlikle evine dön. Sözlerine kulak verip dileğini
kabul ettim›› dedi.

<span id="an_25:36">25:36</span> Avigayil Navalın yanına döndü. Naval
evinde krallara yaraşır bir şölen düzenlemişti. Çok sarhoş olduğundan
neşeliydi. Bu yüzden Avigayil sabaha dek ona bir şey söylemedi.

<span id="an_25:37">25:37</span> Ama ertesi sabah Naval ayılınca karısı
ona olup bitenleri anlattı. İşte o an Navalın kalbi sıkıştı ve felç
oldu.

<span id="an_25:38">25:38</span> Yaklaşık on gün sonra da RAB Navalı
cezalandırıp öldürdü.

<span id="an_25:39">25:39</span> Davut, Navalın öldüğünü duyunca, ‹‹Beni
küçümseyen Navala karşı davama bakan, kulunu kötülük etmekten alıkoyan
RABbe övgüler olsun!›› dedi, ‹‹RAB Navalın kötülüğünü onun başına
döndürdü.›› Sonra Davut Avigayile evlenme teklifinde bulunmak için
ulaklar gönderdi.

<span id="an_25:40">25:40</span> Davutun ulakları Karmele, Avigayilin
yanına varıp, ‹‹Davut sana evlenme teklifinde bulunmak için bizi
gönderdi›› dediler.

<span id="an_25:41">25:41</span> Avigayil yüzüstü yere kapanarak, ‹‹Ben
kölen sana hizmet etmeye ve efendimin ulaklarının ayaklarını yıkamaya
hazırım›› diye yanıtladı.

<span id="an_25:42">25:42</span> Hemen kalkıp eşeğe bindi. Yanına beş
hizmetçisini alıp Davutun ulaklarını izleyerek yola koyuldu. Sonra
Davutun karısı oldu.

<span id="an_25:43">25:43</span> Davut Yizreelli Ahinoamı da eş olarak
almıştı. Böylece ikisi de onun karısı oldular.

<span id="an_25:44">25:44</span> Bu arada Saul, Davut'un karısı olan
kızı Mikal'ı Gallimli Layiş oğlu Palti'ye vermişti.

<span id="an_26:1">26:1</span> Zifliler Givaya, Saulun yanına gidip,
‹‹Davut Yeşimona bakan Hakila Tepesinde gizleniyor›› dediler.

<span id="an_26:2">26:2</span> Bunun üzerine Saul üç bin seçme İsrailli
askerle Zif Çölünde Davutu aramaya çıktı.

<span id="an_26:3">26:3</span> Yeşimona bakan Hakila Tepesinde, yol
kenarında ordugah kurdu. Kırda bulunan Davut, Saulun peşine düştüğünü
anlayınca,

<span id="an_26:4">26:4</span> gözcü gönderdi. Böylece Saulun oraya
geldiğini saptadı.

<span id="an_26:5">26:5</span> Bunun üzerine Davut, Saulun ordugah
kurduğu yere gitti ve Saulla ordusunun başkomutanı Ner oğlu Avnerin
nerede yattıklarını gördü. Saul ordugahın ortasında, askerler de
çevresinde yatıyorlardı.

<span id="an_26:6">26:6</span> O zaman Davut, Hititli Ahimelek ile
Yoavın kardeşi, Seruya oğlu Avişaya, ‹‹Kim benimle ordugaha, Saulun
yanına gelecek?›› diye sordu. Avişay, ‹‹Ben seninle geleceğim›› diye
karşılık verdi.

<span id="an_26:7">26:7</span> Davutla Avişay o gece ordugaha girdiler.
Saul, mızrağı başucunda yere saplanmış, ordugahın ortasında uyuyordu.
Avnerle askerler de çevresinde uyuyorlardı.

<span id="an_26:8">26:8</span> Avişay Davuta, ‹‹Bugün Tanrı düşmanını
senin eline teslim etti›› dedi, ‹‹Şimdi bırak da, onu kendi mızrağıyla
bir atışta yere çakayım. İkinci kez vurmama gerek kalmayacak.››

<span id="an_26:9">26:9</span> Ne var ki Davut, ‹‹Onu öldürme!›› dedi,
‹‹RABbin meshettiği kişiye kim el uzatırsa, suçlu çıkar.

<span id="an_26:10">26:10</span> Yaşayan RABbin adıyla derim ki, RAB
kendisi onu öldürecektir; ya günü gelince ölecek, ya da savaşta vurulup
yok olacak.

<span id="an_26:11">26:11</span> Ama RABbin meshettiği kişiye el
uzatmaktan RAB beni uzak tutsun! Haydi, Saulun başucundaki mızrakla su
matarasını al da gidelim.››

<span id="an_26:12">26:12</span> Böylece Davut Saulun başucundan
mızrağını ve su matarasını aldı. Sonra oradan uzaklaştılar. Onları gören
olmadı. Kimse olup bitenin farkına varmadı, uyanan da olmadı. Hepsi
uyuyorlardı, çünkü RAB onlara derin bir uyku vermişti.

<span id="an_26:13">26:13</span> Davut karşı yakaya geçip tepenin
üstünde, onlardan uzak bir yerde durdu. Aralarında epeyce mesafe vardı.

<span id="an_26:14">26:14</span> Davut askerlere ve Ner oğlu Avnere,
‹‹Ey Avner, bana yanıt vermeyecek misin?›› diye seslendi. Avner, ‹‹Sen
kimsin ki krala sesleniyorsun?›› diye karşılık verdi.

<span id="an_26:15">26:15</span> Davut, ‹‹Sen yiğit biri değil misin?››
dedi, ‹‹İsrailde senin gibisi var mı? Öyleyse neden efendin kralı
korumadın? Çünkü biri onu öldürmek için ordugaha girdi.

<span id="an_26:16">26:16</span> Görevini iyi yapmadın. Yaşayan RABbin
adıyla derim ki, hepiniz ölümü hak ettiniz; çünkü efendinizi, RABbin
meshettiği kişiyi korumadınız. Bak bakalım, kralın başucundaki
mızrağıyla su matarası nerede?››

<span id="an_26:17">26:17</span> Davutun sesini tanıyan Saul, ‹‹Davut,
oğlum, bu senin sesin mi?›› diye sordu. Davut, ‹‹Evet, efendim kral,
benim sesim›› diye karşılık verdi,

<span id="an_26:18">26:18</span> ‹‹Efendim, ben kulunu neden
kovalıyorsun? Ne yaptım? Ne suç işledim?

<span id="an_26:19">26:19</span> Lütfen, efendim kral, kulunun sözlerine
kulak ver. Eğer seni bana karşı kışkırtan RAB ise, bir sunu Onu
yatıştırır. Ama bunu yapan insanlarsa, RABbin önünde lanetli olsunlar!
Çünkü, ‹Git, başka ilahlara kulluk et› diyerek, RABbin mirasından bana
düşen paydan bugün beni uzaklaştırdılar.

<span id="an_26:20">26:20</span> Ne olur, kanım RABden uzak topraklara
dökülmesin. İsrail Kralı, dağlarda keklik avlayan avcı gibi, bir pireyi
avlamaya çıkmış!››

<span id="an_26:21">26:21</span> Bunun üzerine Saul, ‹‹Günah işledim››
diye karşılık verdi, ‹‹Davut, oğlum, geri dön. Bugün yaşamıma değer
verdiğin için sana bir daha kötülük yapmayacağım. Gerçekten akılsızca
davrandım, çok büyük yanlışlık yaptım.››

<span id="an_26:22">26:22</span> Davut, ‹‹İşte kralın mızrağı!›› dedi,
‹‹Adamlarından biri gelip alsın.

<span id="an_26:23">26:23</span> RAB herkesi doğruluğuna ve bağlılığına
göre ödüllendirir. Bugün RAB seni elime teslim ettiği halde, ben RABbin
meshettiği kişiye elimi uzatmak istemedim.

<span id="an_26:24">26:24</span> Bugün ben senin yaşamına nasıl değer
verdiysem, RAB de benim yaşamıma öyle değer versin ve beni her
sıkıntıdan kurtarsın.››

<span id="an_26:25">26:25</span> Saul, ‹‹Davut, oğlum, RAB seni
kutsasın!›› dedi, ‹‹Sen kesinlikle büyük işler yapacak, başarılı
olacaksın!›› Bundan sonra Davut yoluna koyuldu, Saul da evine döndü.

<span id="an_27:1">27:1</span> Davut, ‹‹Bir gün Saulun eliyle yok
olacağım›› diye düşündü, ‹‹Benim için en iyisi hemen Filist topraklarına
kaçmak. O zaman Saul İsrailin her yanında beni aramaktan vazgeçer; ben
de onun elinden kurtulmuş olurum.››

<span id="an_27:2">27:2</span> Böylece Davutla yanındaki altı yüz kişi
kalkıp Gat Kralı Maok oğlu Akişin tarafına geçtiler.

<span id="an_27:3">27:3</span> Aileleriyle birlikte Gatta Akişin yanına
yerleştiler. İki karısı Yizreelli Ahinoamla Karmelli Navalın dul karısı
Avigayil de Davutun yanındaydı.

<span id="an_27:4">27:4</span> Saul Davutun Gata kaçtığını duyunca,
artık onu aramaktan vazgeçti.

<span id="an_27:5">27:5</span> Davut Akişe, ‹‹Benden hoşnut kaldıysan,
çevre kentlerden birinde bana bir yer versinler de orada oturayım››
dedi, ‹‹Çünkü ben kulunun seninle birlikte kral kentinde yaşamasına
gerek yok.››

<span id="an_27:6">27:6</span> Akiş o gün ona Ziklak Kentini verdi.
Bundan ötürü Ziklak bugün de Yahuda krallarına aittir.

<span id="an_27:7">27:7</span> Davut Filist topraklarında bir yıl dört
ay yaşadı.

<span id="an_27:8">27:8</span> Bu süre içinde Davutla adamları gidip
Geşurlulara, Girizlilere ve Amaleklilere baskınlar yaptılar. Bunlar uzun
zamandan beri Şura, hatta Mısıra dek uzanan topraklarda yaşıyorlardı.

<span id="an_27:9">27:9</span> Davut bir bölgeye saldırdığında kadın
erkek demez, kimseyi sağ bırakmazdı; yalnız davarları, sığırları,
eşekleri, develeri ve giysileri alıp Akişe dönerdi.

<span id="an_27:10">27:10</span> Akiş, ‹‹Bugün nerelere baskın
düzenlediniz?›› diye sorardı. Davut da, ‹‹Yahudanın güneyine,
Yerahmeellilerin ve Kenlilerin güney bölgesine saldırdık›› derdi.

<span id="an_27:11">27:11</span> Davut, kendisiyle Gata kimseyi
götürmemek için kadın erkek kimseyi sağ bırakmazdı. Çünkü, ‹‹Gata gidip,
‹Davut şöyle yaptı, böyle yaptı› diyerek bize karşı bilgi
aktarmasınlar›› diye düşünürdü. Davut, Filist topraklarında yaşadığı
sürece bu yöntemi uyguladı.

<span id="an_27:12">27:12</span> Akiş Davut'a güven duymaya başladı.
‹‹Davut kendi halkı olan İsrailliler'in nefretine uğradı. Bundan böyle
benim hizmetimde kalacak›› diye düşünüyordu.

<span id="an_28:1">28:1</span> O sırada Filistliler İsraille savaşmak
için askeri birliklerini topladılar. Akiş Davuta, ‹‹Adamlarınla birlikte
benim yanımda savaşacağını bilmelisin›› dedi.

<span id="an_28:2">28:2</span> Davut, ‹‹O zaman sen de kulunun neler
yapabileceğini göreceksin!›› diye karşılık verdi. Akiş, ‹‹İyi!›› dedi,
‹‹Yaşadığın sürece seni kendime koruma görevlisi atayacağım.››

<span id="an_28:3">28:3</span> Samuel ölmüş, bütün İsrail halkı onun
için yas tutmuştu. Onu kendi kenti Ramada gömmüşlerdi. Saul da
cincilerle ruhlara danışanları ülkeden kovmuştu.

<span id="an_28:4">28:4</span> Filistliler toplanıp Şuneme gittiler ve
orada ordugah kurdular. Saul da bütün İsraillileri toplayıp Gilboa
Dağında ordugah kurdu.

<span id="an_28:5">28:5</span> Saul Filist ordusunu görünce korkup büyük
dehşete kapıldı.

<span id="an_28:6">28:6</span> RABbe danıştıysa da, RAB ona ne düşlerle,
ne Urim, ne de peygamberler aracılığıyla yanıt verdi.

<span id="an_28:7">28:7</span> Bunun üzerine Saul görevlilerine, ‹‹Bana
bir cinci kadın bulun da varıp ona danışayım›› diye buyruk verdi.
Görevliler, ‹‹Eyn-Dorda bir cinci kadın var›› dediler.

<span id="an_28:8">28:8</span> Böylece Saul başka giysilere bürünüp
kılığını değiştirdi. Geceleyin yanına iki kişi alıp kadının yaşadığı
yere gitti. Kadına, ‹‹Lütfen benim için ruhlara danış ve sana
söyleyeceğim kişiyi çağır›› dedi.

<span id="an_28:9">28:9</span> Ama kadın ona şu karşılığı verdi:
‹‹Saulun neler yaptığını, cincilerle ruhlara danışanları ülkeden
kovduğunu biliyorsun. Öyleyse neden beni öldürmek için tuzak
kuruyorsun?››

<span id="an_28:10">28:10</span> Saul, ‹‹Yaşayan RABbin adıyla derim ki,
bundan sana bir kötülük gelmeyecek›› diye ant içti.

<span id="an_28:11">28:11</span> Bunun üzerine kadın, ‹‹Sana kimi
çağırayım?›› diye sordu. Saul, ‹‹Bana Samueli çağır›› dedi.

<span id="an_28:12">28:12</span> Kadın, Samueli görünce çığlık atarak,
‹‹Sen Saulsun! Neden beni kandırdın?›› dedi.

<span id="an_28:13">28:13</span> Kral ona, ‹‹Korkma!›› dedi, ‹‹Ne
görüyorsun?›› Kadın, ‹‹Yerin altından çıkan bir ilah görüyorum›› diye
karşılık verdi.

<span id="an_28:14">28:14</span> Saul, ‹‹Neye benziyor?›› diye sordu.
Kadın, ‹‹Cüppe giymiş yaşlı bir adam yukarıya çıkıyor›› dedi. O zaman
Saul onun Samuel olduğunu anladı; eğilip yüzüstü yere kapandı.

<span id="an_28:15">28:15</span> Samuel Saula, ‹‹Neden beni çağırtıp
rahatsız ettin?›› dedi. Saul, ‹‹Büyük sıkıntı içindeyim›› diye
yanıtladı, ‹‹Filistliler bana karşı savaşıyor ve Tanrı da beni terk
etti. Artık bana ne peygamberler aracılığıyla, ne de düşlerle yanıt
veriyor. Bu yüzden, ne yapmam gerektiğini bana bildirmen için seni
çağırttım.››

<span id="an_28:16">28:16</span> Samuel, ‹‹RAB seni terk edip sana
düşman olduğuna göre, neden bana danışıyorsun?›› dedi,

<span id="an_28:17">28:17</span> ‹‹RAB benim aracılığımla söylediğini
yaptı, krallığı senden alıp soydaşın Davuta verdi.

<span id="an_28:18">28:18</span> Çünkü sen RABbin buyruğuna uymadın,
Onun alevlenen öfkesini Amaleklilere uygulamadın. RAB bugün bunları bu
yüzden başına getirdi.

<span id="an_28:19">28:19</span> RAB seni de, İsrail halkını da
Filistlilerin eline teslim edecek. Yarın sen ve oğulların bana
katılacaksınız. RAB İsrail ordusunu da Filistlilerin eline teslim
edecek.››

<span id="an_28:20">28:20</span> Saul birden boylu boyunca yere düştü.
Samuelin sözlerinden ötürü büyük korkuya kapıldı. Gücü de kalmamıştı;
çünkü bütün gün, bütün gece yemek yememişti.

<span id="an_28:21">28:21</span> Kadın Saula yaklaştı. Onun büyük
şaşkınlık içinde olduğunu görünce, ‹‹Bak, kölen sözünü dinledi›› dedi,
‹‹Canımı tehlikeye atarak benden istediğini yaptım.

<span id="an_28:22">28:22</span> Şimdi lütfen kölenin söyleyeceğini
dinle. İzin ver de, önüne biraz yemek koyayım. Yoluna devam edecek gücün
olması için yemek yemelisin.››

<span id="an_28:23">28:23</span> Ama Saul, ‹‹Yemem›› diyerek reddetti.
Ancak hizmetkârlarıyla kadın zorlayınca, onların dediğini yaptı. Yerden
kalkıp yatağın üzerine oturdu.

<span id="an_28:24">28:24</span> Kadının evinde besili bir dana vardı.
Kadın onu hemen kesti. Un alıp yoğurdu ve mayasız ekmek pişirdi.

<span id="an_28:25">28:25</span> Sonra Saul'la görevlilerinin önüne
koydu. Onlar da yediler. Sonra o gece kalkıp gittiler.

<span id="an_29:1">29:1</span> Filistliler bütün ordularını Afekte
topladılar. İsrailliler ise Yizreeldeki pınarın yanına kurdukları
ordugahta kalıyorlardı.

<span id="an_29:2">29:2</span> Filist beyleri yüzer ve biner kişilik
birliklerle ilerliyordu. Davutla adamlarıysa Akişle birlikte geriden
geliyorlardı.

<span id="an_29:3">29:3</span> Filistli komutanlar, ‹‹Bu İbranilerin
burada ne işi var?›› diye sorunca, Akiş şu karşılığı verdi: ‹‹Bu, İsrail
Kralı Saulun görevlisi Davuttur. Bir yıldan uzun süredir yanımda
kalıyor. Bana geldiğinden beri kendisinde hiçbir kötülük bulamadım.››

<span id="an_29:4">29:4</span> Ama Filistli komutanlar Akişe
öfkelendiler. ‹‹Adamı geri gönder, kendisine verdiğin yere dönsün››
dediler, ‹‹Bizimle birlikte savaşa gelmesin; yoksa savaş sırasında bize
karşı çıkar. Efendisinin beğenisini nasıl kazanabilir? Adamlarımızın
başını ona vermekten daha iyi bir yol bulabilir mi?

<span id="an_29:5">29:5</span> Çalıp oynarken, ‹Saul binlercesini
öldürdü,  
Davutsa on binlercesini›

<span id="an_29:6">29:6</span> Bunun üzerine Akiş, Davutu çağırıp,
‹‹Yaşayan RABbin adıyla derim ki, sen dürüst bir kişisin›› dedi,
‹‹Benimle birlikte savaşa katılmanı isterdim. Yanıma geldiğin günden bu
yana ters bir davranışını görmedim. Ama Filist beyleri seni uygun
görmedi.

<span id="an_29:7">29:7</span> Şimdi geri dön ve esenlikle git. Filist
beylerinin gözünde ters bir davranışta bulunma.››

<span id="an_29:8">29:8</span> Davut, ‹‹Ama ben ne yaptım?›› diye sordu,
‹‹Yanına geldiğimden bu yana bende ne buldun ki, gidip efendim kralın
düşmanlarına karşı savaşmayayım?››

<span id="an_29:9">29:9</span> Akiş, ‹‹Biliyorum, sen benim gözümde
Tanrının bir meleği gibi iyisin›› diye yanıtladı, ‹‹Ne var ki Filistli
komutanlar, ‹Bizimle savaşa gelmesin› diyorlar.

<span id="an_29:10">29:10</span> Seninle gelmiş olan efendin Saulun
kullarıyla birlikte sabah erkenden kalkın ve tan ağarır ağarmaz gidin.››

<span id="an_29:11">29:11</span> Böylece Davut'la adamları Filist
ülkesine dönmek üzere sabah erkenden kalktılar. Filistliler ise
Yizreel'e gittiler.

<span id="an_30:1">30:1</span> Davutla adamları üçüncü gün Ziklak
Kentine vardılar. Bu arada Amalekliler Negev bölgesiyle Ziklaka baskın
yapmış, Ziklak Kentini yakıp yıkmışlardı.

<span id="an_30:2">30:2</span> Kimseyi öldürmemişlerdi, ama kadınlarla
orada yaşayan genç, yaşlı herkesi tutsak etmişlerdi. Sonra onları da
yanlarına alıp yollarına gitmişlerdi.

<span id="an_30:3">30:3</span> Davutla adamları oraya varınca kentin
ateşe verildiğini, karılarının, oğullarının, kızlarının tutsak
alındığını anladılar.

<span id="an_30:4">30:4</span> Güçleri tükeninceye dek hıçkıra hıçkıra
ağladılar.

<span id="an_30:5">30:5</span> Davutun iki karısı, Yizreelli Ahinoam ile
Karmelli Navalın dulu Avigayil de tutsak edilmişti.

<span id="an_30:6">30:6</span> Davut büyük sıkıntı içindeydi. Çünkü
herkes oğulları, kızları için acı çekiyor ve, ‹‹Davutu taşlayalım››
diyordu. Ama Davut, Tanrısı RABde güç bularak,

<span id="an_30:7">30:7</span> Ahimelek oğlu Kâhin Aviyatara, ‹‹Bana
efodu getir›› dedi. Aviyatar efodu getirdi.

<span id="an_30:8">30:8</span> Davut RABbe danışarak, ‹‹Bu akıncıların
ardına düşersem, onlara yetişir miyim?›› diye sordu. RAB, ‹‹Artlarına
düş, kesinlikle onlara yetişip tutsakları kurtaracaksın›› diye
yanıtladı.

<span id="an_30:9">30:9</span> Bunun üzerine Davut yanındaki altı yüz
kişiyle yola çıktı. Besor Vadisine geldiler. Vadiyi geçemeyecek kadar
bitkin düşen iki yüz kişi orada kaldı. Davut dört yüz kişiyle akıncıları
kovalamayı sürdürdü.

<span id="an_30:11">30:11</span> Kırda bir Mısırlı bulup Davuta
getirdiler. Yiyip içmesi için ona yiyecek, içecek verdiler.

<span id="an_30:12">30:12</span> Bir parça incir pestili ile iki salkım
kuru üzüm de verdiler. Adam yiyince canlandı. Üç gün üç gecedir yiyip
içmemişti.

<span id="an_30:13">30:13</span> Davut ona, ‹‹Kime bağlısın?
Nerelisin?›› diye sordu. Genç adam, ‹‹Mısırlıyım, bir Amaleklinin
kölesiyim›› diye yanıtladı, ‹‹Üç gün önce hastalanınca, efendim beni
bıraktı.

<span id="an_30:14">30:14</span> Keretlilerin güney sınırlarına, Yahuda
topraklarına, Kalevin güneyine baskınlar düzenlemiş, Ziklak Kentini de
ateşe vermiştik.››

<span id="an_30:15">30:15</span> Davut, ‹‹Beni bu akıncılara götürebilir
misin?›› diye sordu. Mısırlı genç, ‹‹Beni öldürmeyeceğine ya da
efendimin eline teslim etmeyeceğine dair Tanrının önünde ant içersen,
seni akıncıların olduğu yere götürürüm›› diye karşılık verdi.

<span id="an_30:16">30:16</span> Böylece Mısırlı Davutu götürdü.
Akıncılar dört bir yana dağılmışlardı. Filist ve Yahuda topraklarından
topladıkları büyük yağmadan yiyip içiyor, eğlenip oynuyorlardı.

<span id="an_30:17">30:17</span> Davut ertesi gün tan vaktinden akşama
dek onları öldürdü. Develere binip kaçan dört yüz genç dışında
içlerinden kurtulan olmadı.

<span id="an_30:18">30:18</span> Davut Amaleklilerin ele geçirdiği her
şeyi, bu arada da iki karısını kurtardı.

<span id="an_30:19">30:19</span> Gençler, yaşlılar, oğullar, kızlar,
yağmalanan mallar, kısacası Amaleklilerin aldıklarından hiçbir şey eksik
kalmadı. Davut tümünü geri aldı.

<span id="an_30:20">30:20</span> Bütün koyunlarla sığırları da aldı.
Adamları, bunları öbür hayvanların önünden sürerek, ‹‹Bunlar Davutun
yağmaladıkları›› diyorlardı.

<span id="an_30:21">30:21</span> Bundan sonra Davut, daha ileriye
gidemeyecek kadar bitkin düşüp Besor Vadisinde kalan iki yüz kişinin
bulunduğu yere vardı. Onlar da Davutla yanındakileri karşılamaya
çıktılar. Davut yaklaşınca onlara esenlik diledi.

<span id="an_30:22">30:22</span> Ama Davutla giden adamlardan kötü ve
değersiz olanların tümü, ‹‹Madem bizimle birlikte gitmediler, geri
aldığımız yağmadan onlara hiçbir pay vermeyeceğiz›› dediler, ‹‹Her biri
yalnız karısıyla çocuklarını alıp gitsin.››

<span id="an_30:23">30:23</span> Ama Davut, ‹‹Hayır, kardeşlerim!››
dedi, ‹‹RABbin bize verdikleri konusunda böyle davranamayız! O bizi
korudu ve bize saldıran akıncıları elimize teslim etti.

<span id="an_30:24">30:24</span> Sizin bu söylediklerinizi kim kabul
eder? Savaşa gidenle eşyanın yanında kalanın payı aynıdır. Her şey eşit
paylaşılacak!››

<span id="an_30:25">30:25</span> O günden sonra Davut bunu İsrail için
bugüne dek geçerli bir kural ve ilke haline getirdi.

<span id="an_30:26">30:26</span> Davut Ziklaka dönünce, dostları olan
Yahuda ileri gelenlerine yağma mallardan göndererek, ‹‹İşte RABbin
düşmanlarından yağmalanan mallardan size bir armağan›› dedi.

<span id="an_30:27">30:27</span> Sonra Beytel, Negevdeki Ramot, Yattir,

<span id="an_30:28">30:28</span> Aroer, Sifmot, Eştemoa,

<span id="an_30:29">30:29</span> Rakal, Yerahmeellilerin, Kenlilerin
kentlerinde,

<span id="an_30:30">30:30</span> Horma, Bor-Aşan, Atak,

<span id="an_30:31">30:31</span> Hevron'da oturanlara ve adamlarıyla
birlikte sık sık uğradığı yerlerin tümüne yağmalanan mallardan gönderdi.

<span id="an_31:1">31:1</span> Filistliler İsraillilerle savaşa tutuştu.
İsrailliler Filistlilerin önünden kaçtı. Birçoğu Gilboa Dağında ölüp
yere serildi.

<span id="an_31:2">31:2</span> Filistliler Saulla oğullarının ardına
düştüler. Saulun oğulları Yonatanı, Avinadavı ve Malkişuayı yakalayıp
öldürdüler.

<span id="an_31:3">31:3</span> Saulun çevresinde savaş kızıştı. Derken
Saul Filistli okçular tarafından vuruldu ve ağır yaralandı.

<span id="an_31:4">31:4</span> Saul, silahını taşıyan adama, ‹‹Kılıcını
çek de bana sapla›› dedi, ‹‹Yoksa bu sünnetsizler gelip bana kılıç
saplayacak ve benimle alay edecekler.›› Ama silah taşıyıcısı büyük bir
korkuya kapılarak bunu yapmak istemedi. Bunun üzerine Saul kılıcını
çekip kendini üzerine attı.

<span id="an_31:5">31:5</span> Saulun öldüğünü görünce, silah taşıyıcısı
da kendini kılıcının üzerine attı ve Saulla birlikte öldü.

<span id="an_31:6">31:6</span> Böylece Saul, üç oğlu, silah taşıyıcısı
ve bütün adamları aynı gün öldüler.

<span id="an_31:7">31:7</span> Vadinin öbür tarafında ve Şeria Irmağının
karşı yakasında oturan İsrailliler, İsrail ordusunun kaçtığını, Saulla
oğullarının öldüğünü anlayınca, kentlerini terk edip kaçmaya başladılar.
Filistliler gelip bu kentlere yerleştiler.

<span id="an_31:8">31:8</span> Ertesi gün Filistliler, öldürülenleri
soymak için geldiklerinde, Saulla üç oğlunun Gilboa Dağında öldüğünü
gördüler.

<span id="an_31:9">31:9</span> Saulun başını kesip silahlarını aldılar.
Sonra bu iyi haberin putlarının tapınağında ve halk arasında duyurulması
için Filist ülkesinin her yanına ulaklar gönderdiler.

<span id="an_31:10">31:10</span> Saulun silahlarını Aştoretin tapınağına
koyup cesedini Beytşean Kentinin suruna çaktılar.

<span id="an_31:11">31:11</span> Yaveş-Gilat halkı Filistlilerin Saula
yaptıklarını duydu.

<span id="an_31:12">31:12</span> Bütün yiğitler geceleyin yola koyularak
Beytşeana gittiler. Saulla oğullarının cesetlerini Beytşean surundan
indirip Yaveşe götürdüler, orada yaktılar.

<span id="an_31:13">31:13</span> Sonra kemiklerini toplayıp Yaveş'teki
ılgın ağacının altına gömdüler ve yedi gün oruç tuttular.

------------------------------------------------------------------------

[Next: 2 Samuel](sa2)
