[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ecc)  [Next](isa.md) 

------------------------------------------------------------------------

### Turkish Bible: Song of Solomon

<span id="an_1:1">1:1</span> Süleymanın Ezgiler Ezgisi.

<span id="an_1:2">1:2</span> Beni dudaklarıyla öptükçe öpsün!  
Çünkü aşkın şaraptan daha tatlı.

<span id="an_1:3">1:3</span> Ne güzel kokuyor sürdüğün esans,  
Dökülmüş esans sanki adın,  
Kızlar bu yüzden seviyor seni.

<span id="an_1:4">1:4</span> Al götür beni, haydi koşalım! Kral beni
odasına götürsün. Seninle coşup seviniriz,  
Aşkını şaraptan çok överiz. Ne kadar haklılar seni sevmekte!

<span id="an_1:5">1:5</span> Esmerim ben, ama güzelim,  
Ey Yeruşalim kızları!  
Kedarın çadırları gibi,  
Süleymanın çadır bezleri gibi kara.

<span id="an_1:6">1:6</span> Bakmayın esmer olduğuma,  
Güneş kararttı beni.  
Çünkü kızdılar bana erkek kardeşlerim,  
Bağlara bakmakla görevlendirdiler.  
Ama kendi bağıma bakmadım.

<span id="an_1:7">1:7</span> Ey sevgilim, söyle bana, sürünü nerede
otlatıyorsun,  
Öğleyin nerede yatırıyorsun?  
Neden arkadaşlarının sürüleri yanında  
Yüzünü örten bir kadın durumuna düşeyim? gösterirdi.

<span id="an_1:8">1:8</span> Ey güzeller güzeli,  
Bilmiyorsan,  
Sürünün izine çık,  
Çobanların çadırları yanında  
Oğlaklarını otlat.

<span id="an_1:9">1:9</span> Firavunun arabalarına koşulu kısrağa
benzetiyorum seni, aşkım benim!

<span id="an_1:10">1:10</span> Yanakların süslerle,  
Boynun gerdanlıklarla ne güzel!

<span id="an_1:11">1:11</span> Sana gümüş düğmelerle altın süsler
yapacağız.

<span id="an_1:12">1:12</span> Kral divandayken,  
Hintsümbülümün güzel kokusu yayıldı.

<span id="an_1:13">1:13</span> Memelerim arasında yatan  
Mür dolu bir kesedir benim için sevgilim;

<span id="an_1:14">1:14</span> Eyn-Gedi bağlarında  
Bir demet kına çiçeğidir benim için sevgilim.

<span id="an_1:15">1:15</span> Ah, ne güzelsin, aşkım, ah, ne güzel!  
Gözlerin tıpkı birer güvercin!

<span id="an_1:16">1:16</span> Ne yakışıklısın, sevgilim, ah, ne
çekici!  
Yeşilliktir yatağımız.

<span id="an_1:17">1:17</span> Sedir ağaçlarıdır evimizin kirişleri,  
Tavanımızın tahtaları ardıçlar.

<span id="an_2:1">2:1</span> Ben Şaron çiğdemiyim,  
Vadilerin zambağıyım.

<span id="an_2:2">2:2</span> Dikenlerin arasında bir zambağa benzer  
Kızların arasında aşkım.

<span id="an_2:3">2:3</span> Orman ağaçları arasında bir elma ağacına
benzer  
Delikanlıların arasında sevgilim.  
Onun gölgesinde oturmaktan zevk alırım,  
Tadı damağımda kalır meyvesinin.

<span id="an_2:4">2:4</span> Ziyafet evine götürdü beni,  
Üzerimdeki sancağı aşktı.

<span id="an_2:5">2:5</span> Güçlendirin beni üzüm pestiliyle,  
Canlandırın elmayla,  
Çünkü aşk hastasıyım ben.

<span id="an_2:6">2:6</span> Sol eli başımın altında,  
Sağ eli sarsın beni.

<span id="an_2:7">2:7</span> Dişi ceylanlar,  
Yabanıl dişi geyikler üstüne  
Ant içiriyorum size, ey Yeruşalim kızları!  
Aşkımı ayıltmayasınız, uyandırmayasınız diye,  
Gönlü hoş olana dek.

<span id="an_2:8">2:8</span> İşte! Sevgilimin sesi!  
Dağların üzerinden sekerek,  
Tepelerin üzerinden sıçrayarak geliyor.

<span id="an_2:9">2:9</span> Sevgilim ceylana benzer, sanki bir geyik
yavrusu.  
Bakın, duvarımızın ardında duruyor,  
Pencerelerden bakıyor,  
Kafeslerden seyrediyor.

<span id="an_2:10">2:10</span> Sevgilim şöyle dedi:  
‹‹Kalk, gel aşkım, güzelim.

<span id="an_2:11">2:11</span> Bak, kış geçti,  
Yağmurların ardı kesildi,

<span id="an_2:12">2:12</span> Çiçekler açtı,  
Şarkı mevsimi geldi,  
Kumrular ötüşmeye başladı beldemizde.

<span id="an_2:13">2:13</span> İncir ağacı ilk meyvesini verdi,  
Yeşeren asmalar mis gibi kokular saçmakta.  
Kalk, gel aşkım, güzelim.››

<span id="an_2:14">2:14</span> Kaya kovuklarında,  
Uçurum kenarlarında gizlenen güvercinim!  
Boyunu bosunu göster bana,  
Sesini duyur;  
Çünkü sesin tatlı, boyun bosun güzeldir.

<span id="an_2:15">2:15</span> Yakalayın tilkileri bizim için,  
Bağları bozan küçük tilkileri;  
Çünkü bağlarımız yeşerdi.

<span id="an_2:16">2:16</span> Sevgilim benimdir, ben de onun,  
Zambaklar arasında gezinirfç durur.

<span id="an_2:17">2:17</span> Ey sevgilim, gün serinleyip gölgeler
uzayana dek,  
Engebeli dağlar üzerinde bir ceylan gibi,  
Geyik yavrusu gibi ol!

<span id="an_3:1">3:1</span> Gece boyunca yatağımda  
Sevgilimi aradım,  
Aradım, ama bulamadım.

<span id="an_3:2">3:2</span> ‹‹Kalkıp kenti dolaşayım,  
Sokaklarda, meydanlarda sevgilimi arayayım›› dedim,  
Aradım, ama bulamadım.

<span id="an_3:3">3:3</span> Kenti dolaşan bekçiler buldu beni,  
‹‹Sevgilimi gördünüz mü?›› diye sordum.

<span id="an_3:4">3:4</span> Onlardan ayrılır ayrılmaz  
Sevgilimi buldum.  
Tuttum onu, bırakmadım;  
Annemin evine,  
Beni doğuran kadının odasına götürünceye dek.

<span id="an_3:5">3:5</span> Dişi ceylanlar,  
Yabanıl dişi geyikler üstüne  
Ant içiriyorum size, ey Yeruşalim kızları!  
Aşkımı ayıltmayasınız, uyandırmayasınız diye,  
Gönlü hoş olana dek.

<span id="an_3:6">3:6</span> Kimdir bu kırdan çıkan,  
Bir duman sütunu gibi,  
Tüccarın türlü türlü baharatıyla,  
Mür ve günnükle tütsülenmiş?

<span id="an_3:7">3:7</span> İşte Süleymanın tahtırevanı!  
İsrailli yiğitlerden  
Altmış kişi eşlik ediyor ona.

<span id="an_3:8">3:8</span> Hepsi kılıç kuşanmış, eğitilmiş savaşçı.  
Gecenin tehlikelerine karşı,  
Hepsinin kılıcı belinde.

<span id="an_3:9">3:9</span> Kral Süleyman tahtırevanı  
Lübnan ağaçlarından yaptı.

<span id="an_3:10">3:10</span> Direklerini gümüşten,  
Tabanını altından yaptı.  
Koltuğu mor kumaşla kaplıydı.  
İçini sevgiyle döşemişti Yeruşalim kızları.

<span id="an_3:11">3:11</span> Dışarı çıkın, ey Siyon kızları!  
Düğününde, mutlu gününde  
Annesinin verdiği tacı giymiş Kral Süleyman'ı görün.

<span id="an_4:1">4:1</span> Ah, ne güzelsin, aşkım, ah, ne güzel!  
Peçenin ardındaki gözlerin güvercinler gibi.  
Siyah saçların Gilat Dağının yamaçlarından inen  
Keçi sürüsü sanki.

<span id="an_4:2">4:2</span> Yeni kırkılıp yıkanmış,  
Sudan çıkmış koyun sürüsü gibi dişlerin,  
Hepsinin ikizi var.  
Yavrusunu yitiren yok aralarında.

<span id="an_4:3">4:3</span> Al kurdele gibi dudakların,  
Ağzın ne güzel!  
Peçenin ardındaki yanakların  
Nar parçası sanki.

<span id="an_4:4">4:4</span> Boynun Davutun kulesi gibi,  
Kakma taşlarla yapılmış,  
Üzerine bin kalkan asılmış,  
Hepsi de birer yiğit kalkanı. sözcüğün anlamı kesin olarak bilinmiyor.

<span id="an_4:5">4:5</span> Sanki bir çift geyik yavrusu memelerin  
Zambaklar arasında otlayan  
İkiz ceylan yavrusu.

<span id="an_4:6">4:6</span> Gün serinleyip gölgeler uzayınca,  
Mür dağına,  
Günnük tepesine gideceğim.

<span id="an_4:7">4:7</span> Tepeden tırnağa güzelsin, aşkım,  
Hiç kusurun yok.

<span id="an_4:8">4:8</span> Benimle gel Lübnandan, yavuklum,  
Benimle gel Lübnandan!  
Amana doruğundan,  
Senir ve Hermon doruklarından,  
Aslanların inlerinden,  
Parsların dağlarından geç.

<span id="an_4:9">4:9</span> Çaldın gönlümü kızkardeşim, yavuklum,  
Bir bakışınla,  
Gerdanlığının tek zinciriyle çaldın gönlümü!

<span id="an_4:10">4:10</span> Aşkın ne güzel, kızkardeşim, yavuklum,  
Şaraptan çok daha tatlı;  
Esansının kokusu her türlü baharattan güzel!

<span id="an_4:11">4:11</span> Ey yavuklum, bal damlar dudaklarından,  
Bal ve süt var dilinin altında,  
Lübnanın kokusu geliyor giysilerinden!

<span id="an_4:12">4:12</span> Kapalı bahçesin sen, kızkardeşim,
yavuklum,  
Kapalı bir kaynak, mühürlü bir pınar.

<span id="an_4:13">4:13</span> Fidanların nar bahçesidir;  
Seçme meyvelerle,  
Kına ve hintsümbülüyle,

<span id="an_4:14">4:14</span> Hintsümbülü ve safranla,  
Güzel kokulu kamış ve tarçınla, her türlü günnük ağacıyla,  
Mür ve ödle, her türlü seçme baharatla.

<span id="an_4:15">4:15</span> Sen bir bahçe pınarısın,  
Bir taze su kuyusu,  
Lübnandan akan bir dere.

<span id="an_4:16">4:16</span> Uyan, ey kuzey rüzgarı,  
Sen de gel, ey güney rüzgarı!  
Bahçemde es de güzel kokusu saçılsın.  
Sevgilim bahçesine gelsin, seçme meyvelerini yesin!

<span id="an_5:1">5:1</span> Bahçeme girdim, kızkardeşim, yavuklum,  
Mürümü topladım baharatımla,  
Gümecimi, balımı yedim,  
Şarabımı, sütümü içtim. Yiyin, için, ey dostlar!  
Mest olun aşktan, ey sevgililer!

<span id="an_5:2">5:2</span> Ben uyuyordum ama yüreğim uyanıktı.  
Dinleyin! Sevgilim kapıyı vuruyor.  
‹‹Aç bana, kızkardeşim, aşkım, eşsiz güvercinim!  
Sırılsıklam oldu başım çiyden,  
Kaküllerim gecenin neminden.››

<span id="an_5:3">5:3</span> Entarimi çıkardım,  
Yine giyinmeli miyim?  
Ayaklarımı yıkadım,  
Yine kirletmeli miyim?

<span id="an_5:4">5:4</span> Kapı deliğinden uzattı elini sevgilim,  
Aşk duygularım kabardı onun için.

<span id="an_5:5">5:5</span> Kalktım, sevgilime kapıyı açayım diye,  
Mür elimden damladı,  
Parmaklarımdan aktı  
Sürgü tokmakları üzerine.

<span id="an_5:6">5:6</span> Kapıyı açtım sevgilime,  
Ama sevgilim yoktu, gitmişti!  
Kendimden geçmişim o konuşurken.  
Aradım onu, ama bulamadım,  
Seslendim, ama yanıt vermedi.

<span id="an_5:7">5:7</span> Kenti dolaşan bekçiler buldu beni,  
Dövüp yaraladılar.  
Sur bekçileri alıp götürdü şalımı.

<span id="an_5:8">5:8</span> Size ant içiriyorum, ey Yeruşalim
kızları!  
Eğer sevgilimi bulursanız,  
Söyleyin ona, aşk hastasıyım ben.

<span id="an_5:9">5:9</span> Farkı ne sevgilinin öbürlerinden,  
Ey güzeller güzeli?  
Farkı ne ki, bize böyle ant içiriyorsun?

<span id="an_5:10">5:10</span> Sevgilimin teni pembe-beyaz, ışıl ışıl
yanıyor!  
Göze çarpıyor on binler arasında.

<span id="an_5:11">5:11</span> Başı saf altın,  
Kakülleri kıvır kıvır, kuzgun gibi siyah.

<span id="an_5:12">5:12</span> Akarsu kıyısındaki  
Güvercinler gibi gözleri;  
Sütle yıkanmış,  
Yuvasındaki mücevher sanki.

<span id="an_5:13">5:13</span> Yanakları güzel kokulu tarhlar gibi,  
Nefis kokular saçıyor.  
Dudakları zambak gibi,  
Mür yağı damlatıyor.

<span id="an_5:14">5:14</span> Elleri, üzerine sarı yakut kakılmış altın
çubuklar,  
Gövdesi laciverttaşıyla süslenmiş cilalı fildişi.

<span id="an_5:15">5:15</span> Mermer sütun bacakları  
Saf altın ayaklıklar üzerine kurulmuş.  
Boyu bosu Lübnan dağları gibi,  
Lübnanın sedir ağaçları gibi eşsiz.

<span id="an_5:16">5:16</span> Ağzı çok tatlı,  
Tepeden tırnağa güzel.  
İşte böyledir sevgilim, böyledir yarim, ey Yeruşalim kızları!

<span id="an_6:1">6:1</span> Nereye gitti sevgilin,  
Ey güzeller güzeli,  
Ne yana yöneldi?  
Biz de onu arayalım seninle birlikte!

<span id="an_6:2">6:2</span> Bahçesine indi sevgilim,  
Güzel kokulu tarhlara,  
Bahçede gezinmek, zambak toplamak için.

<span id="an_6:3">6:3</span> Ben sevgilime aitim, sevgilim de bana,  
Gezinip duruyor zambaklar arasında.

<span id="an_6:4">6:4</span> Sevgilim, Tirsa kadar güzelsin,  
Yeruşalim kadar şirin,  
Sancak açmış bir ordu kadar görkemli. ‹‹Hoş, güzel›› anlamına gelir.

<span id="an_6:5">6:5</span> Çevir gözlerini benden,  
Çünkü şaşırtıyorlar beni.  
Gilat Dağının yamaçlarından inen  
Keçi sürüsünü andırıyor siyah saçların.

<span id="an_6:6">6:6</span> Yeni yıkanmış, sudan çıkmış dişi koyun
sürüsü gibi dişlerin,  
Hepsinin ikizi var;  
Yavrusunu yitiren yok aralarında.

<span id="an_6:7">6:7</span> Peçenin ardındaki yanakların  
Nar parçası sanki.

<span id="an_6:8">6:8</span> Altmış kraliçe,  
Seksen cariye,  
Sayısız bakire kız olabilir;

<span id="an_6:9">6:9</span> Ama bir tanedir benim eşsiz güvercinim,  
Biricik kızıdır annesinin,  
Gözbebeği kendisini doğuranın.  
Kızlar sevgilimi görünce, ‹‹Ne mutlu ona!›› dediler.  
Kraliçeler, cariyeler onu övdüler.

<span id="an_6:10">6:10</span> Kimdir bu kadın?  
Şafak gibi beliren,  
Ay kadar güzel,  
Güneş kadar parlak,  
Sancak açmış bir ordu kadar görkemli.

<span id="an_6:11">6:11</span> Ceviz bahçesine indim,  
Yeşermiş vadiyi göreyim diye;  
Asma tomurcuk verdi mi,  
Narlar çiçek açtı mı bakayım diye.

<span id="an_6:12">6:12</span> Nasıl oldu farkına varmadan,  
Tutkum bindirdi beni soylu halkımın savaş arabalarına.

<span id="an_6:13">6:13</span> Dön, geri dön, ey Şulamlı kız,  
Dön, geri dön de seni seyredelim. Niçin Şulamlı kızı seyretmek
istiyorsunuz,  
Mahanayim oyununu seyredercesine? anlamına gelebilir.

<span id="an_7:1">7:1</span> Ne güzel sandaletli ayakların,  
Ey soylu kız!  
Mücevher gibi yuvarlak kalçaların,  
Usta ellerin işi.

<span id="an_7:2">7:2</span> Karışık şarabın hiç eksilmediği  
Yuvarlak bir tas gibi göbeğin.  
Zambaklarla kuşanmış  
Buğday yığını gibi karnın.

<span id="an_7:3">7:3</span> Sanki bir çift geyik yavrusu memelerin,  
İkiz ceylan yavrusu.

<span id="an_7:4">7:4</span> Fildişi kule gibi boynun.  
Bat-Rabim Kapısı yanındaki  
Heşbon havuzları gibi gözlerin.  
Şama bakan  
Lübnan Kulesi gibi burnun.

<span id="an_7:5">7:5</span> Karmel Dağı gibi duruyor başın,  
Pırıl pırıl mora çalar saçların.  
Kaküllerine tutsak oldu kral.

<span id="an_7:6">7:6</span> Ne güzel, ne çekicidir aşk!  
Zevkten zevke sürükler.

<span id="an_7:7">7:7</span> Hurma ağacına benziyor boyun,  
Salkım salkım memelerin.

<span id="an_7:8">7:8</span> ‹‹Çıkayım hurma ağacına›› dedim,  
‹‹Tutayım meyveli dallarını.››  
Üzüm salkımları gibi olsun memelerin,  
Elma gibi koksun soluğun,

<span id="an_7:9">7:9</span> En iyi şarap gibi ağzın. Sevgilimin
dudaklarına, dişlerine doğru kaysın. metin ‹‹Uyuyanların dudaklarına››.

<span id="an_7:10">7:10</span> Ben sevgilime aitim,  
O da bana tutkun.

<span id="an_7:11">7:11</span> Gel, sevgilim, kıra çıkalım,  
Köylerdefı geceleyelim.

<span id="an_7:12">7:12</span> Bağlara gidelim sabah erkenden,  
Bakalım, asma tomurcuk verdi mi?  
Dalları yeşerdi mi,  
Narlar çiçek açtı mı,  
Orada sevişeceğim seninle.

<span id="an_7:13">7:13</span> Mis gibi koku saçıyor adamotları,  
Kapımızın yanıbaşında  
Taze, kuru,  
Her çeşit seçme meyve var.  
Senin için sakladım onları, sevgilim.

<span id="an_8:1">8:1</span> Keşke kardeşim olsaydın,  
Annemin memelerinden süt emmiş.  
Dışarıda görünce öperdim seni,  
Kimse de kınamazdı beni.

<span id="an_8:2">8:2</span> Önüne düşer,  
Beni eğiten  
Annemin evine götürürdüm seni;  
Sana baharatlı şarapla  
Kendi narlarımın suyundan içirirdim.

<span id="an_8:3">8:3</span> Sol eli başımın altında,  
Sağ eli sarsın beni.

<span id="an_8:4">8:4</span> Ant içiriyorum size, ey Yeruşalim
kızları!  
Aşkımı ayıltmayasınız, uyandırmayasınız diye,  
Gönlü hoş olana dek.

<span id="an_8:5">8:5</span> Kim bu,  
Sevgilisine yaslanarak çölden çıkan? Elma ağacı altında uyandırdım
seni,  
Orada doğum sancıları çekti annen,  
Orada doğum sancıları çekip doğurdu seni.

<span id="an_8:6">8:6</span> Beni yüreğinin üzerine bir mühür gibi,  
Kolunun üzerine bir mühür gibi yerleştir.  
Çünkü sevgi ölüm kadar güçlü,  
Tutku ölüler diyarı kadar katıdır.  
Alev alev yanar,  
Yakıp bitiren ateş gibi.

<span id="an_8:7">8:7</span> Sevgiyi engin sular söndüremez,  
Irmaklar süpürüp götüremez.  
İnsan varını yoğunu sevgi uğruna verse bile,  
Yine de hor görülür!

<span id="an_8:8">8:8</span> Küçük bir kızkardeşimiz var,  
Daha memeleri çıkmadı.  
Ne yapacağız kızkardeşimiz için,  
Söz kesileceği gün?

<span id="an_8:9">8:9</span> Eğer o bir sursa,  
Üzerine gümüş mazgallı siper yaparız;  
Eğer bir kapıysa,  
Sedir tahtalarıyla onu kaplarız.

<span id="an_8:10">8:10</span> Ben bir surum, memelerim de kuleler
gibi,  
Böylece hoşnut eden biri oldum onun gözünde.

<span id="an_8:11">8:11</span> Süleymanın bağı vardı Baal-Hamonda,  
Kiraya verdi bağını;  
Her biri bin gümüş öderdi ürünü için.

<span id="an_8:12">8:12</span> Benim bağım kendi emrimde,  
Bin gümüş senin olsun, ey Süleyman,  
İki yüz gümüş de ürününe bakan kiracıların.

<span id="an_8:13">8:13</span> Ey sen, bahçelerde oturan kadın,  
Arkadaşlar kulak veriyor sesine,  
Bana da duyur onu.

<span id="an_8:14">8:14</span> Koş, sevgilim,  
Mis kokulu dağların üzerinde bir ceylan gibi,  
Geyik yavrusu gibi ol!

------------------------------------------------------------------------

[Next: Isaiah](isa.md)
