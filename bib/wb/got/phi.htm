<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Gothic Bible (partial), full text etext at Intangible Textual Heritage">
<TITLE>Gothic Bible (partial): Philippians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="eph.htm">Previous</A>&nbsp;
<A HREF="col.htm">Next</A>&nbsp;
</CENTER>
<HR>
</p> <h3 align="center" align="center">Gothic Bible: Philippians</h3> 
<p><A NAME="an_1:14">1:14</A>&nbsp;[B] . . . . (managis)tans bro&#254;re in fraujin gatrauandans bandjom meinaim mais gadaursan unagandans waurd gudis rodjan.</p> 
<p><A NAME="an_1:15">1:15</A>&nbsp;[B] sumai raihtis jah in nei&#254;is jah haiftais, sumai &#254;an in godis wiljins Xristu merjand,</p> 
<p><A NAME="an_1:16">1:16</A>&nbsp;[B] sumai &#254;an us fria&#254;wai, witandans &#254;atei du sunjonai aiwaggeljons gasati&#254;s im;</p> 
<p><A NAME="an_1:17">1:17</A>&nbsp;[B] i&#254; &#254;aiei us haifstai Xristu merjand, ni swiknaba, munandans sik aglons urraisjan bandjom meinaim.</p> 
<p><A NAME="an_1:18">1:18</A>&nbsp;[B] hva auk? &#254;andei allaim haidum, ja&#254;&#254;e inilon ja&#254;&#254;e sunjai, Xristus merjada; jah in &#254;amma fagino, akei jah faginon duginna.</p> 
<p><A NAME="an_1:19">1:19</A>&nbsp;[B] unte wait ei &#254;ata mis gagaggi&#254; du ganistai &#254;airh izwara bida jah andstald ahmins Xristaus Iesuis,</p> 
<p><A NAME="an_1:20">1:20</A>&nbsp;[B] bi usbeisnai jah wenai meinaim, unte ni in waihtai gaaiwisko&#254;s wair&#254;a, ak in allai trauainai, swe sinteino jah nu, mikiljada Xristus in leika meinamma, ja&#254;&#254;e &#254;airh libain ja&#254;&#254;e &#254;airh dau&#254;u.</p> 
<p><A NAME="an_1:21">1:21</A>&nbsp;[B] a&#254;&#254;an mis liban Xristus ist jah gaswiltan gawaurki.</p> 
<p><A NAME="an_1:22">1:22</A>&nbsp;[B] i&#254; jabai liban in leika, &#254;ata mis akran waurstwis ist, jah hva&#254;ar waljau ni kann.</p> 
<p><A NAME="an_1:23">1:23</A>&nbsp;[B] a&#254;&#254;an dishabai&#254;s <i> us &#254;aim twaim: &#254;anuh lustu habands andletnan jah mi&#254; Xristau wisan, und filu mais batizo ist;</p> 
<p><A NAME="an_1:24">1:24</A>&nbsp;[B] a&#254;&#254;an du wisan in leika &#254;aurftozo in izwara.</p> 
<p><A NAME="an_1:25">1:25</A>&nbsp;[B] jah &#254;ata triggwaba wait &#254;atei wisa jah &#254;airhwisa at allaim izwis du izwarai framgahtai jah fahedai galaubeinais izwaraizos,</p> 
<p><A NAME="an_1:26">1:26</A>&nbsp;[B] ei hvoftuli izwara biauknai in Xristau Iesu in mis &#254;airh meinana qum aftra du izwis.</p> 
<p><A NAME="an_1:27">1:27</A>&nbsp;[B] hveh [&#254;atainei] wair&#254;aba aiwaggeljons Xristaus usmitai&#254;, ei ja&#254;&#254;e qimau jah gasaihvau izwis, ja&#254;&#254;e alja&#254;ro gahausjau bi izwis, &#254;atei standi&#254; in ainamma ahmin, ainai saiwalai samana arbaidjandans galaubeinai aiwaggeljons,</p> 
<p><A NAME="an_1:28">1:28</A>&nbsp;[B] jah ni in waihtai afagidai fram &#254;aim andasta&#254;jam, &#254;atei ist im ustaikneins fralustais, i&#254; izwis ganistais, jah &#254;ata fram guda.</p> 
<p><A NAME="an_1:29">1:29</A>&nbsp;[B] izwis fragiban ist faur Xristu ni &#254;atainei du imma galaubjan, ak jah &#254;ata faur ina winnan,</p> 
<p><A NAME="an_1:30">1:30</A>&nbsp;[B] &#254;o samon haifst habandans, &#254;oei gasaihvi&#254; in mis jah nu hausei&#254; in mis.</p> 
<p><A NAME="an_2:1">2:1</A>&nbsp;[B] Jabai hvo nu ga&#254;rafsteino in Xristau, jabai hvo ga&#254;laihte fria&#254;wos, jabai hvo gamaindu&#254;e ahmins, jabai hvo mildi&#254;o jah gablei&#254;eino,</p> 
<p><A NAME="an_2:2">2:2</A>&nbsp;[B] usfullei&#254; meina fahed, ei &#254;ata samo hugjai&#254;, &#254;o samon fria&#254;wa habandans, samasaiwalai, samafra&#254;jai;</p> 
<p><A NAME="an_2:3">2:3</A>&nbsp;[B] ni waiht bi haifstai ai&#254;&#254;au lausai hauheinai, ak in allai hauneinai gahugdais an&#254;ar an&#254;arana munands sis auhuman;</p> 
<p><A NAME="an_2:4">2:4</A>&nbsp;[B] ni &#254;o seina hvarjizuh mitondans, ak jah &#254;o an&#254;araize hvarjizuh.</p> 
<p><A NAME="an_2:5">2:5</A>&nbsp;[B] &#254;ata auk fra[i]&#254;jaidau in izwis, &#254;atei jah in Xristau Iesu,</p> 
<p><A NAME="an_2:6">2:6</A>&nbsp;[B] saei in gudaskaunein wisands ni wulwa rahnida wisan sik galeiko guda,</p> 
<p><A NAME="an_2:7">2:7</A>&nbsp;[B] ak sik silban uslausida, wlit skalkis nimands, in galeikja manne waur&#254;ans,</p> 
<p><A NAME="an_2:8">2:8</A>&nbsp;[B] jah manaulja bigitans swe manna. gahaunida sik silban, waur&#254;ans ufhausjands attin und . . . .</p> 
<p><A NAME="an_2:22">2:22</A>&nbsp;[B] . . . . &#254;atei swe attin barn mi&#254;skalkinoda mis in aiwaggeljon.</p> 
<p><A NAME="an_2:23">2:23</A>&nbsp;[B] &#254;anuh nu wenja sandjan, bi&#254;e gasaihva hva bi mik ist, suns.</p> 
<p><A NAME="an_2:24">2:24</A>&nbsp;[B] a&#254;&#254;an gatraua in fraujin, &#254;ammei jah silba sprauto qima.</p> 
<p><A NAME="an_2:25">2:25</A>&nbsp;[B] a&#254;&#254;an &#254;arb munda, Aipafraudeitu bro&#254;ar jah gawaurstwan jah gahlaiban meinana, i&#254; izw<a>ana apaustulu jah andbaht &#254;aurftais meinaizos sandjan du izwis;</p> 
<p><A NAME="an_2:26">2:26</A>&nbsp;[A] . . . . in &#254;ize hausidedu&#254; ina siukan.</p> 
<p><A NAME="an_2:26">2:26</A>&nbsp;[B] unte gairnjands was allaize izwara jah unwunands, in &#254;izei hausidedu&#254; ina siukan.</p> 
<p><A NAME="an_2:27">2:27</A>&nbsp;[A] jah auk siuks was nehva dau&#254;au, akei gu&#254; ina gaarmaida; a&#254;&#254;an ni &#254;atainei ina, ak jah mik, ei gaurein ana gaurein ni habau.</p> 
<p><A NAME="an_2:27">2:27</A>&nbsp;[B] jah auk siuks was nehva dau&#254;au, akei gu&#254; ina gaarmaida; a&#254;&#254;an ni &#254;atainei ina, ak jah mik, ei gaurein ana gaurein ni habau.</p> 
<p><A NAME="an_2:28">2:28</A>&nbsp;[A] sniumundos nu insandida ina, ei gasaihvandans ina aftra fagino&#254; jah ik hlasoza sijau [uf(kun)nands hva bi izwis ist].</p> 
<p><A NAME="an_2:28">2:28</A>&nbsp;[B] sniumundos nu insandida ina, ei gasaihvandans ina aftra fag(ino)&#254; jah ik hlasoza sijau [uf(kun)nands hva bi izwis ist].</p> 
<p><A NAME="an_2:29">2:29</A>&nbsp;[A] andnimai&#254; nu ina in fraujin mi&#254; allai fahedai jah &#254;ans swaleikans swerans habai&#254;,</p> 
<p><A NAME="an_2:29">2:29</A>&nbsp;[B] andnimai&#254; nu ina in fraujin mi&#254; allai fahedai jah &#254;ans swaleikans swerans ha[i]bai&#254;,</p> 
<p><A NAME="an_2:30">2:30</A>&nbsp;[A] unte in waurstwis Xristaus und dau&#254;u atnehvida, ufarmunnonds saiwalai seinai, ei usfullidedi izwar gaidw bi mein andbahti.</p> 
<p><A NAME="an_2:30">2:30</A>&nbsp;[B] unte in waurstwis Xristaus und dau&#254;u atnehvida, ufarmunnonds saiwalai seinai, ei usfullidedi izwar gaidw bi mein andbahti.</p> 
<p><A NAME="an_3:1">3:1</A>&nbsp;[A] &#222;ata an&#254;ar, bro&#254;rjus meinai, fagino&#254; in fraujin; &#254;o samona izwis meljan mis swe&#254;auh ni latei, i&#254; izwis &#254;wasti&#254;a.</p> 
<p><A NAME="an_3:1">3:1</A>&nbsp;[B] &#222;ata an&#254;ar, bro&#254;rjus meinai, fagino&#254; in fraujin; &#254;o samona izwis meljan mis swe&#254;auh ni latei, i&#254; izwis &#254;wasti&#254;a.</p> 
<p><A NAME="an_3:2">3:2</A>&nbsp;[A] saihvi&#254; &#254;ans hundans, saihvi&#254; &#254;ans ubilans waurstwjans, saihvi&#254; &#254;o gamaitanon.</p> 
<p><A NAME="an_3:2">3:2</A>&nbsp;[B] saihvi&#254; &#254;ans hundans, saihvi&#254; &#254;ans ubilans waurstwjans, saihvi&#254; &#254;o gamaitanon.</p> 
<p><A NAME="an_3:3">3:3</A>&nbsp;[A] a&#254;&#254;an weis sium bimait, weis ahmin guda skalkinondans jah hvopandans in Xristau Iesu, jan~ni in leika (gatrauam),</p> 
<p><A NAME="an_3:3">3:3</A>&nbsp;[B] a&#254;&#254;an weis sijum bimait, weis ahmin guda skalkinondans jah hvopandans in Xristau Iesu, jah ni in leika gatrauam,</p> 
<p><A NAME="an_3:4">3:4</A>&nbsp;[A] jah &#254;an ik habands trauain jah in leika. jabai hvas an&#254;ar &#254;ugkei&#254; trauan in leika, ik mais:</p> 
<p><A NAME="an_3:4">3:4</A>&nbsp;[B] jah &#254;an ik habands trauain jah in leika. jabai (hvas) an&#254;ar &#254;ugkei&#254; trauan in l(eika), ik mais:</p> 
<p><A NAME="an_3:5">3:5</A>&nbsp;[A] bimait ahtaudogs, us knodai Israelis, kunjis Bainiameinis, Haibraius us Haibraium, bi witoda Fareisaius,</p> 
<p><A NAME="an_3:5">3:5</A>&nbsp;[B] bimait ahtaudogs, us knodai Israelis, kunjis Baineiameinis, Haibraius us Haibraium, bi witoda Fareisaius,</p> 
<p><A NAME="an_3:6">3:6</A>&nbsp;[A] bi aljana wrakjands aikklesjon, bi garaihtein &#254;izai sei in witoda ist, wisands usfairina.</p> 
<p><A NAME="an_3:6">3:6</A>&nbsp;[B] bi aljana wrakjands aikklesjon, bi garaihtein &#254;izai sei in witoda ist, wisands usfairina.</p> 
<p><A NAME="an_3:7">3:7</A>&nbsp;[A] akei &#254;atei was mis gawaurki, &#254;atuh rahnida in Xristaus slei&#254;a wisan.</p> 
<p><A NAME="an_3:7">3:7</A>&nbsp;[B] akei &#254;atei was mis gawaurki, &#254;atuh rahnida in Xristaus slei&#254;a wisan.</p> 
<p><A NAME="an_3:8">3:8</A>&nbsp;[A] a&#254;&#254;an swe&#254;auh all domja slei&#254;a wisan in ufarassaus kun&#254;jis Xristaus Iesuis fraujins meinis, in &#254;izei allamma gaslei&#254;i&#254;s im jah domja smarnos wisan allata, ei Xristau du gawaurkja habau,</p> 
<p><A NAME="an_3:8">3:8</A>&nbsp;[B] a&#254;&#254;an swe&#254;auh all domja slei&#254;a wisan in ufarassaus kun&#254;jis Iesuis Xristaus fraujins meinis, in &#254;izei allamma gaslei&#254;i&#254;s im jah domja smarnos wisan allata, ei Xristau du gawaurkja habau,</p> 
<p><A NAME="an_3:9">3:9</A>&nbsp;[A] jah bigitaidau in imma ni habands meina garaihtein, &#254;o us witoda, akei &#254;o &#254;airh galaubein Xristaus Iesuis, sei us guda ist garaihtei ana galaubeinai,</p> 
<p><A NAME="an_3:9">3:9</A>&nbsp;[B] jah bigitaidau in imma ni habands meina garaihtein, &#254;o us witoda, ak &#254;airh galaubein Iesuis Xristaus, sei us guda ist garaihtei ana galaubeinai,</p> 
<p><A NAME="an_3:10">3:10</A>&nbsp;[A] du kunnan ina jah maht usstassais is jah gamaindu&#254; &#254;ulaine is, mi&#254;kauri&#254;s was dau&#254;au is,</p> 
<p><A NAME="an_3:10">3:10</A>&nbsp;[B] du kunnan ina jah maht usstassais is jah gamaindu&#254; &#254;ulaine is, mi&#254;kauri&#254;s was dau&#254;au is,</p> 
<p><A NAME="an_3:11">3:11</A>&nbsp;[A] ei hvaiwa gaqimau in usstassai us dau&#254;aim.</p> 
<p><A NAME="an_3:11">3:11</A>&nbsp;[B] ei hvaiwa gaqimau in usstassai us dau&#254;aim.</p> 
<p><A NAME="an_3:12">3:12</A>&nbsp;[A] ni &#254;atei ju andnemjau ai&#254;&#254;au ju garaihts gadomi&#254;s sijau, a&#254;&#254;an afargagga, ei gafahau in &#254;ammei gafahans war&#254; fram Xristau.</p> 
<p><A NAME="an_3:12">3:12</A>&nbsp;[B] ni &#254;atei ju andnemjau ai&#254;&#254;au ju garaihts gadomi&#254;s sijau, a&#254;&#254;an ik afargagga, ei gafahau in &#254;ammei gafahans war&#254; fram Xristau.</p> 
<p><A NAME="an_3:13">3:13</A>&nbsp;[A] bro&#254;rjus, ik mik silban ni nauh man gafahan;</p> 
<p><A NAME="an_3:13">3:13</A>&nbsp;[B] bro&#254;rjus, ik mik silban ni nauh man gafahan;</p> 
<p><A NAME="an_3:14">3:14</A>&nbsp;[A] a&#254;&#254;an ain swe&#254;auh , &#254;aim a(ftra) ufarmunnonds, i&#254; du &#254;aim &#254;oei faura sind, mik uf&#254;anjands, bi mundrein afargagga afar sigislauna &#254;izos iupa la&#254;onais gudis in Xristau Iesu.</p> 
<p><A NAME="an_3:14">3:14</A>&nbsp;[B] a&#254;&#254;an ain swe&#254;auh &#254;aim afta ufarmunnonds, i&#254; du &#254;aim &#254;oei faura sind, mik uf&#254;anjands, bi mundrein afargagga afar sigislauna &#254;izos iupa la&#254;onais gudis in Xristau Iesu.</p> 
<p><A NAME="an_3:15">3:15</A>&nbsp;[A] swa managai nu swe sijaima fullawitans, &#254;ata hugjaima; jah jabai hva aljaleikos hugji&#254;, jah &#254;ata izwis gu&#254; andhulji&#254;.</p> 
<p><A NAME="an_3:15">3:15</A>&nbsp;[B] swa managai nu swe sijaima fullawitans, &#254;ata hugjaima; jah jabai aljaleikos hugji&#254;, jah &#254;ata izwis gu&#254; andhulji&#254;.</p> 
<p><A NAME="an_3:16">3:16</A>&nbsp;[A] a&#254;&#254;an swe&#254;auh du &#254;ammei gasnewum, ei samo hugjaima [jah samo fra&#254;jaima], samon gaggan garaideinai.</p> 
<p><A NAME="an_3:16">3:16</A>&nbsp;[B] a&#254;&#254;an swe&#254;auh du &#254;ammei gasnewum, ei samo hugjaima [jah samo fra&#254;jaima].</p> 
<p><A NAME="an_3:17">3:17</A>&nbsp;[A] mi&#254;galeikondans meinai wair&#254;ai&#254;, bro&#254;rjus, jam~mundo&#254; izwis &#254;ans swa gaggandans, swaswe habai&#254; frisaht unsis.</p> 
<p><A NAME="an_3:17">3:17</A>&nbsp;[B] mi&#254;galeikondans meinai wair&#254;ai&#254;, bro&#254;rjus, jah mundo&#254; izwis &#254;ans swa gaggandans, swaswe habai&#254; frisaht unsis.</p> 
<p><A NAME="an_3:18">3:18</A>&nbsp;[A] unte managai gaggand &#254;anzei ufta qa&#254; izwis, i&#254; nu jag~gretands qi&#254;a &#254;ans fijands galgins Xristaus,</p> 
<p><A NAME="an_3:18">3:18</A>&nbsp;[B] unte managai gaggand &#254;anzei ufta qa&#254; izwis, i&#254; nu jah gretands qi&#254;a &#254;ans fijands galgins Xristaus,</p> 
<p><A NAME="an_3:19">3:19</A>&nbsp;[A] &#254;izeiei andeis wair&#254;i&#254; fralusts, &#254;izeiei gu&#254; wamba ist jah wul&#254;aus in skandai ize, &#254;aiei air&#254;einaim fra&#254;jand.</p> 
<p><A NAME="an_3:19">3:19</A>&nbsp;[B] &#254;izeei andeis wair&#254;i&#254; fralusts, &#254;ize gu&#254; wamba ist jah wul&#254;us in skandai ize, &#254;aiei air&#254;einaim fra&#254;jand.</p> 
<p><A NAME="an_3:20">3:20</A>&nbsp;[A] i&#254; unsara bauains in himinam ist, &#254;a&#254;roei jah nasjand usbeidam fraujan Iesu Xristu,</p> 
<p><A NAME="an_3:20">3:20</A>&nbsp;[B] i&#254; unsara bauains in himinam ist, &#254;a&#254;roei jah nasjand usbeidam fraujan Iesu Xristu,</p> 
<p><A NAME="an_3:21">3:21</A>&nbsp;[A] saei inmaidei&#254; leika hauneinais unsaraizos du ibnaskaunjamma leika wul&#254;aus seinis bi waurstwa, unte mag jah ufhnaiwjan sis alla.</p> 
<p><A NAME="an_3:21">3:21</A>&nbsp;[B] saei inmaidei&#254; leika hauneinais unsaraizos du ibnaskaunjamma leika wul&#254;aus seinis bi waurstwa, unte mag jah ufhnaiwjan sis alla.</p> 
<p><A NAME="an_4:1">4:1</A>&nbsp;[A] Swaei nu, bro&#254;rjus meinai liubans jah lustusamans, fahe&#254;s jah waips meins, swa standai&#254; in fraujin.</p> 
<p><A NAME="an_4:1">4:1</A>&nbsp;[B] Swaei nu, bro&#254;rjus meinai liubans jah lustusamans, fahe&#254;s jah waips meins, swa standai&#254; in fraujin.</p> 
<p><A NAME="an_4:2">4:2</A>&nbsp;[A] Aiodian bidja jas~Swntwkein bidja &#254;ata samo fra&#254;jan in fraujin.</p> 
<p><A NAME="an_4:2">4:2</A>&nbsp;[B] Aiodian bidja jah Swntwkein bidja &#254;ata samo fra&#254;jan in fraujin.</p> 
<p><A NAME="an_4:3">4:3</A>&nbsp;[A] jai jah &#254;uk waliso bidja gajuko, ni&#254;ais &#254;os &#254;ozei mi&#254;arbaididedun mis in aiwaggeljon mi&#254; Klaimaintau jah an&#254;araim gawaurstwam meinaim, &#254;izeei namna sind in bokom libainais.</p> 
<p><A NAME="an_4:3">4:3</A>&nbsp;[B] jai jah &#254;uk waliso bidja gajuko, ni&#254;ais &#254;os &#254;ozei mi&#254;arbaididedun mis in aiwaggeljon mi&#254; Klemaintau jah an&#254;araim gawaurstwam meinaim, &#254;izeei namna sind in bokom libainais.</p> 
<p><A NAME="an_4:4">4:4</A>&nbsp;[A] nunu nu fagino&#254; in fraujin sinteino; aftra qi&#254;a, fagino&#254;!</p> 
<p><A NAME="an_4:4">4:4</A>&nbsp;[B] nunu nu fagino&#254; in fraujin sinteino; aftra qi&#254;a, fagino&#254;!</p> 
<p><A NAME="an_4:5">4:5</A>&nbsp;[A] anawilje(i) izwara kun&#254;a sijai allaim mannam; frauja nehva ist.</p> 
<p><A NAME="an_4:5">4:5</A>&nbsp;[B] anawilje izwara kun&#254;a siai allaim mannam; frauja nehva ist.</p> 
<p><A NAME="an_4:6">4:6</A>&nbsp;[A] ni waihtai maurnai&#254;, ak in allai bidai jah aihtronai mi&#254; awiliudam bidos izwaros kun&#254;os sijaina . . . .</p> 
<p><A NAME="an_4:6">4:6</A>&nbsp;[B] ni waihtai maurnai&#254;, ak in allai bidai jah aihtronai mi&#254; awiliudam bidos izwaros kun&#254;os sijaina at guda.</p> 
<p><A NAME="an_4:7">4:7</A>&nbsp;[B] jah gawair&#254;i gudis, &#254;atei ufar ist all ahane, fastai&#254; hairtona jah leika izwara in Xristau Iesu.</p> 
<p><A NAME="an_4:8">4:8</A>&nbsp;[B] &#254;ata an&#254;ar, bro&#254;rjus, &#254;ishvah &#254;atei ist sunjein, &#254;ishvah &#254;atei gariud, &#254;ishvah &#254;atei garaiht, &#254;ishvah &#254;atei weih, &#254;ishvah &#254;atei liubaleik, &#254;ishvah &#254;atei wailameri, jabai hvo godeino, jabai hvo hazeino, &#254;ata mito&#254;;</p> 
<p><A NAME="an_4:9">4:9</A>&nbsp;[B] &#254;atei jah galaisidedu&#254; izwis jah ganemu&#254; jah gahausidedu&#254; jah gasehvu&#254; in mis, &#254;ata taujai&#254;, jah gu&#254; gawair&#254;eis sijai mi&#254; izwis.</p> 
<p><A NAME="an_4:10">4:10</A>&nbsp;[B] a&#254;&#254;an faginoda in fraujin mikilaba, unte ju hvan ga&#254;aihu&#254; du faur mik fra&#254;(j)an, ana &#254;ammei jah fro&#254;u&#254;; a&#254;&#254;an analatidai waur&#254;u&#254;.</p> 
<p><A NAME="an_4:11">4:11</A>&nbsp;[B] ni &#254;atei bi &#254;arbai qi&#254;au, unte ik galaisida mik in &#254;aimei im ganohi&#254;s wisan.</p> 
<p><A NAME="an_4:12">4:12</A>&nbsp;[B] lais jah haunjan mik, lais jah ufarassu haban; in allamma jah in allaim us&#254;ro&#254;i&#254;s im, jah sads wair&#254;an jah gredags, jah ufarassau haban jah &#254;arbos &#254;ulan.</p> 
<p><A NAME="an_4:13">4:13</A>&nbsp;[B] all mag in &#254;amma inswin&#254;jandin mik Xristau.</p> 
<p><A NAME="an_4:14">4:14</A>&nbsp;[B] a&#254;&#254;an swe&#254;auh waila gatawidedu&#254; gamainja briggandans meina aglon.</p> 
<p><A NAME="an_4:15">4:15</A>&nbsp;[B] a&#254;&#254;an witu&#254; jah jus, Filippisius, &#254;atei in anastodeinai aiwaggeljons, &#254;an usiddja af Makidonai, ni ain[n]ohun aikklesjono mis gamainida in ra&#254;jon gibos jah andanemis, alja jus ainai.</p> 
<p><A NAME="an_4:16">4:16</A>&nbsp;[B] unte jah in &#222;aissalauneikai jah ainamma sin&#254;a jah twaim andawizn mis insandidedu&#254;.</p> 
<p><A NAME="an_4:17">4:17</A>&nbsp;[B] ni &#254;atei gasokjau giba, ak gasokja ak(ran) . . . .</p> 
<p><HR>
<CENTER>
<A HREF="col.htm">Next: Colossians</A></CENTER>
</BODY>
</HTML>
