[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](joh)  [Next](co1) 

------------------------------------------------------------------------

### Gothic Bible: Romans

<span id="an_6:23">6:23</span> \[A\] þo auk launa frawaurhtais dauþus;
iþ ansts gudis libains aiweino in Xristau Iesu, fraujin unsaramma.

<span id="an_7:1">7:1</span> \[A\] Þau niu wituþ, broþrjus kunnandam auk
witoþ rodja, þatei witoþ fraujinoþ mann, s lagga hveila swe libaiþ?

<span id="an_7:2">7:2</span> \[A\] jah auk ufwaira qens at libandin abin
gabundana ist witoda; aþþan jabai gaswiltiþ aba, galausjada af þamma
witoda abins.

<span id="an_7:3">7:3</span> \[A\] þannu þan at libandin abin haitada
horinondei, jabai wairþiþ waira anþaramma; (iþ) jabai gaswiltiþ wair,
frija ist þis witodis, ei ni sijai horinondei waurþana abin anþaramma.

<span id="an_7:4">7:4</span> \[A\] swaei nu jah jus, broþrjus meinai,
afdauþidai waurþuþ witoda þairh leik Xristaus, ei wairþaiþ anþaramma,
þamma us dauþaim urreisandin, ei akran bairaima guda.

<span id="an_7:5">7:5</span> \[A\] þan auk wesum in leika, winnons
frawaurhti þos þairh witoþ waurhtedun in liþum unsaraim du akran bairan
dauþau;

<span id="an_7:6">7:6</span> \[A\] iþ nu, sai, andbundanai waurþum af
witoda, gadauþnandans in þammei gahabaidai wesum, swaei skalkinoma in
niujiþai ahmins jah ni fairniþai bokos.

<span id="an_7:7">7:7</span> \[A\] hva nu qiþam? witoþ frawaurhts ist?
nis\~sijai! ak frawaurht ni ufkunþedjau nih þairh witoþ, unte lustu nih
wissedjau, nih witoþ qeþi: ni gairnjais.

<span id="an_7:8">7:8</span> \[A\] iþ lew nimandei frawaurhts þairh
anabusn gawaurhta in mis allana lustu; unte inu witoþ frawaurhts was
nawis.

<span id="an_7:9">7:9</span> \[A\] iþ ik qius inu witoþ siml(e), iþ
qimandein anabusnai frawaurhts gaqiunoda;

<span id="an_7:10">7:10</span> \[A\] iþ ik gadauþ(noda), jah bigitana
warþ mis anabusns, sei was du libainai, wisan du dauþau.

<span id="an_7:11">7:11</span> \[A\] unte frawaurhts lew nimandei þairh
anabusn uslutoda mik, jah þairh þo usqam.

<span id="an_7:12">7:12</span> \[A\] aþþan nu sweþauh witoþ weihata jah
anabusns weiha jah garaihta jah þiuþeiga.

<span id="an_7:13">7:13</span> \[A\] þata nu þiuþeigo warþ mis dauþus?
nis\~sijai! ak frawaurhts ei uskunþa waurþi frawaurhts, þairh þata
þiuþeigo mis gawaurkjandei dauþu, ei waurþi ufarassau frawaurhta
frawaurhts þairh anabusn.

<span id="an_7:14">7:14</span> \[A\] witum auk þatei witoþ ahmein ist;
iþ ik leikeins im, frabauhts uf frawaurht.

<span id="an_7:15">7:15</span> \[A\] þatei waurkja, ni fraþja; unte ni
þatei wiljau tauja, ak þatei fija þata tauja.

<span id="an_7:16">7:16</span> \[A\] iþ jabai þatei ni wiljau þata
tauja, gaqiss im witoda þatei goþ.

<span id="an_7:17">7:17</span> \[A\] iþ nu ju ni ik waurkja þata, ak so
bauandei in mis frawaurhts.

<span id="an_7:18">7:18</span> \[A\] wait auk þatei ni bauiþ in mis,
þat\~ist in leika meinamma, þiuþ; unte wiljan atligiþ mis, iþ gawaurkjan
goþ ni.

<span id="an_7:19">7:19</span> \[A\] unte ni þatei wiljau waurkja goþ,
ak þatei ni wiljau ubil tauja.

<span id="an_7:20">7:20</span> \[A\] jabai nu þatei ni wiljau ik þata
tauja, ju ni ik waurkja ita, ak sei bauiþ in mis frawaurhts.

<span id="an_7:21">7:21</span> \[A\] bigita nu witoþ, wiljandin mis goþ
taujan, unte mis atist ubil.

<span id="an_7:22">7:22</span> \[A\] gawizneigs im auk witoda gudis bi
þamma innumin mann;

<span id="an_7:23">7:23</span> \[A\] aþþan gasaihva anþar witoþ in liþum
meinaim, andwaihando witoda ahmins meinis jah frahinþando mik in witoda
frawaurhtais þamma wisandin in liþum meinaim.

<span id="an_7:24">7:24</span> \[A\] waina(h)s ik manna! hvas mik
lauseiþ us þamma leika dauþaus þis?

<span id="an_7:25">7:25</span> \[A\] awiliudo guda þairh Iesu Xristu,
fraujan unsarana; jau nu silba i(k) skalkino gahugdai witoda gudis, iþ
leika witoda frawaurhtais.

<span id="an_8:1">8:1</span> \[A\] Ni waiht þannu nu wargiþos þaim in
Xristau Iesu ni gaggandam bi leika.

<span id="an_8:2">8:2</span> \[A\] unte witoþ ahmins libainais in
Xristau Iesu frijana brahta mik witodis frawaurhtais jah dauþaus.

<span id="an_8:3">8:3</span> \[A\] unte þata unmahteigo witodis, in
þammei siuks was þairh leik, guþ seinana sunu insandjands in galeikja
leikis frawaurhtais jah bi frawaurht gawargida frawaurht in leika,

<span id="an_8:4">8:4</span> \[A\] ei garaihtei witodis usfulljaidau in
uns þaim ni bi leika gaggandam, ak bi ahmin.

<span id="an_8:5">8:5</span> \[A\] unte þai bi leika wisandans þo þoei
leikis sind, mitond; iþ þai bi ahmin þo þoei ahmins.

<span id="an_8:6">8:6</span> \[A\] aþþan fraþi leikis dauþus, iþ fraþi
ahmins libains jah gawairþi;

<span id="an_8:7">8:7</span> \[A\] unte fraþi leikis fijands du guda;
witoda gudis ni ufhauseiþ, iþ ni mag:

<span id="an_8:8">8:8</span> \[A\] aþþan þai in leika wisandans guda
galeikan ni magun.

<span id="an_8:9">8:9</span> \[A\] iþ jus ni sijuþ in leika, ak in
ahmin, sweþauh jabai ahma gudis bauiþ in izwis. iþ jabai hvas ahman
Xristaus ni habaiþ, sa nist is.

<span id="an_8:10">8:10</span> \[A\] jabai auk Xristus in izwis, leik
raihtis . . . .

<span id="an_8:34">8:34</span> \[A\] . . . . saei ist in taihswon gudis,
saei jah bidjiþ faur uns.

<span id="an_8:35">8:35</span> \[A\] hvas uns afskaidai af friaþwai
Xristaus? aglo? þau aggwiþa? þau wrakja? þau huhrus? þau naqadei? þau
sleiþei? þau hairus?

<span id="an_8:36">8:36</span> \[A\] swaswe gameliþ ist þatei in þuk
gadauþjanda all dagis, rahnidai wesum swe lamba slauhtais.

<span id="an_8:37">8:37</span> \[A\] akei in þaim allaim jiukam þairh
þana frijondan uns.

<span id="an_8:38">8:38</span> \[A\] gatraua auk þatei ni dauþus nih
aggeljus ni (reikja) ni mahteis nih andwairþo nih anawairþo,

<span id="an_8:39">8:39</span> \[A\] nih hauhiþa nih diupiþa nih
gaskafts (anþara) magi uns afskaidan af friaþwai gudis þizai in Xristau
Iesu, fraujin unsaramma.

<span id="an_9:1">9:1</span> \[A\] Sunja qiþa ni waiht liuga,
miþweitwodjandein mis miþwissein meinai in ahmin weihamma,

<span id="an_9:2">9:2</span> \[A\] þatei saurga mis ist mikila jah
unhveilo aglo hairtin meinamma.

<span id="an_9:3">9:3</span> \[A\] usbida auk anaþaima wisan silba ik af
Xristau faur broþruns meinans þans samakunjans bi leika,

<span id="an_9:4">9:4</span> \[A\] þaiei sind Israeleitai, þizeei ist
frastisibja jah wulþus jah witodis garaideins jah triggwos jah
skalkinassus jah gahaita,

<span id="an_9:5">9:5</span> \[A\] þizeei attans, jah us þaimei Xristus
bi leika, saei ist ufar allaim guþ þiuþiþs in aiwam, amen.

<span id="an_9:6">9:6</span> \[A\] aþþan sweþauh ni usdraus waurd gudis;
ni auk allai þai us Israela sind Israel,

<span id="an_9:7">9:7</span> \[A\] niþ\~þatei sijaina fraiw Abrahamis,
allai barna, ak: in Isaka haitada þus fraiw,

<span id="an_9:8">9:8</span> \[A\] þat\~ist: ni þo barna leikis barna
gudis, ak barna gahaitis rahnjanda du fraiwa.

<span id="an_9:9">9:9</span> \[A\] gahaitis auk waurd þat\~ist: bi þamma
mela qima, jah wairþiþ Sarrin sunus;

<span id="an_9:10">9:10</span> \[A\] aþþan ni þat\~ain, ak jah Raibaikka
us ainamma galigrja habandei Isakis, attins unsaris.

<span id="an_9:11">9:11</span> \[A\] aþþan nauhþanuh gabauranai wesun,
aiþþau tawidedeina hva þiuþis aiþþau unþiuþis, ei bi gawaleinai muns
gudis wisai,

<span id="an_9:12">9:12</span> \[A\] ni us waurstwam, ak us þamma
laþondin qiþan ist izai þatei sa maiza skalkinoþ þamma minnizin,

<span id="an_9:13">9:13</span> \[A\] swaswe gameliþ ist: Iakob frijoda,
iþ Esaw fijaida.

<span id="an_9:14">9:14</span> \[A\] hva nu qiþam? ibai inwindiþa fram
guda? nis\~sijai!

<span id="an_9:15">9:15</span> \[A\] du Mose auk qiþiþ: gaarma þanei
arma, jah gableiþja (þanei) (bleiþja).

<span id="an_9:16">9:16</span> \[A\] þannu nu ni wiljandins ni
rinnandins, ak armandins gudis.

<span id="an_9:17">9:17</span> \[A\] qiþiþ auk þata gamelido du Faraoni,
(unte) (in) (þize) (jah) (raisida) þuk, ei gabairhtjau bi þus maht meina
jah gateihaidau namo mein and alla airþa.

<span id="an_9:18">9:18</span> \[A\] þannu nu jai þanei wili armaiþ, iþ
þanei wili gahardeiþ.

<span id="an_9:19">9:19</span> \[A\] qiþis mis nu: aþþan hva nauh
faianda? unte wiljin is hvas andstandiþ?

<span id="an_9:20">9:20</span> \[A\] þannu nu jai, manna, þu hvas is, ei
andwaurdjais guda? ibai qiþiþ gadikis du þamma digandin: hva mik
gatawides swa?

<span id="an_9:21">9:21</span> \[A\] þau niu habaiþ kasja waldufni
þahons us þamma samin daiga tau(jan) sum du galaubamma kasa, sumuþ\~þan
du ungal

ubamma?

<span id="an_9:22">9:22</span> \[A\] iþ jabai wiljands guþ ustaiknjan
þwairhein jah uskannjan þata mahteigo usbeidands in managai laggamodein
bi kasam þwairheins gamanwidaim du fralustai,

<span id="an_9:23">9:23</span> \[A\] ei gakannidedi gabein wulþ(a)us
seinis bi kasam armaions þoei fauragamanwida du wulþau;

<span id="an_9:24">9:24</span> \[A\] þanzei jah laþoda uns ni þataine(i)
us Iudaium, ak jah us þiudom,

<span id="an_9:25">9:25</span> \[A\] swaswe jah in Osaiin qiþiþ: haita
þo ni managein meina managein meina, jah þo unliubon liubon;

<span id="an_9:26">9:26</span> \[A\] jah wairþiþ in þamma stada þarei
qiþada im: ni managei meina jus, þai haitanda sunjus gudis libandins.

<span id="an_9:27">9:27</span> \[A\] iþ Esaïas hropeiþ bi Israel: jabai
wesi raþjo suniwe Israelis swaswe malma mareins, laibos ganisand.

<span id="an_9:28">9:28</span> \[A\] waurd auk ustiuhands jah
gamaurgjands in garaihtein, unte waurd gamaurgiþ taujiþ frauja ana
airþai.

<span id="an_9:29">9:29</span> \[A\] jah swaswe fauraqaþ Esaïas: nih
frauja Sabaoþ biliþi unsis fraiwa, swe Saudauma þau waurþeima jah swe
Gaumaurra þau galeikai waurþeima.

<span id="an_9:30">9:30</span> \[A\] hva nu qiþam? þatei þiudos þos ni
laistjandeins garaihtein gafaifahun garaihtein, aþþan garaihtein þo us
galaubei(nai);

<span id="an_9:31">9:31</span> \[A\] iþ Israel laistjands witoþ
garaihteins bi witoþ garaihteins ni gasnau.

<span id="an_9:32">9:32</span> \[A\] Duhve? unte ni us galaubeinai, ak
us waurstwam witodis; bistuggqun du staina bistuggqis,

<span id="an_9:33">9:33</span> \[A\] swaswe gameliþ ist: sai, galagja in
Sion stain bistuggqis jah hallu gamarzeinais, jah galaubjands du imma ni
gaaiwiskoda.

<span id="an_10:1">10:1</span> \[A\] Broþrjus, sa raihtis wilja meinis
hairtins jah bida du guda bi ins du naseinai.

<span id="an_10:2">10:2</span> \[A\] weitwodja auk im þatei aljan gudis
haband, akei ni bi kunþja.

<span id="an_10:3">10:3</span> \[A\] unkunnandans auk gudis garaihtein
jah seina garaihtein sokjandans stiurjan, garaihtein gudis ni
ufhausidedun.

<span id="an_10:4">10:4</span> \[A\] ustauhts auk witodis Xristus du
garaihtein allaim þaim galaubjandam.

<span id="an_10:5">10:5</span> \[A\] Moses auk meleiþ þo garaihtein us
witoda, þatei sa taujands þo manna libaiþ in izai.

<span id="an_10:6">10:6</span> \[A\] iþ so us galaubeinai garaihtei swa
qiþiþ: ni qiþais in hairtin þeinamma: hvas ussteigiþ in himin? þat\~ist
Xristu dalaþ attiuhan;

<span id="an_10:7">10:7</span> \[A\] aiþþau: hvas gasteigiþ in
afgrundiþa? þat\~ist Xristu us dauþaim iup ustiuhan.

<span id="an_10:8">10:8</span> \[A\] akei hva qiþiþ? nehva þus þata
waurd ist in munþa þeinamma jah in hairtin þeinamma, þat\~ist waurd
galaubeinais þatei merjam.

<span id="an_10:9">10:9</span> \[A\] þei jabai andhaitis in munþa
þeinamma fraujin Iesu jah galaubeis in hairtin þeinamma þatei guþ ina
urraisida us dauþaim, ganisi(s).

<span id="an_10:10">10:10</span> \[A\] hairto auk galaubeiþ du
garaihtiþai, iþ munþa andhaitada du ganistai.

<span id="an_10:11">10:11</span> \[A\] qiþiþ auk þata gameliþ: hvazuh sa
galaubjands du imma ni gaaiwiskoda.

<span id="an_10:12">10:12</span> \[A\] ni auk ist gaskaideins Iudaiaus
jah Krekis; sa sama auk frauja allaize, gabigs in allans þans bidjandans
sik.

<span id="an_10:13">10:13</span> \[A\] hvazuh auk saei anahaitiþ bidai
namo fraujins, ganisiþ.

<span id="an_10:14">10:14</span> \[A\] hvaiwa nu bidjand du þammei ni
galaubidedun? aiþþau hvaiwa galaubjand þammei ni hausidedun? iþ hvaiwa
hausjand inu merjandan?

<span id="an_10:15">10:15</span> \[A\] iþ hvaiwa merjand, niba
insandjanda? swaswe gameliþ ist: hvaiwa skaunjai fotjus þize spillondane
gawairþi, þize spillondane þiuþ.

<span id="an_10:16">10:16</span> \[A\] akei ni allai ufhausidedun
aiwaggeljon: Esaïas auk qiþiþ: frauja, hvas galaubida hauseinai unsarai?

<span id="an_10:17">10:17</span> \[A\] þannu galaubeins us gahauseinai,
iþ gahauseins þairh waurd Xristaus.

<span id="an_10:18">10:18</span> \[A\] akei qiþa: ibai ni hausidedun?
raihtis: and alla airþa galaiþ drunjus ize jah and andins midjungardis
waurda ize.

<span id="an_10:19">10:19</span> \[A\] akei qiþa: ibai Israel ni fanþ?
frumist Moses qiþiþ: ik in aljana izwis brigga in unþiudom, in þiudai
unfraþjandein in þwairhein izwis brigga.

<span id="an_10:20">10:20</span> \[A\] iþ Esaïas anananþeiþ jah qiþiþ:
bigitans warþ þaim mik ni gasokjandam, swikunþs warþ þaim mik ni
gafraihnandam.

<span id="an_10:21">10:21</span> \[A\] iþ du Israela qiþiþ: allana dag
usbraidida (þos) handuns meinos du managein ungalaubjandein jah
andstandandein.

<span id="an_11:1">11:1</span> \[A\] Qiþa nu: ibai afskauf guþ a(r)bja
seinamma? nis\~sijai! jah auk ik Israeleites im . . . .

<span id="an_11:11">11:11</span> \[A\] . . . . ei gadruseina?
nis\~sijai! ak þizai ize missadedai ganists þiudom du in aljana briggan
ins.

<span id="an_11:12">11:12</span> \[A\] iþ jabai missadeds ize gabei
fairhvau jah wanains ize gabei þiudom, hvan mais fullo ize?

<span id="an_11:13">11:13</span> \[A\] izwis auk qiþa þiudom: swa lagga
swe ik im þiudo apaustaulus, andbahti mein mikilja,

<span id="an_11:14">11:14</span> \[A\] ei hvaiwa in aljana briggau leik
mein jah ganasjau sumans us im.

<span id="an_11:15">11:15</span> \[A\] jabai auk uswaurpa ize gabei
fairhvaus, hva so andanumts, nibai libains us dauþaim?

<span id="an_11:16">11:16</span> \[A\] þandei ufarskafts weiha, jah
daigs, jah jabai waurts weiha, jah astos.

<span id="an_11:17">11:17</span> \[A\] iþ jabai sumai þize aste
usbruknodedun, iþ þu wilþeis alewabagms wisands intrusgiþs warst in ins
jah gamains þizai waur(htai) jah smairþra alewabagmis warst,

<span id="an_11:18">11:18</span> \[A\] ni hvop ana þans a\[n\]stans; iþ
jabai hvopis, ni þu þo waurt\[s\] bairis, ak so waurts þuk.

<span id="an_11:19">11:19</span> \[A\] qiþais nu: usbruknodedun astos,
ei ik intrusgjaidau.

<span id="an_11:20">11:20</span> \[A\] waila! ungalaubeinai
usbruknodedun, iþ þu galaubeinai gastost; ni hugei hauhaba, ak ogs.

<span id="an_11:21">11:21</span> \[A\] þandei guþ þans us gabaurþai
astans ni freidida, ibai aufto ni þuk freidjai.

<span id="an_11:22">11:22</span> \[A\] sai nu selein jah hvassein
\[garaihta\] gudis; aþþan ana þaim þaiei gadrusun, hvassein, iþ ana þus
selein, jabai þairhwisis in selein; aiþþau jah þu usmaitaza,

<span id="an_11:23">11:23</span> \[A\] jah jainai, niba gatulgjand sik
in ungalaubeinai, intrusgjanda; mahteigs auk ist guþ aftra intrusgjan
ins.

<span id="an_11:24">11:24</span> \[A\] jabai auk þu us wistai usmaitans
þis wilþeis alewabagmis jah aljakuns wisands, intrusgans warst in
g(o)dana alewabagm, hvan filu mais þai bi wistai intrusgjanda in swesana
alewabagm?

<span id="an_11:25">11:25</span> \[A\] ni auk wiljau izwis unw(eisa)ns,
broþrjus, þizos runos, ei ni sijaiþ in izwis silbam frodai, unte daubei

sumata Israela warþ, und þatei fullo þiudo inngaleiþai.

<span id="an_11:26">11:26</span> \[A\] jah swa allai Israel ganisand,
swaswe gameliþ ist: urrinniþ us Sion sa lausjands du afwandjan afgudein
af Iakoba.

<span id="an_11:27">11:27</span> \[A\] jah so im fram mis triggwa, þan
afnima frawaurhtins ize.

<span id="an_11:28">11:28</span> \[A\] aþþan bi aiwaggeljon fijandans in
izwara, iþ bi gawaleinai liubai ana attans.

<span id="an_11:29">11:29</span> \[A\] inu idreiga sind auk gibos jah
laþons gudis.

<span id="an_11:30">11:30</span> \[A\] swaswe raihtis jus suman ni
galaubideduþ guda, iþ nu gaarmaidai waurþuþ þizai ize ungalaubeinai,

<span id="an_11:31">11:31</span> \[A\] swa jah þai nu ni galaubidedun
izwarai armaion, ei jah eis gaarmaindau.

<span id="an_11:32">11:32</span> \[A\] galauk auk guþ allans in
ungalaubeinai, ei allans gaarmai.

<span id="an_11:33">11:33</span> \[A\] o diupiþa gabeins handugeins . .
. .

<span id="an_11:33">11:33</span> \[Car\] . . . . jah witubnjis gudis!
hvaiwa unusspilloda sind stauos is jah unbilaistidai wigos is!

<span id="an_11:34">11:34</span> \[Car\] hvas auk ufkunþa fraþi fraujins
aiþþau hvas imma ragineis was?

<span id="an_11:35">11:35</span> \[Car\] aiþþau hvas imma fruma gaf, jah
fragildaidau imma?

<span id="an_11:36">11:36</span> \[Car\] unte us imma jah þairh ina jah
in imma alla; immuh wulþus du aiwam, amen.

<span id="an_12:1">12:1</span> \[Car\] Bidja nu izwis, broþrjus, þairh
bleiþein gudis, usgiban leika izwara saud qiwana, weihana, waila
galeikaidana guda, andaþahtana blotinassu izwarana.

<span id="an_12:2">12:2</span> \[Car\] ni galeikoþ izwis þamma aiwa,

ananiujiþai fraþjis izwaris du gakiusan hva sijai wilja gudis, þatei goþ
jah galeikaiþ jah ustauhan.

<span id="an_12:3">12:3</span> \[Car\] qiþa auk þairh anst gudis sei
gibana ist mis, allaim wisandam in izwis, ni mais fraþjan þau skuli
fraþjan, ak fraþjan du waila fraþjan, hvarjammeh swaswe guþ gadailida
mitaþ galaubeinais.

<span id="an_12:4">12:4</span> \[Car\] swaswe raihtis in ainamma leika
liþuns managans habam, þaiþ\~þan liþjus allai ni þata samo taui haband;

<span id="an_12:5">12:5</span> \[Car\] swa managai ain leik sijum in
Xristau, aþþan ainhvarjizuh anþar

. . . .

<span id="an_12:8">12:8</span> \[A\] . . . . sa dailjands in allawerein,
sa faurastandands in usdaudein, sa armands in hlasein.

<span id="an_12:9">12:9</span> \[A\] friaþwa unliuta; fiandans
u(b)i(l)a, haftjandans godamma;

<span id="an_12:10">12:10</span> \[A\] broþralubon in izwis misso
friaþwamildjai; sweriþai izwis misso faurarahnjandans;

<span id="an_12:11">12:11</span> \[A\] usdaudein ni latai; ahmin
wulandans; fraujin skalkinondans;

<span id="an_12:12">12:12</span> \[A\] wenai faginondans; aglons
usþulandans; bidai haftjandans;

<span id="an_12:13">12:13</span> \[A\] andawiznim weihaize
gamainjandans; gastigodein galaistjandans;

<span id="an_12:14">12:14</span> \[A\] þiuþjaiþ þans wrikandans izwis:
þiuþjaiþ jah ni unþiuþjaiþ;

<span id="an_12:15">12:15</span> \[A\] faginon miþ faginondam, gretan
miþ gretandam.

<span id="an_12:16">12:16</span> \[A\] þata samo in izwis misso
fraþjandans; ni hauhaba hugjandans, ak þaim hnaiwam miþgawisandans; ni
wairþaiþ inahai bi izwis silbam.

<span id="an_12:17">12:17</span> \[A\] ni ainummehun ubil und ubilamma
usgibandans; bisaihvandans godis ni þatainei in andwairþja gudis, ak jah
in andwairþja manne allaize.

<span id="an_12:17">12:17</span> \[Car\] . . . . in andwairþja gudis, ak
jah in andwairþja manne allaize.

<span id="an_12:18">12:18</span> \[A\] jabai magi wairþan us izwis, miþ
allaim mannam gawairþi habandans.

<span id="an_12:18">12:18</span> \[Car\] jabai magi wairþan us izwis,
miþ allaim mannam gawairþi habandans.

<span id="an_12:19">12:19</span> \[A\] ni izwis silbans gawrikandans,
liubans, ak gibiþ staþ þwairhein; gameliþ ist auk: mis fraweit
leitaidau, ik fragilda, qiþiþ frauja.

<span id="an_12:19">12:19</span> \[Car\] ni izwis silbans gawrikandans,
liubans, ak gibiþ staþ þwairhein; gameliþ ist auk: mis fraweit
leitaidau, ik fragilda, qiþiþ frauja.

<span id="an_12:20">12:20</span> \[A\] jabai gredo fijand þeinana, mat
gif imma; iþ jabai þaursjai, dragkei ina; þata auk taujands haurja
funins rikis ana haubiþ is.

<span id="an_12:20">12:20</span> \[Car\] jabai gredo fijand þeinana, mat
gif imma; iþ jabai þaursjai, dragkei ina; þata auk taujands haurja
funins rikis ana haubiþ is.

<span id="an_12:21">12:21</span> \[A\] ni gajiukaizau af unþiuþa, ak
gajiukais \[af\] þiuþa unþiuþ.

<span id="an_12:21">12:21</span> \[Car\] ni gajiukaizau af unþiuþa, ak
gajiukais \[af\] þiuþa unþiuþ.

<span id="an_13:1">13:1</span> \[A\] All saiwalo waldufnjam ufarwisandam
ufhausjai; unte nist waldufni alja fram guda, iþ þo wisandona fram guda
gasatida sind.

<span id="an_13:1">13:1</span> \[Car\] All saiwalo waldufnjam
ufarwisandam ufhausjai; unte nist waldufni alja fram guda, iþ þo
wisandona fram guda gasatida sind.

<span id="an_13:2">13:2</span> \[A\] swaei sa andstandands waldufnja
gudis garaideinai andstoþ; iþ þai andstandandans silbans sis wargiþa
nimand.

<span id="an_13:2">13:2</span> \[Car\] swaei sa andstandands waldufnja
gudis garaideinai andstoþ; iþ þai andstandandans silbans sis wargiþa
nimand.

<span id="an_13:3">13:3</span> \[A\] þai auk reiks ni sind agis godamma
waurstwa, ak ubilamma; aþþan wileis ei ni ogeis waldufni, þiuþ taujais
jah habais hazein us þamma;

<span id="an_13:3">13:3</span> \[Car\] þai auk reiks ni sind agis
godamma waurstwa, ak ubilamma; aþþan wileis ei ni ogeis waldufni, þiuþ
taujais jah habais hazein us þamma;

<span id="an_13:4">13:4</span> \[A\] unte gudis andbahts ist þus in
godamma. iþ jabai ubil taujis, ogs; unte ni sware þana hairau bairiþ;
gudis auk andbahts ist, fraweitands in þwairhein þamma ubil taujandin.

<span id="an_13:4">13:4</span> \[Car\] unte gudis andbahts ist þus in
godamma. iþ jabai ubil taujis, ogs; unte ni sware þana hairu bairiþ;
gudis auk andbahts ist, fraweitands in þwairhein þamma ubil taujandin.

<span id="an_13:5">13:5</span> \[A\] duþþe ufhausjaiþ ni þatainei in
þwairheins, ak jah in miþwisseins.

<span id="an_13:5">13:5</span> \[Car\] duþþe ufhausjaiþ . . . .

<span id="an_13:6">13:6</span> \[A\] inuþ\~þis auk jah gilstra
ustiuhaiþ; unte andbahtos gudis sind in þamma silbin skalkinondans.

<span id="an_13:7">13:7</span> \[A\] usgibiþ nu allaim skuldo: þammei
gabaur gabaur, þammei mota mota, þammei agis agis, þammei sweriþa
sweriþa.

<span id="an_13:8">13:8</span> \[A\] ni ainummehun waihtais skulans
sijaiþ, niba þatei i(z)wi(s) misso frijoþ; unte saei frijoþ nehvundjan,
witoþ usfullida.

<span id="an_13:9">13:9</span> \[A\] þata auk: ni horinos, ni
maurþrjais, ni hlifais, nih faihugeigais, jah jabai hvo anþaraizo
anabusne ist, in þamma waurda usfulljada, þamma: frijos nehvundjan
þeinana swe þuk silban.

<span id="an_13:10">13:10</span> \[A\] friaþwa nehvundjins ubil ni
waurkeiþ; usfulleins nu witodis ist friaþwa.

<span id="an_13:11">13:11</span> \[A\] jah þata witandans þata þeihs,
þatei mel ist uns ju us slepa urreisan; unte nu nehvis ist naseins
unsara þau þan galaubidedum.

<span id="an_13:12">13:12</span> \[A\] nahts framis galaiþ, iþ dags
atnehvida; uswairpam nu waurstwam riqizis, iþ gawasjam sarwam liuhadis.

<span id="an_13:13">13:13</span> \[A\] swe in daga garedaba gaggaima, ni
gabauram jah drugkaneim, ni ligram jah aglaitjam ni haifstai jah aljana;

<span id="an_13:14">13:14</span> \[A\] ak gahamoþ fraujin unsaramma
Xristau Iesua jah leikis mun ni taujaiþ in lustuns.

<span id="an_14:1">14:1</span> \[A\] Iþ unmahteigana galaubeinai
andnimaiþ, ni du tweifleinai mitone.

<span id="an_14:2">14:2</span> \[A\] sums raihtis galaubeiþ matjan
allata; iþ saei unmahteigs ist, gras matjiþ.

<span id="an_14:3">14:3</span> \[A\] sa matjands þamma ni matjandin ni
frakuni, iþ sa ni matjands þana matjandan ni stojai; guþ auk ina andnam.

<span id="an_14:4">14:4</span> \[A\] þu hvas is, þuei stojis framaþjana
skalk? seinamma fraujin standiþ aiþþau driusiþ; aþþan standiþ; mahteigs
auk ist frauja gastoþ\[an\]an ina.

<span id="an_14:5">14:5</span> \[A\] sums raihtis stojiþ dag hindar daga
. . . .

<span id="an_14:9">14:9</span> \[Car\] . . . . jah qiwaim jah dauþaim
fraujinoþ.

<span id="an_14:10">14:10</span> \[Car\] iþ þu, hva stojis broþar
þeinana? aiþþau jah þu, hva frakant broþr þeinamma? allai auk gasatjanda
faura stauastola Xristaus.

<span id="an_14:11">14:11</span> \[Car\] gameliþ ist auk: liba ik, qiþiþ
frauja, þatei mis all kniwe biugiþ jah andhaitiþ all razdo guda.

<span id="an_14:12">14:12</span> \[Car\] þannu nu hvarjizuh unsara fram
sis raþjon usgibiþ guda.

<span id="an_14:13">14:13</span> \[Car\] ni þanamais nu uns misso
stojaima, ak þata stojaiþ mais, ei ni satjaiþ bistugq broþr aiþþau
gamarzein.

<span id="an_14:14">14:14</span> \[Car\] wait jag\~gatraua in fraujin
Iesua, þatei ni waiht gawamm þairh sik silbo, niba þamma munandin ,
þamma gamain ist.

<span id="an_14:15">14:15</span> \[Car\] iþ jabai in matis broþar þeins
gaurjada, ju ni bi friaþwai gaggis. ni nunu mata þeinamma jainamma
fraqistjais, faur þanei Xristus gaswalt.

<span id="an_14:16">14:16</span> \[Car\] ni wajamerjaidau unsar þiuþ.

<span id="an_14:17">14:17</span> \[Car\] nist auk þiudangardi gudis mats
jah dragk, ak garaihtei jah gawairþi jah faheþs in ahmin weihamma.

<span id="an_14:18">14:18</span> \[Car\] saei auk in þaim skalkinoþ
Xristau, waila galeikaiþ guda jah gakusans ist mannam.

<span id="an_14:19">14:19</span> \[Car\] þannu nu þoei gawairþjis sind,
laistjaima, jah þoei timreinais sind in uns misso.

<span id="an_14:20">14:20</span> \[Car\] ni nunu in matis gatair waurstw
gudis . . . .

<span id="an_15:3">15:3</span> \[Car\] . . . . þize idweitjandane þuk
gadrusun ana mik.

<span id="an_15:4">15:4</span> \[Car\] swa filu auk swe fauragameliþ
warþ, du unsarai laiseinai gameliþ warþ, ei þairh þulain jah gaþrafstein
boko wen habaima.

<span id="an_15:5">15:5</span> \[Car\] iþ guþ þulainais jah þrafsteinais
gibai izwis þata samo fraþjan in izwis misso bi Xristu Iesu,

<span id="an_15:6">15:6</span> \[Car\] ei gawiljai ainamma munþa
hauhjaiþ guþ jah attan fraujins unsaris Iesuis Xristaus.

<span id="an_15:7">15:7</span> \[Car\] in þizei andnimaiþ izwis misso,
swaswe jah Xristus andnam izwis du wulþau gudis.

<span id="an_15:8">15:8</span> \[Car\] qiþa auk Xristu Iesu andbaht
waurþanana

fram sunjai gudis du gatulgjan gahaita attane,

<span id="an_15:9">15:9</span> \[Car\] iþ þiudos in armahairteins
hauhjan guþ, swaswe gameliþ ist: duþþe andhaita þus in þiudom, frauja,
jah namin þeinamma liuþo.

<span id="an_15:10">15:10</span> \[Car\] jah aftra qiþiþ: sifaiþ þiudos
miþ managein is.

<span id="an_15:11">15:11</span> \[Car\] jah aftra qiþiþ: hazjiþ allos
þiudos fraujan jah hazjaina ina allos manageins.

<span id="an_15:12">15:12</span> \[Car\] jah aftra Esaeias qiþiþ:
wairþiþ waurts Iaissaizis, jah sa usstandands reikinoþ þiudom; du imma
þiudos wenjand.

<span id="an_15:13">15:13</span> \[Car\] iþ guþ lubainais fulljai izwis
allaizos fahedais . . . .

<span id="an_16:21">16:21</span> \[A\] . . . . jah Lukius jah Iasson jah
Soseipatrus, þai niþjos meinai;

<span id="an_16:22">16:22</span> \[A\] golja izwis ik Tairtius sa
meljands þo aipistaulein in fraujin;

<span id="an_16:23">16:23</span> \[A\] goleiþ izwis Gaïus, wairdus meins
jah allaizos aikklesjons. goleiþ izwis Airastus, fauragaggja baurgs, jah
Qartus sa broþar.

<span id="an_16:24">16:24</span> \[A\] ansts fraujins unsaris Iesuis
Xristaus miþ ahmin izwaramma. Amen.

<span id="an_16:255">16:255</span> \[A\] Du Rumonim ustauh. Du Rumonim
meliþ ist us Kaurinþon.

------------------------------------------------------------------------

[Next: 1 Corinthians](co1)
