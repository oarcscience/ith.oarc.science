[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th1)  [Next](ti1.md) 

------------------------------------------------------------------------

### Gothic Bible: 2 Thessalonians

<span id="an_1:0">1:0</span> \[A\] A(ipist)a(ule) P(awla)us du
Þaissalauneikaium ·b· anast(odeiþ).

<span id="an_1:0">1:0</span> \[B\] Du Þaissalauneikaium anþara.

<span id="an_1:1">1:1</span> \[A\] Pawlus jah Silbanus jah Teimauþaius
aikklesjon Þaissalauneikaie in guda attin unsaramma jah fraujin Iesu
Xristau.

<span id="an_1:1">1:1</span> \[B\] Pawlus jah Silbanus jah Teimauþaius
aikklesjon Þaissalauneikaie in guda attin unsaramma jah fraujin Iesu
Xristau.

<span id="an_1:2">1:2</span> \[A\] ansts izwis jah gawairþi fram guda
attin unsaramma jah fraujin Iesu Xristau.

<span id="an_1:2">1:2</span> \[B\] ansts izwis jah gawairþi fram guda
attin unsaramma jah fraujin Iesu Xristau.

<span id="an_1:3">1:3</span> \[A\] awiliudon skulum guda sinteino in
izwara, broþrjus, swaswe wairþ ist, unte ufarwahseiþ galaubeins izwara
jah managniþ friaþwa ainhvarjizuh allaize izwara in izwis misso;

<span id="an_1:3">1:3</span> \[B\] Awiliudon skulum guda sinteino in
izwara, broþrjus, swaswe wairþ ist, unte ufarwahseiþ galaubeins izwara
jah managniþ friaþwa ainhvarjizuh allaize izwara in izwis misso;

<span id="an_1:4">1:4</span> \[A\] swaei weis silbans in izwis hvopam in
aikklesjom gudis in stiwitjis izwaris jah galaubeinais in allaim wrakjom
izwaraim jah aglom þozei usþulaiþ,

<span id="an_1:4">1:4</span> \[B\] swaei weis silbans izwis hvopam in
aikklesjom gudis in stiwitjis izwaris jah galaubeinais in allaim wrakjom
izwaraim jah aglom þozei usþulaiþ,

<span id="an_1:5">1:5</span> \[A\] taikn garaihtaizos stauos gudis du
wairþans briggan izwis þiudangardjos gudis, in þizozei jah (þulai)þ;

<span id="an_1:5">1:5</span> \[B\] taikn garaihtaizos stauos gudis du
wairþans briggan izwis þiudangardjos gudis, in þizozei jah winniþ;

<span id="an_1:6">1:6</span> \[A\] sweþauh jabai garaiht ist at guda
usgildan þaim gaþreihandam izwis aggwiþa,

<span id="an_1:6">1:6</span> \[B\] sweþa(uh) . . . .

<span id="an_1:7">1:7</span> \[A\] jah (izw)is gaþu(la)n(d)am iusila miþ
uns in andhuleinai fraujins unsaris Iesuis af himinam miþ aggilum
mahtais is,

<span id="an_1:8">1:8</span> \[A\] in funins lauhmunjai gibandis fraweit
ni kunnandam guþ jah ni ufhausjandam aiwaggeljon fraujins unsaris Iesuis
Xristaus,

<span id="an_1:9">1:9</span> \[A\] þaiei fra(wei)t us(g)ib(and), fralust
aiweinon fram andwairþja fraujins jah fram wulþau mahtais is,

<span id="an_1:10">1:10</span> \[A\] þan qimiþ ushauh(n)an in þaim
weiham seinaim, jah sildaleiknan in allaim þaim galaubjandam, unte
galaubida ist weitwodei unsara du izwis in daga jainamma.

<span id="an_1:11">1:11</span> \[A\] du þammei jah bidjam sinteino bi
izwis ei izwis wairþans briggai þizos laþonais guþ unsar jah fulljai
alla leikain þiuþeinais seinaizos jah waurstw galaubeinais in mahtai,

<span id="an_1:12">1:12</span> \[A\] ei ushauhnai namo fraujins unsaris
Iesuis Xristaus in izwis jah jus in imma bi anstai gudis unsaris jah
fraujins unsaris Iesuis Xristaus.

<span id="an_2:1">2:1</span> \[A\] Aþþan bidjam izwis, b(r)oþrj(u)s, in
(q)umis (frauji)ns unsaris Iesuis Xristaus jah gaqumþais unsaraizos du
imma,

<span id="an_2:2">2:2</span> \[A\] du ni spra(ut)o (w)ag(jan) (iz)wis
fram (ah)in (ni)h dr(obnan), nih (þair)h (ahman) (n)ih (þairh)
(w)au(r)da n(ih) (þair)h (aipi)st(a)u(l)e(i)n s(we) (þai)rh uns, þa(tei)
inst(anda)i dags (Xristaus).

<span id="an_2:3">2:3</span> \[A\] (ni) (hv)as(hun) iz(w)i(s) usluto
(hv)am(m)a ha(i)d(a)u, un(t)e (niba) qimiþ af(s)t(as)s (fau)rþi(s), jah
andhulids wair(þai) ma(nn)a fr(a)w(a)urh(tai)s, sunus fralustais,

<span id="an_2:4">2:4</span> \[A\] sa andstandands jah
u(f)a(r)ha(f)jands (s)ik ufar all qiþanan(a) guþ aiþþau \[allata\]
b(lo)tinassu, swaei

(in) (alh) gudis gasitan, s\_ . . . .

<span id="an_2:15">2:15</span> \[B\] . . . . unsaros.

<span id="an_2:16">2:16</span> \[B\] aþþan silba frauja unsar Iesus
Xristus jah guþ jah atta unsar saei frijoda uns jah atgaf gaþlaiht
aiweina jah wen goda in anstai,

<span id="an_2:17">2:17</span> \[B\] gaþrafstjai hairtona izwara jah
gatulgjai in allaim waurstwam jah waurdam godaim.

<span id="an_3:1">3:1</span> \[B\] Þata anþar gabidjaiþ jah bi unsis,
broþrjus, ei waurd fraujins þragjai jah mikiljaidau, swaswe jah at
izwis,

<span id="an_3:2">3:2</span> \[B\] jah ei uslausjaindau af gastojanaim
jah ubilaim mannam; ni auk ist allaim galaubeins.

<span id="an_3:3">3:3</span> \[B\] aþþan triggws frauja saei gatulgeiþ
izwis jah galausjai izwis af þamma ubilin.

<span id="an_3:4">3:4</span> \[B\] aþþan gatrauam in fraujin in izwis,
ei þatei anabudum izwis, jah taujiþ jah taujan habaiþ.

<span id="an_3:5">3:5</span> \[B\] a(k) frauja garaihtjai hairtona
izwara in friaþwai gudis jah in usþulainai Xristaus.

<span id="an_3:6">3:6</span> \[B\] aþþan anabiudam izwis, broþrjus, in
namin fraujins unsaris Iesuis Xristaus, ei gaskaidaiþ izwis af allamma
broþre hvairbandane ungatassaba jah ni bi anafilham þoei andnemuþ at
uns.

<span id="an_3:7">3:7</span> \[A\] . . . . ist galeikon unsis, unte ni
ungatewidai wesum in izwis,

<span id="an_3:7">3:7</span> \[B\] silbans auk kunnuþ hvaiwa skuld ist
galeikon unsis, unte ni ungatewidai wesum in izwis,

<span id="an_3:8">3:8</span> \[A\] nih arwjo hlaib matidedum at hvamma,
ak winnandans in arbaidai naht jah daga waurkjandans, ei ni kauridedeima
hvana izwara.

<span id="an_3:8">3:8</span> \[B\] ni arwjo hlaib matidedum at hvamma,
ak winnandans arbaidai naht jah daga waurkjandans, ei ni kauridedeima
hvana izwara.

<span id="an_3:9">3:9</span> \[A\] ni þatei ni habaidedeima waldufni, ak
ei uns silbans du frisahtai gebeima

du galeikon unsis.

<span id="an_3:9">3:9</span> \[B\] ni þatei ni habaidedeima waldufni, ak
ei uns silbans du frisahtai gebeima

du galeikon unsis.

<span id="an_3:10">3:10</span> \[A\] jah auk þan wesum at izwis, þata
izwis anabudum, ei jabai hvas ni wili waurkjan, nih matjai.

<span id="an_3:10">3:10</span> \[B\] jah auk þan wesum at izwis, þata
izwis anabudum, ei jabai hvas ni wili waurkjan, ni matjai.

<span id="an_3:11">3:11</span> \[A\] hausjam auk sumans hvairbandans in
izwis ungatassaba, ni waiht waurkjandans, ak fairweitjandans.

<span id="an_3:11">3:11</span> \[B\] hausjam auk sumans (hvai)rbandans
in izwis ungatassaba, ni waiht waurkjandans, ak fairweitjandans.

<span id="an_3:12">3:12</span> \[A\] þaimuh swaleikaim anabiudam jah
bidjam in fraujin Iesua Xristau, ei miþ rimisa waurkjandans seinana
hlaif matjaina.

<span id="an_3:12">3:12</span> \[B\] þaimuh swaleikaim anabiudam jah
bidjam in fraujin Iesua Xristau, ei miþ rimisa waurkjandans seinana
hlaib matjaina.

<span id="an_3:13">3:13</span> \[A\] aþþan jus, broþrjus, ni wairþaiþ
usgrudjans waila taujandans.

<span id="an_3:13">3:13</span> \[B\] aþþan jus, broþrjus, ni wairþaiþ
usgrudjans waila taujandans.

<span id="an_3:14">3:14</span> \[A\] iþ jabai hvas ni ufhausjai waurda
unsaramma þairh þos bokos, þana gatarhjaiþ; ni blandaiþ izwis miþ imma,
ei gaskamai sik.

<span id="an_3:14">3:14</span> \[B\] iþ jabai hvas ni ufhausjai waurda
unsaramma þairh þos bokos, þana gatarhjaiþ; ni blandaiþ izwis miþ imma,
ei gaskamai sik.

<span id="an_3:15">3:15</span> \[A\] jan\~ni swaswe fijand ina rahnjaiþ,
ak talzjaiþ swe broþar.

<span id="an_3:15">3:15</span> \[B\] jah ni swaswe fijand ina rahnjaiþ,
ak talzjaiþ swe broþar.

<span id="an_3:16">3:16</span> \[A\] aþþan silba frauja gawairþeis gibai
izwis gawairþi sinteino in allaim stadim; frauja miþ allaim izwis.

<span id="an_3:16">3:16</span> \[B\] aþþan silba frauja gawairþeis gibai
izwis gawairþi sinteino in allaim stadim; frauja miþ allaim izwis.

<span id="an_3:17">3:17</span> \[A\] so goleins meinai handau Pawlaus,
þatei ist bandwo ana a(llai)m a(ipistaulem) (me)i(naim); (s)w(a)
(me)lja.

<span id="an_3:17">3:17</span> \[B\] so goleins meinai handau Pawlaus,
þatei ist bandwo ana allaim aipistaulem meinaim; swa melja.

<span id="an_3:18">3:18</span> \[A\] (a)n(sts) (frauj)i(ns) (u)n(saris)
(Iesu)i(s) (Xristaus) m(i)þ (allai)m iz(wis). (a)me(n).

<span id="an_3:18">3:18</span> \[B\] ansts fraujins unsaris Iesuis
Xristaus miþ allaim izwis. amen.

<span id="an_3:255">3:255</span> \[B\] Du Þaissalauneikaium anþara
ustauh.

------------------------------------------------------------------------

[Next: 1 Timothy](ti1.md)
