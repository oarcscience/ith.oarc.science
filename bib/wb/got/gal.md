[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Gothic Bible: Galatians

<span id="an_1:0">1:0</span> \[B\] Du Gala(tim) (anastodeiþ).

<span id="an_1:1">1:1</span> \[B\] (P)awlus, apaustaulus, ni af mannam
nih þairh mannan, ak þairh Iesu Xristu jah guþ attan, ize urraisida ina
us dauþaim,

<span id="an_1:2">1:2</span> \[B\] jah þai miþ mis allai broþrjus
aikklesjom Galatiais.

<span id="an_1:3">1:3</span> \[B\] ansts izwis jah gawairþi fram guda
attin jah fraujin unsaramma Iesu Xristau,

<span id="an_1:4">1:4</span> \[B\] izei gaf si(k) s(i)lban faur
frawaurhtins unsaros, ei uslausidedi uns us þam(m)a andwairþin aiwa
ubilin bi w(i)ljin gudis jah attins unsaris,

<span id="an_1:5">1:5</span> \[B\] þammei wulþus du aiwam, amen.

<span id="an_1:6">1:6</span> \[B\] sildaleikja ei swa\[swe\] sprauto
afwandjanda af þamma laþondin izwis in anstai Xristaus du anþaramma
aiwaggelja,

<span id="an_1:7">1:7</span> \[B\] þatei nist anþar, alja sumai sind þai
drobjandans izwis jah wiljandans inwandjan aiwaggeli Xristaus . . . .

<span id="an_1:20">1:20</span> \[B\] aþþan þatei melja izwis, sai, in
andwairþja gudis, ei ni liuga.

<span id="an_1:21">1:21</span> \[B\] þaþro qam ana fera Saurais jah
Kileikiais.

<span id="an_1:22">1:22</span> \[A\] . . . . unkunþs wlita aikklesjom
Iudaias þaim in Xristau;

<span id="an_1:22">1:22</span> \[B\] wasuþ\~þan unkunþs wlita aikklesjom
Iudaias þaim in Xristau;

<span id="an_1:23">1:23</span> \[A\] þatainei hausjandans wesun þatei
saei wrak uns simle, nu mereiþ galaubein þoei suman brak;

<span id="an_1:23">1:23</span> \[B\] þatainei hausjandans wesun þatei
saei wrak uns simle, nu mereiþ galaubein þoei suman brak;

<span id="an_1:24">1:24</span> \[A\] jah in mis melidedun guþ.

<span id="an_1:24">1:24</span> \[B\] jah in mis mikilidedun guþ.

<span id="an_2:1">2:1</span> \[A\] Þaþroh bi fidwortaihun jera usiddja
aftra in Iairusaulwma miþ Barnabin, ganimands miþ mis jah Teitu.

<span id="an_2:1">2:1</span> \[B\] Þaþroh bi ·id· jera usiddja aftra in
Iairusaulwma miþ Barnabin, ganimands miþ mis jah Teitu.

<span id="an_2:2">2:2</span> \[A\] uzuþ\~þan\~iddja bi andhuleinai, jah
ussok im aiwaggeli þatei merja in þi(u)dos, iþ sundro þaimei þuhta, ibai
sware rinnau aiþþau runnjau.

<span id="an_2:2">2:2</span> \[B\] uzuþ\~þan\~iddja bi andhuleinai, jah
ussok im aiwaggeli þatei merja in þiudom, iþ sundro þaimei þuhta, ibai
sware rinnau aiþþau runnjau.

<span id="an_2:3">2:3</span> \[A\] akei nih Teitus, sa miþ mis, Kreks
wisands, baidiþs was bimaitan.

<span id="an_2:3">2:3</span> \[B\] akei nih Teitus, sa miþ mis, Kreks
wisands, baidiþs was bimaitan.

<span id="an_2:4">2:4</span> \[A\] aþþan in þize u(f)sliupandane
galiugabroþre, þaiei innufslupun biniuhsjan freijhals unsarana þanei
aihum in Xristau Iesu, ei unsis gaþiwaidedeina;

<span id="an_2:4">2:4</span> \[B\] aþþan in þizei ufsliupandane
galiugabroþre, þaiei innufslupun biniuhsjan freihals unsarana þanei
aihum in Xristau Iesu, ei unsis gaþiwaidedeina;

<span id="an_2:5">2:5</span> \[A\] þaimei nih hveilohun gakunþedum
ufhnaiwein, ei sunja aiwaggeljons gastandai at izwis.

<span id="an_2:5">2:5</span> \[B\] þaimei ni hveilohun gakunþedum
ufhnaiwein, ei sunja aiwaggeljons gastandai at izwis.

<span id="an_2:6">2:6</span> \[A\] aþþan af þaim þugkjandam wisan hva,
hvileikai simle wesun ni waiht mis wulþrais ist, guþ mans andwairþi ni
andsitiþ; aþþan mis þai þugkjandans ni waiht anainsokun;

<span id="an_2:6">2:6</span> \[B\] aþþan af þaim þugkjandam wisan hva,
hvileikai simle wesun ni waiht mis wulþr(a)is ist, guþ mans andwairþi ni
andsitaiþ; aþþan mis þai þugkjandans ni waiht anainsokun;

<span id="an_2:7">2:7</span> \[A\] ak þata wiþraþo, gasaihvandans þatei
gatrauaida was mis aiwaggeljo faurafilljis, swaswe Paitru bimaitis,

<span id="an_2:7">2:7</span> \[B\] ak þata wiþrawairþo, gasaihvandans
þatei gatrauaida was mis aiwaggeljo faurafilljis, swaswe Paitrau
bimaitis,

<span id="an_2:8">2:8</span> \[A\] unte saei waurstweig gatawida Paitrau
du apaustaulein bimaitis, waurstweig gatawida jah mis in þiudos,

<span id="an_2:8">2:8</span> \[B\] unte saei waurstweig gatawida Paitrau
du apaustaulein bimaitis, waurstweig gatawida jah mis in þiudos,

<span id="an_2:9">2:9</span> \[A\] jah ufkunnandans anst þo . . . .

<span id="an_2:9">2:9</span> \[B\] jah ufkunnandans anst þo gibanon mis,
Paitrus jah Iakobus jah Iohannes, þa(i)ei þuhtedun sa(ul)eis wisan,
taihswons atgebun mis jah Barnabin gamaineins, swe weis du þiudom, iþ
eis du bimaita;

<span id="an_2:10">2:10</span> \[B\] þatainei þizei unledane ei
gamuneima þatei usdaudida þata silbo taujan.

<span id="an_2:11">2:11</span> \[B\] aþþan þan qam Paitrus in Antiokjai,
in andwairþi imma andstoþ, unte gatarhiþs was.

<span id="an_2:12">2:12</span> \[B\] unte faurþizei qemeina sumai fram
Iakobau, miþ þiudom matida; iþ biþe qemun, ufslaup jah afskaiskaid sik
ogans þans us bimaita.

<span id="an_2:13">2:13</span> \[B\] jah miþlitidedun imma þai anþarai
Iudaieis, swaei Barnabas miþgatauhans warþ þizai litai ize.

<span id="an_2:14">2:14</span> \[B\] ake biþe ik gasahv þatei ni
raihtaba gaggand du sunjai aiwaggeljons, qaþ du Paitrau faura allaim:
(jab)ai þu Iudaius wisands þiudisko libais jah ni iudaiwisko, hvaiwa
þiudos baideis iudaiwiskon?

<span id="an_2:15">2:15</span> \[B\] weis raihtis Iudaieis wisandans jah
ni us þiudom frawaurhtai;

<span id="an_2:16">2:16</span> \[B\] aþþan witandans þatei ni wairþiþ
garaihts manna us waurstwam witodis, alja þairh galaubein Iesuis
Xristaus, jah weis in Xristau Iesua galaubidedum, ei garaihtai wairþaima
us galaubeinai Xristaus Iesuis jah ni us waurstwam witodis; unte ni
wairþiþ garaihts us waurstwam witodis ainhun leike.

<span id="an_2:17">2:17</span> \[A\] . . . . sokjandans ei garaihtai
domjaindau in Xristau, bigitanai sijum jas\~silbans frawaurhtai, þannu
Xristus frawaurhtais andbahts? nis\~sijai.

<span id="an_2:17">2:17</span> \[B\] aþþan jabai sokjandans ei garaihtai
domjaindau in . . . .

<span id="an_2:18">2:18</span> \[A\] unte jabai þatei gatar, þata aftra
timrja, missataujandan mik silban ustaiknja.

<span id="an_2:19">2:19</span> \[A\] unte ik þairh witoþ witoda gaswalt,
ei guda libau.

<span id="an_2:20">2:20</span> \[A\] Xristau miþushramiþs warþ, iþ liba
nu ni þanaseiþs ik, iþ libaiþ in mis Xristus. aþþan þatei nu liba in
leika, in galaubeinai liba sunus gudis, þis frijondins mik jah
atgibandins sik silban faur mik.

<span id="an_2:21">2:21</span> \[A\] ni faurqiþa anstai gudis; unte
jabai þairh witoþ garaihtei, aiþþau jah Xristus sware gaswalt.

<span id="an_3:1">3:1</span> \[A\] O unfrodans Galateis! hvas izwis
afhugida sunjai ni ufhausjan? izwizei faura augam Iesus Xristus
faurameliþs was, in izwis ushramiþs?

<span id="an_3:2">3:2</span> \[A\] þat\~ain wiljau witan fram izwis, uzu
waurstwam witodis ahman nemuþ þau uzu gahauseinai galaubeinais?

<span id="an_3:3">3:3</span> \[A\] swa unfroþans sijuþ? anastodjandans
ahmin nu leika ustiuhiþ?

<span id="an_3:4">3:4</span> \[A\] swa filu gawunnuþ sware? aþþan jabai
sware!

<span id="an_3:5">3:5</span> \[A\] saei nu andstaldiþ izwis ahmin jah
waurkeiþ mahtins in izwis, uzu waurstwam witodis þau uzu gahauseinai
galaubeinais?

<span id="an_3:6">3:6</span> \[A\] swaswe jah Abraham galaubida guda . .
. .

<span id="an_3:27">3:27</span> \[A\] swa managai auk swe in Xristau
daupidai wesuþ, Xristau gahamodai sijuþ.

<span id="an_3:28">3:28</span> \[A\] nist Judaius nih Kreks, nist skalks
nih freis, nist gumakund nih qinakund; unte allai jus ain sijuþ in
Xristau Iesu.

<span id="an_3:29">3:29</span> \[A\] aþþan þande jus Xristaus, þannu
Abrahamis fraiw sijuþ jab\~bi gahaitam arbjans.

<span id="an_4:1">4:1</span> \[A\] Aþþan qiþa: swalaud melis swe
arbinumja niuklahs ist, ni und waiht iusiza ist skalka, frauja allaize
wisands;

<span id="an_4:2">4:2</span> \[A\] akei uf raginjam ist jah fauragaggam
und garehsn attins.

<span id="an_4:3">4:3</span> \[A\] swa jah weis, þan wesum barniskai, uf
stabim þis fairhvaus wesum skalkinondans.

<span id="an_4:4">4:4</span> \[A\] iþ biþe qam usfulleins melis,
insandida guþ sunu seinana, waurþanana us qinon, waurþanana uf witoda,

<span id="an_4:5">4:5</span> \[A\] ei þans uf witoda usbauht\[id\]edi,
ei suniwe sibja andnimaima.

<span id="an_4:6">4:6</span> \[A\] aþþan þatei sijuþ jus sunjus gudis,
insandida guþ ahman sunaus seinis in hairtona izwara hropjandan: abba,
fadar!

<span id="an_4:7">4:7</span> \[A\] swaei ni þanaseiþs is skalks,

þande sunus, jah arbja gudis þairh Xristu.

<span id="an_4:8">4:8</span> \[A\] akei þan sweþauh ni kunnandans guþ,
þaim þoei wistai ni sind guda skalkinodeduþ;

<span id="an_4:9">4:9</span> \[A\] iþ nu sai, ufkunnandans guþ,
maizuþ\~þan gakunnaidai fram guda, hvaiwa gawandideduþ izwis aftra du
þaim unmahteigam jah halkam stabim, þaimei aftra iupana skalkinon
wileiþ?

<span id="an_4:10">4:10</span> \[A\] dagam witaiþ jah menoþum jah melam
jah aþnam.

<span id="an_4:11">4:11</span> \[A\] og izwis, ibai sware arbaididedjau
in izwis.

<span id="an_4:12">4:12</span> \[A\] aþþan wairþaiþ swe ik, unte jah ik
swe jus, broþrjus, bidja izwis. ni waiht mis gaskoþuþ.

<span id="an_4:13">4:13</span> \[A\] wituþ þatei þairh siukein leikis
aiwaggelida izwis þata frumo,

<span id="an_4:14">4:14</span> \[A\] jah fraistubnjai ana leika meinamma
ni frakunþeduþ, ni andspiwuþ, ak swe aggelu gudis andnemuþ mik, swe
Xristu Iesu.

<span id="an_4:15">4:15</span> \[A\] hvileika was nu audagei izwara?
weitwodja auk izwis þatei jabai mahteig wesi, augona izwara usgrabandans
atgebeiþ mis.

<span id="an_4:16">4:16</span> \[A\] iþ nu swe fijands izwis warþ, sunja
gateihands izwis?

<span id="an_4:17">4:17</span> \[A\] aljanond izwis ni waila, ak usletan
izwis wileina, ei im aljanoþ.

<span id="an_4:18">4:18</span> \[A\] aþþan goþ ist aljanon in godamma
sinteino, jan\~ni þatainei in þammei ik sijau andwairþs at izwis.

<span id="an_4:19">4:19</span> \[A\] barnilona meina þanzei aftra fita,
unte gabairhtjaidau Xristus in izwis.

<span id="an_4:19">4:19</span> \[B\] . . . . þanzei aftra fita, unte
gab(a)irhtjaidau Xristaus in izwis.

<span id="an_4:20">4:20</span> \[A\] aþþan wilda qiman at izwis nu jah
inmaidjan stibna meina; unte afslauþiþs im in izwis.

<span id="an_4:20">4:20</span> \[B\] aþþan wilda qiman at izwis nu jah
inmaidjan stibna meina; unte afslauþiþs im in izwis.

<span id="an_4:21">4:21</span> \[A\] qiþiþ mis, jus uf witoda wiljandans
wisan, þata witoþ niu hauseiþ?

<span id="an_4:21">4:21</span> \[B\] qiþiþ mis, jus uf witoda wiljandans
wisan, þata witoþ niu hauseiþ?

<span id="an_4:22">4:22</span> \[A\] gameliþ ist auk þatei Abraham twans
aihta sununs, ainana us þiujai jah ainana us frijai;

<span id="an_4:22">4:22</span> \[B\] gameliþ ist auk þatei Abraham twans
aihta sununs, ainana us þiujai jah ainana us frijai;

<span id="an_4:23">4:23</span> \[A\] akei þan sa us þiujai bi leika . .
. .

<span id="an_4:23">4:23</span> \[B\] akei þan sa us þiujai bi leika
gabaurans was, iþ sa us frijai bi gahaita;

<span id="an_4:24">4:24</span> \[B\] þatei sind aljaleikodos; þos auk
sind twos triggwos: aina raihtis af fairgunja Seina in þiwadw bairandei,
sei ist Agar;

<span id="an_4:25">4:25</span> \[B\] Seina fairguni ist in Arabia,
gamarko þizai nu Iairusalem, iþ skalkinoþ miþ seinaim barnam.

<span id="an_4:26">4:26</span> \[B\] iþ so iupa Iairusalem frija ist,
sei ist aiþei unsara.

<span id="an_4:27">4:27</span> \[B\] gameliþ ist auk: sifai stairo so
unbairandei, tarmei jah hropei so ni fitandei, un(t)e managa barna þizos
auþjons mais þau þizos aigandeins aban.

<span id="an_4:28">4:28</span> \[B\] aþþan weis, broþrjus, bi Isakis
gahaita barna sium.

<span id="an_4:29">4:29</span> \[B\] akei þan swaswe sa bi leika
gabaurana wrak þana bi ahmin, swah jah nu.

<span id="an_4:30">4:30</span> \[B\] akei hva qiþiþ þata gamelido?
uswairp þizai þiujai jah þamma sunau izos; unte ni nimiþ arbi sunus
þiujos miþ sunau frijaizos.

<span id="an_4:31">4:31</span> \[B\] þannu nu, broþrjus, ni sijum þiujos
barna, ak frijaizos

<span id="an_5:1">5:1</span> \[B\] Þammei freihalsa uns Xristus frijans
brahta standaiþ nu ni aftra skalkinassaus jukuzja usþulaiþ.

<span id="an_5:2">5:2</span> \[B\] sai, ik Pawlus qiþa izwis þatei jabai
bimaitiþ, Xristus izwis nist du botai.

<span id="an_5:3">5:3</span> \[B\] aþþan weitwodja hvamme manne
bimaitanaize, þatei skula ist all witoþ taujan.

<span id="an_5:4">5:4</span> \[B\] lausai sijuþ af Xristau, juzei in
witoda garaihtans qiþiþ izwis; us anstai us(dr)usuþ;

<span id="an_5:5">5:5</span> \[B\] aþþan weis ahmin us galaubeinai
wenais garaihteins beidam;

<span id="an_5:6">5:6</span> \[B\] unte in Xristu Iesu nih bimait waiht
gamag nih faurafilli, ak galaubeins þairh friaþwa waurstweiga.

<span id="an_5:7">5:7</span> \[B\] (r)unnuþ waila; hvas izwis galatida
sunjai ni ufhausjan?

<span id="an_5:8">5:8</span> \[B\] so gak(un)ds (ni) (u)s þamma
laþondi(n) (i)zwis ist.

<span id="an_5:9">5:9</span> \[B\] leitil beitis allana daig
distai(r)iþ.

<span id="an_5:10">5:10</span> \[B\] ik gatraua in izwis in fraujin
(þ)a(t)ei ni waiht aljis hugjiþ; aþþan sa drobjands izwis sa bairai þo
wargiþa, sahvazuh saei sijai.

<span id="an_5:11">5:11</span> \[B\] aþþan ik, broþrjus, jabai bimai(t)
merjau, duhve þanamais wrikada? þannu gatauran ist marzeins galgins.

<span id="an_5:12">5:12</span> \[B\] wainei jah usmaitaindau þai
drobjandans izwis.

<span id="an_5:13">5:13</span> \[B\] jus auk du freihalsa laþo(d)ai
sijuþ, broþrjus; þatainei ibai þana freihals du lewa leik(is) taujaiþ,
ak in friaþwos ahmins skalkinoþ izwis misso.

<span id="an_5:14">5:14</span> \[B\] unte all witoþ in izwis in ainamma
waurda usfulljada, in þamma: frijos nehvundjan þeinana swe þuk silban.

<span id="an_5:15">5:15</span> \[B\] iþ jabai iz(wi)s misso beitiþ jah
fair\[r\]inoþ, saihviþ, i(b)ai fram izwis misso fraqimaindau.

<span id="an_5:16">5:16</span> \[B\] aþþan qiþ(a) (e)i ahmin gaggaiþ jah
lustu leikis ni ustiuhaiþ.

<span id="an_5:17">5:17</span> \[A\] . . . . iþ ahma wiþra leik, þo nu
sis misso andstandand, ei ni þishvah þatei wileiþ, þata taujiþ.

<span id="an_5:17">5:17</span> \[B\] unte leik gairneiþ wiþra ahman, iþ
ahma wiþra leik, þo nu sis misso andstandand, ei ni þishvah þatei
wileiþ, þata taujaiþ.

<span id="an_5:18">5:18</span> \[A\] aþþan jabai ahmin tiuhanda, ni
sijuþ uf witoda.

<span id="an_5:18">5:18</span> \[B\] aþþan jabai ahmin tiuhanda, ni
sijuþ uf witoda.

<span id="an_5:19">5:19</span> \[A\] aþþan swikunþa sind waurstwa
leikis, þatei ist: horinassus, kalkinassus, unhrainiþa, aglaitei,

<span id="an_5:19">5:19</span> \[B\] aþþan swikunþa sind waurstwa
leikis, þatei ist: horinassus, kalkinassus, unhrainiþa, (ag)laitei,

<span id="an_5:20">5:20</span> \[A\] galiugagude skalkinassus,
lubjaleisei, fiaþwos, haifsteis, aljan, hatiza, jiukos, twistasseis,
\[birodeinos\] hairaiseis,

<span id="an_5:20">5:20</span> \[B\] galiugagude skalkinassus,
lubjaleisei, fiaþwos, haifsteis, aljan, hatiza, jiukos, twisstasseis,
\[birodeinos\] hairaiseis,

<span id="an_5:21">5:21</span> \[A\] neiþa, maurþra, drugkaneins,
gabauros jah þata galeiko þaim, þatei faur

qiþa izwis, swe ju fauraqaþ, þatei þai þata swaleik taujandans
þiudangardjos gudis arbjans ni wairþand.

<span id="an_5:21">5:21</span> \[B\] neiþa, maurþra, drugkaneins,
gabauros jah þata galeiko þaim, þatei faur

qiþa izwis, swe ju fauraqaþ, þatei þai þata swaleik \[ta\]taujandans
þiudangardjos gudis arbjans ni wairþand.

<span id="an_5:22">5:22</span> \[A\] iþ akran ahmins ist frijaþwa,
faheþs, gawairþi, usbeisnei, selei, bleiþei, galaubeins,

<span id="an_5:22">5:22</span> \[B\] iþ akran ahmins ist friaþwa,
faheds, gawairþi, usbeisnei, selei, bleiþei, galaubeins,

<span id="an_5:23">5:23</span> \[A\] qairrei, gahobains, swiknei; wiþra
þo swaleika nist witoþ.

<span id="an_5:23">5:23</span> \[B\] qairrei, gahobains, swiknei; wiþra
þo swaleika nist witoþ.

<span id="an_5:24">5:24</span> \[A\] iþ þaiei sind Xristaus, leik sein
ushramidedun miþ winnom jah lustum.

<span id="an_5:24">5:24</span> \[B\] iþ þaiei sind Xristaus, leik sein
ushramidedun miþ winnom jah lustum.

<span id="an_5:25">5:25</span> \[A\] jabai libam ahmin, ahmin jah
gaggam.

<span id="an_5:25">5:25</span> \[B\] jabai libam ahmin, ahmin (j)ah
gaggam.

<span id="an_5:26">5:26</span> \[A\] ni wairþaima flautai, uns misso
ushaitandans, misso in neiþa wisandans.

<span id="an_5:26">5:26</span> \[B\] ni wairþaima flau(ta)i, uns (m)isso
ushaitandans, misso in neiþa wisandans.

<span id="an_6:1">6:1</span> \[A\] Broþrjus, jabai gafahaidau manna in
hvizai missadede, jus þai ahmeinans gaþwastjaiþ þana swaleikana in ahmin
qairreins, andsaihvands þuk silban, iba jah þu fraisaizau.

<span id="an_6:1">6:1</span> \[B\] Broþrjus, jabai gafahaidau manna in
hvizai missadede, jus þai ahmeinans gaþwastjaiþ þana swaleikana in ahmin
qairreins, atsaihvands þuk silban, ibai jah þu fraisaizau.

<span id="an_6:2">6:2</span> \[A\] izwaros misso kauriþos bairaiþ, jah
swa usfulleiþ witoþ Xristaus.

<span id="an_6:2">6:2</span> \[B\] izwaros misso kauriþos bairaiþ, jah
swa usfulleiþ witoþ Xristaus.

<span id="an_6:3">6:3</span> \[A\] iþ jabai þugkeiþ hvas hva wisan, ni
waiht wisands, sis silbin fraþjamarzeins ist.

<span id="an_6:3">6:3</span> \[B\] iþ jabai þugkeiþ hvas hva wisan, ni
waiht wisands, sis silbin fraþjamarzeins ist.

<span id="an_6:4">6:4</span> \[A\] iþ waurstw sein silbins kiusai
hvarjizuh, jah þan in sis silbin hvoftulja habai jah ni in anþaramma;

<span id="an_6:4">6:4</span> \[B\] iþ waurstw sein silbins kiusai
hvarjizuh, jah þan in sis silbin hvoftulja habai jah ni in anþaramma;

<span id="an_6:5">6:5</span> \[A\] hvarjizuh auk swesa baurþein bairiþ.

<span id="an_6:5">6:5</span> \[B\] hvarjizuh auk swesa baurþein bairiþ.

<span id="an_6:6">6:6</span> \[A\] aþþan gamainjai sa laisida waurda
þamma laisjandin in allaim godaim is.

<span id="an_6:6">6:6</span> \[B\] aþþan gamainjai sa laisida waurda
þamma laisjandin in allaim godaim.

<span id="an_6:7">6:7</span> \[A\] ni wairþaiþ airzjai; guþ ni
bilaikada. manna auk þatei saijiþ þata jah sneiþiþ.

<span id="an_6:7">6:7</span> \[B\] ni wairþaiþ airzjai; guþ ni
bilaikada. manna auk þatei saiiþ þatuh jah sneiþiþ.

<span id="an_6:8">6:8</span> \[A\] unte saei saijiþ in leika seinamma,
us þamma leika jah sneiþiþ riurein; iþ saei saijiþ in ahmin, us ahmin
jah sneiþiþ libain aiweinon.

<span id="an_6:8">6:8</span> \[B\] unte saei saiiþ in leika seinamma, us
þamma leika jah sneiþiþ riurein; iþ saei saiiþ in ahmin, us ahmin jah
sneiþiþ libain aiweinon.

<span id="an_6:9">6:9</span> \[A\] aþþan þata godo taujandans ni
wairþaima usgrudjans; unte at mel swesata sneiþam ni afma(u)idai.

<span id="an_6:9">6:9</span> \[B\] aþþan þata godo taujandans ni
wairþaima usgrudjans; unte at mel swesata sneiþam ni afmauidai.

<span id="an_6:10">6:10</span> \[A\] þannu nu, þandei mel habam,
waurkjam þiuþ wiþra allans, þishun wiþra swesans galaubeinai.

<span id="an_6:10">6:10</span> \[B\] þannu nu, þandei mel habam,
waurkjam þiuþ wiþra allans, þishun wiþra swesans galaubeinai.

<span id="an_6:11">6:11</span> \[A\] sai, hvileikaim bokom gamelida
izwis meinai handau.

<span id="an_6:11">6:11</span> \[B\] sai, hvileikaim bokom izwis
gamelida meinai handau.

<span id="an_6:12">6:12</span> \[A\] swa managai swe wileina samjan sis
in leika, þai nauþjand izwis bimaitan, ei hveh wrak(j)a galgins Xristaus
ni winnaina.

<span id="an_6:12">6:12</span> \[B\] swa managai swe wileina samjan sis
in leika, þai nauþjand izwis bimaitan, ei hveh wrakja galgins Xristaus
ni winnaina.

<span id="an_6:13">6:13</span> \[A\] niþ\~þan sweþauh þai ize bimaitanai
sind, witoþ fastand, ak wileina izwis bimaitan, ei in izwaramma leika
hvopaina.

<span id="an_6:13">6:13</span> \[B\] nih þan sweþauh þai ize bimaitanai
sind, witoþ fastand, ak wileina izwis bimaitan, ei in izwaramma leika
hvopaina.

<span id="an_6:14">6:14</span> \[A\] iþ mis ni sijai hvopan ni in
waihtai, niba in galgins fraujins unsaris Iesuis Xristaus, þairh þanei
mis fairhvus ushramiþs ist jah ik (f)airhv(a)u.

<span id="an_6:14">6:14</span> \[B\] iþ mis ni sijai hvopan ni in
waihtai, niba in galgins (fraujins) (u)nsaris Iesuis Xristaus, þairh
þ(anei) (m)is fairhvaus ushramiþs ist jah ik fairhvau.

<span id="an_6:15">6:15</span> \[A\] unte ni bimait waiht is(t), nih
faura(filli), (a)k niuj(a) gask(af)ts.

<span id="an_6:15">6:15</span> \[B\] unte nih bimait waiht ist, ni
faurafilli, ak niuja gaskafts.

<span id="an_6:16">6:16</span> \[A\] (j)ah s(wa) manag(a)i sw(e) þizai
g(araidein)ai (ga)laistans sin(d), g(a)w(airþi) ana im jah a(r)maio
(j)ah (ana) (I)sraela (gudis).

<span id="an_6:16">6:16</span> \[B\] jah swa managai swe þizai
garaideinai galaistans sind, gawairþi ana im jah armaio jah ana Israela
gudis.

<span id="an_6:17">6:17</span> \[A\] þa(nama)is (arbai)de n(i) a(i)nshun
m(i)s (gansja)i: (unte) (ik) (sta)kins (Iesu)is ana (leik)a m(einamma)
(baira).

<span id="an_6:17">6:17</span> \[B\] þanamais arbaide ni ainshun mis
gansjai: unte ik stakins fraujins unsaris Iesuis Xristaus ana leika
meinamma baira.

<span id="an_6:18">6:18</span> \[A\] (ansts) (f)raujins uns(a)r(is)
(Iesuis) Xristaus (miþ) (ahmin) izwa(r)amma, br(o)þr(j)u(s). amen.

<span id="an_6:18">6:18</span> \[B\] ansts fraujins unsaris Iesuis
Xristaus miþ ahmin izwaramma, broþrjus. amen.

<span id="an_6:255">6:255</span> \[A\] du (G)al(at)i(m) (ustauh). du
Ga(l)a(tim) (gameliþ) i(s)t u(s) (Rum)ai.

<span id="an_6:255">6:255</span> \[B\] du Galatim ustauh.

------------------------------------------------------------------------

[Next: Ephesians](eph)
