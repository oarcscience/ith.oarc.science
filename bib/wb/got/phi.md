[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](eph)  [Next](col.md) 

------------------------------------------------------------------------

### Gothic Bible: Philippians

<span id="an_1:14">1:14</span> \[B\] . . . . (managis)tans broþre in
fraujin gatrauandans bandjom meinaim mais gadaursan unagandans waurd
gudis rodjan.

<span id="an_1:15">1:15</span> \[B\] sumai raihtis jah in neiþis jah
haiftais, sumai þan in godis wiljins Xristu merjand,

<span id="an_1:16">1:16</span> \[B\] sumai þan us friaþwai, witandans
þatei du sunjonai aiwaggeljons gasatiþs im;

<span id="an_1:17">1:17</span> \[B\] iþ þaiei us haifstai Xristu
merjand, ni swiknaba, munandans sik aglons urraisjan bandjom meinaim.

<span id="an_1:18">1:18</span> \[B\] hva auk? þandei allaim haidum,
jaþþe inilon jaþþe sunjai, Xristus merjada; jah in þamma fagino, akei
jah faginon duginna.

<span id="an_1:19">1:19</span> \[B\] unte wait ei þata mis gagaggiþ du
ganistai þairh izwara bida jah andstald ahmins Xristaus Iesuis,

<span id="an_1:20">1:20</span> \[B\] bi usbeisnai jah wenai meinaim,
unte ni in waihtai gaaiwiskoþs wairþa, ak in allai trauainai, swe
sinteino jah nu, mikiljada Xristus in leika meinamma, jaþþe þairh libain
jaþþe þairh dauþu.

<span id="an_1:21">1:21</span> \[B\] aþþan mis liban Xristus ist jah
gaswiltan gawaurki.

<span id="an_1:22">1:22</span> \[B\] iþ jabai liban in leika, þata mis
akran waurstwis ist, jah hvaþar waljau ni kann.

<span id="an_1:23">1:23</span> \[B\] aþþan dishabaiþs

us þaim twaim: þanuh lustu habands andletnan jah miþ Xristau wisan, und
filu mais batizo ist;

<span id="an_1:24">1:24</span> \[B\] aþþan du wisan in leika þaurftozo
in izwara.

<span id="an_1:25">1:25</span> \[B\] jah þata triggwaba wait þatei wisa
jah þairhwisa at allaim izwis du izwarai framgahtai jah fahedai
galaubeinais izwaraizos,

<span id="an_1:26">1:26</span> \[B\] ei hvoftuli izwara biauknai in
Xristau Iesu in mis þairh meinana qum aftra du izwis.

<span id="an_1:27">1:27</span> \[B\] hveh \[þatainei\] wairþaba
aiwaggeljons Xristaus usmitaiþ, ei jaþþe qimau jah gasaihvau izwis,
jaþþe aljaþro gahausjau bi izwis, þatei standiþ in ainamma ahmin, ainai
saiwalai samana arbaidjandans galaubeinai aiwaggeljons,

<span id="an_1:28">1:28</span> \[B\] jah ni in waihtai afagidai fram
þaim andastaþjam, þatei ist im ustaikneins fralustais, iþ izwis
ganistais, jah þata fram guda.

<span id="an_1:29">1:29</span> \[B\] izwis fragiban ist faur Xristu ni
þatainei du imma galaubjan, ak jah þata faur ina winnan,

<span id="an_1:30">1:30</span> \[B\] þo samon haifst habandans, þoei
gasaihviþ in mis jah nu hauseiþ in mis.

<span id="an_2:1">2:1</span> \[B\] Jabai hvo nu gaþrafsteino in Xristau,
jabai hvo gaþlaihte friaþwos, jabai hvo gamainduþe ahmins, jabai hvo
mildiþo jah gableiþeino,

<span id="an_2:2">2:2</span> \[B\] usfulleiþ meina fahed, ei þata samo
hugjaiþ, þo samon friaþwa habandans, samasaiwalai, samafraþjai;

<span id="an_2:3">2:3</span> \[B\] ni waiht bi haifstai aiþþau lausai
hauheinai, ak in allai hauneinai gahugdais anþar anþarana munands sis
auhuman;

<span id="an_2:4">2:4</span> \[B\] ni þo seina hvarjizuh mitondans, ak
jah þo anþaraize hvarjizuh.

<span id="an_2:5">2:5</span> \[B\] þata auk fra\[i\]þjaidau in izwis,
þatei jah in Xristau Iesu,

<span id="an_2:6">2:6</span> \[B\] saei in gudaskaunein wisands ni wulwa
rahnida wisan sik galeiko guda,

<span id="an_2:7">2:7</span> \[B\] ak sik silban uslausida, wlit skalkis
nimands, in galeikja manne waurþans,

<span id="an_2:8">2:8</span> \[B\] jah manaulja bigitans swe manna.
gahaunida sik silban, waurþans ufhausjands attin und . . . .

<span id="an_2:22">2:22</span> \[B\] . . . . þatei swe attin barn
miþskalkinoda mis in aiwaggeljon.

<span id="an_2:23">2:23</span> \[B\] þanuh nu wenja sandjan, biþe
gasaihva hva bi mik ist, suns.

<span id="an_2:24">2:24</span> \[B\] aþþan gatraua in fraujin, þammei
jah silba sprauto qima.

<span id="an_2:25">2:25</span> \[B\] aþþan þarb munda, Aipafraudeitu
broþar jah gawaurstwan jah gahlaiban meinana, iþ izw

ana apaustulu jah andbaht þaurftais meinaizos sandjan du izwis;

<span id="an_2:26">2:26</span> \[A\] . . . . in þize hausideduþ ina
siukan.

<span id="an_2:26">2:26</span> \[B\] unte gairnjands was allaize izwara
jah unwunands, in þizei hausideduþ ina siukan.

<span id="an_2:27">2:27</span> \[A\] jah auk siuks was nehva dauþau,
akei guþ ina gaarmaida; aþþan ni þatainei ina, ak jah mik, ei gaurein
ana gaurein ni habau.

<span id="an_2:27">2:27</span> \[B\] jah auk siuks was nehva dauþau,
akei guþ ina gaarmaida; aþþan ni þatainei ina, ak jah mik, ei gaurein
ana gaurein ni habau.

<span id="an_2:28">2:28</span> \[A\] sniumundos nu insandida ina, ei
gasaihvandans ina aftra faginoþ jah ik hlasoza sijau \[uf(kun)nands hva
bi izwis ist\].

<span id="an_2:28">2:28</span> \[B\] sniumundos nu insandida ina, ei
gasaihvandans ina aftra fag(ino)þ jah ik hlasoza sijau \[uf(kun)nands
hva bi izwis ist\].

<span id="an_2:29">2:29</span> \[A\] andnimaiþ nu ina in fraujin miþ
allai fahedai jah þans swaleikans swerans habaiþ,

<span id="an_2:29">2:29</span> \[B\] andnimaiþ nu ina in fraujin miþ
allai fahedai jah þans swaleikans swerans ha\[i\]baiþ,

<span id="an_2:30">2:30</span> \[A\] unte in waurstwis Xristaus und
dauþu atnehvida, ufarmunnonds saiwalai seinai, ei usfullidedi izwar
gaidw bi mein andbahti.

<span id="an_2:30">2:30</span> \[B\] unte in waurstwis Xristaus und
dauþu atnehvida, ufarmunnonds saiwalai seinai, ei usfullidedi izwar
gaidw bi mein andbahti.

<span id="an_3:1">3:1</span> \[A\] Þata anþar, broþrjus meinai, faginoþ
in fraujin; þo samona izwis meljan mis sweþauh ni latei, iþ izwis
þwastiþa.

<span id="an_3:1">3:1</span> \[B\] Þata anþar, broþrjus meinai, faginoþ
in fraujin; þo samona izwis meljan mis sweþauh ni latei, iþ izwis
þwastiþa.

<span id="an_3:2">3:2</span> \[A\] saihviþ þans hundans, saihviþ þans
ubilans waurstwjans, saihviþ þo gamaitanon.

<span id="an_3:2">3:2</span> \[B\] saihviþ þans hundans, saihviþ þans
ubilans waurstwjans, saihviþ þo gamaitanon.

<span id="an_3:3">3:3</span> \[A\] aþþan weis sium bimait, weis ahmin
guda skalkinondans jah hvopandans in Xristau Iesu, jan\~ni in leika
(gatrauam),

<span id="an_3:3">3:3</span> \[B\] aþþan weis sijum bimait, weis ahmin
guda skalkinondans jah hvopandans in Xristau Iesu, jah ni in leika
gatrauam,

<span id="an_3:4">3:4</span> \[A\] jah þan ik habands trauain jah in
leika. jabai hvas anþar þugkeiþ trauan in leika, ik mais:

<span id="an_3:4">3:4</span> \[B\] jah þan ik habands trauain jah in
leika. jabai (hvas) anþar þugkeiþ trauan in l(eika), ik mais:

<span id="an_3:5">3:5</span> \[A\] bimait ahtaudogs, us knodai Israelis,
kunjis Bainiameinis, Haibraius us Haibraium, bi witoda Fareisaius,

<span id="an_3:5">3:5</span> \[B\] bimait ahtaudogs, us knodai Israelis,
kunjis Baineiameinis, Haibraius us Haibraium, bi witoda Fareisaius,

<span id="an_3:6">3:6</span> \[A\] bi aljana wrakjands aikklesjon, bi
garaihtein þizai sei in witoda ist, wisands usfairina.

<span id="an_3:6">3:6</span> \[B\] bi aljana wrakjands aikklesjon, bi
garaihtein þizai sei in witoda ist, wisands usfairina.

<span id="an_3:7">3:7</span> \[A\] akei þatei was mis gawaurki, þatuh
rahnida in Xristaus sleiþa wisan.

<span id="an_3:7">3:7</span> \[B\] akei þatei was mis gawaurki, þatuh
rahnida in Xristaus sleiþa wisan.

<span id="an_3:8">3:8</span> \[A\] aþþan sweþauh all domja sleiþa wisan
in ufarassaus kunþjis Xristaus Iesuis fraujins meinis, in þizei allamma
gasleiþiþs im jah domja smarnos wisan allata, ei Xristau du gawaurkja
habau,

<span id="an_3:8">3:8</span> \[B\] aþþan sweþauh all domja sleiþa wisan
in ufarassaus kunþjis Iesuis Xristaus fraujins meinis, in þizei allamma
gasleiþiþs im jah domja smarnos wisan allata, ei Xristau du gawaurkja
habau,

<span id="an_3:9">3:9</span> \[A\] jah bigitaidau in imma ni habands
meina garaihtein, þo us witoda, akei þo þairh galaubein Xristaus Iesuis,
sei us guda ist garaihtei ana galaubeinai,

<span id="an_3:9">3:9</span> \[B\] jah bigitaidau in imma ni habands
meina garaihtein, þo us witoda, ak þairh galaubein Iesuis Xristaus, sei
us guda ist garaihtei ana galaubeinai,

<span id="an_3:10">3:10</span> \[A\] du kunnan ina jah maht usstassais
is jah gamainduþ þulaine is, miþkauriþs was dauþau is,

<span id="an_3:10">3:10</span> \[B\] du kunnan ina jah maht usstassais
is jah gamainduþ þulaine is, miþkauriþs was dauþau is,

<span id="an_3:11">3:11</span> \[A\] ei hvaiwa gaqimau in usstassai us
dauþaim.

<span id="an_3:11">3:11</span> \[B\] ei hvaiwa gaqimau in usstassai us
dauþaim.

<span id="an_3:12">3:12</span> \[A\] ni þatei ju andnemjau aiþþau ju
garaihts gadomiþs sijau, aþþan afargagga, ei gafahau in þammei gafahans
warþ fram Xristau.

<span id="an_3:12">3:12</span> \[B\] ni þatei ju andnemjau aiþþau ju
garaihts gadomiþs sijau, aþþan ik afargagga, ei gafahau in þammei
gafahans warþ fram Xristau.

<span id="an_3:13">3:13</span> \[A\] broþrjus, ik mik silban ni nauh man
gafahan;

<span id="an_3:13">3:13</span> \[B\] broþrjus, ik mik silban ni nauh man
gafahan;

<span id="an_3:14">3:14</span> \[A\] aþþan ain sweþauh , þaim a(ftra)
ufarmunnonds, iþ du þaim þoei faura sind, mik ufþanjands, bi mundrein
afargagga afar sigislauna þizos iupa laþonais gudis in Xristau Iesu.

<span id="an_3:14">3:14</span> \[B\] aþþan ain sweþauh þaim afta
ufarmunnonds, iþ du þaim þoei faura sind, mik ufþanjands, bi mundrein
afargagga afar sigislauna þizos iupa laþonais gudis in Xristau Iesu.

<span id="an_3:15">3:15</span> \[A\] swa managai nu swe sijaima
fullawitans, þata hugjaima; jah jabai hva aljaleikos hugjiþ, jah þata
izwis guþ andhuljiþ.

<span id="an_3:15">3:15</span> \[B\] swa managai nu swe sijaima
fullawitans, þata hugjaima; jah jabai aljaleikos hugjiþ, jah þata izwis
guþ andhuljiþ.

<span id="an_3:16">3:16</span> \[A\] aþþan sweþauh du þammei gasnewum,
ei samo hugjaima \[jah samo fraþjaima\], samon gaggan garaideinai.

<span id="an_3:16">3:16</span> \[B\] aþþan sweþauh du þammei gasnewum,
ei samo hugjaima \[jah samo fraþjaima\].

<span id="an_3:17">3:17</span> \[A\] miþgaleikondans meinai wairþaiþ,
broþrjus, jam\~mundoþ izwis þans swa gaggandans, swaswe habaiþ frisaht
unsis.

<span id="an_3:17">3:17</span> \[B\] miþgaleikondans meinai wairþaiþ,
broþrjus, jah mundoþ izwis þans swa gaggandans, swaswe habaiþ frisaht
unsis.

<span id="an_3:18">3:18</span> \[A\] unte managai gaggand þanzei ufta
qaþ izwis, iþ nu jag\~gretands qiþa þans fijands galgins Xristaus,

<span id="an_3:18">3:18</span> \[B\] unte managai gaggand þanzei ufta
qaþ izwis, iþ nu jah gretands qiþa þans fijands galgins Xristaus,

<span id="an_3:19">3:19</span> \[A\] þizeiei andeis wairþiþ fralusts,
þizeiei guþ wamba ist jah wulþaus in skandai ize, þaiei airþeinaim
fraþjand.

<span id="an_3:19">3:19</span> \[B\] þizeei andeis wairþiþ fralusts,
þize guþ wamba ist jah wulþus in skandai ize, þaiei airþeinaim fraþjand.

<span id="an_3:20">3:20</span> \[A\] iþ unsara bauains in himinam ist,
þaþroei jah nasjand usbeidam fraujan Iesu Xristu,

<span id="an_3:20">3:20</span> \[B\] iþ unsara bauains in himinam ist,
þaþroei jah nasjand usbeidam fraujan Iesu Xristu,

<span id="an_3:21">3:21</span> \[A\] saei inmaideiþ leika hauneinais
unsaraizos du ibnaskaunjamma leika wulþaus seinis bi waurstwa, unte mag
jah ufhnaiwjan sis alla.

<span id="an_3:21">3:21</span> \[B\] saei inmaideiþ leika hauneinais
unsaraizos du ibnaskaunjamma leika wulþaus seinis bi waurstwa, unte mag
jah ufhnaiwjan sis alla.

<span id="an_4:1">4:1</span> \[A\] Swaei nu, broþrjus meinai liubans jah
lustusamans, faheþs jah waips meins, swa standaiþ in fraujin.

<span id="an_4:1">4:1</span> \[B\] Swaei nu, broþrjus meinai liubans jah
lustusamans, faheþs jah waips meins, swa standaiþ in fraujin.

<span id="an_4:2">4:2</span> \[A\] Aiodian bidja jas\~Swntwkein bidja
þata samo fraþjan in fraujin.

<span id="an_4:2">4:2</span> \[B\] Aiodian bidja jah Swntwkein bidja
þata samo fraþjan in fraujin.

<span id="an_4:3">4:3</span> \[A\] jai jah þuk waliso bidja gajuko,
niþais þos þozei miþarbaididedun mis in aiwaggeljon miþ Klaimaintau jah
anþaraim gawaurstwam meinaim, þizeei namna sind in bokom libainais.

<span id="an_4:3">4:3</span> \[B\] jai jah þuk waliso bidja gajuko,
niþais þos þozei miþarbaididedun mis in aiwaggeljon miþ Klemaintau jah
anþaraim gawaurstwam meinaim, þizeei namna sind in bokom libainais.

<span id="an_4:4">4:4</span> \[A\] nunu nu faginoþ in fraujin sinteino;
aftra qiþa, faginoþ!

<span id="an_4:4">4:4</span> \[B\] nunu nu faginoþ in fraujin sinteino;
aftra qiþa, faginoþ!

<span id="an_4:5">4:5</span> \[A\] anawilje(i) izwara kunþa sijai allaim
mannam; frauja nehva ist.

<span id="an_4:5">4:5</span> \[B\] anawilje izwara kunþa siai allaim
mannam; frauja nehva ist.

<span id="an_4:6">4:6</span> \[A\] ni waihtai maurnaiþ, ak in allai
bidai jah aihtronai miþ awiliudam bidos izwaros kunþos sijaina . . . .

<span id="an_4:6">4:6</span> \[B\] ni waihtai maurnaiþ, ak in allai
bidai jah aihtronai miþ awiliudam bidos izwaros kunþos sijaina at guda.

<span id="an_4:7">4:7</span> \[B\] jah gawairþi gudis, þatei ufar ist
all ahane, fastaiþ hairtona jah leika izwara in Xristau Iesu.

<span id="an_4:8">4:8</span> \[B\] þata anþar, broþrjus, þishvah þatei
ist sunjein, þishvah þatei gariud, þishvah þatei garaiht, þishvah þatei
weih, þishvah þatei liubaleik, þishvah þatei wailameri, jabai hvo
godeino, jabai hvo hazeino, þata mitoþ;

<span id="an_4:9">4:9</span> \[B\] þatei jah galaisideduþ izwis jah
ganemuþ jah gahausideduþ jah gasehvuþ in mis, þata taujaiþ, jah guþ
gawairþeis sijai miþ izwis.

<span id="an_4:10">4:10</span> \[B\] aþþan faginoda in fraujin mikilaba,
unte ju hvan gaþaihuþ du faur mik fraþ(j)an, ana þammei jah froþuþ;
aþþan analatidai waurþuþ.

<span id="an_4:11">4:11</span> \[B\] ni þatei bi þarbai qiþau, unte ik
galaisida mik in þaimei im ganohiþs wisan.

<span id="an_4:12">4:12</span> \[B\] lais jah haunjan mik, lais jah
ufarassu haban; in allamma jah in allaim usþroþiþs im, jah sads wairþan
jah gredags, jah ufarassau haban jah þarbos þulan.

<span id="an_4:13">4:13</span> \[B\] all mag in þamma inswinþjandin mik
Xristau.

<span id="an_4:14">4:14</span> \[B\] aþþan sweþauh waila gatawideduþ
gamainja briggandans meina aglon.

<span id="an_4:15">4:15</span> \[B\] aþþan wituþ jah jus, Filippisius,
þatei in anastodeinai aiwaggeljons, þan usiddja af Makidonai, ni
ain\[n\]ohun aikklesjono mis gamainida in raþjon gibos jah andanemis,
alja jus ainai.

<span id="an_4:16">4:16</span> \[B\] unte jah in Þaissalauneikai jah
ainamma sinþa jah twaim andawizn mis insandideduþ.

<span id="an_4:17">4:17</span> \[B\] ni þatei gasokjau giba, ak gasokja
ak(ran) . . . .

------------------------------------------------------------------------

[Next: Colossians](col.md)
