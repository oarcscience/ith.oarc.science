<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Gothic Bible (partial), full text etext at Intangible Textual Heritage">
<TITLE>Gothic Bible (partial): 2 Timothy</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ti1.htm">Previous</A>&nbsp;
<A HREF="tit.htm">Next</A>&nbsp;
</CENTER>
<HR>
</p> <h3 align="center" align="center">Gothic Bible: 2 Timothy</h3> 
<p><A NAME="an_1:0">1:0</A>&nbsp;[A] D(u) Teim(au&#254;)ai(au) a(n)&#254;(ar)a.</p> 
<p><A NAME="an_1:1">1:1</A>&nbsp;[A] Pawlus, apaustaulus Iesuis Xristaus &#254;airh wiljan gudis bi gahaitam libainais sei ist in Xristau Iesu</p> 
<p><A NAME="an_1:2">1:2</A>&nbsp;[A] Teimau&#254;aiau, liubin barna, ansts, armaio, gawair&#254;i fram guda attin jah Xristau Iesu fraujin unsaramma.</p> 
<p><A NAME="an_1:3">1:3</A>&nbsp;[A] awiliudo guda meinamma, &#254;ammei skalkino fram fadreinam in hrainjai gahugdai, hvaiwa unsweibando haba bi &#254;uk gamin&#254;i in bidom meinaim naht jah daga,</p> 
<p><A NAME="an_1:4">1:4</A>&nbsp;[A] gairnjands &#254;uk gasaihvan, gamunands tagre &#254;einaize, ei fahedais usfullnau,</p> 
<p><A NAME="an_1:5">1:5</A>&nbsp;[A] gamaudein andnimands &#254;izos sei ist in &#254;us unliutons galaubeinais sei bauaida faur&#254;is in awon &#254;einai Lau(idj)a(i) jah ai&#254;ein &#254;einai Aiwneikai, ga&#254;~&#254;an~traua &#254;atei jah in &#254;us.</p> 
<p><A NAME="an_1:5">1:5</A>&nbsp;[B] . . . . ga&#254;~&#254;an~traua &#254;atei jah in &#254;us.</p> 
<p><A NAME="an_1:6">1:6</A>&nbsp;[A] in &#254;izozei waihtais gamaudja &#254;uk anaqiujan anst gudis, sei ist in &#254;us &#254;airh analagein handiwe meinaizo.</p> 
<p><A NAME="an_1:6">1:6</A>&nbsp;[B] in &#254;izozei waihtais gamaudja &#254;uk anaqiujan anst gudis, sei ist in &#254;us &#254;airh analagein handiwe meinaizo.</p> 
<p><A NAME="an_1:7">1:7</A>&nbsp;[A] unte ni gaf unsis gu&#254; ahman faurhteins, ak mahtais jah frija&#254;wos jah inaheins.</p> 
<p><A NAME="an_1:7">1:7</A>&nbsp;[B] unte ni gaf unsis gu&#254; ahman faurhteins, ak mahtais jah fria&#254;wos jah inaheins.</p> 
<p><A NAME="an_1:8">1:8</A>&nbsp;[A] ni nunu skamai &#254;uk weitwodi&#254;os fraujins unsaris Iesuis nih meina, bandjins is, ak mi&#254;arbaidei aiwaggeljon bi mahtai gudis,</p> 
<p><A NAME="an_1:8">1:8</A>&nbsp;[B] ni nunu skamai &#254;uk weitwodi&#254;os fraujins unsaris Iesuis nih meina, bandjins is, ak mi&#254;arbaidei aiwaggeljon bi mahtai gudis,</p> 
<p><A NAME="an_1:9">1:9</A>&nbsp;[A] &#254;is nasjandins uns jah la&#254;ondins uns la&#254;onai weihai, ni bi waurstwam unsaraim, ak bi seinai leikainai jah anstai sei gibana ist unsis in Xristau Iesu faur mela aiweina,</p> 
<p><A NAME="an_1:9">1:9</A>&nbsp;[B] &#254;is nasjandins uns jah la&#254;ondins la&#254;onai weihai, ni bi waurstwam unsaraim, ak bi seinai leikainai jah anstai sei gibana ist unsis in Xristau Iesu faur mela aiweina,</p> 
<p><A NAME="an_1:10">1:10</A>&nbsp;[A] i&#254; gaswikun&#254;ida nu &#254;airh gabairhtein nasjandis unsaris Iesuis Xristaus gatairandins raihtis dau&#254;au, i&#254; galiuhtjandins libain jah unriurein &#254;airh aiwaggeljon,</p> 
<p><A NAME="an_1:10">1:10</A>&nbsp;[B] i&#254; gaswikun&#254;ida nu &#254;airh gabairhtein nasjandis unsaris Iesuis Xrista(us) , gatairandins raihtis dau&#254;au, i&#254; galiuhtjandins libain jah unriurein &#254;airh aiwaggejon,</p> 
<p><A NAME="an_1:11">1:11</A>&nbsp;[A] in &#254;oei gasati&#254;s im ik merjands jah apaustaulus jah laisareis &#254;iudo,</p> 
<p><A NAME="an_1:11">1:11</A>&nbsp;[B] in &#254;oei gasati&#254;s im ik merjands jah apaustaulus jah laisareis &#254;iudo,</p> 
<p><A NAME="an_1:12">1:12</A>&nbsp;[A] in &#254;izozei fairinos jah &#254;ata winna; akei nih skama mik, unte wait hvamma galaubida, jah gatraua &#254;ammei mahteigs ist &#254;ata anafilh mein fastan in jainana dag.</p> 
<p><A NAME="an_1:12">1:12</A>&nbsp;[B] in &#254;izozei fairinos jah &#254;ata winna; akei nih skama mik, unte wait hvamma galaubida, jah gatraua &#254;ammei mahteigs ist &#254;ata anafilh mein fastan in jainana dag.</p> 
<p><A NAME="an_1:13">1:13</A>&nbsp;[A] frisaht habands hailaize waurde, &#254;oei at mis hausides in galaubeinai jah frija&#254;wai in Xristau Iesu,</p> 
<p><A NAME="an_1:13">1:13</A>&nbsp;[B] frisaht habands hailaize waurde, &#254;oei at mis hausides in galaubeinai jah fria&#254;wai in Xristau Iesu,</p> 
<p><A NAME="an_1:14">1:14</A>&nbsp;[A] &#254;ata godo anafilh fastai &#254;airh ahman weihana saei baui&#254; in uns.</p> 
<p><A NAME="an_1:14">1:14</A>&nbsp;[B] &#254;at(a) godo anafilh fastai &#254;airh ahman weihana saei baui&#254; in uns.</p> 
<p><A NAME="an_1:15">1:15</A>&nbsp;[A] waist &#254;atei afwandidedun sik af mis allai &#254;aiei sind in Asiai, &#254;izeei ist Fwgailus jah Hairmaugaineis.</p> 
<p><A NAME="an_1:15">1:15</A>&nbsp;[B] waist &#254;atei afwandidedun sik af mis allai &#254;aiei sind in Asiai, &#254;izei ist Fwgailus jah Airmogaineis.</p> 
<p><A NAME="an_1:16">1:16</A>&nbsp;[A] gibai armaion frauja Auneiseifauraus garda, unte ufta mik ana&#254;rafstida jah naudibandjo meinaizo ni skamaida sik;</p> 
<p><A NAME="an_1:16">1:16</A>&nbsp;[B] gibai armaion frauja Auneiseifauraus garda, unte ufta mik ana&#254;rafstida jah naudibandjo meinaizo ni skamaida sik;</p> 
<p><A NAME="an_1:17">1:17</A>&nbsp;[A] ak qimands in Rumai usdaudo sokida mik jah bigat.</p> 
<p><A NAME="an_1:17">1:17</A>&nbsp;[B] ak qimands in Rumai usdaudo sokida mik jah bigat.</p> 
<p><A NAME="an_1:18">1:18</A>&nbsp;[A] gibai frauja imma bigitan armahairtein at fraujin in jainamma daga; jah hvan filu [mais] in Aifaison andbahtida mis, waila &#254;u kant.</p> 
<p><A NAME="an_1:18">1:18</A>&nbsp;[B] gibai frauja imma bigitan armahairtein at fraujin in jainamma daga; jah hvan filu [mais] in Aifaison andbahtida mis, waila &#254;u kant.</p> 
<p><A NAME="an_2:1">2:1</A>&nbsp;[B] &#222;u nu, barn mein waliso, inswin&#254;ei &#254;uk in anstai &#254;izai in Xristau Iesu,</p> 
<p><A NAME="an_2:2">2:2</A>&nbsp;[B] jah &#254;oei hausides at mis &#254;airh managa weitwodja [waurda gudis] &#254;o anafilh triggwai mannam, &#254;aiei wair&#254;ai sijaina jah an&#254;arans laisjan.</p> 
<p><A NAME="an_2:3">2:3</A>&nbsp;[B] &#254;u nu arbaidei swe gods gadrauhts Xristaus Iesuis.</p> 
<p><A NAME="an_2:4">2:4</A>&nbsp;[B] ni ainshun drauhtinonds fraujin dugawindi&#254; sik gawaurkjam &#254;izos aldais, ei galeikai &#254;ammei drauhtino&#254;.</p> 
<p><A NAME="an_2:5">2:5</A>&nbsp;[B] jah &#254;an jabai haifstei&#254; hvas, ni weipada, niba witodeigo briki&#254;.</p> 
<p><A NAME="an_2:6">2:6</A>&nbsp;[B] arbaidjands air&#254;os waurstwja skal frumist akrane andniman.</p> 
<p><A NAME="an_2:7">2:7</A>&nbsp;[B] fra&#254;ei &#254;atei qi&#254;a; gibi&#254; auk &#254;us frauja fra&#254;i us allaim.</p> 
<p><A NAME="an_2:8">2:8</A>&nbsp;[B] Gamuneis Xristu Iesu urrisanana us dau&#254;aim us fraiwa Daweidis bi aiwaggeljon meinai,</p> 
<p><A NAME="an_2:9">2:9</A>&nbsp;[B] in &#254;izaiei arbaidja und bandjos swe ubiltojis; akei waurd gudis nist gabundan.</p> 
<p><A NAME="an_2:10">2:10</A>&nbsp;[B] inuh &#254;is all ga&#254;ula bi &#254;ans gawalidans, ei jah &#254;ai ganist gatilona, sei ist in Xristau Iesu mi&#254; wul&#254;au aiweinamma.</p> 
<p><A NAME="an_2:11">2:11</A>&nbsp;[B] triggw &#254;ata waurd: jabai mi&#254;gadau&#254;nodedum, jah mi&#254;libam;</p> 
<p><A NAME="an_2:12">2:12</A>&nbsp;[B] jabai ga&#254;ulam, jah mi&#254;&#254;iudanom; jabai afaikam, jah is afaiki&#254; uns;</p> 
<p><A NAME="an_2:13">2:13</A>&nbsp;[B] jabai ni galaubjam, jains triggws wisi&#254;; afaikan sik silban ni mag.</p> 
<p><A NAME="an_2:14">2:14</A>&nbsp;[B] &#254;izei gamaudei, weitwodjands in andwair&#254;ja fraujins; waurdam weihan du ni waihtai daug, niba uswalteinai &#254;aim hausjondam.</p> 
<p><A NAME="an_2:15">2:15</A>&nbsp;[B] usdaudei &#254;uk silban gakusanana usgiban guda waurstwjan unaiwiskana, raihtaba raidjandan waurd sunjos.</p> 
<p><A NAME="an_2:16">2:16</A>&nbsp;[B] i&#254; &#254;o dwalona usweihona lausawaurdja biwandei; unte filu gaggand du afgudein,</p> 
<p><A NAME="an_2:17">2:17</A>&nbsp;[B] jah waurd ize swe gund wuli&#254;; &#254;izeei ist Wmainaius jah Filetus,</p> 
<p><A NAME="an_2:18">2:18</A>&nbsp;[B] &#254;aiei bi sunjai uswissai usmetun, qi&#254;andans usstass ju waur&#254;ana, jah galaubein sumaize uswaltidedun.</p> 
<p><A NAME="an_2:19">2:19</A>&nbsp;[B] a&#254;&#254;an tulgus grunduwaddjus gudis standi&#254;, habands sigljo &#254;ata: kun&#254;a frauja &#254;ans &#254;aiei sind is, jah: afstandai af unselein hvazuh saei namnjai namo fraujins.</p> 
<p><A NAME="an_2:20">2:20</A>&nbsp;[B] a&#254;&#254;an in mikilamma garda ni sind &#254;atainei kasa gul&#254;eina jah silubreina, ak jah triweina jah digana, jah suma du sweraim, sumu&#254;~&#254;an du unsweraim.</p> 
<p><A NAME="an_2:21">2:21</A>&nbsp;[A] . . . . du allamma waurstwe godaize gamanwi&#254;.</p> 
<p><A NAME="an_2:21">2:21</A>&nbsp;[B] a&#254;&#254;an jabai hvas gahrainjai sik &#254;izei, wair&#254;i&#254; kas du sweri&#254;ai, gaweihai&#254;, bruk fraujin, du allamma waurstwe godaize gamanwi&#254;.</p> 
<p><A NAME="an_2:22">2:22</A>&nbsp;[A] a&#254;&#254;an juggans lustuns &#254;liuh; i&#254; laistei garaihtein, galaubein, frija&#254;wa, gawair&#254;i mi&#254; &#254;aim bidai anahaitandam fraujan us hrainjamma hairtin.</p> 
<p><A NAME="an_2:22">2:22</A>&nbsp;[B] a&#254;&#254;an juggans lustuns &#254;liuh; i&#254; laistei garaihtein, galaubein, fria&#254;wa, gawair&#254;i mi&#254; &#254;aim bidai anahaitandam frauja us hrainjamma hairtin.</p> 
<p><A NAME="an_2:23">2:23</A>&nbsp;[A] i&#254; &#254;os dwalons jah untalons soknins biwandei, witands &#254;atei gabairand sakjons.</p> 
<p><A NAME="an_2:23">2:23</A>&nbsp;[B] i&#254; &#254;os dwalons jah untalons soknins biwandei, witands &#254;atei gabairand sakjons.</p> 
<p><A NAME="an_2:24">2:24</A>&nbsp;[A] i&#254; skalks fraujins ni skal sakan, ak qairrus wisan wi&#254;ra allans, laiseigs, us&#254;ulands,</p> 
<p><A NAME="an_2:24">2:24</A>&nbsp;[B] i&#254; skalks fraujins ni skal sakan, ak qairrus wisan wi&#254;ra allans, laiseigs, us&#254;ulands,</p> 
<p><A NAME="an_2:25">2:25</A>&nbsp;[A] in qairrein talzjands &#254;ans andstandandans, niu hvan gibai im gu&#254; idreiga du ufkun&#254;ja sunjos,</p> 
<p><A NAME="an_2:25">2:25</A>&nbsp;[B] in qairrein talzjands &#254;ans andstandandans, niu hvan gibai im gu&#254; idreiga du ufkun&#254;ja sunjos,</p> 
<p><A NAME="an_2:26">2:26</A>&nbsp;[A] jah usskarjaindau us unhul&#254;ins wruggon, fram &#254;ammei gafahanai habanda afar is wiljin.</p> 
<p><A NAME="an_2:26">2:26</A>&nbsp;[B] jah usskarjaindau us unhul&#254;ins wruggon, fram &#254;ammei gafahanai tiuhanda afar is wiljin.</p> 
<p><A NAME="an_3:1">3:1</A>&nbsp;[A] A&#254;&#254;an &#254;ata kunneis ei in spedistaim dagam atgaggand jera sleidja,</p> 
<p><A NAME="an_3:1">3:1</A>&nbsp;[B] A&#254;&#254;an &#254;ata kunneis ei in spedistaim dagam atgaggand jera sleidja,</p> 
<p><A NAME="an_3:2">3:2</A>&nbsp;[A] jah wair&#254;and mannans sik frijondans, faihugairnai, bihaitjans, hauhhairtai, wajamerjandans, fadreinam ungahvairbai, launawargos, unairknans,</p> 
<p><A NAME="an_3:2">3:2</A>&nbsp;[B] jah wair&#254;and mannans sik friondans, faihugairnai, bihaitjans, hauhhairtai, wajamerjandans, fadreinam ungahvairbai, launawargos, unairknai,</p> 
<p><A NAME="an_3:3">3:3</A>&nbsp;[A] unhunslagai, unmildjai, fairinondans, ungahabandans sik, unmanarigwai, unseljai,</p> 
<p><A NAME="an_3:3">3:3</A>&nbsp;[B] unhunslagai, unmildjai, fairinondans, ungahabandans sik, unmanariggwai, unseljai,</p> 
<p><A NAME="an_3:4">3:4</A>&nbsp;[A] fralewjandans, untilamalskai, ufbaulidai, frijondans wiljan seinana mais &#254;au gu&#254;,</p> 
<p><A NAME="an_3:4">3:4</A>&nbsp;[B] fralewjandans, untilamalskai, ufbaulidai, frijondans wiljan seinana mais &#254;au gu&#254;,</p> 
<p><A NAME="an_3:5">3:5</A>&nbsp;[A] habandans hiwi gagudeins, i&#254; maht izos inwidandans; ja&#254;~&#254;ans afwandei.</p> 
<p><A NAME="an_3:5">3:5</A>&nbsp;[B] habandans hiwi gagudeins, i&#254; maht izos inwidandans; jah &#254;ans afwandei.</p> 
<p><A NAME="an_3:6">3:6</A>&nbsp;[A] unte us &#254;aim sind &#254;aiei sliupand in gardins jah frahun&#254;ana tiuhand qineina afhla&#254;ana frawaurhtim, &#254;oei tiuhanda du lus[lus]tum missaleikaim,</p> 
<p><A NAME="an_3:6">3:6</A>&nbsp;[B] unte us &#254;aim sind &#254;aiei sliupand in gardins jah frahun&#254;ana tiuhand qineina afhla&#254;ana frawaurhtim, &#254;oe(i) tiuhanda lustum missaleikaim,</p> 
<p><A NAME="an_3:7">3:7</A>&nbsp;[A] sinteino laisjandona sik jan~ni aiw hvanhun in ufkun&#254;ja sunjos qiman mahteiga.</p> 
<p><A NAME="an_3:7">3:7</A>&nbsp;[B] sinteino laisjandona sik  ni aiw hvanhun in ufkun&#254;ja sunjos qiman mahteiga.</p> 
<p><A NAME="an_3:8">3:8</A>&nbsp;[A] a&#254;&#254;an &#254;amma haidau ei Jannes jah Mamres andsto&#254;un Moseza, swa jah &#254;ai andstandand sunjai, mannans frawaur&#254;anai ahin, uskusanai bi galaubein;</p> 
<p><A NAME="an_3:8">3:8</A>&nbsp;[B] a&#254;&#254;an &#254;amma haidau ei Jannis jah Mambres andsto&#254;un Moseza, swa jah &#254;ai andstandand sunjai, mannans frawaur&#254;anai ahin, uskusanai bi galaubein;</p> 
<p><A NAME="an_3:9">3:9</A>&nbsp;[A] akei ni &#254;eihand du filusnai, unte unwiti ize swikun&#254; wair&#254;i&#254; allaim, swaswe jah jainaize was.</p> 
<p><A NAME="an_3:9">3:9</A>&nbsp;[B] akei ni &#254;eihand du filusnai, unte unwiti ize swikun&#254; wair&#254;i&#254; allaim, swaswe jainaize was.</p> 
<p><A NAME="an_3:10">3:10</A>&nbsp;[A] i&#254; &#254;u galaista is laiseinai meinai, usmeta, muna, [sidau,] galaubeinai, usbeisnai, frija&#254;wai, &#254;ulainai,</p> 
<p><A NAME="an_3:10">3:10</A>&nbsp;[B] i&#254; &#254;u galaista is laiseinai meinai, usmeta, muna, [sidau,] galaubeinai, usbeisnai, fria&#254;wai, &#254;ulainai,</p> 
<p><A NAME="an_3:11">3:11</A>&nbsp;[A] wrakjom, wunnim, hvileika mis waur&#254;un in Antiaukiai, in Eikaunion, in Lwstrws, hvileikos wrakjos us&#254;ul<a>ida, jah us allaim mik galausida frauja.</p> 
<p><A NAME="an_3:11">3:11</A>&nbsp;[B] wrakjom, wunnim, hvileika mis waur&#254;un in Antiaukiai, in Eikaunion, in Lwstrws, hvileikos wrakos us&#254;ulaida, jah us allaim mik galausida frauja.</p> 
<p><A NAME="an_3:12">3:12</A>&nbsp;[A] jah &#254;an allai &#254;aiei wileina gagudaba liban in Xristau Iesu, wrakos winnand.</p> 
<p><A NAME="an_3:12">3:12</A>&nbsp;[B] jah &#254;an allai &#254;aiei wileina gagudaba liban in Xristau Iesu, wrakos winnand.</p> 
<p><A NAME="an_3:13">3:13</A>&nbsp;[A] i&#254; ubilai mannans jah liutai &#254;eihand du wairsizin, airzjai jah airzjandans.</p> 
<p><A NAME="an_3:13">3:13</A>&nbsp;[B] i&#254; ubilai mans jah liutai &#254;eihand du wairsizin, airzjai jah airzjandans.</p> 
<p><A NAME="an_3:14">3:14</A>&nbsp;[A] i&#254; &#254;u framwair&#254;is wisais in &#254;aimei galaisides &#254;uk jah gatrauaida sind &#254;us, witand(s) at hvamma ganamt,</p> 
<p><A NAME="an_3:14">3:14</A>&nbsp;[B] i&#254; &#254;u framwair&#254;is wisais in &#254;aimei galaisides &#254;uk jah gatrauaida sind &#254;us, witands at hvamma ganamt,</p> 
<p><A NAME="an_3:15">3:15</A>&nbsp;[A] jah &#254;atei us barniskja weihos bokos kun&#254;es, &#254;os mahteigons &#254;uk usfratwjan du ganistai &#254;airh galaubein &#254;o in Xristau Iesu.</p> 
<p><A NAME="an_3:15">3:15</A>&nbsp;[B] jah &#254;atei us barniskja weihos bokos kun&#254;es, &#254;os mahteigons &#254;uk usfratwjan du ganistai &#254;airh galaubein &#254;o in Xristau Iesu.</p> 
<p><A NAME="an_3:16">3:16</A>&nbsp;[A] all[l] boko gudiskaizos ahmateinais jah &#254;aurftos du laiseinai, du gasahtai, du garaihteinai, du talzeinai in garaihtein,</p> 
<p><A NAME="an_3:16">3:16</A>&nbsp;[B] all boko gudiskaizo ahmateinais jah &#254;aurftos du laiseinai, du gasahtai, du garaihteinai, du talzeinai in garaihtein,</p> 
<p><A NAME="an_3:17">3:17</A>&nbsp;[A] ei ustauhans sijai manna gudis, du allamma waurstwe godaize gamanwi&#254;s.</p> 
<p><A NAME="an_3:17">3:17</A>&nbsp;[B] ei ustauhans sijai manna gudis, du allamma waurstwe godaize gamanwi&#254;s.</p> 
<p><A NAME="an_4:1">4:1</A>&nbsp;[A] Weitwodja in andwair&#254;ja gudis jah fraujins Xristaus Iesuis, saei skal stojan qiwans jah dau&#254;ans bi qum is  &#254;iudinassu is:</p> 
<p><A NAME="an_4:1">4:1</A>&nbsp;[B] Weitwodja in andwair&#254;ja gudis jah fraujins Xristaus Iesuis, saei skal stojan qiwans jah dau&#254;ans bi qum is  &#254;iudinassu is:</p> 
<p><A NAME="an_4:2">4:2</A>&nbsp;[A] merei waurd, instand uhteigo unuhteigo, gasak, ga&#254;laih, gahvotei in allai usbeisnai jah laiseinai.</p> 
<p><A NAME="an_4:2">4:2</A>&nbsp;[B] merei waurd, stand ohteigo unuhteigo, gasak, ga&#254;laih, gahvotei in allai usbeisnai jah laiseinai.</p> 
<p><A NAME="an_4:3">4:3</A>&nbsp;[A] wair&#254;i&#254; mel &#254;an haila laisein ni us&#254;uland, ak du seinaim lustum gadragand sis laisarjans, su&#254;jandans hausein;</p> 
<p><A NAME="an_4:3">4:3</A>&nbsp;[B] wair&#254;i&#254; mel &#254;an haila laisein ni us&#254;uland, ak du seinaim lustum dragand sis laisarjans, su&#254;jondans hausein;</p> 
<p><A NAME="an_4:4">4:4</A>&nbsp;[A] a&#254;&#254;an af sunjai hausein afwandjand, i&#254; du spillam gawandjand sik.</p> 
<p><A NAME="an_4:4">4:4</A>&nbsp;[B] a&#254;&#254;an af sunjai hausein afwandjand, i&#254; du spillam gawandjand sik.</p> 
<p><A NAME="an_4:5">4:5</A>&nbsp;[A] i&#254; &#254;u anda&#254;ahts sijais in allaim, arbaidei, waurstw waurkei aiwaggelistins, andbahti &#254;ein usfullei.</p> 
<p><A NAME="an_4:5">4:5</A>&nbsp;[B] i&#254; &#254;u anda&#254;ahts sijais in allaim, arbaidei, waurstw waurkei aiwaggelistins, andbahti &#254;ein usfullei.</p> 
<p><A NAME="an_4:6">4:6</A>&nbsp;[A] a&#254;&#254;an ik ju hunsljada jah mel meinaizos diswissais atist.</p> 
<p><A NAME="an_4:6">4:6</A>&nbsp;[B] a&#254;&#254;an ik ju hunsljada jah mel meinaizos diswissais atist.</p> 
<p><A NAME="an_4:7">4:7</A>&nbsp;[A] haifst &#254;o godon haifstida, run ustauh, galaubein gafastaida;</p> 
<p><A NAME="an_4:7">4:7</A>&nbsp;[B] haifst &#254;o godon haifstida, run ustauh, galaubein gafastaida;</p> 
<p><A NAME="an_4:8">4:8</A>&nbsp;[A] &#254;a&#254;roh galagi&#254;s ist mis waips garaihteins, &#254;anei usgibi&#254; mis frauja in jainamma daga, sa garaihta staua; a&#254;&#254;an ni &#254;atainei mis, ak jah allaim &#254;aiei frijond qum is.</p> 
<p><A NAME="an_4:8">4:8</A>&nbsp;[B] &#254;a&#254;ro &#254;an galagi&#254;s ist mis waips garaihteins, &#254;anei usgibi&#254; mis frauja in jainamma daga, sa raihta staua; a&#254;&#254;an ni &#254;atainei mis, ak jah allaim &#254;aiei frijond qum is.</p> 
<p><A NAME="an_4:9">4:9</A>&nbsp;[A] sniumei qiman at mis sprauto;</p> 
<p><A NAME="an_4:9">4:9</A>&nbsp;[B] sniumei qiman at mis sprauto;</p> 
<p><A NAME="an_4:10">4:10</A>&nbsp;[A] unte Demas mis bilai&#254;, frijonds &#254;o nu ald, jag~galai&#254; du &#222;aissalauneikai, Xreskus du Galatiai, Teitus du Dalmatiai.</p> 
<p><A NAME="an_4:10">4:10</A>&nbsp;[B] unte Demas mis bilai&#254;, frijonds &#254;o nu ald, jah galai&#254; du &#222;aissalauneikai, Krispus du Galatiai,</p> 
<p><A NAME="an_4:11">4:11</A>&nbsp;[A] Lukas ist mi&#254; mis ains. Marku andnimands brigg mi&#254; &#254;us silbin, unte ist mis bruks du andbahtja.</p> 
<p><A NAME="an_4:11">4:11</A>&nbsp;[B] Lukas ist mi&#254; mis ains. Marku andnimands brigg mi&#254; &#254;us silbin, unte ist mis bruks du and(bahtja).</p> 
<p><A NAME="an_4:12">4:12</A>&nbsp;[A] a&#254;&#254;an Twkeiku insandida in Aifaison.</p> 
<p><A NAME="an_4:13">4:13</A>&nbsp;[A] hakul &#254;anei bilai&#254; in Trauadai at Karpau qimands atbair jah bokos, &#254;ishun maimbranans.</p> 
<p><A NAME="an_4:14">4:14</A>&nbsp;[A] Alai[ai]ksandrus aizasmi&#254;a managa mis un&#254;iu&#254;a ustaiknida; usgildi&#254; imma frauja bi waurstwam is;</p> 
<p><A NAME="an_4:15">4:15</A>&nbsp;[A] &#254;ammei jah &#254;u witai, filu auk andsto&#254; unsaraim waurdam.</p> 
<p><A NAME="an_4:16">4:16</A>&nbsp;[A] in frumiston meinai sunjonai ni manna mis mi&#254;was. ak allai mis bili&#254;un, ni rahnjai(dau) (im) . . . .</p> 
<p><HR>
<CENTER>
<A HREF="tit.htm">Next: Titus</A></CENTER>
</BODY>
</HTML>
