[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th2)  [Next](ti2) 

------------------------------------------------------------------------

### Gothic Bible: 1 Timothy

<span id="an_1:0">1:0</span> \[A\] Du T(ei)m(au)þ(aiau) ·(a)·
d(ustod)ei(þ).

<span id="an_1:0">1:0</span> \[B\] Du Teimauþaiau frumei dustodeiþ.

<span id="an_1:1">1:1</span> \[A\] Pawlus apaustaulus Xristaus Iesuis bi
anabusnim gudis nasjandis unsaris jah Xristaus Iesuis, wenais
unsaraizos,

<span id="an_1:1">1:1</span> \[B\] Pawlus apaustaulus Xristaus Iesuis bi
anabusnim gudis nasjandis unsaris jah Xristaus Iesuis, wenais
unsaraizos,

<span id="an_1:2">1:2</span> \[A\] Teimauþaiau, walisin barna in
galaubeinai: ansts, armaio, gawairþi fram guda attin jah Xristau Iesu
fraujin unsaramma.

<span id="an_1:2">1:2</span> \[B\] Teimauþaiau, walisin barna in
galaubeinai: ansts, armaio, gawairþi fram guda attin jah Xristau Iesu
fraujin unsaramma.

<span id="an_1:3">1:3</span> \[A\] swaswe baþ þuk saljan in Aifaison
galeiþands Makedonais, ei faurbiudais sumaim ei anþarleiko ni laisjaina,

<span id="an_1:3">1:3</span> \[B\] swaswe baþ þuk saljan in Aifaison
galeiþans Makidonais, ei faurbiudais sumaim ei anþarlei(ko) ni
laisjaina,

<span id="an_1:4">1:4</span> \[A\] niþ\~þan atsaihvaina spille jah
gabaurþiwaurde andalausaize, þoei soknim andstaldand mais þau timreinai
gudis þizai wisandin in galaubeinai.

<span id="an_1:4">1:4</span> \[B\] niþ\~þan atsa(ihv)aina spille jah
gabaurþiwaurde andilausaize, þoei soknim andstaldand mais þau timreinai
gudis þizai wisandein in galaubeinai.

<span id="an_1:5">1:5</span> \[A\] aþþan andeis ist anabusnais friaþwa
us hrainjamma hairtin jah miþwissein godai jah galaubeinai
unhindarweisai,

<span id="an_1:5">1:5</span> \[B\] aþþan

deis ist anabusnais friaþwa us hrainjamma hairtin jah miþwissein godai
jah galaubeinai unhindarweisai,

<span id="an_1:6">1:6</span> \[A\] af þaimei sumai afairzidai
uswandidedun du lausawaurdein,

<span id="an_1:6">1:6</span> \[B\] af þaimei sumai afairzidai
uswandidedun du lausawaurdein,

<span id="an_1:7">1:7</span> \[A\] wiljandans wisan witodalaisarjos, nih
fraþjandans nih hva rodjand nih bi hva stiurjand.

<span id="an_1:7">1:7</span> \[B\] wiljandans wisan witodalaisarjos, ni
fraþjandans ni hva rodjand nih bi hva stiurjand.

<span id="an_1:8">1:8</span> \[A\] aþþan witum þatei goþ ist witoþ,
jabai hvas is witoda brukeiþ,

<span id="an_1:8">1:8</span> \[B\] aþþan wituþ þatei god ist witoþ,
jabai hvas is witodeigo brukeiþ,

<span id="an_1:9">1:9</span> \[A\] witands þatei garaihtamma nist witoþ
satiþ, ak witodalausaim jah untalaim jah unsibjaim jah frawaurhtaim jah
unairknaim jah usweihaim, attans bliggwandam jah aiþeins . . . .

<span id="an_1:9">1:9</span> \[B\] witans þatei garaihtamma witoþ nist
satiþ, ak witodalausaim jah untalaim jah uns(i)bjaim jah frawaurhtaim
jah unairknaim jah usweihaim, attans bliggwandam jah aiþeins
bliggwandam, mannans maurþrjandam,

<span id="an_1:10">1:10</span> \[B\] horam, mannans gaþiwandam,
liugnjam, ufarswaram, jah jabai hva aljis þizai hailon laiseinai
andstandiþ,

<span id="an_1:11">1:11</span> \[B\] sei ist bi aiwaggeli wulþaus þis
audagins gudis þatei gatrauaiþ ist mis.

<span id="an_1:12">1:12</span> \[B\] jah awiliudo þamma inswinþjandin
mik Xristau Iesu fraujin unsaramma, unte triggwana mik rahnida,
gasatjands in andbahtja,

<span id="an_1:13">1:13</span> \[B\] ikei faura was wajamerjands jah
wraks jah ufbrikands, akei gaarmaiþs was, unte unwitands gatawida in
ungalaubeinai.

<span id="an_1:14">1:14</span> \[B\] iþ ufarassiþ ansts fraujins miþ
galaubeinai jah friaþwai þizai in Xristau Iesu.

<span id="an_1:15">1:15</span> \[B\] triggw þata waurd jah allaizos
andanumtais wairþ, þatei Xristus Iesus qam in þamma fairhvau
frawaurhtans nasjan, þizeei frumists im ik.

<span id="an_1:16">1:16</span> \[B\] akei duþþe gaarmaiþs warþ, ei in
mis frumistamma ataugidedi Xristaus Iesus alla usbeisnein du frisahtai
þaim ize anawairþai wesun du galaubjan imma du libainai aiweinon.

<span id="an_1:17">1:17</span> \[B\] aþþan þiudana aiwe, u(nriur)jamma,
ungasaihvanamma, ainamma, fr(o)damma guda sweriþa jah wulþus in aldins
aiwe. amen.

<span id="an_1:18">1:18</span> \[A\] . . . . faura faursniwandam ana þuk
praufetjam, ei driugais in þaim þata godo drauhtiwitoþ,

<span id="an_1:18">1:18</span> \[B\] þo anabusn anafilha þus, barnilo
Teimauþaiu, bi þaim faura faursniwandam ana þuk praufetjam, ei driugais
in þaim þata godo drauhtiwitoþ,

<span id="an_1:19">1:19</span> \[A\] habands galaubein jah goda
miþwissein, þizaiei sumai afskiubandans bi galaubein naqadai waurþun,

<span id="an_1:19">1:19</span> \[B\] habands galaubein jah goda
miþwissein, þizaiei sumai afskiubandans bi galaubein naqadai waurþun,

<span id="an_1:20">1:20</span> \[A\] þizeei ist Hwmainaius jah
Alaiksandrus, þanzei anafalh Satanin, ei gatalzjaindau \[(j)ah\] ni
wajamerjan.

<span id="an_1:20">1:20</span> \[B\] þizeei ist Hwmainaius jah
Alaiksandrus, þanzei anafalh Satanin, ei gatalzjaindau ni wajamerjan.

<span id="an_2:1">2:1</span> \[A\] Bidja nu frumist allis taujan bidos,
aihtronins, liteinins, awiliuda fram allaim mannam,

<span id="an_2:1">2:1</span> \[B\] Bidja nu frumist allis taujan bidos,
aihtronins, liteinins, awiliuda fram allaim mannam,

<span id="an_2:2">2:2</span> \[A\] fram þiudanam jah fram allaim þaim in
ufarassau wisandam, ei slawandein jas\~sutja ald bauaima in allai
gagudein jag\~gariudja.

<span id="an_2:2">2:2</span> \[B\] fram þiudanam jah fram allaim þaim in
ufarassau wisandam, ei slawandein jah sutja ald bauaima in allai
gagudein jah gariudja.

<span id="an_2:3">2:3</span> \[A\] þatuþ\~þan ist god jah andanem in
andwairþja nasjandis unsaris gudis,

<span id="an_2:3">2:3</span> \[B\] þatuþ\~þan ist god jah andanem in
andwairþja nasjandis unsaris gudis,

<span id="an_2:4">2:4</span> \[A\] saei allans mans wili ganisan jah in
ufkunþja sunjos qiman.

<span id="an_2:4">2:4</span> \[B\] saei allans mans \[ga\]wili ganisan
jah in ufkunþja sunjos qiman.

<span id="an_2:5">2:5</span> \[A\] ains allis guþ, ains jah midumonds
gudis jah manne, manna Xristus Iesus,

<span id="an_2:5">2:5</span> \[B\] ains allis guþ, ains jah midumonds
gudis jah manne, manna Xristus Iesus,

<span id="an_2:6">2:6</span> \[A\] sa gibands sik silban andabauht faur
allans, þizei weitwodein melam swesaim,

<span id="an_2:6">2:6</span> \[B\] sa gibands sik silban andabauht faur
allans, weitwodein melam swesaim,

<span id="an_2:7">2:7</span> \[A\] du þammei gasatiþs im ik merjands jah
apaustaulus, sunja qiþa in Xristau, ni liuga, laisareis þiudo in
galaubeinai jas\~sunjai.

<span id="an_2:7">2:7</span> \[B\] du þammei gasatiþs im ik merjands jah
apaustaulus, sunja qiþa in Xristau, ni liuga, laisareis þiudo in
galaubeinai jah sunjai.

<span id="an_2:8">2:8</span> \[A\] wiljau nu wairans bidjan in allaim
stadim, ushafjandans swiknos handuns inuh þwairhein jah tweiflein.

<span id="an_2:8">2:8</span> \[B\] wiljau nu wairans bidjan in allaim
stadim, ushafjandans swiknos handuns inuh þwairhein jah tweiflein.

<span id="an_2:9">2:9</span> \[A\] samaleiko jah qinons in gafeteinai
hrainjai miþ gariud\_n jah inahein fetjandeins sik, ni in flahtom aiþþau
gulþa aiþþau marikreitum aiþþau wastjom galaubaim,

<span id="an_2:9">2:9</span> \[B\] samaleiko jah qinons in gafeteinai
hrainjai miþ gariudein jah inahein fetjandeins sik, ni in flahtom aiþþau
gulþa aiþþau marikreitum aiþþau wastjom gal

ubaim,

<span id="an_2:10">2:10</span> \[A\] ak þatei gadob ist qinom
gahaitandeim guþ blotan þairh waurstwa goda.

<span id="an_2:10">2:10</span> \[B\] ak þatei gadob ist qinom
gahaitandeim guþ blotan þairh waurstwa goda.

<span id="an_2:11">2:11</span> \[A\] qino in hauniþai galaisjai sik in
allai ufhauseinai;

<span id="an_2:11">2:11</span> \[B\] qino in hau(n)iþai galaisjai sik in
allai ufhauseinai;

<span id="an_2:12">2:12</span> \[A\] iþ galaisjan qinon ni uslaubja, nih
fraujinon faura waira, ak wisan in þahainai.

<span id="an_2:12">2:12</span> \[B\] iþ galaisjan qinon ni uslaubja, ni
fraujinon faura waira, ak wisan in þahainai.

<span id="an_2:13">2:13</span> \[A\] Adam auk fruma gadigans warþ,
þaþroh Aiwwa;

<span id="an_2:13">2:13</span> \[B\] Adam auk fruma gadigan\[d\]s warþ,
þaþroh Aiwwa;

<span id="an_2:14">2:14</span> \[A\] jah Adam ni warþ uslutoþs, iþ qino
uslutoda in missadedai warþ.

<span id="an_2:14">2:14</span> \[B\] jah Adam ni warþ uslutoþs, iþ qino
uslutoda in missadedai warþ.

<span id="an_2:15">2:15</span> \[A\] iþ ganisiþ þairh barne gabaurþ,
jabai gastandand in galaubeinai jah frijaþwai jah weihiþai miþ
gafraþjein.

<span id="an_2:15">2:15</span> \[B\] iþ ganisiþ þairh barne gabaurþ,
jabai gastandand in galaubeinai jah friaþwai jah weihiþai miþ
gafraþjein.

<span id="an_3:1">3:1</span> \[A\] Triggw þata waurd: jabai hvas
aipiskaupeins gairneiþ, godis waurstwis gairneiþ.

<span id="an_3:1">3:1</span> \[B\] Triggw þata waurd: jabai hvas
aipiskaupeins gairneiþ, godis waurstwis gairneiþ.

<span id="an_3:2">3:2</span> \[A\] skal nu aipiskaupus ungafairinonds
wisan, ainaizos qenais aba, andaþahts, \[gariuds\], froþs, gafaurs,
gastigods, laiseigs,

<span id="an_3:2">3:2</span> \[B\] skal nu aipiskaupus ungafairinonds
wisan, ainaizos qenais aba, andaþahts, \[gariuds\], froþs, gafaurs,
gastigods, laiseigs,

<span id="an_3:3">3:3</span> \[A\] ni wein\_s, nis\~slahuls, ak sutis,
\[(qairrus)\], ni sakuls, ni faihufriks,

<span id="an_3:3">3:3</span> \[B\] nih weinnas, ni slahals, ak sutis,
\[airkn\[i\]s\], ni sakuls, ni faihufriks,

<span id="an_3:4">3:4</span> \[A\] seinamma garda waila fauragaggands,
barna habands ufhausjan\[jan\]dona miþ allai anawiljein.

<span id="an_3:4">3:4</span> \[B\] seinamma garda waila fauragaggans,
barna habands ufhausjandona . . . .

<span id="an_3:5">3:5</span> \[A\] iþ jabai hvas seinamma garda
fauragaggan ni mag, hvaiwa aikklesjon gudis gakaroþ?

<span id="an_3:6">3:6</span> \[A\] nih niujasatidana, ibai aufto
ufarhauhiþs in stauai atdriusai unhulþins.

<span id="an_3:7">3:7</span> \[A\] skal auk is weitwodiþa goda haban
fram þaim uta, ei ni atdriusai in idweit jah hlamma unhulþins.

<span id="an_3:8">3:8</span> \[A\] jah swa diakaununs gariudans, nih
faihufrikans, ni weina filu haftjandans, nih aglaitgastaldans,

<span id="an_3:9">3:9</span> \[A\] habandans runa galaubeinais in
hrainjai gahugdai.

<span id="an_3:10">3:10</span> \[A\] jaþ\~þai þan gakiusaindau frumist
jas\~swa andbahtjaina ungafairinodai wisandans.

<span id="an_3:11">3:11</span> \[A\] qinons samaleiko gariudos, ni
diabulos, gafaurjos, triggwos in allamma.

<span id="an_3:12">3:12</span> \[A\] diakaunjus sijaina ainaizos qenais
abans, barnam waila fauragaggandans jah seinaim gardim.

<span id="an_3:13">3:13</span> \[A\] þai auk waila andbahtjandans grid
goda sis fairwaurkjand jah managa balþein

galaubeinai þizai in Xristau Iesu.

<span id="an_3:14">3:14</span> \[A\] þata þus melja, wenjands qiman at
þus sprauto;

<span id="an_3:15">3:15</span> \[A\] aþþan jabai sainjau, ei witeis
hvaiwa skuld ist in garda gudis usmitan, saei ist aikklesjo gudis
libandins, sauls jah tulgiþa sunjos.

<span id="an_3:16">3:16</span> \[A\] jah unsahtaba mikils ist gagudeins
runa s(a)ei gabairhtiþs warþ in leika, garaihts gadomiþs warþ in ahmin,
ataugids warþ þaim aggilum, merids warþ in þiudom, galaubiþs warþ in
fairhvau, andnumans warþ in wulþau.

<span id="an_4:1">4:1</span> \[A\] Aþþan ahma swikunþaba qiþiþ þatei in
spedistaim dagam afstandand sumai galaubeinai atsaihvandans ahmane
airziþos jah laiseino unhulþono,

<span id="an_4:1">4:1</span> \[B\] Aþþan ahma swikunþaba qiþiþ þatei in
spidistaim dagam afstandand sumai galaubeinai atsaihvandans ahmane
airziþos jah laiseino unhulþono,

<span id="an_4:2">4:2</span> \[A\] in liutein liugnawaurde jah gatandida
habandane swesa miþwissein,

<span id="an_4:2">4:2</span> \[B\] in liutein liugnawaurde jah gatandida
habandane swesa miþwissein,

<span id="an_4:3">4:3</span> \[A\] warjandane liugos, gaþarban mate,
þanzei guþ gaskop du andniman miþ awiliudam galaubjandam jah ufkunnandam
sunja.

<span id="an_4:3">4:3</span> \[B\] warjandane liugos, gaþarban mate,
þanzei guþ gaskop du andniman miþ awiliudam galaubjandam jah ufkunnandam
sunja.

<span id="an_4:4">4:4</span> \[A\] unte all gaskaftais gudis goþ jah ni
waiht du uswaurpai miþ awiliudam andnuman;

<span id="an_4:4">4:4</span> \[B\] unte all gaskaftais gudis goþ jah ni
waiht du uswaurpai miþ awiliudam andnuman;

<span id="an_4:5">4:5</span> \[A\] gaweihada auk þairh waurd gudis jah
bida.

<span id="an_4:5">4:5</span> \[B\] gaweihada auk þairh waurd gudis jah
bida.

<span id="an_4:6">4:6</span> \[A\] þata insakands broþrum goþs wairþis
andbahts Xristaus Iesuis, alands waurdam galaubeinais jah godaizos
laiseinais þoei galaistides.

<span id="an_4:6">4:6</span> \[B\] þata insakands broþrum goþs wairþis
andbahts Xristaus Iesuis, alands waurdam galaubeinais jah godaizos
laiseinais þoei galaistides.

<span id="an_4:7">4:7</span> \[A\] iþ þo usweihona swe usalþanaizo
spilla biwandei, iþ þroþei þuk silban du gagudein.

<span id="an_4:7">4:7</span> \[B\] iþ þo usweihona swe usalþanaizo
spilla biwandei, þroþei þuk silban du gagudein.

<span id="an_4:8">4:8</span> \[A\] aþþan leikeina usþroþeins du fawamma
ist bruks, iþ gagudei du allamma ist bruks, gahaita habandei libainais
þizos nu jah þizos anawairþons.

<span id="an_4:8">4:8</span> \[B\] aþþan leikeina usþroþeins du fawamma
ist bruks, iþ gagudein du allamma ist bruks, gahaita habandei libainais
þizos nu jah þizos anawairþons.

<span id="an_4:9">4:9</span> \[B\] triggw þata waurd jah allaizos
andanumtais wairþ.

<span id="an_4:10">4:10</span> \[B\] duþþe allis arbaidjam jah
idweitjanda, unte wenidedum du guda libandin, saei ist nasjands allaize
manne, þishun galaubjandane.

<span id="an_4:11">4:11</span> \[B\] anabiud þata jah laisei.

<span id="an_4:12">4:12</span> \[B\] ni manna þe(in)ai jundai frakunni,
ak frisahts sijais þaim galaubjandam in waurda, in usmeta, in friaþwai,
in galaubeinai, in swikniþai.

<span id="an_4:13">4:13</span> \[B\] unte qima, gaumei saggwa boko,
gaþlaihtai, laiseinai.

<span id="an_4:14">4:14</span> \[B\] ni sijais unkarja þizos in þus
anstais, sei gibana warþ þus þairh praufetjans afar analageinai handiwe
praizbwtaireis.

<span id="an_4:15">4:15</span> \[B\] þo sido þus, inuþ\~þaim sijais, ei
þatei þeihais þu, swikunþ sijai allaim.

<span id="an_4:16">4:16</span> \[B\] atsaihv du þus silbin jah du
laiseinai usdaudo, þairhwis in þaim; þatuh auk taujands jah þuk silban
ganasjis jah hausjandans þus.

<span id="an_5:1">5:1</span> \[B\] Seneigana ni andbeitais, ak gaþlaih
swe attin, juggans swe broþruns;

<span id="an_5:2">5:2</span> \[B\] sineigos swe aiþeins, juggos swe
(s)wistruns in allai swiknein.

<span id="an_5:3">5:3</span> \[B\] widuwons swerai, þozei bi sunjai
sijaina widuwons.

<span id="an_5:4">5:4</span> \[A\] . . . . galaisjaina sik faurþis
swesana gard barusnjan jah andalauni usgiban fadreinam; þata auk ist
andanem in andwairþja gudis.

<span id="an_5:4">5:4</span> \[B\] iþ jabai hvo widuwono barna aiþþau
barne barna habai, galaisjaina faurþis swesana gard barusnjan jah
andalauni usgiban fadreinam; þata auk ist \[god jah\] andanem in
andwairþja gudis.

<span id="an_5:5">5:5</span> \[A\] aþþan soei bi sunjai widuwo

jah ainakla, wenida du guda jah þairhwisiþ in bidom nahtam jah dagam.

<span id="an_5:5">5:5</span> \[B\] aþþan soei bi sunjai widuwo ist jah
ainakla, wenida du guda jah þairhwisiþ in bidom nahtam jah dagam.

<span id="an_5:6">5:6</span> \[A\] iþ so wizondei in azetjam jah
libandei dauþa ist.

<span id="an_5:6">5:6</span> \[B\] iþ so wizondei in azetjam jah
libandei dauþa ist.

<span id="an_5:7">5:7</span> \[A\] jah þata anabiud ei ungafairinodos
sijaina.

<span id="an_5:7">5:7</span> \[B\] jah þata anabiud ei ungafairidos
sijaina.

<span id="an_5:8">5:8</span> \[A\] aþþan jabai hvas swesaim þishun
ingardjam ni gaþlaihiþ, galaubein inwidiþ jah ist ungalaubjandin
wairsiza.

<span id="an_5:8">5:8</span> \[B\] aþþan jabai hvas swesaim þishun
ingardjam ni gaþlaihiþ, galaubein inwidiþ jah ist ungalaubjandin
wairsiza.

<span id="an_5:9">5:9</span> \[A\] widuwo gawaljaidau ni mins saihs
tigum jere, sei wesi ainis abins qens,

<span id="an_5:9">5:9</span> \[B\] widuwo gawaljaidau ni mins saihs
tigum (j)ere, sei wesi ainis abins qens,

<span id="an_5:10">5:10</span> \[A\] in waurstwam godaim weitwodiþa
habandei, ja(h) barna fodidedi, ja(h) gastins andnemi, jah weihaim
fotuns þwohi, jah aglons winnandam andbahtidedi, ja(h) allamma waurstwe
godaize afarlaistidedi.

<span id="an_5:10">5:10</span> \[B\] in waurstwam godaim weitwodiþa
habandei, jau barna fodidedi, jau gastins andnemi, jau weihaim fotuns
þwohi, jau aglons winnandam andbahtidedi, jau allamma . . . .

<span id="an_5:11">5:11</span> \[A\] (iþ) (juggos) (widuwons)
(biwandei); (þan) (auk) (gairnidedeina) (wiþra) (Xristu), (liugan)
(wileina),

<span id="an_5:12">5:12</span> \[A\] (habandeins) (staua), (unte)
(frumein) (galaubein) (wana) (gatawidedun).

<span id="an_5:13">5:13</span> \[A\] aþþan samana jah unwaurstwons
laisjand sik þairhgaggan gardins, aþþan ni þatain unwaurstwons, ak jah
unfaurjos jah fairweitjandeins, rodjandeins (þoei) (ni) (skulda) (sind).

<span id="an_5:14">5:14</span> \[A\] (wiljau) (nu) (juggos) (liugan),
(barna) (bairan), (garda) (waldan) . . . .

<span id="an_5:16">5:16</span> \[A\] . . . . (widuwons), (andbahtjai)
(im), (jah) (ni) (kaurjaidau) (aikklesjo), (ei) (þaim) (bi) (sunjai) . .
. .

<span id="an_5:17">5:17</span> \[A\] . . . . in waurda jah in laiseinai.

<span id="an_5:18">5:18</span> \[A\] qaþ auk gameleins: auhs(au)
þriskandin munþ ni faurwaipjais; jah: wairþs sa waurstwa mizdons is.

<span id="an_5:19">5:19</span> \[A\] bi praizbwtairein wroh ni
andnimais, niba in andwairþja twadje aiþþau þrije weitwode.

<span id="an_5:20">5:20</span> \[A\] iþ þans frawaurhtans in andwairþja
allaize gasak, ei jah þai anþarai agis habaina.

<span id="an_5:21">5:21</span> \[A\] weitwodja in andwairþja gudis jah
fraujins unsaris Iesuis Xristaus jah þize gawalidane aggile, ei þata
fastais inu faurdomein, ni waiht taujands bi wiljahalþein.

<span id="an_5:21">5:21</span> \[B\] . . . . wiljahalþein.

<span id="an_5:22">5:22</span> \[A\] handuns sprauto ni mannhun lagjais,
ni gamainja siais frawaurhtim framaþjaim; þuk silban swiknana fastais.

<span id="an_5:22">5:22</span> \[B\] handuns sprauto ni manhun lagjais,
ni gamainja sijais frawaurhtim framaþjaim; þuk silban swiknana fastais.

<span id="an_5:23">5:23</span> \[A\] ju ni drigkais þanamais wato, ak
weinis leitil brukjais in qiþaus þeinis jah þizo ufta sauhte þeinaizo.

<span id="an_5:23">5:23</span> \[B\] ju ni drigkais þanamais wato, ak
weinis leitil brukjais in qiþaus þeinis jah þizo ufta sauhte þeinaizo.

<span id="an_5:24">5:24</span> \[A\] sumaize manne frawaurhteis
swikunþos sind faurbisniwandeins du stauai; sumaizeh þan jah
afargaggand.

<span id="an_5:24">5:24</span> \[B\] sumaize manne frawaurhteis
swikunþos sind faurbisniwandeins du stauai; sumaize þan jah afargaggand.

<span id="an_5:25">5:25</span> \[A\] samaleiko þan jah waurstwa goda
swikunþa sind, jah þoei aljaleikos sik habandona filhan ni mahta sind.

<span id="an_5:25">5:25</span> \[B\] samaleiko þan jah waurstwa goda
swikunþa sind, jah þo(ei) aljaleikos sik habandona filhan ni mahta sind.

<span id="an_6:1">6:1</span> \[A\] Swa managai swe sijaina uf jukuzjai
(skalkans), seinans fraujans allaizos sweriþos wairþans rahnjaina, ei
namo fraujins jah laiseins ni wajamerjaidau.

<span id="an_6:1">6:1</span> \[B\] Swa managai swe sijaina uf jukuzjai
skalkans, seinans fraujans allaizos sweriþos wairþans rahnjaina, ei namo
fraujins jah laiseins ni wajamerjaidau.

<span id="an_6:2">6:2</span> \[A\] aþþan þaiei galaubjandans haband
fraujans, ni frakunneina, unte broþrjus sind, ak mais skalkinona, unte
galaubjandans sind jah liubai, þaiei wailadedais gadailans sind. þata
laisei jah gaþlaih.

<span id="an_6:2">6:2</span> \[B\] aþþan þaiei galaubjandans haband
fraujans, ni frakunneina, unte broþrjus sind, ak mais skalkinona, unte
galaubjandans sind jah liubai, þaiei wailadedais gadailans sind. þata
laisei jah gaþlaih.

<span id="an_6:3">6:3</span> \[A\] jabai hvas aljaleiko(s) laisjai
jan\~ni atgaggiþ du hailaim waurdam þaim fraujins unsaris Iesuis
Xristaus jah þizai bi gagudein laiseinai,

<span id="an_6:3">6:3</span> \[B\] jabai hvas aljaleiko laisjai jah ni
atgaggai du hailaim waurdam þaim fraujins unsaris Iesuis Xristaus jah
þizai bi gagudein laiseinai,

<span id="an_6:4">6:4</span> \[A\] iþ hauhþuhts, ni waiht witands, ak
siukands bi soknins jah waurdajiukos, us þaimei wairþand neiþa,
\[maurþra\] haifsteis, anaqisseis, anamindeis ubilos,

<span id="an_6:4">6:4</span> \[B\] iþ hauhþuhts, ni waiht witands, ak
siukands bi soknins jah waurdajiukos, us þaimei wairþand neiþa,
\[maurþra\] , haifteis, anaqisseis, anamindeis ubilos,

<span id="an_6:5">6:5</span> \[A\] usbalþeins frawardidaize manne ahin,
at þaimei gatarniþ ist sunja, hugjandane faihugawaurki wisan gagudein ;
afstand af þaim swaleikaim.

<span id="an_6:5">6:5</span> \[B\] usbalþeins frawardidaize manne ahin,
at þaimei gatarniþ ist sunja, hugjandane faihugawaurki wisan gagudein.

<span id="an_6:6">6:6</span> \[A\] aþþan ist gawaurki mikil gagudei miþ
ganauhin.

<span id="an_6:6">6:6</span> \[B\] aþþan ist gawaurki mikil gagudei miþ
ganauhin.

<span id="an_6:7">6:7</span> \[A\] ni waiht auk brahtedum in þamma
fairhvau; bi sunjai þatei ni usbairan hva magum.

<span id="an_6:7">6:7</span> \[B\] ni waiht auk brahtedum in þamma
fairhvau; bi sunjai þatei ni usbairan hva magum.

<span id="an_6:8">6:8</span> \[A\] aþþan habandans usfodein jah
gaskadwein þaimuh ganohidai sijaima.

<span id="an_6:8">6:8</span> \[B\] aþþan habandans usfodein jah
gaskadwein þaimuh ganohidai sijaima.

<span id="an_6:9">6:9</span> \[A\] aþþan þaiei wileina gabigai wairþan
atdriusand in fraistubnja jah hlamma unhulþins jah lustuns managans
unnutjans ja(h) skaþulans, þaiei saggqjand mans in frawardein jah
fralust.

<span id="an_6:9">6:9</span> \[B\] aþþan þaiei wileina gabigai wairþan
atdriusand in fraistubnja jah hlamma unhulþins jah lustuns managans
unnutjans jah skaþulans, þaiei saggqjand mans in frawardein jah fralust.

<span id="an_6:10">6:10</span> \[A\] waurts allaize ubilaize ist
faihugeiro, þizozei sumai gairnjandans afairzidai waurþun af galaubeinai
jas\~sik silbans gaþiwaidedun sairam managaim.

<span id="an_6:10">6:10</span> \[B\] waurts allaize ubilaize ist
faihugei\_o, þizozei sumai gairnjandans afairzidai waurþun af
galaubeinai jah sik silbans gaþiwaidedun sairam managaim.

<span id="an_6:11">6:11</span> \[A\] iþ þu, jai manna gudis, þata
þliuhais, iþ laistjais garaihtein, gagudein, galaubein, frijaþwa,
þulain, qairrein.

<span id="an_6:11">6:11</span> \[B\] iþ þu, jai manna gudis, þata
þliuhais, iþ laistjais garaihtein, gagudein, galaubein, friaþwa, þulain,
qairrein.

<span id="an_6:12">6:12</span> \[A\] haifstei þo godon haifst
galaubeinais, undgreip libain aiweinon du þizaiei laþoþs is jah
andhaihaist þamma godin andahaita in andwairþ(ja) . . . . weitwode.

<span id="an_6:12">6:12</span> \[B\] haifstei þo godon haifst
galaubeinais, undgreip libain aiweinon du þizaiei laþoþs is jah
andhaihaist þamma godin andahaita in andwairþja managaize weitwode.

<span id="an_6:13">6:13</span> \[A\] . . . . \_biuda (andwai)rþja gudis
. . . . (ga)qiu\_ . . . . Iesuis . . . . uf Paunteau . . . . \_tau þa\_
. . . . \_do . . . . \_hait,

<span id="an_6:13">6:13</span> \[B\] anabiuda in andwairþja gudis þis
gaqiujandins alla jah Xristaus Iesuis þis weitwodjandins uf Paunteau
Peilatau þata godo andahait,

<span id="an_6:14">6:14</span> \[A\] . . . . \_gafair\_ . . . .

<span id="an_6:14">6:14</span> \[B\] fastan þuk þo anabusn unwamma,
ungafairinoda und qum fraujins unsaris Iesuis Xristaus,

<span id="an_6:15">6:15</span> \[B\] þanei in melam swesaim taikneiþ sa
audaga jah ains mahteiga jah þiudans þiudanondane jah frauja
fraujinondane,

<span id="an_6:16">6:16</span> \[B\] saei ains aih undiwanein jah liuhaþ
bauiþ unatgaht, þanei sahv manne ni ainshun nih sai(hvan) (mag) . . . .

------------------------------------------------------------------------

[Next: 2 Timothy](ti2)
