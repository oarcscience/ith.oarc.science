[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](rut)  [Next](sa2) 

------------------------------------------------------------------------

### Swedish Bible: 1 Samuel

<span id="an_1:1">1:1</span> I Ramataim-Sofim, i Efraims bergsbygd,
levde en man som hette Elkana, son till Jeroham, son till Elihu, son
till Tohu, son till Suf, en efraimit.

<span id="an_1:2">1:2</span> Han hade två hustrur; den ena hette Hanna,
den andra Peninna. Och Peninna hade barn, men Hanna var barnlös.

<span id="an_1:3">1:3</span> Den mannen begav sig år efter år upp från
sin stad för att tillbedja och offra åt HERREN Sebaot i Silo, där Elis
båda söner, Hofni och Pinehas, då voro HERRENS präster.

<span id="an_1:4">1:4</span> En dag offrade nu Elkana. Och han plägade
giva sin hustru Peninna och alla hennes söner och döttrar var sin andel
av offret;

<span id="an_1:5">1:5</span> men åt Hanna gav han då en dubbelt så stor
andel, ty han hade Hanna kär, fastän HERREN hade gjort henne ofruktsam.

<span id="an_1:6">1:6</span> Men hennes medtävlerska plägade, för att
väcka hennes vrede, mycket retas med henne, därför att HERREN hade gjort
henne ofruktsam.

<span id="an_1:7">1:7</span> För vart år, så ofta hon hade kommit upp
till HERRENS hus, gjorde han på samma sätt, och den andra retades då med
henne på samma sätt. Och nu grät hon och åt intet.

<span id="an_1:8">1:8</span> Då sade hennes man Elkana till henne:
»Hanna, varför gråter du? Varför äter du icke? Varför är du så sorgsen?
Är jag icke mer för dig än tio söner?

<span id="an_1:9">1:9</span> En gång när de hade ätit och druckit i Silo
hände sig, medan prästen Eli satt på sin stol vid dörren till HERRENS
tempel, att Hanna stod upp

<span id="an_1:10">1:10</span> och i sin djupa bedrövelse begynte bedja
till HERREN under bitter gråt.

<span id="an_1:11">1:11</span> Och hon gjorde ett löfte och sade: HERRE
Sebaot, om du vill se till din tjänarinnas lidande och tänka på mig och
icke förgäta din tjänarinna, utan giva din tjänarinna en manlig
avkomling, så vill jag giva denne åt HERREN för hela hans liv, och ingen
rakkniv skall komma på hans huvud.»

<span id="an_1:12">1:12</span> När hon nu länge så bad inför HERREN och
Eli därvid gav akt på hennes mun

<span id="an_1:13">1:13</span> -- Hanna talade nämligen i sitt hjärta;
allenast hennes läppar rörde sig, men hennes röst hördes icke -- då
trodde Eli att hon var drucken.

<span id="an_1:14">1:14</span> Därför sade Eli till henne: »Huru länge
skall du bete dig såsom en drucken? Laga så, att ruset går av dig.»

<span id="an_1:15">1:15</span> Men Hanna svarade och sade: »Nej, min
herre, jag är en hårt prövad kvinna; vin och starka drycker har jag icke
druckit, men jag utgöt nu min själ för HERREN.

<span id="an_1:16">1:16</span> Anse icke din tjänarinna för en ond
kvinna, ty det är mitt myckna bekymmer och min myckna sorg som har
drivit mig att tala ända till denna stund.»

<span id="an_1:17">1:17</span> Då svarade Eli och sade: »Gå i frid.
Israels Gud skall giva dig vad du har utbett dig av honom.»

<span id="an_1:18">1:18</span> Hon sade: »Låt din tjänarinna finna nåd
för dina ögon.» Så gick kvinnan sin väg och fick sig mat, och hon såg
sedan icke mer så sorgsen ut.

<span id="an_1:19">1:19</span> Bittida följande morgon, sedan de hade
tillbett inför HERREN, vände de tillbaka och kommo hem igen till Rama.
Och Elkana kände sin hustru Hanna, och HERREN tänkte på henne,

<span id="an_1:20">1:20</span> Och Hanna blev havande och födde en son,
när tiden hade gått om; denne gav hon namnet Samuel, »ty», sade hon, »av
HERREN har jag utbett mig honom.»

<span id="an_1:21">1:21</span> När sedan mannen Elkana med hela sitt hus
begav sig upp för att offra åt HERREN sitt årliga slaktoffer och sitt
löftesoffer,

<span id="an_1:22">1:22</span> gick Hanna icke med ditupp, utan sade
till sin man: »Jag vill vänta, till dess att gossen har blivit avvand,
då skall jag föra honom med mig, för att han må ställas fram inför
HERRENS ansikte och sedan stanna där för alltid.»

<span id="an_1:23">1:23</span> Hennes man Elkana sade till henne: »Gör
vad du finner för gott; stanna, till dess du har avvant honom; må HERREN
allenast uppfylla sitt ord.» Så stannade då hustrun hemma och gav sin
son di, till dess hon skulle avvänja honom.

<span id="an_1:24">1:24</span> Men sedan hon hade avvant honom, tog hon
honom med sig ditupp, jämte tre tjurar, en efa mjöl och en vinlägel; så
förde hon honom in i HERRENS hus i Silo. Men gossen var ännu helt ung.

<span id="an_1:25">1:25</span> Och de slaktade tjuren och förde så
gossen fram till Eli.

<span id="an_1:26">1:26</span> Och hon sade: »Hör mig, min herre; så
sant du lever, min herre, jag är den kvinna som stod här bredvid dig och
bad till HERREN.

<span id="an_1:27">1:27</span> Om denne gosse bad jag; nu har HERREN
givit mig vad jag utbad mig av honom.

<span id="an_1:28">1:28</span> Därför vill ock jag nu giva honom
tillbaka åt HERREN; så länge han lever, skall han vara given åt HERREN.»
Och de tillbådo där HERREN.

<span id="an_2:1">2:1</span> Och Hanna bad och sade: »Mitt hjärta
fröjdar sig i HERREN; mitt horn är upphöjt genom HERREN. Min mun är vitt
upplåten mot mina fiender; ty jag gläder mig över din frälsning.

<span id="an_2:2">2:2</span> Ingen är helig såsom HERREN ty ingen finnes
förutom dig; ingen klippa är såsom vår Gud.

<span id="an_2:3">2:3</span> Fören icke beständigt så mycket högmodigt
tal; vad fräckt är gånge icke ut ur eder mun. Ty HERREN är en Gud som
vet allt, och hos honom vägas gärningarna.

<span id="an_2:4">2:4</span> Hjältarnas bågar äro sönderbrutna, men de
stapplande omgjorda sig med kraft.

<span id="an_2:5">2:5</span> De som voro mätta måste taga lega för bröd,
men de som ledo hunger hungra icke mer. Ja, den ofruktsamma föder sju
barn, men den moder som fick många barn vissnar bort.

<span id="an_2:6">2:6</span> HERREN dödar och gör levande, han för ned i
dödsriket och upp därifrån.

<span id="an_2:7">2:7</span> HERREN gör fattig, han gör ock rik; han
ödmjukar, men han upphöjer ock.

<span id="an_2:8">2:8</span> Han upprättar den ringe ur stoftet, ur dyn
lyfter han den fattige upp, ty han vill låta dem sitta bredvid furstar,
och en härlig tron giver han dem till arvedel. Ty jordens grundfästen
äro HERRENS, och jordkretsen har han ställt på dem.

<span id="an_2:9">2:9</span> Sina frommas fötter bevarar han, men de
ogudaktiga förgöras i mörkret, ty ingen förmår något genom egen kraft.

<span id="an_2:10">2:10</span> De som strida mot HERREN bliva krossade,
ovan dem dundrar han i himmelen; ja, HERREN dömer jordens ändar. Men han
giver makt åt sin konung, han upphöjer sin smordes horn.

<span id="an_2:11">2:11</span> Och Elkana gick hem igen till Rama;
gossen däremot gjorde tjänst inför HERREN under prästen Eli.

<span id="an_2:12">2:12</span> Men Elis söner voro onda män, de ville
icke veta av HERREN.

<span id="an_2:13">2:13</span> På följande sätt plägade nämligen
prästerna gå till väga med folket: så ofta någon offrade ett slaktoffer,
kom prästens tjänare, medan köttet koktes, och hade en treuddig gaffel i
sin hand;

<span id="an_2:14">2:14</span> den stack han ned i kitteln eller pannan
eller krukan eller grytan, och allt vad han så fick upp med gaffeln, det
tog prästen. Så gjorde de mot alla israeliter som kommo dit till Silo.

<span id="an_2:15">2:15</span> Ja, till och med innan man hade förbränt
det feta, kom prästens tjänare och sade till den som offrade: »Giv hit
kött, så att jag kan steka det åt prästen, ty han vill icke hava kokt
kött av dig, utan rått.»

<span id="an_2:16">2:16</span> Om då mannen svarade honom: »Först skall
man nu förbränna det feta; tag sedan vad dig lyster», så sade han: »Nej,
nu strax skall du lämna det, eljest tager jag det med våld.»

<span id="an_2:17">2:17</span> Och de unga männens synd var så mycket
större inför HERREN som folket därigenom lärde sig att förakta HERRENS
offer.

<span id="an_2:18">2:18</span> Men Samuel gjorde tjänst inför HERRENS
ansikte, och var redan såsom gosse iklädd linne-efod.

<span id="an_2:19">2:19</span> Därtill plägade hans moder vart år göra
åt honom en liten kåpa, som hon hade med sig till honom, när hon jämte
sin man begav sig upp för att offra det årliga slaktoffret.

<span id="an_2:20">2:20</span> Då plägade Eli välsigna Elkana jämte hans
hustru och säga: »HERREN skänke dig ytterligare avkomma med denna
kvinna, i stället för den som hon utbad sig genom sin bön till HERREN.»
Och så gingo de hem igen.

<span id="an_2:21">2:21</span> Och HERREN såg till Hanna, och hon blev
havande och födde tre söner och två döttrar. Men gossen Samuel växte upp
i HERRENS hus.

<span id="an_2:22">2:22</span> Då nu Eli, som var mycket gammal, fick
höra allt vad hans söner gjorde mot hela Israel, och att de lågo hos de
kvinnor som hade tjänstgöring vid ingången till uppenbarelsetältet,

<span id="an_2:23">2:23</span> sade han till dem: »Varför gören sådant,
allt detta onda som jag hör allt folket här tala om eder?

<span id="an_2:24">2:24</span> Icke så, mina söner! Det rykte jag hör
vara gängse bland HERRENS folk är icke gott.

<span id="an_2:25">2:25</span> Om en människa försyndar sig mot en
annan, så kan Gud medla för henne; men om en människa försyndar sig mot
HERREN, vem kan då göra sig till medlare för henne?» Men de lyssnade
icke till sin faders ord, ty HERREN ville döda dem.

<span id="an_2:26">2:26</span> Gossen Samuel däremot växte till i ålder
och välbehag både för HERREN och för människor.

<span id="an_2:27">2:27</span> Och en gudsman kom till Eli och sade till
honom: »Så säger HERREN: Har jag icke uppenbarat mig för din faders hus,
när de ännu voro i Egypten och tjänade Faraos hus?

<span id="an_2:28">2:28</span> Och har jag icke utvalt honom bland alla
Israels stammar till präst åt mig, till att offra på mitt altare och
antända rökelse och bära efod inför mitt ansikte? Och gav jag icke åt
din faders hus Israels barns alla eldsoffer?

<span id="an_2:29">2:29</span> Varför förtrampen I då de slaktoffer och
spisoffer som jag har påbjudit i min boning? Och huru kan du ära dina
söner mer än mig, så att I göden eder med det bästa av var offergåva som
mitt folk Israel bär fram?

<span id="an_2:30">2:30</span> Därför säger HERREN, Israels Gud: Väl har
jag sagt att ditt och din faders hus skulle få göra tjänst inför mig
evärdligen. Men nu säger HERREN: Bort det! Ty dem som ära mig vill jag
ock ära, men de som förakta mig skola komma på skam.

<span id="an_2:31">2:31</span> Se, dagar skola komma, då jag skall
avhugga din arm och din faders hus' arm, så att ingen skall bliva gammal
i ditt hus.

<span id="an_2:32">2:32</span> Och du skall få se min boning lida nöd,
trots allt det goda som vederfares Israel. Och ingen skall någonsin
bliva gammal i ditt eget hus.

<span id="an_2:33">2:33</span> Dock vill jag icke från mitt altare
utrota var man av din slakt, så att jag kommer dina ögon att förtvina
och din själ att försmäkta; men alla som växa upp i ditt hus skola dö,
när de hava hunnit till manlig ålder.

<span id="an_2:34">2:34</span> Och tecknet härtill skall för dig vara
det som skall övergå dina båda söner Hofni och Pinehas: på en och samma
dag skola de båda dö.

<span id="an_2:35">2:35</span> Men jag skall låta en präst uppstå åt
mig, som bliver beståndande, en som gör efter vad i mitt hjärta och min
själ är; åt honom skall jag bygga ett hus som bliver beståndande, och
han skall göra tjänst inför min smorde beständigt.

<span id="an_2:36">2:36</span> Och var och en som bliver kvar: av ditt
hus skall komma och falla ned för honom, för att få en silverpenning
eller en kaka bröd; han skall säga: 'Anställ mig vid någon prästsyssla,
så att jag får en bit bröd att äta.'»

<span id="an_3:1">3:1</span> Så gjorde nu den unge Samuel tjänst inför
HERREN under Eli. Och HERRENS ord var sällsynt på den tiden, profetsyner
voro icke vanliga.

<span id="an_3:2">3:2</span> Då nu en gång Eli, vilkens ögon hade begynt
att bliva skumma, så att han icke kunde se, låg och sov på sin plats,

<span id="an_3:3">3:3</span> innan ännu Guds lampa hade slocknat, och
medan också Samuel låg och sov, då hände sig i HERRENS tempel, där Guds
ark stod,

<span id="an_3:4">3:4</span> att HERREN ropade på Samuel Denne svarade:
»Här är jag.»

<span id="an_3:5">3:5</span> Därefter skyndade han till Eli och sade:
»Här är jag; du ropade ju på mig.» Men han svarade: »Jag har icke ropat;
gå tillbaka och lägg dig.» Och han gick och lade sig.

<span id="an_3:6">3:6</span> Men HERREN ropade ännu en gång på Samuel;
och Samuel stod upp och gick till Eli och sade: »Här är jag; du ropade
ju på mig.» Men han svarade: »Jag har icke ropat, min son; gå tillbaka
och lägg dig.»

<span id="an_3:7">3:7</span> Samuel hade nämligen ännu icke lärt att
känna igen HERREN, och ännu hade icke något HERRENS ord blivit
uppenbarat för honom.

<span id="an_3:8">3:8</span> Men HERREN ropade åter på Samuel, för
tredje gången; och han stod upp och gick till Eli och sade: »Här är jag;
du ropade ju på mig. Då förstod Eli att det var HERREN som ropade på
ynglingen.

<span id="an_3:9">3:9</span> Därför sade Eli till Samuel: »Gå och lägg
dig; och om han vidare ropar på dig, så säg: 'Tala, HERRE; din tjänare
hör.» Och Samuel gick och lade sig på sin plats.

<span id="an_3:10">3:10</span> Då kom HERREN och ställde sig där och
ropade såsom de förra gångerna: »Samuel! Samuel!» Samuel svarade: »Tala,
din tjänare hör.»

<span id="an_3:11">3:11</span> Då sade HERREN till Samuel: »Se, jag
skall i Israel göra något som kommer att genljuda i båda öronen på var
och en som får höra det.

<span id="an_3:12">3:12</span> På den dagen skall jag låta komma över
Eli allt vad jag har uttalat över hans hus, det första till det sista.

<span id="an_3:13">3:13</span> Ty jag har förkunnat för honom att jag
skall vara domare över hans hus till evig tid, därför att han har
syndat, i det han visste huru hans söner drogo förbannelse över sig och
dock icke höll dem tillbaka.

<span id="an_3:14">3:14</span> Därför har jag ock med ed betygat om Elis
hus: Sannerligen, Elis hus' missgärning skall icke någonsin kunna
försonas, vare sig med slaktoffer eller med någon annat offergåva.»

<span id="an_3:15">3:15</span> Och Samuel låg kvar ända tills morgonen,
då han öppnade dörrarna till HERRENS hus. Och Samuel fruktade för att
omtala synen for Eli.

<span id="an_3:16">3:16</span> Men Eli ropade på Samuel och sade:
»Samuel, min son! Denne svarade: »Här är jag.»

<span id="an_3:17">3:17</span> Han sade: »Vad var det han ta lade till
dig? Dölj det icke för mig. Gud straffe dig nu och framgent, om du
döljer for mig något enda ord av det han talade till dig.»

<span id="an_3:18">3:18</span> Då omtalade Samuel för honom alltsammans
och dolde intet för honom. Och han sade: »Han är HERREN; han göre vad
honom täckes.

<span id="an_3:19">3:19</span> Men Samuel växte upp, och HERREN var med
honom och lät intet av allt vad han hade talat falla till jorden.

<span id="an_3:20">3:20</span> Och hela Israel, från Dan ända till
Beer-Seba, förstod att Samuel var betrodd att vara HERRENS profet.

<span id="an_3:21">3:21</span> Och HERREN fortfor att låta se sig i
Silo; ty HERREN uppenbarade sig för Samuel i Silo genom HERRENS ord.

<span id="an_3:22">3:22</span> Och Samuels ord kom till hela Israel.

<span id="an_4:1">4:1</span> Och Israel drog ut till strid mot
filistéerna och lägrade sig vid Eben-Haeser, under det filistéerna hade
lägrat sig vid Afek.

<span id="an_4:2">4:2</span> Filistéerna ställde då upp sig i
slagordning mot Israel, och striden utbredde sig, och israeliterna blevo
slagna av filistéerna; dessa nedgjorde på slagfältet vid pass fyra tusen
man.

<span id="an_4:3">4:3</span> När folket kom tillbaka till lägret sade de
äldste i Israel: »Varför har HERREN i dag låtit oss bliva slagna av
filistéerna? Låt oss hämta hit till oss från Silo HERRENS förbundsark,
för att den må komma och vara ibland oss och frälsa oss från våra
fienders hand.»

<span id="an_4:4">4:4</span> Så sände då folket till Silo, och de buro
därifrån HERREN Sebaots förbundsark, hans som tronar på keruberna; och
Elis båda söner, Hofni och Pinehas, följde därvid med Guds förbundsark.

<span id="an_4:5">4:5</span> Då nu HERRENS förbundsark kom in i lägret,
hov hela Israel upp ett stort jubelrop, så att det dånade i marken.

<span id="an_4:6">4:6</span> När då filistéerna hörde jubelropet, sade
de: »Vad betyder detta stora jubelrop i hebréernas läger?» Och de fingo
veta att HERRENS ark hade kommit in i lägret.

<span id="an_4:7">4:7</span> Då blevo filistéerna förskräckta, ty de
tänkte: »Gud har kommit in i lägret.» Och de sade: »Ve oss! Något sådant
har förut icke hänt.

<span id="an_4:8">4:8</span> Ve oss! Vem kan rädda oss från denne
väldige Guds hand? Det var denne Gud som slog egyptierna med alla slags
plågor i öknen.

<span id="an_4:9">4:9</span> Men fatten dock mod och varen män, I
filistéer, så att I icke bliven trälar åt hebréerna, såsom de hava varit
trälar åt eder. Ja, varen män och striden.»

<span id="an_4:10">4:10</span> Så stridde nu filistéerna, och
israeliterna blevo slagna och flydde var och en till sin hydda, och
nederlaget blev mycket stort: av Israel föllo trettio tusen man fotfolk.

<span id="an_4:11">4:11</span> Därtill blev Guds ark tagen, och Elis
båda söner, Hofni och Pinehas, blevo dödade.

<span id="an_4:12">4:12</span> Och en benjaminit sprang från slagfältet
och kom till Silo samma dag, med sönderrivna kläder och med jord på sitt
huvud.

<span id="an_4:13">4:13</span> Och när han kom dit, satt Eli på sin stol
vid sidan av vägen och såg utåt, ty hans hjärta bävade av oro för Guds
ark. Då nu mannen kom in i staden med budskapet, höjde hela staden upp
klagorop.

<span id="an_4:14">4:14</span> Och när Eli hörde klagoropet, sade han:
»Vad betyder detta larm?» Då kom mannen skyndsamt dit och berättade det
för Eli.

<span id="an_4:15">4:15</span> Men Eli var nittioåtta år gammal och hans
ögon voro starrblinda, så att han icke kunde se.

<span id="an_4:16">4:16</span> Och mannen sade till Eli: »Jag är den som
har kommit från slagfältet; jag har i dag flytt ifrån slagfältet.» Då
sade han: »Huru har det gått, min son?»

<span id="an_4:17">4:17</span> Budbäraren svarade och sade: »Israel har
flytt för filistéerna, mycket folk har också stupat; dina båda söner,
Hofni och Pinehas, äro ock döda, och därtill har Guds ark blivit tagen.»

<span id="an_4:18">4:18</span> När han nämnde om Guds ark, föll Eli
baklänges av stolen vid sidan av porten och bröt nacken av sig och dog;
ty mannen var gammal och tung. Han hade då varit domare i Israel i
fyrtio år.

<span id="an_4:19">4:19</span> Och när hans sonhustru, Pinehas' hustru,
som var havande och nära att föda, fick höra ryktet om att Guds ark var
tagen, och att hennes svärfader och hennes man voro döda, sjönk hon ned
och födde sitt barn, ty födslovåndorna kommo över henne.

<span id="an_4:20">4:20</span> Och när hon då höll på att dö, sade
kvinnorna som stodo omkring henne: »Frukta icke; du har fött en son.»
Men hon svarade intet och aktade icke därpå.

<span id="an_4:21">4:21</span> Och hon kallade gossen I-Kabod, och sade:
»Härligheten är borta från Israel.» Därmed syftade hon på att Guds ark
var tagen, så ock på sin svärfader och sin man.

<span id="an_4:22">4:22</span> Hon sade: »Härligheten är borta från
Israel», eftersom Guds ark var tagen.

<span id="an_5:1">5:1</span> När filistéerna hade tagit Guds ark, förde
de den från Eben-Haeser till Asdod.

<span id="an_5:2">5:2</span> Där togo filistéerna Guds ark och förde in
den i Dagons tempel och ställde den bredvid Dagon.

<span id="an_5:3">5:3</span> Men när asdoditerna bittida dagen därefter
kommo dit, fingo de se Dagon ligga framstupa på jorden framför HERRENS
ark. Då togo de Dagon och satte honom upp igen på hans plats.

<span id="an_5:4">5:4</span> Men när de dagen därefter åter kommo dit
bittida om morgonen, fingo de ånyo se Dagon ligga framstupa på jorden
framför HERRENS ark; och Dagons huvud och hans båda händer lågo avslagna
på tröskeln, allenast fiskdelen satt kvar på honom.

<span id="an_5:5">5:5</span> I Asdod trampar därför ännu i dag ingen på
Dagons tröskel, varken någon av Dagons präster, ej heller någon annan
som går in i Dagons tempel.

<span id="an_5:6">5:6</span> Och HERRENS hand var tung över asdoditerna;
han anställde förödelse bland dem, i det han slog dem med bölder, såväl
i Asdod som inom tillhörande områden.

<span id="an_5:7">5:7</span> Då nu invånarna i Asdod sågo att så skedde,
sade de: »Israels Guds ark får icke stanna hos oss, ty hans hand vilar
hårt på oss och på vår gud Dagon.»

<span id="an_5:8">5:8</span> Och de sände bud och läto församla till sig
alla filistéernas hövdingar och sade: »Vad skola vi göra med Israels
Guds ark?» De svarade: »Israels Guds ark må flyttas till Gat.» Då
flyttade de Israels Guds ark dit.

<span id="an_5:9">5:9</span> Men sedan de hade flyttat den dit, kom
genom HERRENS hand en mycket stor förvirring i staden; han slog
invånarna i staden, både små och stora, så att bölder slogo upp på dem.

<span id="an_5:10">5:10</span> Då sände de Guds ark till Ekron. Men när
Guds ark kom till Ekron, ropade ekroniterna: »De hava flyttat Israels
Guds ark till oss för att döda oss och vårt folk.»

<span id="an_5:11">5:11</span> Och de sände bud och läto för samla alla
filistéernas hövdingar och sade: »Sänden bort Israels Guds ark, så att
den får komma tillbaka till sin plats igen och icke dödar oss och vårt
folk.» Ty en dödlig förvirring hade uppstått i hela staden; Guds hand
låg mycket tung på den.

<span id="an_5:12">5:12</span> De av invånarna som icke dogo blevo
slagna med bölder; och ropet från staden steg upp mot himmelen.

<span id="an_6:1">6:1</span> Sedan nu HERRENS ark hade varit i
filistéernas land i sju månader,

<span id="an_6:2">6:2</span> tillkallade filistéerna sina präster och
spåmän och sade: »Vad skola vi göra med HERRENS ark? Låten oss veta på
vilket sätt vi skola sända den till dess plats igen.»

<span id="an_6:3">6:3</span> De svarade: »Om I viljen sända bort Israels
Guds ark, skolen I icke sända bort den utan skänker; I måsten giva åt
honom ett skuldoffer. Då skolen I bliva botade, och det skall då också
bliva eder kunnigt varför hans hand icke drager sig tillbaka från eder.»

<span id="an_6:4">6:4</span> Då frågade de: »Vad för ett skuldoffer
skola vi giva åt honom?» De svarade: »Fem bölder av guld och fem
jordråttor av guld, lika många som filistéernas hövdingar; ty en och
samma hemsökelse har träffat alla, också edra hövdingar.

<span id="an_6:5">6:5</span> I skolen göra avbildningar av edra bölder
och avbildningar av jordråttorna som fördärva edert land; given så ära
åt Israels Gud. Kanhända tager han då bort sin tunga hand från eder, så
ock från eder gud och från edert land.

<span id="an_6:6">6:6</span> Varför tillsluten I edra hjärtan, såsom
egyptierna och Farao tillslöto sina hjärtan? Måste icke dessa, sedan han
hade utfört stora gärningar bland dem, släppa israeliterna, så att de
fingo gå?

<span id="an_6:7">6:7</span> Så gören eder nu en ny vagn, och tagen två
kor som giva di, och som icke hava burit något ok, och spännen korna för
vagnen, men skiljen deras kalvar ifrån dem och låten dem stanna hemma.

<span id="an_6:8">6:8</span> Tagen så HERRENS ark och sätten den på
vagnen, och läggen de gyllene klenoder I given honom såsom skuldoffer
ned i ett skrin vid sidan av den, och låten den så gå åstad.

<span id="an_6:9">6:9</span> Sedan skolen I se efter: om den tager vägen
till sitt land, upp mot Bet-Semes, så var det han som gjorde oss allt
detta stora onda; men om så icke sker, då veta vi att det icke var hans
hand som hemsökte oss. Detta har då träffat oss allenast av en
händelse.»

<span id="an_6:10">6:10</span> Männen gjorde så; de togo två kor som
gåvo di och spände dem för vagnen; men deras kalvar behöllo de hemma.

<span id="an_6:11">6:11</span> Och de satte HERRENS ark på vagnen,
därtill ock skrinet med jordråttorna av guld och med avbildningarna av
svulsterna.

<span id="an_6:12">6:12</span> Och korna gingo raka vägen fram åt
Bet-Semes till; de höllo alltjämt samma stråt och gingo där råmande,
utan att vika av vare sig till höger eller till vänster. Och
filistéernas hövdingar gingo efter dem ända till Bet-Semes' område.

<span id="an_6:13">6:13</span> Men betsemesiterna höllo på med veteskörd
i dalen. När de nu lyfte upp sina ögon, fingo de se arken; och de blevo
glada, då de sågo den.

<span id="an_6:14">6:14</span> Men när vagnen kom till betsemesiten
Josuas åker, stannade den där; och där låg en stor sten. Då höggo de
sönder trävirket på vagnen och offrade korna till brännoffer åt HERREN.

<span id="an_6:15">6:15</span> Leviterna hade nämligen lyft ned HERRENS
ark jämte skrinet som stod därbredvid, det vari de gyllene klenoderna
funnos, och hade satt detta på den stora stenen. Sedan offrade invånarna
i Bet-Semes på den dagen brännoffer och slaktoffer åt HERREN.

<span id="an_6:16">6:16</span> Och när filistéernas fem hövdingar hade
sett detta, vände de samma dag tillbaka till Ekron.

<span id="an_6:17">6:17</span> De svulster av guld som filistéerna gåvo
såsom skuldoffer åt HERREN utgjorde: för Asdod en, för Gasa en, för
Askelon en, för Gat en, för Ekron en.

<span id="an_6:18">6:18</span> Men jordråttorna av guld voro lika många
som filistéernas alla städer under de fem hövdingarna, varvid medräknas
både befästa städer och landsbygdens byar, intill den stora Sorgestenen,
på vilken de satte ned HERRENS ark, och som finnes kvar ännu i dag, på
betsemesiten Josuas åker.

<span id="an_6:19">6:19</span> Av invånarna i Bet-Semes blevo ock många
slagna, därför att de hade sett på HERRENS ark; han slog sjuttio man
bland folket, femtio tusen man. Och folket sörjde däröver att HERREN
hade slagit så många bland folket.

<span id="an_6:20">6:20</span> Och invånarna i Bet-Semes sade: »Vem kan
bestå inför HERREN, denne helige Gud? Och till vem skall han draga bort
ifrån oss?»

<span id="an_6:21">6:21</span> Och de skickade sändebud till dem som
bodde i Kirjat-Jearim och läto säga: »Filistéerna hava sänt tillbaka
HERRENS ark; kommen hitned och hämten den upp till eder.

<span id="an_7:1">7:1</span> Då kommo Kirjat-Jearims män och hämtade
HERRENS ark ditupp och förde den in i Abinadabs hus på höjden. Och hans
son Eleasar helgade de till att hava vården om HERRENS ark.

<span id="an_7:2">7:2</span> Och från den dag då arken fick sin plats i
Kirjat-Jearim förflöt en lång tid: tjugu år förgingo; och hela Israels
hus suckade nu efter HERREN.

<span id="an_7:3">7:3</span> Men Samuel sade till hela Israels hus: »Om
I av allt edert hjärta viljen vända om till HERREN, så skaffen bort
ifrån eder de främmande gudarna och Astarterna, och rikten edra hjärtan
till HERREN och tjänen honom allena, så skall han rädda eder ifrån
filistéernas hand.»

<span id="an_7:4">7:4</span> Då skaffade Israels barn bort Baalerna och
Astarterna och tjänade HERREN allena.

<span id="an_7:5">7:5</span> Och Samuel sade: »Församlen hela Israel i
Mispa, så vill jag där bedja till HERREN för eder.»

<span id="an_7:6">7:6</span> Då församlade de sig i Mispa och öste upp
vatten och göto ut det in. för HERREN och fastade den dagen; och de sade
där: »Vi hava syndat mot HERREN.» Och Samuel dömde Israels barn i Mispa.

<span id="an_7:7">7:7</span> Men när filistéerna hörde att Israels barn
hade församlat sig i Mispa, drogo filistéernas hövdingar ditupp mot
Israel. Då Israels barn hörde detta, blevo de förskräckta för
filistéerna.

<span id="an_7:8">7:8</span> Och Israels barn sade till Samuel: »Hör
icke upp att ropa för oss till HERREN, vår Gud, att han må frälsa oss
ifrån filistéernas hand.»

<span id="an_7:9">7:9</span> Då tog Samuel ett dilamm och offrade det
såsom ett heloffer, till brännoffer åt HERREN; och Samuel ropade till
HERREN för Israel, och HERREN bönhörde honom.

<span id="an_7:10">7:10</span> Under det att Samuel offrade brännoffret,
ryckte nämligen filistéerna fram till strid mot Israel; men HERREN lät
ett starkt tordön dundra över filistéerna på den dagen och förvirrade
dem, så att de blevo slagna av Israel.

<span id="an_7:11">7:11</span> Och Israels män drogo ut från Mispa och
förföljde filistéerna och nedgjorde dem, under det att de förföljde dem
ända till trakten nedanför Bet-Kar.

<span id="an_7:12">7:12</span> Då tog Samuel en sten och reste den
mellan Mispa och Sen och gav den namnet Eben-Haeser, i det han sade:
»Allt härintill har HERREN hjälpt oss.»

<span id="an_7:13">7:13</span> Så blevo filistéerna kuvade och kommo
icke mer in i Israels land Och HERRENS hand var emot filistéerna, så
länge Samuel levde.

<span id="an_7:14">7:14</span> Och de städer som filistéerna hade tagit
från Israel kommo tillbaka till Israel, allasammans, från Ekron ända
till Gat; och det tillhörande området tog Israel också igen ifrån
filistéerna. Och mellan Israel och amoréerna blev fred.

<span id="an_7:15">7:15</span> Och Samuel var domare i Israel, så länge
han levde.

<span id="an_7:16">7:16</span> Vart år färdades han omkring till Betel,
Gilgal och Mispa; och han dömde Israel på alla dessa platser.

<span id="an_7:17">7:17</span> Sedan plägade han vända tillbaka till
Rama, ty där var hans hem, och där dömde han eljest Israel där byggde
han ock ett altare åt HERREN.

<span id="an_8:1">8:1</span> Men när Samuel blev gammal, satte han sina
söner till domare över Israel

<span id="an_8:2">8:2</span> Hans förstfödde son hette Joel, och hans
andre son Abia; de hade sitt domarsäte i Beer-Seba.

<span id="an_8:3">8:3</span> Men hans söner vandrade icke på hans väg,
utan veko av därifrån och sökte orätt vinning; de togo mutor och vrängde
rätten.

<span id="an_8:4">8:4</span> Då församlade sig alla de äldste i Israel
och kommo till Samuel i Rama.

<span id="an_8:5">8:5</span> Och de sade till honom: »Du är ju nu
gammal, och dina söner vandra icke på dina vägar. Så sätt nu en konung
över oss till att döma oss, såsom alla andra folk hava.»

<span id="an_8:6">8:6</span> Men det misshagade Samuel, detta att de
sade då: »Giv oss en konung, for att han må döma oss.» Och Samuel bad
till HERREN.

<span id="an_8:7">8:7</span> Då sade HERREN till Samuel »Lyssna till
folkets ord, och gör allt vad de begära av dig; ty det är icke dig de
hava förkastat, nej, mig hava de förkastat, i det de icke vilja att jag
skall vara konung över dem.

<span id="an_8:8">8:8</span> Såsom de alltid hava gjort, från den dag då
jag förde dem upp ur Egypten ända till denna dag, i det att de hava
övergivit mig och tjänat andra gudar, så göra de nu ock mot dig.

<span id="an_8:9">8:9</span> Så lyssna nu till deras ord. Dock må du
högtidligt varna dem och förkunna för dem den konungs rätt, som kommer
att regera över dem.»

<span id="an_8:10">8:10</span> Och Samuel sade till folket, som hade
begärt en konung av honom, allt vad HERREN hade talat.

<span id="an_8:11">8:11</span> Han sade: »Detta bliver den konungs rätt,
som kommer att regera över eder: Edra söner skall han taga och skall
sätta dem på sina vagnar och hästar, till sin tjänst, eller ock skola de
nödgas löpa framför hans vagnar.

<span id="an_8:12">8:12</span> Andra av dem skall han taga och sätta
till sina över- och underhövitsmän, och andra skola nödgas plöja hans
åkerjord och inbärga hans skörd och förfärdiga hans krigsredskap och
hans vagnsredskap.

<span id="an_8:13">8:13</span> Edra döttrar skall han taga till
salvoberederskor, kokerskor och bagerskor.

<span id="an_8:14">8:14</span> Edra bästa åkrar, vingårdar och
olivplanteringar skall han taga och skall giva dem åt sina tjänare;

<span id="an_8:15">8:15</span> och han skall taga tionde av edra
sädesfält och edra vingårdar och giva åt sina hovmän och tjänare.

<span id="an_8:16">8:16</span> Därtill skall han taga edra tjänare och
edra tjänarinnor och edra bästa ynglingar, så ock edra åsnor, och bruka
dem för sitt behov.

<span id="an_8:17">8:17</span> Av eder småboskap skall han taga tionde,
och I skolen vara hans trälar.

<span id="an_8:18">8:18</span> När I då ropen om hjälp för dem konungs
skull som I själva haven utvalt åt eder, då skall HERREN icke svara
eder.

<span id="an_8:19">8:19</span> Men folket ville icke lyssna till Samuels
ord, utan sade: »Nej, en konung måste vi hava över oss.»

<span id="an_8:20">8:20</span> Vi vilja bliva lika alla andra folk; vi
vilja hava en konung som dömer oss, och som drager ut i spetsen för oss
till att föra våra krig.»

<span id="an_8:21">8:21</span> Då nu Samuel hörde allt detta som folket
sade, framförde han det till HERREN.

<span id="an_8:22">8:22</span> Men HERREN sade till Samuel: »Lyssna till
deras ord, och sätt en konung över dem.» Då sade Samuel till Israels
män: »Gån hem, var och en till sin stad.»

<span id="an_9:1">9:1</span> I Benjamin levde en man som hette Kis, son
till Abiel, son till Seror, son till Bekorat, son till Afia, son till en
benjaminit; och han var en rik man.

<span id="an_9:2">9:2</span> Han hade en son som hette Saul, en ståtlig
och fager man; bland Israels barn fanns ingen man som var fagrare än
han; han var huvudet högre än allt folket.

<span id="an_9:3">9:3</span> Nu hade Kis', Sauls faders, åsninnor kommit
bort för honom; därför sade Kis till sin son Saul: »Tag med dig en av
tjänarna och stå upp och gå åstad och sök efter åsninnorna.»

<span id="an_9:4">9:4</span> Då gick han genom Efraims bergsbygd och
därefter genom Salisalandet; men de funno dem icke. Så gingo de genom
Saalimslandet, men där voro de icke; sedan gick han genom Benjamins
land, men de funno dem icke heller där.

<span id="an_9:5">9:5</span> När de så hade kommit in i Sufs land, sade
Saul till tjänaren som han hade med sig: »Kom, låt oss gå hem igen; min
fader kunde eljest, stället för att tänka på åsninnorna, bliva orolig
för vår skull.»

<span id="an_9:6">9:6</span> Men han svarade honom: »Se, i denna stad
finnes en gudsman; han är en ansedd man; allt vad han säger, det sker.
Låt oss nu gå dit; måhända kan han säga oss något om den färd vi hava
företagit oss.»

<span id="an_9:7">9:7</span> Då sade Saul till sin tjänare: »Men om vi
gå dit, vad skola vi då taga med oss åt mannen? Brödet är ju slut i våra
ränslar, och vi hava icke heller någon annan gåva att taga med oss åt
gudsmannen. Eller vad hava vi väl?»

<span id="an_9:8">9:8</span> Tjänaren svarade Saul ännu en gång och
sade: »Se, här har jag i min ägo en fjärdedels sikel silver; den vill
jag giva åt gudsmannen, för att han må säga oss vilken väg vi böra gå.»

<span id="an_9:9">9:9</span> (Fordom sade man så i Israel, när man gick
för att fråga Gud: »Kom, låt oss gå till siaren.» Ty den som man nu
kallar profet kallade man fordom siare.)

<span id="an_9:10">9:10</span> Saul sade till sin tjänare: »Ditt förslag
är gott; kom, låt oss gå.» Så gingo de till staden där gudsmannen fanns.

<span id="an_9:11">9:11</span> När de nu gingo uppför höjden där staden
låg, träffade de några flickor som hade gått ut för att hämta vatten;
dem frågade de: »Är siaren här?»

<span id="an_9:12">9:12</span> De svarade dem och sade: »Ja, helt nära.
Skynda dig nu, ty han har i dag kommit till staden; folket firar
nämligen i dag en offerfest på offerhöjden.

<span id="an_9:13">9:13</span> Om I nu gån in i staden, träffen I honom,
innan han går upp på höjden till måltiden, ty folket äter icke, förrän
han kommer. Han skall välsigna offret; först sedan begynna de inbjudna
att äta. Gån därför nu ditupp, ty just nu kunnen I träffa honom.»

<span id="an_9:14">9:14</span> Så gingo de upp till staden. Och just när
de kommo in i staden, mötte de Samuel, som var stadd på väg upp till
offerhöjden.

<span id="an_9:15">9:15</span> Men dagen innan Saul kom hade HERREN
uppenbarat för Samuel och sagt:

<span id="an_9:16">9:16</span> »I morgon vid denna tid skall jag sända
till dig en man från Benjamins land, och honom skall du smörja till
furste över mitt folk Israel; han skall frälsa mitt folk ifrån
filistéernas hand. Ty jag har sett till mitt folk, eftersom deras rop
har kommit till mig.»

<span id="an_9:17">9:17</span> När nu Samuel fick se Saul, gav HERREN
honom den uppenbarelsen: »Se där är den man om vilken jag sade till dig:
Denne skall styra mitt folk.»

<span id="an_9:18">9:18</span> Men Saul gick fram till Samuel i porten
och sade: »Säg mig var siaren bor.»

<span id="an_9:19">9:19</span> Samuel svarade Saul och sade: »Jag är
siaren. Gå före mig upp på offerhöjden, ty I skolen äta där med mig i
dag. Men i morgon vill jag låta dig gå; och om allt vad du har på
hjärtat vill jag giva dig besked.

<span id="an_9:20">9:20</span> Och vad angår åsninnorna, som nu i tre
dagar hava varit borta för dig, skall du icke bekymra dig för dem, ty de
äro återfunna. Vem tillhör för övrigt allt vad härligt är i Israel, om
icke dig och hela din faders hus?»

<span id="an_9:21">9:21</span> Saul svarade och sade: »Jag är ju en
benjaminit, från en av de minsta stammarna i Israel, och min släkt är ju
den ringaste bland alla släkter i Benjamins stammar. Varför talar du då
till mig på det sättet?»

<span id="an_9:22">9:22</span> Men Samuel tog Saul och hans tjänare och
förde dem upp i salen och gav dem plats överst bland de inbjudna, vilka
voro vid pass trettio män.

<span id="an_9:23">9:23</span> Och Samuel sade till kocken: »Giv hit det
stycke som jag gav dig, och som jag sade att du skulle förvara hos dig.»

<span id="an_9:24">9:24</span> Då tog kocken fram lårstycket med vad
därtill hörde, och satte det fram för Saul; och Samuel sade: »Se, här
sättes nu fram för dig det som har blivit sparat; ät därav. Ty just för
denna stund blev det undanlagt åt dig, då när jag sade att jag hade
inbjudit folket.» Så åt Saul den dagen med Samuel.

<span id="an_9:25">9:25</span> Därefter gingo de ned från offerhöjden
och in i staden. Sedan samtalade han med Saul uppe på taket.

<span id="an_9:26">9:26</span> Men bittida följande dag, när
morgonrodnaden gick upp, ropade Samuel uppåt taket till Saul och sade:
»Stå upp, så vill jag ledsaga dig till vägs.» Då stod Saul upp, och de
gingo båda åstad, han och Samuel.

<span id="an_9:27">9:27</span> När de så voro på väg ned mot ändan av
staden, sade Samuel till Saul: »Säg till tjänaren att han skall gå före
oss» -- och han fick gå -- »men du själv må nu stanna här, så vill jag
låta dig höra vad Gud har talat.»

<span id="an_10:1">10:1</span> Och Samuel tog sin oljeflaska och göt
olja på hans huvud och kysste honom och sade: »Se, HERREN har smort dig
till furste över sin arvedel.

<span id="an_10:2">10:2</span> När du nu går ifrån mig, skall du invid
Rakels grav, vid Benjamins gräns, vid Selsa, träffa två män; dessa skola
säga till dig: 'Åsninnorna som du gick åstad att söka äro återfunna; din
fader tänker därför icke mer på åsninnorna, men han är orolig för eder
skull och säger: Vad skall jag göra för att finna min son?'

<span id="an_10:3">10:3</span> Och när du har gått därifrån ett stycke
fram och kommit till Tabors terebint skall du där möta tre män som äro
på väg upp till Gud i Betel. En bär tre killingar, en bar tre brödkakor,
och en bär en vinlägel.

<span id="an_10:4">10:4</span> Dessa skola hälsa dig och giv dig två
bröd, och du skall taga emot vad de giva.

<span id="an_10:5">10:5</span> Sedan kommer du till Guds Gibea, där
filistéernas fogdar äro. Och när du kommer dit in i staden, skall du
träffa på en skara profeter, som komma ned från offerhöjden där, med
psaltare, puka, flöjt och harpa före sig, under det att de själva äro i
profetisk hänryckning.

<span id="an_10:6">10:6</span> Och HERRENS Ande skall komma över dig, så
att också du fattas av hänryckning likasom de; och du skall då bliva
förvandlad till en annan människa.

<span id="an_10:7">10:7</span> När du nu ser att dessa tecken inträffa,
då må du göra vad tillfället giver vid handen, ty Gud är med dig.

<span id="an_10:8">10:8</span> Sedan må du gå ned före mig till Gilgal,
så skall jag komma ditned till dig, för att offra brännoffer och
tackoffer; sju dagar skall du vänta till dess jag kommer till dig och
förkunnar för dig vad du skall göra.

<span id="an_10:9">10:9</span> I det han nu vände sig om för att gå
ifrån Samuel, förvandlade Gud hans sinne och gav honom ett annat hjärta;
och alla dessa tecken inträffade samma dag.

<span id="an_10:10">10:10</span> När de kommo till Gibea, mötte honom
där en skara profeter; då kom Guds Ande över honom, så att han, mitt
ibland dem, själv fattades av profetisk hänryckning.

<span id="an_10:11">10:11</span> Då nu alla som förut kände honom fingo
se honom vara i hänryckning likasom profeterna, sade folket sinsemellan:
»Vad har skett med Kis' son? Är ock Saul bland profeterna?»

<span id="an_10:12">10:12</span> Men en av männen därifrån svarade och
sade: »Vem är då dessas fader?» -- Härav uppkom ordspråket: »Är ock Saul
bland profeterna?»

<span id="an_10:13">10:13</span> Men när hans profetiska hänryckning
hade upphört, gick han upp på offerhöjden.

<span id="an_10:14">10:14</span> Då frågade Sauls farbroder honom och
hans tjänare: »Var haven I varit?» Han svarade: »Borta för att söka
åsninnorna. Men när vi sågo att de ingenstädes voro att finna, gingo vi
till Samuel.»

<span id="an_10:15">10:15</span> Då sade Sauls farbroder: »Tala om for
mig vad Samuel sade till eder.»

<span id="an_10:16">10:16</span> Saul svarade sin farbroder: »Han
omtalade för oss att åsninnorna voro återfunna.» Men vad Samuel hade
sagt om konungadömet omtalade han icke för honom.

<span id="an_10:17">10:17</span> Därefter kallade Samuel folket
tillsammans till HERREN, i Mispa.

<span id="an_10:18">10:18</span> Och han sade till Israels barn: »Så
säger HERREN, Israels Gud: Jag har fört Israel upp ur Egypten, och jag
räddade eder icke allenast undan Egypten, utan ock undan alla andra
konungadömen som förtryckte eder.

<span id="an_10:19">10:19</span> Men nu haven I förkastat eder Gud, som
själv frälste eder ur alla edra olyckor och trångmål, och haven sagt
till honom: 'Sätt en konung över oss.' Så träden nu fram inför HERREN
efter edra stammar och edra ätter.»

<span id="an_10:20">10:20</span> Därpå lät Samuel alla Israels stammar
gå fram; då träffades Benjamin stam av lotten.

<span id="an_10:21">10:21</span> När han sedan lät Benjamins stam gå
fram efter dess släkter, träffade Matris släkt av lotten; därpå
träffades Saul, Kis' son, av lotten, men när de då sökte efter honom,
stod han icke att finna.

<span id="an_10:22">10:22</span> Då frågade de HERREN ännu en gång: »Har
någon mer kommit hit? HERREN svarade: »Han har gömt sig bland trossen.»

<span id="an_10:23">10:23</span> Då skyndade de dit och hämtad honom
därifrån, och när han nu trädde fram bland folket, var han huvudet högre
än allt folket.

<span id="an_10:24">10:24</span> Och Samuel sade till allt folket: »Här
sen I nu den som HERREN har utvalt; ingen är honom lik bland allt
folket.» Då jublade allt folket och ropade: »Leve konungen!»

<span id="an_10:25">10:25</span> Och Samuel kungjorde för folket
konungadömets rätt och tecknade upp den i en bok och lade ned den inför
HERREN. Sedan lät Samuel allt folket gå hem, var och en till sitt.

<span id="an_10:26">10:26</span> Också Saul gick hem till Gibea; och
honom följde en härskara av män vilkas hjärtan Gud hade rört.

<span id="an_10:27">10:27</span> Men några onda män sade: »Vad hjälp
skulle denne kunna giva oss?» Och de föraktade honom och buro icke fram
skänker till honom. Men han låtsade som om han icke märkte det.

<span id="an_11:1">11:1</span> Och ammoniten Nahas drog upp och
belägrade Jabes i Gilead. Då sade alla män i Jabes till Nahas: »Slut
fördrag med oss, så vilja vi bliva dig underdåniga.»

<span id="an_11:2">11:2</span> Men ammoniten Nahas svarade dem: »På det
villkoret vill jag sluta fördrag med eder, att jag får sticka ut högra
ögat på eder alla och därmed tillfoga hela Israel smälek.»

<span id="an_11:3">11:3</span> De äldste i Jabes sade till honom: »Giv
oss sju dagars uppskov, så att vi kunna skicka sändebud över hela
Israels land; om då ingen vill hjälpa oss, så skola vi giva oss åt dig.»

<span id="an_11:4">11:4</span> Så kommo nu sändebuden till Sauls Gibea
och omtalade detta för folket. Då brast allt folket ut i gråt.

<span id="an_11:5">11:5</span> Men just då kom Saul gående bakom sina
oxar från åkern. Och Saul frågade: »Vad fattas folket, eftersom de
gråta?» Och de förtäljde för honom vad mannen från Jabes hade sagt.

<span id="an_11:6">11:6</span> Då kom Guds Ande över Saul, när han hörde
detta, och hans vrede upptändes högeligen.

<span id="an_11:7">11:7</span> Och han tog ett par oxar och styckade dem
och sände styckena omkring över hela Israels land med sändebuden och lät
säga: »Den som icke drager ut efter Saul och Samuel, med hans oxar skall
så göras.» Då föll en förskräckelse ifrån HERREN över folket, så att de
drogo ut såsom en man.

<span id="an_11:8">11:8</span> Och han mönstrade dem i Besek, och
Israels barn utgjorde då tre hundra tusen, och Juda män trettio tusen.

<span id="an_11:9">11:9</span> Och de sade till sändebuden som hade
kommit: »Så skolen I säga till männen i Jabes i Gilead: I morgon skolen
I få hjälp, när solen bränner som hetast.» Och sändebuden kommo och
förkunnade detta för männen i Jabes; och dessa blevo glada däröver.

<span id="an_11:10">11:10</span> Nu läto männen i Jabes säga: »I morgon
vilja vi giva oss åt eder, och I mån då göra med oss vadhelst I finnen
för gott.»

<span id="an_11:11">11:11</span> Dagen därefter fördelade Saul folket i
tre hopar; och de trängde in i lägret vid morgonväkten och nedgjorde
ammoniterna, och upphörde först när det var som hetast på dagen. Och de
som kommo undan blevo så kringspridda, att icke två av dem kommo undan
tillsammans.

<span id="an_11:12">11:12</span> Då sade folket till Samuel: »Vilka voro
de som sade: 'Skulle Saul bliva konung över oss!' Given hit dessa män,
så att vi få döda dem.»

<span id="an_11:13">11:13</span> Men Saul sade: »På denna dag skall
ingen dödas, ty i dag har HERREN givit seger åt Israel.»

<span id="an_11:14">11:14</span> Och Samuel sade till folket: »Kom, låt
oss gå till Gilgal och där förnya konungadömet.»

<span id="an_11:15">11:15</span> Då gick allt folket till Gilgal och
gjorde Saul till konung där, inför HERRENS ansikte, i Gilgal; och de
offrade där tackoffer inför HERRENS ansikte. Och Saul och alla Israels
män voro där uppfyllda av glädje.

<span id="an_12:1">12:1</span> Och Samuel sade till hela Israel: »Se,
jag har lyssnat till edra ord och gjort allt vad I haven begärt av mig;
jag har satt en konung över eder.

<span id="an_12:2">12:2</span> Nu är det eder konung som skall vara eder
ledare, nu då jag är gammal och grå; I haven ju redan mina söner ibland
eder. Hittills är det jag som har varit eder ledare, från min ungdom
ända till denna dag.

<span id="an_12:3">12:3</span> Se har står jag, vittnen nu mot mig inför
HERREN och inför hans smorde. Har jag tagit någons oxe, eller har jag
tagit någons åsna? Har jag förtryckt någon eller övat våld mot någon?
Har jag tagit mutor av någon, för att jag skulle se genom fingrarna med
honom? Jag vill då giva eder ersättning därför.»

<span id="an_12:4">12:4</span> De svarade: »Du har icke förtryckt oss,
du har icke övat våld mot oss; och från ingen människa har du tagit
något.»

<span id="an_12:5">12:5</span> Då sade han till dem: »HERREN vare vittne
mot -- eder, och hans smorde vare ock vittne denna dag, att I icke haven
funnit något i min hand.» De svarade: »Ja, vare det så.»

<span id="an_12:6">12:6</span> Samuel sade till folket: »Ja, HERREN vare
vittne, han som lät Mose och Aron uppstå och förde edra fäder upp ur
Egyptens land.

<span id="an_12:7">12:7</span> Så träden nu fram, för att jag må gå till
rätta med eder inför HERREN angående allt gott som HERREN i sin
rättfärdighet har gjort mot eder och mot edra fäder.

<span id="an_12:8">12:8</span> När Jakob hade kommit fram till Egypten,
ropade edra fäder till HERREN, och HERREN sände Mose och Aron, som förde
edra fäder ut ur Egypten och läto dem bosätta sig här i landet.

<span id="an_12:9">12:9</span> Men när de glömde HERREN, sin Gud, sålde
han dem i Siseras hand, härhövitsmannens i Hasor, och i filistéernas
hand och i Moabs konungs hand, och dessa stridde mot dem.

<span id="an_12:10">12:10</span> Men då ropade till HERREN och sade: 'Vi
hava syndat, ty vi hava övergivit HERREN och tjänat Baalerna och
Astarterna; men rädda oss nu från våra fienders hand, så vilja vi tjäna
dig.'

<span id="an_12:11">12:11</span> Då sände HERREN Jerubbaal och Bedan och
Jefta och Samuel och räddade eder från edra fienders hand runt omkring,
så att I fingen bo i trygghet.

<span id="an_12:12">12:12</span> Men när I sågen att Nahas, Ammons barns
konung, kom emot eder, saden I till mig: 'Nej, en konung måste regera
över oss', fastän det är HERREN, eder Gud, som är eder konung.

<span id="an_12:13">12:13</span> Och se, här är nu den konung I haven
utvalt, den som I haven begärt; se, HERREN har satt en konung över eder.

<span id="an_12:14">12:14</span> Allenast man I nu frukta HERREN och
tjäna honom och höra hans röst och icke vara gensträviga mot HERRENS
befallning. Ja, både I och den konung som regerar över eder mån följa
HERREN, eder Gud.

<span id="an_12:15">12:15</span> Men om I icke hören HERRENS röst, utan
ären gensträviga mot HERRENS befallning, då skall HERRENS hand drabba
eder likasom edra fäder.

<span id="an_12:16">12:16</span> Träden nu ock fram och sen det stora
under som HERREN skall göra inför edra ögon.

<span id="an_12:17">12:17</span> Nu är ju tiden för veteskörden; men jag
vill ropa till HERREN att han må låta det dundra och regna. Så skolen I
märka och se huru mycket ont I haven gjort i HERRENS ögon genom eder
begäran att få en konung.»

<span id="an_12:18">12:18</span> Och Samuel ropade till HERREN, och
HERREN lät det dundra och regna på den dagen. Då betogs allt folket av
stor fruktan för HERREN och för Samuel.

<span id="an_12:19">12:19</span> Och allt folket sade till Samuel: »Bed
för dina tjänare till HERREN, din Gud, att vi icke må dö, eftersom vi
till alla våra andra synder ock hava lagt det onda att vi hava begärt
att få en konung.»

<span id="an_12:20">12:20</span> Samuel sade till folket: »Frukten icke.
Väl haven I gjort allt detta onda; men viken nu blott icke av ifrån
HERREN, utan tjänen HERREN av allt edert hjärta.

<span id="an_12:21">12:21</span> Viken icke av; ty då följen I tomma
avgudar, som varken kunna hjälpa eller rädda, eftersom de äro allenast
tomhet.

<span id="an_12:22">12:22</span> Ty HERREN skall icke förskjuta sitt
folk, för sitt stora namns skull, eftersom HERREN har behagat att göra
eder till sitt folk.

<span id="an_12:23">12:23</span> Vare det ock fjärran ifrån mig att jag
skulle så synda mot HERREN, att jag upphörde att bedja för eder! Jag
vill fastmer lära eder den goda och rätta vägen.

<span id="an_12:24">12:24</span> Allenast frukten HERREN och tjänen
honom troget av allt edert hjärta. Ty sen vilka stora ting han har gjort
med eder!

<span id="an_12:25">12:25</span> Men om I gören vad ont är, så skolen
både I och eder konung förgås.»

<span id="an_13:1">13:1</span> Saul hade varit konung ett år, och när
han nu regerade över Israel på andra året,

<span id="an_13:2">13:2</span> utvalde han åt sig tre tusen män ur
Israel. Av dessa hade Saul själv hos sig två tusen i Mikmas och i Betels
bergsbygd, och ett tusen hade Jonatan hos sig i Gibea i Benjamin. Men
det övriga folket hade han låtit gå hem, var och en till sin hydda.

<span id="an_13:3">13:3</span> Och Jonatan dräpte filistéernas fogde i
Geba; och filistéerna fingo höra det. Men Saul lät stöta i basun över
hela landet och säga: »Detta må hebréerna höra.»

<span id="an_13:4">13:4</span> Så fick hela Israel höra omtalas att Saul
hade dräpt filistéernas fogde, och att Israel därigenom hade blivit
förhatligt för filistéerna. Och folket bådades upp att följa Saul till
Gilgal.

<span id="an_13:5">13:5</span> Under tiden hade filistéerna församlat
sig för att strida mot Israel: trettio tusen vagnar och sex tusen
ryttare, och fotfolk så talrikt som sanden på havets strand; och de
drogo upp och lägrade sig vid Mikmas, öster om Bet-Aven.

<span id="an_13:6">13:6</span> Då nu israeliterna sågo sig vara i nöd, i
det att folket svårt ansattes, gömde sig folket i grottor, i skogssnår
och bland klippor, i fasta valv och i gropar.

<span id="an_13:7">13:7</span> Och somliga av hebréerna gingo över
Jordan in i Gads och Gileads land. Men Saul var ännu kvar i Gilgal; och
allt folket följde honom med bävan.

<span id="an_13:8">13:8</span> När han nu hade väntat sju dagar, intill
den tid Samuel hade bestämt men Samuel likväl icke kom till Gilgal,
begynte folket skingra sig och gå ifrån honom.

<span id="an_13:9">13:9</span> Då sade Saul: »Fören fram till mig
brännoffers- och tackoffersdjuren.» Därpå frambar han brännoffret.

<span id="an_13:10">13:10</span> Men just när han hade slutat att
frambära brännoffret, kom Samuel. Då gick Saul honom till mötes för att
hälsa honom.

<span id="an_13:11">13:11</span> Men Samuel sade: »Vad har du gjort!»
Saul svarade: »När jag såg att folket skingrade sig och gick ifrån mig,
under det att du icke kom inom den bestämda tiden, fastän filistéerna
voro församlade vid Mikmas,

<span id="an_13:12">13:12</span> då tänkte jag: Nu komma filistéerna
hitned mot mig i Gilgal, och jag har ännu icke bönfallit inför HERREN.
Då tog jag mod till mig och offrade brännoffret.»

<span id="an_13:13">13:13</span> Samuel sade till Saul: »Du har handlat
dåraktigt. Du har icke hållit det bud HERREN, din Gud, har givit dig;
eljest skulle HERREN hava befäst ditt konungadöme över Israel för evig
tid.

<span id="an_13:14">13:14</span> Men nu skall ditt konungadöme icke
bliva beståndande. HERREN har sökt sig en man efter sitt hjärta, och
honom har HERREN förordnat till furste över sitt folk, eftersom du icke
har hållit vad HERREN bjöd dig.»

<span id="an_13:15">13:15</span> Därefter stod Samuel upp och gick från
Gilgal till Gibea i Benjamin. Men Saul mönstrade det folk som fanns hos
honom: vid pass sex hundra man.

<span id="an_13:16">13:16</span> Och Saul och hans son Jonatan stannade
i Geba i Benjamin med det folk som fanns hos dem, under det att
filistéerna hade lägrat sig vid Mikmas.

<span id="an_13:17">13:17</span> Och en härskara, delad i tre hopar,
drog ut ur filistéernas läger för att härja: en hop tog vägen till Ofra
i Sualslandet,

<span id="an_13:18">13:18</span> en hop tog vägen till Bet-Horon, och en
hop tog vägen till det område som vetter åt Seboimsdalen, åt öknen till.

<span id="an_13:19">13:19</span> Ingen smed fanns då i hela Israels
land, ty filistéerna fruktade att hebréerna skulle låta göra sig svärd
eller spjut.

<span id="an_13:20">13:20</span> Och så måste en israelit alltid begiva
sig ned till filistéerna, om han ville låta vässa sin lie eller sin
plogbill eller sin yxa eller sin skära,

<span id="an_13:21">13:21</span> när det hade blivit något fel med eggen
på skärorna eller plogbillarna, eller med gafflarna eller yxorna, eller
när oxpikarnas uddar behövde rätas.

<span id="an_13:22">13:22</span> Härav kom sig, att när striden skulle
stå, ingen enda av Sauls och Jonatans folk hade ett svärd eller ett
spjut; allenast Saul själv och hans son Jonatan hade sådana.

<span id="an_13:23">13:23</span> Men filistéerna läto en utpost rycka
fram till passet vid Mikmas.

<span id="an_14:1">14:1</span> Så hände sig nu en dag att Jonatan, Sauls
son, sade till sin vapendragare: »Kom, låt oss gå över till filistéernas
utpost där på andra sidan.» Men han omtalade det icke för sin fader.

<span id="an_14:2">14:2</span> Saul vistades då vid Gibeas gräns, under
granatträdet i Migron, och folket som han hade hos sig utgjorde vid pass
sex hundra man;

<span id="an_14:3">14:3</span> och Ahia, son till Ahitub, som var broder
till I-Kabod, son till Pinehas, son till Eli, HERRENS präst i Silo, har
då efoden. Och folket visste icke om, att Jonatan hade gått bort.

<span id="an_14:4">14:4</span> Men i passet, där Jonatan sökte gå över
för att komma till filistéernas utpost, låg på vardera sidan en brant
klippa; den ena hette Boses och den andra Sene.

<span id="an_14:5">14:5</span> Den ena klippan reste sig i norr, mitt
emot Mikmas, den andra i söder, mitt emot Geba.

<span id="an_14:6">14:6</span> Och Jonatan sade till sin vapendragare:
»Kom, låt oss gå över till dessa oomskurnas utpost, kanhända skall
HERREN göra något för oss. Ty intet hindrar HERREN att giva seger genom
få likasåväl som genom många.»

<span id="an_14:7">14:7</span> Hans vapendragare svarade honom: »Gör
allt vad du har i sinnet. Gå du åstad; jag följer dig vart du vill.»

<span id="an_14:8">14:8</span> Då sade Jonatan: »Välan, vi skola gå över
till männen där och laga så, att de få se oss.

<span id="an_14:9">14:9</span> Om de då säga till oss så: 'Stån stilla,
till dess vi komma fram till eder', då skola vi stanna där vi äro och
icke stiga upp till dem.

<span id="an_14:10">14:10</span> Om de däremot säga så: 'Kommen hitupp
till oss', då skola vi stiga ditupp, ty då har HERREN givit dem i vår
hand; detta skall för oss vara tecknet härtill.»

<span id="an_14:11">14:11</span> När nu de två hade blivit synliga för
filistéernas utpost, sade filistéerna: »Se, hebréerna krypa ut ur hålen
där de hava gömt sig.»

<span id="an_14:12">14:12</span> Därpå ropade utpostens manskap till
Jonatan och hans vapendragare och sade: »Kommen hitupp till oss, så
skola vi väl lära eder!» Då sade Jonatan till sin vapendragare: »Följ
mig ditupp, ty HERREN har givit dem i Israels hand.»

<span id="an_14:13">14:13</span> Och Jonatan klättrade på händer och
fötter uppför, och hans vapendragare följde honom. Och de föllo för
Jonatan; och hans vapendragare gick efter honom och gav dem dödsstöten.

<span id="an_14:14">14:14</span> I det första anfallet nedgjorde så
Jonatan och hans vapendragare vid pass tjugu män, på en sträcka av vid
pass ett halvt plogland.

<span id="an_14:15">14:15</span> Då uppstod förskräckelse i lägret på
fältet och bland allt folket; utposterna och de som hade gått ut för att
härja grepos ock av förskräckelse. Och marken darrade, så att en
förskräckelse ifrån Gud uppstod.

<span id="an_14:16">14:16</span> Och Sauls väktare i Gibea i Benjamin
fingo se att hopen var i upplösning, och att man sprang hit och dit.

<span id="an_14:17">14:17</span> Då sade Saul till folket som han hade
hos sig: »Hållen mönstring och sen efter, vem som har gått ifrån oss.»
När de då höllo mönstring, funno de att Jonatan och hans vapendragare
icke voro där.

<span id="an_14:18">14:18</span> Då sade Saul till Ahia: »För hit Guds
ark.» Ty Guds ark fanns på den tiden bland Israels barn.

<span id="an_14:19">14:19</span> Medan Saul ännu talade med prästen,
tilltog larmet i filistéernas läger allt mer och mer. Då sade Saul till
prästen: »Låt det vara.»

<span id="an_14:20">14:20</span> Och Saul och allt det folk som han hade
hos sig församlade sig och drogo till stridsplatsen; där fingo de se att
den ene hade lyft sitt svärd mot den andre, så att en mycket stor
förvirring hade uppstått.

<span id="an_14:21">14:21</span> Och de hebréer som sedan gammalt lydde
under filistéerna, och som hade dragit hitupp med dem och voro här och
där i lägret, dessa slöto sig nu ock till de israeliter som anfördes av
Saul och Jonatan.

<span id="an_14:22">14:22</span> Och när de israeliter som hade gömt sig
i Efraims bergsbygd hörde att filistéerna flydde, satte alla dessa också
efter dem och deltogo i striden.

<span id="an_14:23">14:23</span> Så gav HERREN Israel seger på den
dagen, och striden fortsattes ända bortom Bet-Aven.

<span id="an_14:24">14:24</span> När nu Israels män på den dagen voro
hårt ansträngda, band Saul folket med följande ed: »Förbannad vare den
man som förtär någon föda före aftonen, och innan jag har tagit hämnd på
mina fiender.» Så smakade då ingen av folket någon föda.

<span id="an_14:25">14:25</span> Och när de allasammans kommo in i
skogsbygden, låg honung på marken.

<span id="an_14:26">14:26</span> Men när folket hade kommit in i
skogsbygden och fått se den utflutna honungen, vågade dock ingen föra
handen upp till munnen, ty folket fruktade för eden.

<span id="an_14:27">14:27</span> Jonatan däremot hade icke hört, när
hans fader band folket med eden; därför räckte han ut staven som han
hade i sin hand och doppade dess ända i honungskakan, och förde så
handen till munnen; då kunde hans ögon åter se klart.

<span id="an_14:28">14:28</span> Men en man bland folket tog till orda
och sade: »Din fader har bundit folket med en dyr ed och sagt:
'Förbannad vare den man som dag förtär någon föda.'» Och folket var
uttröttat.

<span id="an_14:29">14:29</span> Jonatan svarade: »Min fader har därmed
dragit olycka över landet. Sen huru klara mina ögon hava blivit, därför
att jag smakade något litet av honungen här.

<span id="an_14:30">14:30</span> Huru mycket mer, om folket i dag hade
fått äta sig mätta av bytet som de hade tagit från sina fiender -- huru
mycket större skulle icke då filistéernas nederlag hava blivit!»

<span id="an_14:31">14:31</span> Emellertid slogo de filistéerna på den
dagen och förföljde dem från Mikmas till Ajalon. Och folket var mycket
uttröttat.

<span id="an_14:32">14:32</span> Därför kastade sig folket över bytet
och tog får, oxar och kalvar och slaktade dem på marken; och folket åt
sedan köttet med blodet i.

<span id="an_14:33">14:33</span> När man berättade detta för Saul och
sade: »Se, folket syndar mot HERREN genom att äta kött med blodet i»,
utropade han: »I haven handlat brottsligt. Vältren nu fram till mig en
stor sten.»

<span id="an_14:34">14:34</span> Och Saul sade vidare: »Gån ut bland
folket och sägen till dem 'Var och en före fram till mig sin oxe och
sitt får, och slakten dem här och äten; synden icke mot HERREN genom att
äta köttet med blodet i.'» Då förde allt folket, var och en med egen
hand, om natten fram sina oxar och slaktade dem där.

<span id="an_14:35">14:35</span> Och Saul byggde ett altare åt HERREN;
detta var det första altare som han byggde åt HERREN.

<span id="an_14:36">14:36</span> Och Saul sade: »Låt oss i natt draga
ned och förfölja filistéerna och anställa plundring bland dem, ända till
dess det bliver dager i morgon, och låt oss laga så, att ingen av dem
bliver kvar.» De svarade: »Gör allt vad dig täckes.» Men prästen sade:
»Låt oss träda fram hit till Gud.»

<span id="an_14:37">14:37</span> Då frågade Saul Gud: »Skall jag draga
ned och förfölja filistéerna? Vill du då giva dem i Israels hand?» Men
han gav honom intet svar den dagen.

<span id="an_14:38">14:38</span> Då sade Saul: »Kommen hitfram, alla I
folkets förnämsta män, för att I mån få veta och se vari den synd
består, som i dag har blivit begången.

<span id="an_14:39">14:39</span> Ty så sant HERREN lever, han som har
givit Israel seger: om den ock vore begången av min son Jonatan, skall
han döden dö.» Men ingen bland allt folket svarade honom.

<span id="an_14:40">14:40</span> Då sade han till hela Israel: »Ställen
I eder på ena sidan, så vill jag med min son Jonatan ställa mig på andra
sidan.» Folket svarade Saul: »Gör vad dig täckes.»

<span id="an_14:41">14:41</span> Och Saul sade till HERREN, »Israels
Gud: »Låt sanningen komma i dagen.» Då träffades Jonatan och Saul av
lotten, och folket gick fritt.

<span id="an_14:42">14:42</span> Saul sade: »Kasten lott mellan mig och
min son Jonatan.» Då träffades Jonatan av lotten.

<span id="an_14:43">14:43</span> Saul sade till Jonatan: »Omtala för mig
vad du har gjort.» Då omtalade Jonatan det för honom och sade: »Med
ändan av staven som jag hade i min hand tog jag litet honung och smakade
därpå -- och så skall jag nu dö!»

<span id="an_14:44">14:44</span> Saul svarade: »Ja, Gud straffe mig nu
och framgent: du måste döden dö, Jonatan.»

<span id="an_14:45">14:45</span> Men folket sade till Saul: »Skulle
Jonatan dö, han som har förskaffat Israel denna stora seger? Bort det!
Så sant HERREN lever, icke ett hår från hans huvud skall falla till
jorden; ty med Guds hjälp har han i dag utfört detta.» Och folket köpte
Jonatan fri ifrån döden.

<span id="an_14:46">14:46</span> Och Saul drog hem, utan att vidare
förfölja filistéerna; filistéerna begåvo sig ock hem till sitt.

<span id="an_14:47">14:47</span> När Saul nu hade tagit konungadömet
över Israel i besittning, förde han krig mot alla sina fiender runt
omkring: mot Moab, mot Ammons barn, mot Edom, mot konungarna i Soba och
mot filistéerna; och vart han vände sig tuktade han dem.

<span id="an_14:48">14:48</span> Han gjorde mäktiga ting och slog Amalek
och räddade så Israel från dess plundrares hand.

<span id="an_14:49">14:49</span> Sauls söner voro Jonatan, Jisvi och
Malki-Sua; och av hans båda döttrar hette den äldre Merab och den yngre
Mikal.

<span id="an_14:50">14:50</span> Sauls hustru hette Ahinoam, Ahimaas'
dotter. Hans härhövitsman hette Abiner, son till Ner, som var Sauls
farbroder.

<span id="an_14:51">14:51</span> Ty Kis, Sauls fader, och Ner, Abners
fader, voro söner till Abiel.

<span id="an_14:52">14:52</span> Men kriget mot filistéerna pågick
häftigt, så länge Saul levde. Och varhelst Saul såg någon rask och
krigsduglig man tog han honom i sin tjänst.

<span id="an_15:1">15:1</span> Men Samuel sade till Saul: »Det var mig
HERREN sände att smörja dig till konung över sitt folk Israel. Så hör nu
HERRENS ord.

<span id="an_15:2">15:2</span> Så säger HERREN Sebaot: Jag vill hemsöka
Amalek för det som han gjorde mot Israel, att han lade sig i vägen för
honom, när han drog upp ur Egypten.

<span id="an_15:3">15:3</span> Så drag nu åstad och slå amalekiterna och
giv dem till spillo, med allt vad de hava, och skona dem icke, utan döda
både män och kvinnor, både barn och spenabarn, både fäkreatur och får,
både kameler och åsnor.»

<span id="an_15:4">15:4</span> Då bådade Saul upp folket och mönstrade
dem i Telaim: två hundra tusen man fotfolk, och dessutom tio tusen man
från Juda.

<span id="an_15:5">15:5</span> När Saul sedan kom till Amaleks stad,
lade han ett bakhåll i dalen.

<span id="an_15:6">15:6</span> Men till kainéerna lät Saul säga:
»Skiljen eder från amalekiterna och dragen ned, för att jag icke må
utrota eder tillsammans med dem. I bevisaden ju barmhärtighet mot alla
Israels barn, när de drogo ut ur Egypten.» Då skilde sig kainéerna från
amalekiterna.

<span id="an_15:7">15:7</span> Och Saul slog amalekiterna och förföljde
dem från Havila fram emot Sur, som ligger öster om Egypten.

<span id="an_15:8">15:8</span> Och han tog Agag, Amaleks konung, levande
till fånga, och allt folket gav han till spillo, och han slog dem med
svärdsegg.

<span id="an_15:9">15:9</span> Men Saul och folket skonade Agag, så ock
det bästa och det näst bästa av får och fäkreatur jämte lammen,
korteligen, allt som var av värde; sådant ville de icke giva till
spillo. All boskap däremot, som var dålig och mager, gåvo de till
spillo.

<span id="an_15:10">15:10</span> Då kom HERRENS ord till Samuel; han
sade:

<span id="an_15:11">15:11</span> »Jag ångrar att jag har gjort Saul till
konung, ty han har vänt sig bort ifrån mig och icke fullgjort mina
befallningar.» Detta gick Samuel hårt till sinnes, och han ropade till
HERREN hela den natten.

<span id="an_15:12">15:12</span> Och bittida om morgonen stod Samuel upp
och gick för att möta Saul. Då blev det berättat för Samuel att Saul
hade kommit till Karmel och där rest åt sig en minnesstod, och att han
sedan hade vänt om och dragit därifrån ned till Gilgal.

<span id="an_15:13">15:13</span> När nu Samuel kom till Saul, sade Saul
till honom: »Välsignad vare du av HERREN. Jag har nu fullgjort HERRENS
befallning.»

<span id="an_15:14">15:14</span> Men Samuel sade: »Vad är det då för ett
läte av får som ljuder i mina öron, och vad är det för ett läte av
fäkreatur som jag hör?»

<span id="an_15:15">15:15</span> Saul svarade: »Från amalekiterna hava
de fört dem med sig, ty folket skonade det bästa av fåren och
fäkreaturen för att offra det åt HERREN, din Gud; men det övriga hava vi
givit till spillo.»

<span id="an_15:16">15:16</span> Då sade Samuel till Saul: »Håll nu upp,
så vill jag förkunna för dig vad HERREN i natt har talat till mig. Han
sade till honom: »Tala.»

<span id="an_15:17">15:17</span> Samuel sade: »Se, fastän du var ringa i
dina egna ögon, har du blivit ett huvud för Israels stammar, ty HERREN
smorde dig till konung över Israel.

<span id="an_15:18">15:18</span> Och HERREN sände dig åstad och sade:
'Gå och giv till spillo amalekiterna, de syndarna, och strid mot dem,
till dess att du har förgjort dem.'

<span id="an_15:19">15:19</span> Varför har du då icke hört HERRENS
röst, utan kastat dig över bytet och gjort vad ont är i HERRENS ögon?»

<span id="an_15:20">15:20</span> Saul svarade Samuel: »Jag har ju hört
HERRENS röst och gått den väg på vilken HERREN har sänt mig. Jag har
fört hit Agag, Amaleks konung, och givit Amalek till spillo.

<span id="an_15:21">15:21</span> Men folket tog av bytet far och
fäkreatur, det bästa av det tillspillogivna, för att offra det åt HERREN
din Gud, i Gilgal.»

<span id="an_15:22">15:22</span> Då sade Samuel: »Menar du att HERREN
har samma behag till brännoffer och slaktoffer som därtill att man hör
HERRENS röst? Nej, lydnad är bättre än offer, och hörsamhet bättre än
det feta av vädurar.

<span id="an_15:23">15:23</span> Ty gensträvighet är trolldomssynd, och
motspänstighet är avguderi och husgudsdyrkan. Eftersom du har förkastat
HERRENS ord, har han ock förkastat dig, och du skall icke längre vara
konung.»

<span id="an_15:24">15:24</span> Saul sade till Samuel: »Jag har syndat
därmed att jag har överträtt HERRENS befallning och handlat emot dina
ord; ty jag fruktade för folket och lyssnade till deras ord.

<span id="an_15:25">15:25</span> Men förlåt mig nu min synd, och vänd
tillbaka med mig, så att jag får tillbedja HERREN.»

<span id="an_15:26">15:26</span> Samuel sade till Saul: »Jag vänder icke
tillbaka med dig; ty då du har förkastat HERRENS ord, har HERREN ock
förkastat dig, så att du icke längre får vara konung över Israel.»

<span id="an_15:27">15:27</span> När nu Samuel vände sig om för att gå,
fattade han i hörnet på hans mantel, och den rycktes sönder.

<span id="an_15:28">15:28</span> Och Samuel sade till honom: »HERREN har
i dag ryckt Israels konungarike från dig och givit det åt en annan, som
är bättre än du.

<span id="an_15:29">15:29</span> Och den Härlige i Israel ljuger icke
och ångrar sig icke; ty han är icke en människa, så att han skulle kunna
ångra sig.»

<span id="an_15:30">15:30</span> Han svarade: »Jag har syndat; men
bevisa mig dock nu den äran inför de äldste i mitt folk och inför
Israel, att du vänder tillbaka med mig, så att jag får tillbedja HERREN,
din Gud.»

<span id="an_15:31">15:31</span> Då vände Samuel tillbaka och följde med
Saul; och Saul tillbad HERREN.

<span id="an_15:32">15:32</span> Och Samuel sade: »Fören fram till mig
Agag, Amaleks konung.» Då gick Agag med glatt mod fram till honom. Och
Agag sade: »Välan, snart är dödens bitterhet överstånden.»

<span id="an_15:33">15:33</span> Men Samuel sade: »Såsom ditt svärd har
gjort kvinnor barnlösa så skall ock din moder bliva barnlös framför
andra kvinnor.» Därpå högg Samuel Agag i stycken inför HERREN, i Gilgal.

<span id="an_15:34">15:34</span> Sedan begav sig Samuel till Rama; men
Saul drog upp till sitt hem i Sauls Gibea.

<span id="an_15:35">15:35</span> Och Samuel ville icke mer se Saul så
länge han levde, ty Samuel sörjde över Saul, eftersom HERREN ångrade att
han hade gjort Saul till konung över Israel.

<span id="an_16:1">16:1</span> Och HERREN sade till Samuel: »Huru länge
tänker du sörja över Saul? Jag har ju förkastat honom, ty jag vill icke
längre att han skall vara konung över Israel. Fyll ditt horn med olja
och gå åstad jag vill sända dig till betlehemiten Isai, ty en av hans
söner har jag utsett åt mig till konung.»

<span id="an_16:2">16:2</span> Men Samuel sade: »Huru skall jag kunna gå
dit? Om Saul får höra det, så dräper han mig.» HERREN svarade: »Tag en
kviga med dig och säg: 'Jag har kommit för att offra åt HERREN.'

<span id="an_16:3">16:3</span> Sedan skall du inbjuda Isai till offret,
och jag skall då själv låta dig veta vad du bör göra, och du skall
smörja åt mig den jag säger dig.»

<span id="an_16:4">16:4</span> Samuel gjorde vad HERREN hade sagt, och
kom så till Bet-Lehem Men när de äldste i staden fingo se honom, blevo
de förskräckta och frågade: »Allt står väl rätt till?»

<span id="an_16:5">16:5</span> Han svarade: »Ja. Jag har kommit för att
offra åt HERREN. Helgen eder och kommen med mig tid offret.» Och han
helgade Isai och hans söner och inbjöd dem till offret.

<span id="an_16:6">16:6</span> När de nu kommo dit och han fick se
Eliab, tänkte han: »Förvisso står HERRENS smorde här inför honom.»

<span id="an_16:7">16:7</span> Men HERREN sade till Samuel »Skåda icke
på hans utseende och på hans högväxta gestalt, ty jag har förkastat
honom. Ty det är icke såsom en människa ser; en människa ser på det som
är för ögonen men HERREN ser till hjärtat.»

<span id="an_16:8">16:8</span> Då kallade Isai på Abinadab och lät honom
gå fram för Samuel. Men han sade: »Icke heller denne har HERREN utvalt.»

<span id="an_16:9">16:9</span> Då lät Isai Samma gå fram. Men han sade:
»Icke heller denne har HERREN utvalt.»

<span id="an_16:10">16:10</span> På detta sätt lät Isai sju av sina
söner gå fram för Samuel; men Samuel sade till Isai: »HERREN har icke
utvalt någon av dessa.»

<span id="an_16:11">16:11</span> Och Samuel frågade Isai: »Är detta alla
ynglingarna?» Han svarade: »Ännu återstår den yngste, men han går nu i
vall med fåren.» Då sade Samuel till Isai: »Sänd åstad och hämta hit
honom, ty vi skola icke sätta oss till bords, förrän han kommer hit.»

<span id="an_16:12">16:12</span> Då sände han åstad och lät hämta honom,
och han var ljuslätt och hade sköna ögon och ett fagert utseende. Och
HERREN sade: »Stå upp och smörj honom, ty denne är det.»

<span id="an_16:13">16:13</span> Då tog Samuel sitt oljehorn och smorde
honom mitt ibland hans bröder; och HERRENS Ande kom över David, från den
dagen och allt framgent. Sedan stod Samuel upp och gick till Rama.

<span id="an_16:14">16:14</span> Men sedan HERRENS Ande hade vikit ifrån
Saul, kvaldes han av en ond ande från HERREN.

<span id="an_16:15">16:15</span> Då sade Sauls tjänare till honom:
»Eftersom en ond ande från Gud kväljer dig,

<span id="an_16:16">16:16</span> må du, vår herre, tillsäga dina
tjänare, som stå inför dig, att de söka upp en man som är kunnig i
harpospel, på det att han må spela på harpan, när den onde anden från
Gud kommer över dig; så skall det bliva bättre med dig.»

<span id="an_16:17">16:17</span> Då sade Saul till sina tjänare: »Sen
eder för min räkning om efter en man som är skicklig i strängaspel, och
fören honom till mig.»

<span id="an_16:18">16:18</span> En av männen svarade då och sade:
»Betlehemiten Isai har en son som jag har funnit vara kunnig i
strängaspel, en käck stridsman och en förståndig man, därtill en fager
man; och HERREN är med honom.»

<span id="an_16:19">16:19</span> Så sände då Saul bud till Isai och lät
säga: »Sänd till mig din son David, som vaktar fåren.»

<span id="an_16:20">16:20</span> Då tog Isai en åsna, som han lastade
med bröd, vidare en vinlägel och en killing, och sände detta med sin son
David till Saul.

<span id="an_16:21">16:21</span> Så kom David till Saul och trädde i
hans tjänst och blev honom mycket kär, så att han fick bliva hans
vapendragare.

<span id="an_16:22">16:22</span> Och Saul sände till Isai och lät säga:
»Låt David stanna kvar i min tjänst, ty han har funnit nåd för mina
ögon.»

<span id="an_16:23">16:23</span> När nu anden från Gud kom över Saul,
tog David harpan och spelade; då kände Saul lindring, och det blev
bättre med honom, och den onde anden vek ifrån honom.

<span id="an_17:1">17:1</span> Men filistéerna församlade sina härar
till strid; de församlade sig vid det Soko som hör till Juda. Och de
lägrade sig mellan Soko och Aseka, vid Efes-Dammim.

<span id="an_17:2">17:2</span> Saul och Israels män hade ock församlat
sig och lägrat sig i Terebintdalen; och de ställde upp sig till strid
mot filistéerna.

<span id="an_17:3">17:3</span> Filistéerna stodo vid berget på ena
sidan, och israeliterna stodo vid berget på andra sidan, så att de hade
dalen emellan sig.

<span id="an_17:4">17:4</span> Då framträdde ur filistéernas skaror en
envigeskämpe vid namn Goljat, från Gat; han var sex alnar och ett
kvarter lång.

<span id="an_17:5">17:5</span> Han hade en kopparhjälm på sitt huvud och
var klädd i ett fjällpansar, och hans pansar hade en vikt av fem tusen
siklar koppar.

<span id="an_17:6">17:6</span> Och han hade benskenor av koppar och bar
en lans av koppar på sin rygg.

<span id="an_17:7">17:7</span> Skaftet på hans spjut liknade en vävbom,
och spetsen på spjutet höll sex hundra siklar järn. Och hans sköldbärare
gick framför honom.

<span id="an_17:8">17:8</span> Han trädde nu fram och ropade till
Israels här och sade till dem: »Varför dragen I ut och ställen upp eder
till strid? Jag står här på filistéernas vägnar, och I ären Sauls
tjänare; väljen nu ut åt eder en man som må komma hitned till mig.

<span id="an_17:9">17:9</span> Om han förmår strida mot mig och slår ned
mig, så skola vi vara eder underdåniga; men om jag bliver hans överman
och slår ned honom, så skolen I vara oss underdåniga och tjäna oss.»

<span id="an_17:10">17:10</span> Och filistéen sade ytterligare: »Jag
har i dag smädat Israels här. Skaffen nu hit någon, så att vi få strida
med varandra!

<span id="an_17:11">17:11</span> Då Saul och hela Israel hörde dessa
filistéens ord, blevo de gripna av förfäran och stor fruktan.

<span id="an_17:12">17:12</span> Men David var son till den omtalade
efratiten från Bet-Lehem i Juda, som hette Isai och hade åtta söner;
denne var på Sauls tid en gammal man vid framskriden ålder.

<span id="an_17:13">17:13</span> Nu hade Isais tre äldsta söner dragit
åstad och följt med Saul ut i kriget. Av dessa hans tre söner, som hade
dragit ut i kriget, hette den förstfödde Eliab, hans andre son Abinadab
och den tredje Samma.

<span id="an_17:14">17:14</span> David var den yngste. De tre äldsta
hade nu följt med Saul.

<span id="an_17:15">17:15</span> Men David lämnade understundom Saul och
gick hem för att vakta sin faders får i Bet-Lehem.

<span id="an_17:16">17:16</span> Och filistéen kom fram både bittida och
sent; i fyrtio dagar kom han och ställde sig där.

<span id="an_17:17">17:17</span> Nu sade Isai en gång till sin son
David: »Tag för dina bröders räkning en efa av dessa rostade ax jämte
dessa tio bröd, och skaffa detta skyndsamt till dina bröder i lägret.

<span id="an_17:18">17:18</span> Och dessa tio ostar skall du föra till
deras överhövitsman. Du skall se efter, om det står väl till med dina
bröder, och begära av dem en mottagningspant.

<span id="an_17:19">17:19</span> Saul och de och alla Israels män äro
nämligen i Terebintdalen och strida mot filistéerna.»

<span id="an_17:20">17:20</span> Bittida följande morgon överlämnade
David fåren åt en vaktare, tog med sig vad han skulle och begav sig
åstad, såsom Isai hade bjudit honom. När han kom fram till vagnborgen,
hov hären, som då skulle draga ut i slagordning, upp sitt härskri.

<span id="an_17:21">17:21</span> Och Israel och filistéerna ställde upp
sig i slagordning mot varandra.

<span id="an_17:22">17:22</span> Då lämnade David ifrån sig sakerna åt
trossvaktaren och skyndade bort till hären; och när han kom dit, hälsade
han sina bröder.

<span id="an_17:23">17:23</span> Under det att han talade med dem,
trädde nu envigeskämpen, han som hette Goljat, filistéen ifrån Gat, fram
ur filistéernas här och talade såsom förut; och David hörde det.

<span id="an_17:24">17:24</span> Och alla Israels män flydde för mannen,
när de fingo se honom och fruktade storligen.

<span id="an_17:25">17:25</span> Och Israels män sade: »Sen I mannen
där, som nu träder upp? Han träder upp för att smäda Israel. Men den man
som slår ned honom vill konungen begåva med stor rikedom, och åt honom
vill han giva sin dotter, och hans faders hus vill han göra skattefritt
i Israel.»

<span id="an_17:26">17:26</span> Och David sade till de man som stodo
bredvid honom: »Vad får den man som slår ned denne filisté och därmed
tager bort sådan smälek från Israel? Ty vem är denne oomskurne filisté,
som vågar smäda den levande Gudens här?»

<span id="an_17:27">17:27</span> Folket upprepade då för honom det som
nyss hade blivit sagt; de sade: »Detta får den man som slår ned honom.»

<span id="an_17:28">17:28</span> Men Eliab, hans äldste broder, hörde
huru han talade med männen; då upptändes Eliabs vrede mot David, och han
sade: »Varför har du kommit hitned, och åt vem har du överlämnat den
lilla fårhjorden där i öknen? Jag känner ditt övermod och ditt hjärtas
ondska; för att se på striden är det som du har kommit hitned.»

<span id="an_17:29">17:29</span> David svarade: »Vad har jag då gjort?
Det var ju allenast en fråga.»

<span id="an_17:30">17:30</span> Sedan vände han sig ifrån honom till en
annan och upprepade sin fråga, och folket gav honom samma svar som
förut.

<span id="an_17:31">17:31</span> Men vad David hade talat blev bekant;
och man berättade det för Saul, och denne lät hämta honom.

<span id="an_17:32">17:32</span> Och David sade till Saul: »Må ingen
låta sitt mod falla. Din tjänare vill gå åstad och strida mot denne
filisté.»

<span id="an_17:33">17:33</span> Saul sade till David: »Icke kan du gå
åstad mot denne filisté och strida mot honom; du är du ju allenast en
yngling, och han är en stridsman allt ifrån ungdomen.»

<span id="an_17:34">17:34</span> Men David svarade Saul: »Din tjänare
har gått i vall med sin faders får; om då ett lejon eller en björn kom
och tog bort ett får av hjorden,

<span id="an_17:35">17:35</span> så följde jag efter vilddjuret och slog
ned det och ryckte rovet ur munnen på det; och om det då reste sig upp
mot mig, så fattade jag det i skägget och slog ned det och dödade det.

<span id="an_17:36">17:36</span> Har nu din tjänare slagit ned både
lejon och björn, så skall det gå denne oomskurne filisté såsom det gick
vart och ett av dessa djur, ty han har smädat den levande Gudens här.»

<span id="an_17:37">17:37</span> Och David sade ytterligare: »HERREN,
som räddade mig undan lejon och björn, han skall ock rädda mig undan
denne filisté.» Då sade Saul till David: »Gå då åstad; HERREN skall vara
med dig.»

<span id="an_17:38">17:38</span> Och Saul klädde på David sina egna
kläder och satte en kopparhjälm på hans huvud och klädde på honom ett
pansar.

<span id="an_17:39">17:39</span> Och David omgjordade sig med hans svärd
utanpå kläderna och prövade på att gå därmed, ty han hade aldrig försökt
något sådant. Och David sade till Saul: »Jag kan icke gå så klädd, ty
jag har aldrig försökt sådant.» Därpå lade David det av sig.

<span id="an_17:40">17:40</span> Och han tog sin stav i handen och valde
ut åt sig fem släta stenar ur bäcken och lade dem i sin herdeväska och i
barmen, och tog sin slunga i handen; därefter gick han fram mot
filistéen.

<span id="an_17:41">17:41</span> Och filistéen gick framåt och kom David
allt närmare, och hans sköld bärare gick framför honom.

<span id="an_17:42">17:42</span> Då nu filistéen såg upp och fick se
David, föraktade han honom; ty denne var ännu en yngling, ljuslätt och
skön.

<span id="an_17:43">17:43</span> Och filistéen sade till David: »Menar
du att jag är en hund, eftersom du kommer emot mig med käppar?» Och
filistéen förbannade David, i det han svor vid sina gudar.

<span id="an_17:44">17:44</span> Sedan sade filistéen till David: »Kom
hit till mig, så skall jag giva ditt kött åt himmelens fåglar och åt
markens djur.»

<span id="an_17:45">17:45</span> David svarade filistéen: »Du kommer mot
mig med svärd och spjut och lans, men jag kommer mot dig i HERREN
Sebaots namn, hans som är Israels härs Gud, den härs som du har smädat.

<span id="an_17:46">17:46</span> HERREN skall denna dag överlämna dig i
min hand, så att jag skall slå ned dig och taga ditt huvud av dig, och
jag skall denna dag giva de filisteiska krigarnas döda kroppar åt
himmelens fåglar och åt jordens vilda djur; så skola alla länder
förnimma att Israel har en Gud.

<span id="an_17:47">17:47</span> Och hela denna hop skall förnimma att
det icke är genom svärd och spjut som HERREN giver seger; ty striden är
HERRENS, och han skall giva eder i vår hand.»

<span id="an_17:48">17:48</span> När då filistéen gjorde sig redo och
gick framåt och närmade sig David, sprang David med hast fram mot hären,
filistéen till mötes.

<span id="an_17:49">17:49</span> Och David stack sin hand i väskan och
tog därur en sten och slungade och träffade filistéen i pannan; och
stenen trängde in i pannan, så att han föll omkull med ansiktet mot
jorden.

<span id="an_17:50">17:50</span> Så övervann David filistéen med slunga
och sten och slog filistéen till döds,

<span id="an_17:51">17:51</span> utan att David därvid hade något svärd
i sin hand. Sedan sprang David fram och ställde sig invid filistéen och
fattade i hans svärd; och när han hade dragit det ut ur skidan, gav han
honom dödsstöten och högg av hans huvud därmed. När filistéerna nu sågo
att deras kämpe var död, flydde de.

<span id="an_17:52">17:52</span> Men Israels och Juda man stodo upp och
höjde ett härskri och förföljde filistéerna ända dit där vägen går till
Gai, och ända intill Ekrons portar; och filistéer föllo och lågo slagna
på vägen till Saaraim, och sedan ända till Gat och ända till Ekron.

<span id="an_17:53">17:53</span> Sedan Israels barn sålunda häftigt hade
förföljt filistéerna, vände de tillbaka och plundrade deras läger.

<span id="an_17:54">17:54</span> Och David tog filistéens huvud och
förde det till Jerusalem, men hans vapen lade han i sitt tält.

<span id="an_17:55">17:55</span> När Saul såg David gå ut mot filistéen,
frågade han härhövitsmannen Abner: »Vems son är denne yngling, Abner?»
Abner svarade: »Så sant du lever, konung, jag vet det icke.»

<span id="an_17:56">17:56</span> Då sade konungen: »Hör då efter, vems
son den unge mannen är.»

<span id="an_17:57">17:57</span> När sedan David vände tillbaka, efter
att hava slagit ihjäl filistéen, tog Abner honom med sig och förde honom
inför Saul, medan han ännu hade filistéens huvud i sin hand.

<span id="an_17:58">17:58</span> Då sade Saul till honom: »Vems son är
du, yngling» David svarade: »Din tjänare Isais, betlehemitens, son.»

<span id="an_18:1">18:1</span> Sedan, efter det att David hade talat ut
med Saul, fäste sig Jonatans hjärta så vid Davids hjärta, att Jonatan
hade honom lika kär som sitt eget liv.

<span id="an_18:2">18:2</span> Och Saul tog honom till sig på den dagen
och lät honom icke mer vända tillbaka till sin faders hus.

<span id="an_18:3">18:3</span> Och Jonatan slöt ett förbund med David,
då han nu hade honom lika kär som sitt eget liv.

<span id="an_18:4">18:4</span> Och Jonatan tog av sig manteln som han
hade på sig och gav den åt David, så ock sina övriga kläder, ända till
sitt svärd, sin båge och sitt bälte

<span id="an_18:5">18:5</span> Och när David drog ut, hade han framgång
överallt dit Saul sände honom; Saul satte honom därför över krigsfolket.
Och allt folket fann behag i honom, också de som voro Sauls tjänare.

<span id="an_18:6">18:6</span> Och när de kommo hem, då David vände
tillbaka, efter att hava slagit ned filistéen, gingo kvinnorna ut från
alla Israels städer, under sång och dans, för att möta konung Saul med
jubel, med pukor och trianglar.

<span id="an_18:7">18:7</span> Och kvinnorna sjöngo med fröjd sålunda:
»Saul har slagit sina tusen, men David sina tio tusen.»

<span id="an_18:8">18:8</span> Då blev Saul mycket vred, ty det talet
misshagade honom, och han sade: »Åt David hava de givit tio tusen, och
åt mig hava de givit tusen; nu fattas honom allenast konungadömet.»

<span id="an_18:9">18:9</span> Och Saul såg med ont öga på David från
den dagen och allt framgent.

<span id="an_18:10">18:10</span> Dagen därefter kom en ond ande från Gud
över Saul, så att han rasade i sitt hus; men David spelade på harpan,
såsom han dagligen plägade. Och Saul hade sitt spjut i handen.

<span id="an_18:11">18:11</span> Och Saul svängde spjutet och tänkte:
»Jag skall spetsa David fast vid väggen.» Men David böjde sig undan för
honom, två gånger.

<span id="an_18:12">18:12</span> Och Saul fruktade för David, eftersom
HERREN var med honom, sedan han hade vikit ifrån Saul.

<span id="an_18:13">18:13</span> Därför avlägsnade Saul honom ifrån sig,
i det att han gjorde honom till överhövitsman i sin här; han blev så
folkets ledare och anförare.

<span id="an_18:14">18:14</span> Och David hade framgång på alla sina
vägar, och HERREN var med honom.

<span id="an_18:15">18:15</span> Då nu Saul såg att han hade så stor
framgång, fruktade han honom än mer.

<span id="an_18:16">18:16</span> Men hela Israel och Juda hade David
kär, eftersom han var deras ledare och anförare.

<span id="an_18:17">18:17</span> Och Saul sade till David: »Se, min
äldsta dotter, Merab, vill jag giva dig till hustru; skicka dig allenast
såsom en tapper man i min tjänst, och för HERRENS krig.» Ty Saul tänkte:
»Min hand må icke drabba honom, filistéernas hand må drabba honom.»

<span id="an_18:18">18:18</span> Men David svarade Saul: »Vem är jag,
vilka hava mina levnadsförhållanden varit, och vad är min faders släkt i
Israel, eftersom jag skulle bliva konungens måg?»

<span id="an_18:19">18:19</span> När tiden kom att Sauls dotter Merab
skulle hava givits åt David, blev hon emellertid given till hustru åt
meholatiten Adriel. --

<span id="an_18:20">18:20</span> Men Sauls dotter Mikal hade David kär.
Och när man omtalade detta för Saul, behagade det honom.

<span id="an_18:21">18:21</span> Saul tänkte nämligen: »Jag skall giva
henne åt honom, för att hon må bliva honom en snara, så att filistéernas
hand drabbar honom.» Och Saul sade till David: »För andra gången kan du
nu bliva min måg.»

<span id="an_18:22">18:22</span> Och Saul bjöd sina tjänare att de
hemligen skulle tala så med David: »Se, konungen har behag till dig, och
alla hans tjänare hava dig kär; du hör nu bliva konungens måg.»

<span id="an_18:23">18:23</span> Och Sauls tjänare talade dessa ord i
Davids öron. Men David sade: »Tyckes det eder vara en så ringa sak att
bliva konungens måg? Jag är ju en fattig och ringa man.»

<span id="an_18:24">18:24</span> Detta omtalade Sauls tjänare för honom
och sade: »Så har David sagt.»

<span id="an_18:25">18:25</span> Då tillsade Saul dem att de skulle säga
så till David: »Konungen begär ingen annan brudgåva än förhudarna av ett
hundra filistéer, för att hämnd så må tagas på konungens fiender.» Saul
hoppades nämligen att han skulle få David fälld genom filistéernas hand.

<span id="an_18:26">18:26</span> När så hans tjänare omtalade för David
vad han hade sagt, ville David gärna på det villkoret bliva konungens
måg; och innan tiden ännu var förlupen,

<span id="an_18:27">18:27</span> stod David upp och drog åstad med sina
män och slog av filistéerna två hundra man. Och David tog deras förhudar
med sig, och fulla antalet blev överlämnat åt konungen, för att han
skulle bliva konungens måg. Och Saul gav honom så sin dotter Mikal till
hustru.

<span id="an_18:28">18:28</span> Men Saul såg och förstod att HERREN var
med David; Och Sauls dotter Mikal hade honom kär.

<span id="an_18:29">18:29</span> Då fruktade Saul ännu mer för David,
och så blev Saul Davids fiende för hela livet.

<span id="an_18:30">18:30</span> Men filistéernas furstar drogo i fält;
och så ofta de drogo ut, hade David större framgång än någon annan av
Sauls tjänare, så att hans namn blev mycket berömt.

<span id="an_19:1">19:1</span> Och Saul talade med sin son Jonatan och
med alla sina tjänare om att döda David; men Sauls son Jonatan var David
mycket tillgiven.

<span id="an_19:2">19:2</span> Därför omtalade Jonatan detta för David
och sade: »Min fader Saul söker att döda dig. Tag dig alltså till vara i
morgon och håll dig gömd på någon plats där du kan vara dold.

<span id="an_19:3">19:3</span> Men själv vill jag gå ut och ställa mig
bredvid min fader på marken, där du är, och jag vill tala om dig med min
fader; om jag då märker något, skall jag sedan omtala det för dig.

<span id="an_19:4">19:4</span> Och Jonatan talade till Davids bästa med
sin fader Saul och sade till honom: »Konungen må icke försynda sig på
sin tjänare David ty han har icke försyndat sig mot dig, utan vad han
har gjort har varit till stort gagn för dig.

<span id="an_19:5">19:5</span> Han tog ju sin själ i sin hand och slog
ned filistéen, och HERREN gav så hela Israel en stor seger; du har själv
sett det och glatt dig däråt. Varför skulle du då försynda dig på
oskyldigt blod genom att döda David utan sak?»

<span id="an_19:6">19:6</span> Och Saul lyssnade till Jonatans ord; och
Saul svor: »Så sant HERREN lever, han skall icke dödas.»

<span id="an_19:7">19:7</span> Sedan kallade Jonatan David till sig; och
Jonatan omtalade för honom allt som hade blivit sagt. Därefter förde
Jonatan David till Saul, och han var i hans tjänst såsom förut.

<span id="an_19:8">19:8</span> När så kriget åter begynte, drog David ut
och stridde mot filistéerna och tillfogade dem ett stort nederlag, så
att de flydde för honom.

<span id="an_19:9">19:9</span> Men en ond ande från HERREN kom över
Saul, där han satt i sitt hus med spjutet i handen, under det att David
spelade på harpan.

<span id="an_19:10">19:10</span> Då sökte Saul att med spjutet spetsa
David fast vid väggen; men denne vek undan för Saul, så att han allenast
stötte spjutet in i väggen. Och David flydde och kom undan samma natt.

<span id="an_19:11">19:11</span> Emellertid sände Saul till Davids hus
några män med uppdrag att vakta på honom och att sedan om morgonen döda
honom. Men Mikal, Davids hustru, omtalade detta för honom och sade: »Om
du icke i natt räddar ditt liv, så är du i morgon dödens man.»

<span id="an_19:12">19:12</span> Därefter släppte Mikal ned David genom
fönstret; och han begav sig på flykten och kom så undan.

<span id="an_19:13">19:13</span> Sedan tog Mikal husguden och lade honom
i sängen och satte myggnätet av gethår över huvudgärden och höljde
täcket över honom.

<span id="an_19:14">19:14</span> När sedan Saul sände sina män med
uppdrag att hämta David, sade hon: »Han är sjuk.»

<span id="an_19:15">19:15</span> Då sände Saul dit männen med uppdrag
att skaffa sig tillträde till David själv och sade: »Bären honom i
sängen hitupp till mig, så att jag får döda honom.»

<span id="an_19:16">19:16</span> Men när männen kommo in, fingo de se
att det var husguden som låg i sängen, med myggnätet över huvudgärden.

<span id="an_19:17">19:17</span> Då sade Saul till Mikal: »Varför har du
så bedragit mig och släppt min fiende, så att han har kommit undan?»
Mikal svarade Saul: »Han sade till mig: 'Släpp mig; eljest dödar jag
dig.'»

<span id="an_19:18">19:18</span> När David nu hade flytt och kommit
undan, begav han sig till Samuel i Rama och omtalade för denne allt vad
Saul hade gjort honom. Och han och Samuel gingo till Najot och stannade
där.

<span id="an_19:19">19:19</span> Och det blev berättat för Saul att
David var i Najot vid Rama.

<span id="an_19:20">19:20</span> Då sände Saul dit några män med uppdrag
att hämta David. Men när Sauls utskickade fingo se skaran av profeterna
i profetisk hänryckning, och fingo se Samuel stå där såsom deras
anförare, kom Guds Ande över dem, så att också de fattades av
hänryckning.

<span id="an_19:21">19:21</span> När man omtalade detta för Saul, sände
han dit andra män; men också de fattades av hänryckning. Och när han då
ytterligare, för tredje gången, sände dit män med samma uppdrag,
fattades också dessa av hänryckning.

<span id="an_19:22">19:22</span> Då begav han sig själv till Rama; och
när han kom till den stora brunnen i Seku, frågade han: »Var äro Samuel
och David?» Man svarade: »De äro i Najot vid Rama.»

<span id="an_19:23">19:23</span> Då begav han sig dit, till Najot vid
Rama. Men Guds Ande kom också över honom, så att han hela vägen gick i
profetisk hänryckning, ända till dess att han kom fram till Najot vid
Rama.

<span id="an_19:24">19:24</span> Då kastade också han av sig sina
kläder, i det att också han blev fattad av hänryckning inför Samuel; och
han föll ned och låg där naken hela den dagen och hela natten. Därför
plägar man säga: »Är ock Saul bland profeterna?»

<span id="an_20:1">20:1</span> Men David flydde från Najot vid Rama och
kom till Jonatan och sade: »Vad har jag gjort? Vilken missgärning,
vilken synd har jag begått mot dig fader, eftersom han står efter mitt
liv?»

<span id="an_20:2">20:2</span> Han svarade honom: »Bort det! Du skall
icke dö. Min fader gör ju intet, varken något viktigt eller något
oviktigt, utan att uppenbara det för mig. Varför skulle då min fader
dölja detta för mig? Nej, så skall icke ske.»

<span id="an_20:3">20:3</span> Men David betygade ytterligare med ed och
sade: »Din fader vet väl att jag har funnit nåd för dina ögon; därför
tänker han: 'Jonatan skall icke få veta detta, på det att han icke må
bliva bedrövad.' Men så sant HERREN lever, och så sant du själv lever:
det är icke mer än ett steg mellan mig och döden.»

<span id="an_20:4">20:4</span> Då sade Jonatan till David: »Vadhelst du
önskar skall jag göra för dig.»

<span id="an_20:5">20:5</span> David sade till Jonatan: »I morgon är ju
nymånad, och jag skulle då rätteligen sitta till bords med konungen; men
låt mig nu gå och gömma mig ute på marken till i övermorgon afton.

<span id="an_20:6">20:6</span> Om då din fader saknar mig, så säg:
'David utbad sig tillstånd av mig att få göra ett hastigt besök i sin
stad, Bet-Lehem, där hela släkten nu firar sin årliga offerfest.'

<span id="an_20:7">20:7</span> Om han då säger: 'Gott!', så kan din
tjänare vara trygg. Men om han bliver vred, så märker du därav att han
har beslutit min ofärd.

<span id="an_20:8">20:8</span> Visa så din nåd mot din tjänare, eftersom
du har låtit din tjänare ingå ett HERRENS förbund med dig. Men om det
finnes någon missgärning hos mig, så döda mig du, ty varför skulle du
föra mig till din fader?»

<span id="an_20:9">20:9</span> Då sade Jonatan: »Bort det! Om jag märker
att min fader har beslutit att låta ofärd komma över dig, skall jag
förvisso omtala det för dig.»

<span id="an_20:10">20:10</span> Men David sade till Jonatan: »Vem skall
omtala för mig detta, eller säga mig om din fader giver dig ett hårt
svar?»

<span id="an_20:11">20:11</span> Jonatan sade till David: »Kom, låt oss
gå ut på marken.» Och de gingo båda ut på marken.

<span id="an_20:12">20:12</span> Och Jonatan sade till David: »Vid
HERREN» Israels Gud: om jag finner att det låter gott för David, när jag
i morgon eller i övermorgon vid denna tid utforskar min fader, så skall
jag förvisso sända bud till dig och uppenbara det för dig.

<span id="an_20:13">20:13</span> HERREN straffe Jonatan nu och framgent,
om jag, såframt min fader åstundar din ofärd, icke uppenbarar det för
dig och låter dig komma undan, så att du får gå dina färde i trygghet.
Och HERREN vare då med dig, såsom han har varit med min fader.

<span id="an_20:14">20:14</span> Och nog skall du väl, om jag då ännu är
i livet, ja, nog skall du väl bevisa barmhärtighet mot mig, såsom HERREN
är barmhärtig, så att jag slipper att dö?

<span id="an_20:15">20:15</span> Icke skall du väl någonsin taga bort
din barmhärtighet från mitt hus, icke ens då när HERREN har tagit bort
alla Davids fiender ifrån jorden?»

<span id="an_20:16">20:16</span> Jonatan slöt då ett förbund med Davids
hus; och HERREN utkrävde sedan av Davids fiender vad de hade förskyllt.

<span id="an_20:17">20:17</span> Och Jonatan besvor David ytterligare
vid sin kärlek till honom, ty han hade honom lika kär som han hade sitt
eget liv;

<span id="an_20:18">20:18</span> Jonatan sade till honom: »I morgon är
nymånad, och du skall då saknas, ty din plats kommer ju att stå tom.

<span id="an_20:19">20:19</span> Men gå i övermorgon skyndsamt ned till
den plats där du gömde dig den dag då ogärningen skulle hava skett, och
uppehåll dig bredvid Eselstenen.

<span id="an_20:20">20:20</span> Jag vill då själv i dess närhet
avskjuta mina tre pilar, såsom sköte jag till måls.

<span id="an_20:21">20:21</span> Sedan skall jag skicka min tjänare att
gå och söka upp pilarna. Om jag då säger till tjänaren: »Se, pilarna
ligga bakom dig, närmare hitåt', så tag du upp dem och kom fram, ty då
kan du vara trygg och ingenting är på färde, så sant HERREN lever.

<span id="an_20:22">20:22</span> Men om jag säger så till den unge
mannen: 'Se, pilarna ligga framför dig, längre bort', så gå dina färde,
ty då sänder HERREN dig bort.

<span id="an_20:23">20:23</span> Och i fråga om det som jag och du nu
hava talat, är HERREN vittne mellan mig och dig till evig tid.»

<span id="an_20:24">20:24</span> Och David gömde sig ute på marken. Och
när nymånaden var inne, satte konungen sig till bords för att äta.

<span id="an_20:25">20:25</span> Konungen satte sig på sin vanliga
sittplats, platsen vid väggen; och Jonatan stod upp, och Abner satte sig
vid Sauls sida. Men Davids plats stod tom.

<span id="an_20:26">20:26</span> Saul sade dock intet den dagen, ty han
tänkte: »Något har hänt honom; han är nog icke ren, säkerligen är han
icke ren.»

<span id="an_20:27">20:27</span> Men när Davids plats stod tom också
dagen efter nymånadsdagen, dagen därefter, sade Saul till sin son
Jonatan: »Varför har Isais son varken i går eller i dag kommit till
måltiden?»

<span id="an_20:28">20:28</span> Jonatan svarade Saul: »David utbad sig
tillstånd av mig att få gå till Bet-Lehem;

<span id="an_20:29">20:29</span> han sade: 'Låt mig gå, ty vi fira en
släktofferfest i staden, och min broder har själv bjudit mig att komma;
om jag har funnit nåd för dina ögon, så låt mig nu slippa härifrån för
att besöka mina bröder.' Därför har han icke kommit till konungens
bord.»

<span id="an_20:30">20:30</span> Då upptändes Sauls vrede mot Jonatan,
och han sade till honom: »Du son till en otuktig kvinna! Visste jag då
icke att du hade funnit behag i Isais son, till skam för dig själv och
till skam för din moders blygd!

<span id="an_20:31">20:31</span> Ty så länge Isais son lever på jorden,
är varken du eller din konungamakt säker. Sänd därför nu åstad och låt
hämta honom hit till mig, ty han är dödens barn.»

<span id="an_20:32">20:32</span> Jonatan svarade sin fader Saul och sade
till honom: »Varför skall han dödas? Vad har han gjort?»

<span id="an_20:33">20:33</span> Då svängde Saul spjutet mot honom för
att genomborra honom; och nu märkte Jonatan att hans fader hade beslutit
att döda David.

<span id="an_20:34">20:34</span> Och Jonatan stod upp från bordet i
vredesmod och åt intet på den andra nymånadsdagen, ty han var bedrövad
för Davids skull, därför att hans fader hade gjort sådan orätt mot
denne.

<span id="an_20:35">20:35</span> Följande morgon gick Jonatan ut på
marken, vid den tid han hade utsatt för David; och han hade en liten
gosse med sig.

<span id="an_20:36">20:36</span> Och han sade till gossen: »Spring och
sök reda på pilarna som jag skjuter av.» Medan nu gossen sprang, sköt
han pilen över honom.

<span id="an_20:37">20:37</span> Och när gossen kom till det ställe dit
Jonatan hade avskjutit pilen, ropade Jonatan efter gossen och sade:
»Pilen ligger ju framför dig, längre bort.»

<span id="an_20:38">20:38</span> Och Jonatan ropade ytterligare efter
gossen: »Fort, skynda dig, stanna icke!» Och gossen som Jonatan hade med
sig tog upp pilen och kom till sin herre.

<span id="an_20:39">20:39</span> Men gossen visste icke varom fråga var;
allenast Jonatan och David visste det.

<span id="an_20:40">20:40</span> Och Jonatan lämnade sina vapen åt
gossen som han hade med sig och sade till honom: »Gå och bär dem in i
staden.»

<span id="an_20:41">20:41</span> Men sedan gossen hade gått, reste David
sig upp på södra sidan; och han föll ned till jorden på sitt ansikte och
bugade sig tre gånger; och de kysste varandra och gräto med varandra,
och David grät överljutt.

<span id="an_20:42">20:42</span> Och Jonatan sade till David: »Gå i
frid. Blive det såsom vi båda svuro vid HERRENS namn, när vi sade:
'HERREN vare vittne mellan mig och dig, mellan mina efterkommande och
dina, till evig tid.'»

<span id="an_20:43">20:43</span> Sedan stod han upp och gick sina färde,
men Jonatan gick in i staden igen.

<span id="an_21:1">21:1</span> Och David kom till prästen Ahimelek i
Nob. Men Ahimelek blev förskräckt, när han fick se David, och frågade
honom: »Varför kommer du ensam och har ingen med dig?»

<span id="an_21:2">21:2</span> David svarade prästen Ahimelek: »Konungen
har givit mig ett uppdrag, men han sade till mig: 'Ingen får veta något
om det uppdrag vari jag sänder dig, och som jag har givit dig.' Och mina
män har jag visat till det och det stället.

<span id="an_21:3">21:3</span> Giv mig nu vad du har till hands, fem
bröd eller vad som kan finnas.»

<span id="an_21:4">21:4</span> Prästen svarade David och sade »Vanligt
bröd har jag icke till hands; allenast heligt bröd finnes -- om eljest
dina män hava avhållit sig från kvinnor.»

<span id="an_21:5">21:5</span> David svarade prästen och sade till
honom: »Ja, sannerligen, kvinnor hava på sista tiden varit skilda från
oss; när jag drog åstad, voro ock mina mäns tillhörigheter heliga.
Därför, om också vårt förehavande är av helt vanligt slag, är det dock i
dag heligt, vad våra tillhörigheter angår.»

<span id="an_21:6">21:6</span> Då gav prästen honom av det heliga; ty
där fanns icke något annat bröd än skådebröden, som hade legat inför
HERRENS ansikte, men som man hade burit undan, för att lägga fram
nybakat bröd samma dag det gamla togs bort.

<span id="an_21:7">21:7</span> Men där befann sig den dagen en av Sauls
tjänare, som var satt i förvar inför HERREN, en edomé vid namn Doeg, den
förnämste av Sauls herdar.

<span id="an_21:8">21:8</span> Och David frågade Ahimelek ytterligare:
»Har du icke här till hands något spjut eller något svärd? Ty varken
mitt svärd eller mina andra vapen tog jag med mig, eftersom konungens
uppdrag krävde så stor skyndsamhet.»

<span id="an_21:9">21:9</span> Prästen svarade: »Jo, det svärd som har
tillhört filistéen Goljat, honom som du slog ned i Terebintdalen; det
finnes, inhöljt i ett kläde, där bakom efoden. Vill du taga det med dig,
så tag det; ty något annat än det har jag icke.» David sade: »Dess like
finnes icke; giv mig det.»

<span id="an_21:10">21:10</span> Och David stod upp och flydde samma dag
för Saul och kom till Akis, konungen i Gat.

<span id="an_21:11">21:11</span> Men Akis' tjänare sade till honom:
»Detta är ju David, landets konung! Det är ju till dennes ära man
sjunger så under dansen: 'Saul har slagit sina tusen, men David sina tio
tusen.'

<span id="an_21:12">21:12</span> David lade märke till dessa ord, och
han begynte storligen frukta för Akis, konungen i Gat.

<span id="an_21:13">21:13</span> Därför ställde han sig vansinnig inför
deras ögon och betedde sig såsom en ursinnig, när de ville fasthålla
honom, och ritade på dörrarna i porten och lät spotten rinna ned i sitt
skägg.

<span id="an_21:14">21:14</span> Då sade Akis till sina tjänare: »I sen
ju huru vanvettigt mannen beter sig. Varför fören I honom till mig?

<span id="an_21:15">21:15</span> Har jag då sådan brist på vanvettiga
människor, att I behövden föra denne hit, för att han skulle bete sig
vanvettigt inför mig? Skulle en sådan få komma in i mitt hus?»

<span id="an_22:1">22:1</span> Då begav sig David därifrån och flydde
undan till Adullams grotta. Och när hans bröder och hela hans faders hus
fingo höra detta, kommo de ditned till honom.

<span id="an_22:2">22:2</span> Och till honom församlade sig alla slags
män som voro i något trångmål, alla som ansattes av fordringsägare och
alla missnöjda, och han blev deras hövding; vid pass fyra hundra man
slöto sig så till honom.

<span id="an_22:3">22:3</span> Därifrån begav sig David till Mispe i
Moab. Och han sade till konungen i Moab: »Låt min fader och min moder få
komma hitöver och vara hos eder till dess jag får veta vad Gud vill göra
med mig.»

<span id="an_22:4">22:4</span> Och han förde dem fram inför konungen i
Moab; och de fingo stanna hos denne, så länge David var på borgen.

<span id="an_22:5">22:5</span> Men profeten Gad sade till David: »Du
skall icke stanna här på borgen; drag bort härifrån och begiv dig in i
Juda land.» Då drog David bort därifrån och kom till Heretskogen.

<span id="an_22:6">22:6</span> Och Saul fick höra att man hade fått
spaning på David och de män som voro med honom. Då nu Saul en dag satt i
Gibea under tamarisken på höjden, med sitt spjut i handen, under det att
alla hans tjänare stodo omkring honom,

<span id="an_22:7">22:7</span> sade han till sina tjänare, där de stodo
omkring honom: »Hören, I benjaminiter. Skall då också Isais son åt eder
alla giva åkrar och vingårdar och göra eder alla till över- och
underhövitsmän?

<span id="an_22:8">22:8</span> Ty I haven ju alla sammansvurit eder mot
mig, och ingen har uppenbarat för mig att min son har slutit förbund med
Isais son. Ingen av eder bekymrar sig så mycket om mig, att han har
uppenbarat det för mig. Min son har ju uppeggat min tjänare till att
stämpla mot mig, såsom nu sker.»

<span id="an_22:9">22:9</span> Edoméen Doeg, som ock stod där bland
Sauls tjänare, svarade då och sade: »Jag har sett Isais son komma till
Ahimelek, Ahitubs son, i Nob.

<span id="an_22:10">22:10</span> Denne frågade då HERREN för honom och
gav honom reskost; han gav honom ock filistéen Goljats svärd.»

<span id="an_22:11">22:11</span> Då sände konungen och lät kalla till
sig prästen Ahimelek, Ahitubs son, och hela hans faders hus, prästerna i
Nob. Och de kommo alla till konungen.

<span id="an_22:12">22:12</span> Då sade Saul: »Hör mig, du Ahitubs
son.» Han svarade: »Jag hör dig, min herre.»

<span id="an_22:13">22:13</span> Saul sade till honom: »Varför haven I
sammansvurit eder mot mig, du och Isais son, i det att du har givit
honom bröd och svärd och frågat Gud för honom, så att han skulle kunna
sätta sig upp mot mig och stämpla mot mig, såsom nu sker?»

<span id="an_22:14">22:14</span> Ahimelek svarade konungen och sade:
»Vem bland alla dina tjänare är väl så betrodd som David, han som
därtill är konungens måg och hövding för din livvakt och högt ärad i
ditt hus?

<span id="an_22:15">22:15</span> Är det då nu för första gången som jag
har frågat Gud för honom? Bort det! Icke må konungen lägga mig, sin
tjänare, och hela min faders hus något till last, ty din tjänare visste
alls intet om allt detta.»

<span id="an_22:16">22:16</span> Men konungen sade: »Du måste döden dö,
Ahimelek, du själv och hela din faders hus.»

<span id="an_22:17">22:17</span> Och konungen sade till drabanterna som
stodo där omkring honom: »Träden fram och döden HERRENS präster; ty
också de hålla med David; och fastän de visste att han flydde,
uppenbarade de det icke för mig.» Men konungens tjänare ville icke
uträcka sina händer till att stöta ned HERRENS präster.

<span id="an_22:18">22:18</span> Då sade konungen till Doeg: »Träd du
fram och stöt ned prästerna.» Edoméen Doeg trädde då fram och stötte ned
prästerna och dödade på den dagen åttiofem män som buro linne-efod.

<span id="an_22:19">22:19</span> Och invånarna i präststaden Nob blevo
slagna med svärdsegg, både män och kvinnor, både barn och spenabarn;
också fäkreatur, åsnor och får blevo slagna med svärdsegg.

<span id="an_22:20">22:20</span> Allenast en son till Ahimelek, Ahitubs
son, vid namn Ebjatar, kom undan, och denne flydde bort till David.

<span id="an_22:21">22:21</span> Och Ebjatar omtalade för David att Saul
hade dräpt HERRENS präster.

<span id="an_22:22">22:22</span> Då sade David till Ebjatar: »Jag
förstod redan då att edoméen Doeg, eftersom han var där, skulle omtala
allt för Saul. Det är jag som är orsaken till att hela din faders hus
har förgåtts.

<span id="an_22:23">22:23</span> Bliv kvar hos mig, frukta intet; ty den
som står efter mitt liv, han står ock efter ditt liv. Hos mig är du i
gott förvar.»

<span id="an_23:1">23:1</span> Och man berättade för David: »Filistéerna
hålla nu på att belägra Kegila, och de plundra logarna.»

<span id="an_23:2">23:2</span> Då frågade David HERREN: »Skall jag draga
åstad och slå dessa filistéer?» HERREN svarade David: »Drag åstad och
slå filistéerna och fräls Kegila.»

<span id="an_23:3">23:3</span> Men Davids män sade till honom: »Vi leva
ju i fruktan redan här i Juda. Och nu skulla vi därtill draga åstad till
Kegila, mot filistéernas här!»

<span id="an_23:4">23:4</span> Då frågade David HERREN ännu en gång, och
HERREN svarade honom och sade: »Stå upp och drag ned till Kegila; ty jag
vill giva filistéerna i din hand.»

<span id="an_23:5">23:5</span> Då drog David med sina män till Kegila
och stridde mot filistéerna och förde bort deras boskap och tillfogade
dem ett stort nederlag. Så frälste David invånarna i Kegila.

<span id="an_23:6">23:6</span> När Ebjatar, Ahimeleks son, flydde till
David i Kegila, förde han efoden med sig ditned.

<span id="an_23:7">23:7</span> Och det blev berättat för Saul att David
hade dragit in i Kegila. Då sade Saul: »Gud har förkastat honom och
givit honom i min hand, ty han har själv stängt in sig genom att gå in i
en stad med portar och bommar.»

<span id="an_23:8">23:8</span> Därefter bådade Saul upp allt folket till
strid, för att draga ned till Kegila och där innesluta David och hans
man.

<span id="an_23:9">23:9</span> Men när David fick veta att Saul
stämplade ont mot honom, sade han till prästen Ebjatar: »Bär hit
efoden.»

<span id="an_23:10">23:10</span> Och David sade: »HERRE, Israels Gud,
din tjänare har hört att Saul har i sinnet att komma mot Kegila och
fördärva staden för min skull.

<span id="an_23:11">23:11</span> Skola Kegilas borgare då utlämna mig åt
honom? Skall Saul komma hitned, såsom din tjänare har hört? HERRE,
Israels Gud, förkunna det för din tjänare.» HERREN svarade: »Han skall
komma hitned.»

<span id="an_23:12">23:12</span> David frågade ytterligare: »Skola
Kegilas borgare då utlämna mig och mina man åt Saul?» HERREN svarade:
»De skola utlämna eder.»

<span id="an_23:13">23:13</span> Då bröt David upp med sitt folk, som
utgjorde vid pass sex hundra man, och de drogo ut från Kegila och
vandrade vart de kunde. När det då blev berättat för Saul att David hade
flytt undan från Kegila avstod han från att draga ut.

<span id="an_23:14">23:14</span> Så uppehöll sig nu David i öknen på
bergfästena; han uppehöll sig bland bergen i öknen Sif. Och Saul sökte
alltjämt efter honom, men Gud gav honom icke i hans hand.

<span id="an_23:15">23:15</span> Och medan David var i Hores i öknen
Sif, förnam han att Saul hade dragit ut för att söka döda honom.

<span id="an_23:16">23:16</span> Men Jonatan, Sauls son, stod upp och
gick till David i Hores och styrkte hans mod i Gud.

<span id="an_23:17">23:17</span> Han sade till honom: »Frukta icke; ty
min fader Sauls hand skall icke träffa dig, utan du skall bliva konung
över Israel, och jag skall då hava andra platsen, näst efter dig. Detta
vet ock min fader Saul.»

<span id="an_23:18">23:18</span> Sedan slöto de båda ett förbund inför
HERREN. Och David stannade kvar i Hores, men Jonatan gick hem igen.

<span id="an_23:19">23:19</span> Men några sifiter drogo upp till Saul i
Gibea och sade: »David håller sig nu gömd hos oss på bergfästena i
Hores, på Hakilahöjden, som ligger söder om ödemarken.

<span id="an_23:20">23:20</span> Så drag nu ditned, o konung, så snart
det lyster dig att göra det. står sak bliver det då att utlämna honom åt
konungen.»

<span id="an_23:21">23:21</span> Då sade Saul: »Varen välsignade av
HERREN, därför att I haven velat spara mig bekymmer.

<span id="an_23:22">23:22</span> Men gån nu och skaffen eder ytterligare
visshet, och tagen reda på och sen efter, på vilket ställe han nu
vistas, och vem som har sett honom där; ty man har sagt mig att han är
mycket listig.

<span id="an_23:23">23:23</span> Och sen efter och tagen reda på alla
gömställen där han kan gömma sig; och kommen så igen till mig, när I
haven fått visshet, så vill jag sedan gå med eder. Ty finnes han i
landet, skall jag veta att söka upp honom, om jag än måste söka bland
alla Juda ätter.»

<span id="an_23:24">23:24</span> Då stodo de upp och gingo till Sif före
Saul. Men David och hans män voro i öknen Maon, på hedmarken, söder om
ödemarken.

<span id="an_23:25">23:25</span> När nu Saul drog åstad med sina män för
att söka efter David, om talade man det för denne, och han drog då ned
till klippan och stannade så i öknen Maon. När Saul hörde detta, satte
han efter David in i öknen Maon.

<span id="an_23:26">23:26</span> Och Saul gick på ena sidan om berget,
och David med sina män på andra sidan. Men just som David var stadd på
flykt för att komma undan Saul, under det att Saul och hans män sökte
kringränna David och hans män för att taga dem till fånga

<span id="an_23:27">23:27</span> kom en budbärare till Saul och sade:
»Skynda dig och kom, ty filistéerna hava fallit in i landet.»

<span id="an_23:28">23:28</span> Då upphörde Saul att förfölja David och
drog mot filistéerna. Därav fick det stället namnet Sela-Hammalekot.

<span id="an_24:1">24:1</span> Men David drog upp därifrån och uppehöll
sig sedan på En-Gedis bergfästen.

<span id="an_24:2">24:2</span> Och när Saul kom tillbaka från tåget mot
filistéerna, omtalade man för honom att David var i En-Gedis öken.

<span id="an_24:3">24:3</span> Då tog Saul tre tusen män, utvalda ur
hela Israel, och drog åstad för att söka efter David och hans män på
Stenbocksklipporna.

<span id="an_24:4">24:4</span> Och när han kom till boskapsgårdarna vid
vägen, fanns där en grotta; då gick han ditin för något avsides bestyr.
Men David och hans män sutto längst inne i grottan.

<span id="an_24:5">24:5</span> Då sade Davids män till honom: »Se, detta
är den dag om vilken HERREN har sagt till dig: Jag vill nu giva din
fiende i din hand, så att du far göra med honom vad du finner för gott.»
Då stod David upp och skar oförmärkt av en flik på Sauls mantel.

<span id="an_24:6">24:6</span> Men därefter slog Davids samvete honom,
därför att han hade skurit av fliken på Sauls mantel.

<span id="an_24:7">24:7</span> Och han sade till sina män: »HERREN låte
det vara fjärran ifrån mig att jag skulle göra detta mot min herre, mot
HERRENS smorde, att jag skulle uträcka min hand mot honom; han är ju
HERRENS Smorde.»

<span id="an_24:8">24:8</span> Och David höll sina män tillbaka med
stränga ord och tillstadde dem icke att överfalla Saul. Men när Saul
hade stått upp och gått ut ur grottan och fortsatt sin färd,

<span id="an_24:9">24:9</span> då stod ock David upp och gick ut ur
grottan och ropade efter Saul: »Min herre konung!» När då Saul såg sig
tillbaka, böjde David sig ned, med ansiktet mot jorden, och bugade sig.

<span id="an_24:10">24:10</span> Och David sade till Saul: »Varför hör
du på sådana människors ord, som säga att David söker din ofärd?

<span id="an_24:11">24:11</span> Du har ju i dag med egna ögon sett
hurusom jag skonade dig, när HERREN i dag hade givit dig i min hand i
grottan Och man uppmanade mig att dräpa dig; jag tänkte: 'Jag vill icke
uträcka min hand mot min herre; han är ju HERRENS Smorde.

<span id="an_24:12">24:12</span> Se själv, min fader, ja, se här fliken
av din mantel i min hand. Ty därav att jag skar av fliken på din mantel,
men icke dräpte dig, må du märka och se att jag icke har velat göra
något ont eller begå någon förbrytelse, och att jag icke har försyndat
mig mot dig, fastän du traktar efter att taga mitt liv.

<span id="an_24:13">24:13</span> HERREN skall döma mellan mig och dig,
och HERREN skall hämnas mig på dig, men min hand skall icke röra dig.

<span id="an_24:14">24:14</span> Det är såsom det gamla ordspråket
säger: 'Från de ogudaktiga kommer vad ogudaktigt är'; därför skall hand
icke röra dig.»

<span id="an_24:15">24:15</span> Efter vem har Israels konung dragit ut?
Efter vem är det du jagar? Efter en död hund, efter en enda liten loppa!

<span id="an_24:16">24:16</span> Så vare då HERREN domare och döme
mellan mig och dig; må han se härtill och utföra min sak, ja, må han
döma mig fri ifrån din hand.»

<span id="an_24:17">24:17</span> När David hade talat dessa ord till
Saul, sade Saul: »De är ju din röst, min son David.» Och Saul brast ut i
gråt.

<span id="an_24:18">24:18</span> Och han sade till David: »Du är
rättfärdigare än jag, ty du har bevisat mig gott, under det jag har
bevisat dig ont.

<span id="an_24:19">24:19</span> Du har i dag låtit mig se din godhet
mot mig, därigenom att du icke har dräpt mig, fastän HERREN hade
överlämnat mig i din hand.

<span id="an_24:20">24:20</span> Ty när någon träffar på sin fiende,
plägar han då låta honom gå sin väg i ro? HERREN vedergälle dig med sitt
goda för vad du denna dag har gjort mig.

<span id="an_24:21">24:21</span> Och nu vet jag väl att du skall bliva
konung, och att Israels konungadöme skall förbliva i din hand.

<span id="an_24:22">24:22</span> Men lova mig nu med ed vid HERREN att
du icke utrotar mina avkomlingar efter mig och icke utplånar mitt namn
ur min faders hus.»

<span id="an_24:23">24:23</span> Då svor David Saul denna ed. Därefter
drog Saul hem; men David och hans män drogo upp till borgen.

<span id="an_25:1">25:1</span> Och Samuel dog, och hela Israel
församlade sig och höll dödsklagan efter honom; och de begrovo honom där
han bodde i Rama. Och David stod upp och drog ned till öknen Paran.

<span id="an_25:2">25:2</span> I Maon fanns då en man som hade sin
boskapsskötsel i Karmel, och den mannen var mycket rik; han ägde tre
tusen får och ett tusen getter. Och han höll just då på att klippa sina
får i Karmel.

<span id="an_25:3">25:3</span> Mannen hette Nabal, och hans hustru hette
Abigail. Hustrun hade ett gott förstånd och ett skönt utseende; men
mannen var hård och ondskefull; och han var en avkomling av Kaleb.

<span id="an_25:4">25:4</span> När nu David i öknen fick höra att Nabal
klippte sina får,

<span id="an_25:5">25:5</span> sände han dit tio unga män; och David
sade till männen: »Gån upp till Karmel och begiven eder till Nabal och
hälsen honom från mig.

<span id="an_25:6">25:6</span> Och I skolen säga till mina bröder där:
»Frid vare med dig själv frid vare med ditt hus, och frid vare med allt
vad du har.

<span id="an_25:7">25:7</span> Jag har nu hört att du håller på med
fårklippning. Nu är det så att dina herdar hava vistats i vårt
grannskap, utan att vi hava gjort dem något förfång, och utan att något
har kommit bort för dem under hela den tid de hava varit i Karmel.

<span id="an_25:8">25:8</span> Fråga dina tjänare därom, så skola de
själva säga dig det. Låt nu våra män finna nåd för dina ögon. Vi hava ju
kommit hit på en glad dag. Giv därför åt dina tjänare och åt din son
David vad du kan hava till hands.»

<span id="an_25:9">25:9</span> När nu Davids män kommo dit, talade de på
Davids vägnar till Nabal alldeles såsom det var dem befallt, och sedan
väntade de stilla.

<span id="an_25:10">25:10</span> Men Nabal svarade Davids tjänare och
sade: »Vem är David, vem är Isais son? I denna tid är det många tjänare
som rymma från sina herrar.

<span id="an_25:11">25:11</span> Skulle jag taga min mat och min dryck
och slaktdjuren, som jag har slaktat åt mina fårklippare, och giva detta
åt män om vilka jag icke ens vet varifrån de äro?»

<span id="an_25:12">25:12</span> Då vände Davids män om och gingo sin
väg; och när de hade kommit tillbaka, berättade de for honom allt, såsom
det hade tillgått.

<span id="an_25:13">25:13</span> Då sade David till sina män: »Var och
en omgjorde sig med sitt svärd.» Och var och en omgjordade sig med sitt
svärd; jämväl David själv omgjordade sig med sitt svärd. Och vid pass
fyra hundra man följde med David ditupp, men två hundra stannade vid
trossen.

<span id="an_25:14">25:14</span> Men en av tjänarna berättade för
Abigail, Nabals hustru, och sade: »David har skickat sändebud hit från
öknen och låtit hälsa vår herre, men han visade av dem.

<span id="an_25:15">25:15</span> Dessa män hava likväl varit oss mycket
nyttiga; vi hava aldrig lidit något förfång, och aldrig har något kommit
bort för oss under hela den tid vi drogo omkring i deras närhet, medan
vi voro därute på marken.

<span id="an_25:16">25:16</span> De voro en mur för oss både dag och
natt under hela den tid vi vistades i deras grannskap, medan vi vaktade
hjorden.

<span id="an_25:17">25:17</span> Så betänk nu och se till, vad du bör
göra, ty något ont är nog beslutet mot vår herre och över hela hans hus;
och han är ju en ond man, så att ingen vågar säga något åt honom.»

<span id="an_25:18">25:18</span> Då gick Abigail strax och tog två
hundra bröd, två vinläglar, fem tillredda får, fem sea-mått rostade ax,
ett hundra russinkakor och två hundra fikonkakor, och lastade detta på
åsnor.

<span id="an_25:19">25:19</span> Och hon sade till sina tjänare: »Gån
framför mig, jag vill komma efter eder.» Men för sin man Nabal sade hon
intet härom.

<span id="an_25:20">25:20</span> När hon nu red på sin åsna och kom ned
i en hålväg i berget, fick hon se David och hans män komma ned från
motsatta sidan, så att hon måste möta dem.

<span id="an_25:21">25:21</span> Men David hade sagt: »Förgäves har jag
skyddat allt vad den mannen hade i öknen, så att intet av allt vad han
ägde har kommit bort; men har har vedergällt mig med ont för gott.

<span id="an_25:22">25:22</span> Så sant Gud må straffa Davids fiender
nu och framgent, jag skall av allt som tillhör honom icke låta någon av
mankön leva kvar till i morgon.»

<span id="an_25:23">25:23</span> Då nu Abigail fick se David, steg hon
strax ned från åsnan och föll ned inför David på sitt ansikte och bugade
sig mot jorden.

<span id="an_25:24">25:24</span> Hon föll till hans fötter och sade: »På
mig vilar denna missgärning, herre. Men låt din tjänarinna få tala inför
dig, och hör på din tjänarinnas ord.

<span id="an_25:25">25:25</span> Icke må min herre fästa något avseende
vid Nabal, den onde mannen, ty vad hans namn betyder, det är han; Nabal
heter han, och dårskap bor i honom. Men jag, din tjänarinna, har icke
sett de män som du, min herre, sände.

<span id="an_25:26">25:26</span> Och nu, min herre, så sant HERREN
lever, och så sant du själv lever, du som av HERREN har avhållits från
att ådraga dig blodskuld och skaffa dig rätt med egen hand: må det nu gå
dina fiender och dem som söka bereda min herre ofärd såsom det må gå
Nabal.

<span id="an_25:27">25:27</span> Och låt nu dessa hälsningsskänker, som
din trälinna har medfört till min herre, givas åt de män som följa min
herre.

<span id="an_25:28">25:28</span> Förlåt din tjänarinna vad hon har
brutit. Ty HERREN skall förvisso åt min herre uppbygga ett hus som
bliver beståndande, eftersom min herre för HERRENS krig; och du skall
icke bliva skyldig till något ont, så länge du lever.

<span id="an_25:29">25:29</span> Och om någon står upp för att förfölja
dig och söka döda dig, så må min herres liv vara inknutet i de levandes
pung hos HERREN, din Gud; men dina fienders liv må han lägga i sin
slunga och slunga det bort.

<span id="an_25:30">25:30</span> När nu HERREN gör med min herre allt
det goda varom han har talat till dig, och förordnar dig till furste
över Israel,

<span id="an_25:31">25:31</span> skall alltså detta icke bliva dig en
stötesten eller vara till hjärteångest för min herre, att du har
utgjutit blod utan sak, och att min herre själv har skaffat sig rätt.
Men när HERREN gör min herre gott, så tänk på din tjänarinna.»

<span id="an_25:32">25:32</span> Då sade David till Abigal: »Välsignad
vare HERREN, Israels Gud som i dag har sänt dig mig till mötes!

<span id="an_25:33">25:33</span> Och välsignat vare ditt förstånd, och
välsignad vare du själv, som i dag har hindrat mig från att ådraga mig
blodskuld och skaffa mig rätt med egen hand!

<span id="an_25:34">25:34</span> Men så sant HERREN, Israels Gud, lever,
han som har avhållit mig från att göra dig något ont: om du icke strax
hade kommit mig till mötes, så skulle i morgon, när det hade blivit
dager, ingen av mankön hava funnits kvar av Nabals hus.»

<span id="an_25:35">25:35</span> Därefter tog David emot av henne vad
hon hade medfört åt honom; och han sade till henne: »Far i frid hem
igen. Se, jag har lyssnat till dina ord och gjort dig till viljes.»

<span id="an_25:36">25:36</span> När sedan Abigail kom hem till Nabal,
höll denne just i sitt hus ett gästabud, som var såsom en konungs
gästabud; och Nabals hjärta var glatt i honom, och han var mycket
drucken. Därför omtalade hon alls intet för honom förrän om morgonen,
när det blev dager.

<span id="an_25:37">25:37</span> Men om morgonen, när ruset hade gått av
Nabal, omtalade hans hustru för honom vad som hade hänt. Då blev hans
hjärta såsom dött i hans bröst, och han blev såsom en sten.

<span id="an_25:38">25:38</span> Och vid pass tio dagar därefter slog
HERREN Nabal, så att han dog.

<span id="an_25:39">25:39</span> När David hörde att Nabal var död, sade
han: »Lovad vare HERREN, som på Nabal har hämnats den smälek han
tillfogade mig, och som har bevarat sin tjänare från att göra vad ont
var, under det att HERREN lät Nabals ondska komma tillbaka över hans
eget huvud!» Och David sände åstad och lät säga Abigail att han önskade
få henne till sin hustru.

<span id="an_25:40">25:40</span> När så Davids tjänare kommo till
Abigail i Karmel, talade de till henne och sade: »David har sänt oss
till dig för att få dig till hustru åt sig.»

<span id="an_25:41">25:41</span> Då stod hon upp och föll ned till
jorden på sitt ansikte och sade: »Må din tjänarinna bliva en trälinna,
som tvår min herres tjänares fötter.»

<span id="an_25:42">25:42</span> Därefter stod Abigail upp med hast och
satte sig på sin åsna, likaledes de fem tärnor som utgjorde hennes
följe. Och hon följde med dem som David hade sänt till henne och blev
hans hustru.

<span id="an_25:43">25:43</span> David hade ock tagit till hustru
Ahinoam från Jisreel, så att dessa båda blevo hans hustrur.

<span id="an_25:44">25:44</span> Men Saul hade givit sin dotter Mikal,
Davids hustru, åt Palti, Lais' son, från Gallim.

<span id="an_26:1">26:1</span> Och sifiterna kommo till Saul i Gibea och
sade: »David håller sig nu gömd på Hakilahöjden, gent emot ödemarken.»

<span id="an_26:2">26:2</span> Då bröt Saul upp och drog ned till öknen
Sif med tre tusen män utvalda ur Israel, för att söka efter David i
öknen Sif.

<span id="an_26:3">26:3</span> Och Saul lägrade sig på Hakilahöjden, som
ligger gent emot ödemarken, vid vägen. Men David uppehöll sig då i
öknen. Och när David förnam att Saul hade kommit efter honom in i öknen,

<span id="an_26:4">26:4</span> sände han ut spejare och fick så full
visshet om att Saul hade kommit.

<span id="an_26:5">26:5</span> Då bröt David upp och begav sig till det
ställe där Saul hade lägrat sig; och David såg platsen där Saul låg med
sin härhövitsman Abner, Ners son. Saul låg nämligen i vagnborgen, och
folket var lägrat runt

<span id="an_26:6">26:6</span> Och David tog till orda och sade I till
hetiten Ahimelek och till Abisai, Serujas son, Joabs broder: »Vem vill
gå med mig ned till Saul i lägret?» Då svarade Abisai: »Jag vill gå med
dig ditned.»

<span id="an_26:7">26:7</span> Så kommo då David och Abisai om natten
till folket där, och sågo Saul ligga och sova i vagnborgen, med spjutet
nedstött i jorden invid huvudgärden; och Abner och folket lågo runt
omkring honom.

<span id="an_26:8">26:8</span> Då sade Abisai till David: »Gud har i dag
överlämnat din fiende i din hand; så låt mig nu få spetsa honom fast i
jorden med spjutet; det skall ske genom en enda stöt, jag skall icke
behöva giva honom mer än den.»

<span id="an_26:9">26:9</span> Men David svarade Abisai: »Du får icke
förgöra honom; ty vem har uträckt sin hand mot HERRENS smorde och
förblivit ostraffad?»

<span id="an_26:10">26:10</span> Och David sade ytterligare: »Så sant
HERREN lever, HERREN må själv slå honom, eller ock må hans dödsdag komma
i vanlig ordning, eller må han draga ut i strid och så få sin bane;

<span id="an_26:11">26:11</span> men HERREN låte det vara fjärran ifrån
mig att jag skulle uträcka min hand mot HERRENS smorde. Tag nu likväl
spjutet som står vid hans huvudgärd och vattenkruset; och låt oss sedan
gå vår väg.

<span id="an_26:12">26:12</span> Och David tog spjutet och vattenkruset
från Sauls huvudgärd, och sedan gingo de sin väg. Men ingen såg eller
märkte det eller ens vaknade, utan allasammans sovo; ty HERREN hade
låtit en tung sömn falla över dem.

<span id="an_26:13">26:13</span> Sedan, när David hade kommit över på
andra sidan, ställde han sig på toppen av berget, långt ifrån så att
avståndet var stort mellan dem.

<span id="an_26:14">26:14</span> Och David ropade till folket och till
Abner, Ners son, och sade: »Vill du icke svara, Abner?» Abner svarade
och sade: »Vem är du som så ropar till konungen?»

<span id="an_26:15">26:15</span> David sade till Abner: »Du är ju en man
som icke har sin like i Israel. Varför har du då icke vakat över din
herre, konungen? En av folket har ju kommit in för att förgöra konungen,
din herre.

<span id="an_26:16">26:16</span> Vad du har gjort är icke väl gjort. Så
sant HERREN lever, I haden förtjänat att dö, därför att I icke haven
vakat över eder herre, HERRENS smorde. Se nu efter: var äro konungens
spjut och vattenkruset som stodo vid hans huvudgärd?»

<span id="an_26:17">26:17</span> Då kände Saul igen Davids röst och
sade: »Det är ju din röst, min son David.» David svarade: »Ja, min herre
konung.»

<span id="an_26:18">26:18</span> Och han sade ytterligare: »Varför jagar
min herre så efter sin tjänare? Vad har jag då gjort, och vad för ont är
i min hand?

<span id="an_26:19">26:19</span> Må nu min herre konungen höra sin
tjänares ord: Om det är HERREN som har uppeggat dig emot mig, så låt
honom få känna lukten av en offergåva; men om det är människor, så vare
de förbannade inför HERREN, därför att de nu hava drivit mig bort, så
att jag icke får uppehålla mig i HERRENS arvedel. De säga ju: 'Gå bort
och tjäna andra gudar.'

<span id="an_26:20">26:20</span> Och må nu icke mitt blod falla på
jorden fjärran ifrån HERRENS ansikte, då Israels konung har dragit ut
för att söka efter en enda liten loppa, såsom man jagar rapphöns på
bergen.»

<span id="an_26:21">26:21</span> Då sade Saul: »Jag har syndat. Kom
tillbaka, min son David; ty jag vill icke mer göra dig något ont,
eftersom mitt liv i dag har varit dyrt aktat i dina ögon. Se, ja har
handlat i mycket stor dårskap och förvillelse.»

<span id="an_26:22">26:22</span> David svarade och sade: »Se här är
spjutet, o konung; låt nu en av dina män komma hitöver och hämta det.

<span id="an_26:23">26:23</span> Och HERREN skall vedergälla var och en
för hans rättfärdighet och trofasthet. HERREN gav dig ju dag i min hand,
men jag ville icke uträcka min hand mot HERRENS smorde.

<span id="an_26:24">26:24</span> Och likasom ditt liv i dag har varit
högt aktat i mina ögon, så så ock mitt liv vara högt aktat i HERRENS
ögon, så att han räddar mig ur all nöd.»

<span id="an_26:25">26:25</span> Saul sade till David: »Välsignad vare
du, min son David! Vad du företager dig, det skall du ock förmå utföra.»
Därefter gick David sin väg, och Saul vände tillbaka hem igen.

<span id="an_27:1">27:1</span> Men David sade till sig själv: »En dag
skall jag nu i alla fall omkomma genom Sauls hand. Ingen annan räddning
finnes för mig än att fly undan till filistéernas land; då måste Saul
avstå ifrån att vidare söka efter mig över hela Israels område, och så
undkommer jag hans hand.»

<span id="an_27:2">27:2</span> Och David bröt upp och drog med sina sex
hundra man över till Akis, Maoks son, konungen i Gat.

<span id="an_27:3">27:3</span> Och David stannade hos Akis i Gat med
sina män, var och en med sitt husfolk, David med sina båda hustrur,
Ahinoam från Jisreel och Abigail, karmeliten Nabals hustru.

<span id="an_27:4">27:4</span> Och när det blev berättat för Saul att
David hade flytt till Gat, sökte han icke vidare efter honom.

<span id="an_27:5">27:5</span> Men David sade till Akis: »Om jag har
funnit nåd för dina ögon, så låt mig få min bostad i någon av
landsortsstäderna, så att jag får vistas där. Varför skulle din tjänare
bo i huvudstaden hos dig?»

<span id="an_27:6">27:6</span> Då gav Akis honom samma dag Siklag.
Därför hör Siklag ännu i dag under Juda konungar.

<span id="an_27:7">27:7</span> Den tid David bodde i filistéernas land
var sammanräknat ett år och fyra månader.

<span id="an_27:8">27:8</span> Men David drog upp med sina män, och de
företogo plundringståg i gesuréernas, girsiternas och amalekiternas
land. Ty dessa stammar bodde sedan gammalt där i landet, fram emot Sur
och ända intill Egyptens land.

<span id="an_27:9">27:9</span> Och så ofta David härjade i landet, lät
han varken män eller kvinnor bliva vid liv; men får och fäkreatur och
åsnor och kameler och kläder tog han med sig och vände så tillbaka och
kom till Akis.

<span id="an_27:10">27:10</span> När då Akis sade: »Haven I väl i dag
företagit något plundringståg?», svarade David: »Ja, i den del av
Sydlandet, som tillhör Juda», eller: »I den del av Sydlandet, som
tillhör jerameeliterna», eller: »I den del av Sydlandet, som tillhör
kainéerna.»

<span id="an_27:11">27:11</span> Men att David lät varken män eller
kvinnor bliva vid liv och komma till Gat, det skedde därför att han
tänkte: »De kunde eljest förråda oss och säga: 'Så och så har David
gjort, så har han betett sig under hela den tid han har bott i
filistéernas land.'»

<span id="an_27:12">27:12</span> Därför trodde Akis David och tänkte:
»Han har nu gjort sig förhatlig för sitt folk Israel och kommer att
bliva min tjänare för alltid.

<span id="an_28:1">28:1</span> Vid den tiden församlade filistéerna sina
krigshärar för att strida mot Israel. Och Akis sade till David: »Du må
veta att du med dina män nu måste draga ut med mig i härnad.»

<span id="an_28:2">28:2</span> David svarade Akis: »Välan, då skall du
ock få märka vad din tjänare kan uträtta.» Akis sade till David »Välan,
jag sätter dig alltså till väktare över mitt huvud för beständigt.»

<span id="an_28:3">28:3</span> Samuel var nu död, och hela Israel hade
hållit dödsklagan efter honom; och de hade begravit honom i hans stad, i
Rama. Och Saul hade utdrivit andebesvärjare och spåmän ur landet.

<span id="an_28:4">28:4</span> Så församlade sig nu filistéerna och
kommo och lägrade sig vid Sunem. Då församlade ock Saul hela Israel, och
de lägrade sig vid Gilboa.

<span id="an_28:5">28:5</span> Men när Saul såg filistéernas läger,
fruktade han och förskräcktes högeligen i sitt hjärta.

<span id="an_28:6">28:6</span> Och Saul frågade HERREN, men HERREN
svarade honom icke, varken genom drömmar eller genom urim eller genom
profeter.

<span id="an_28:7">28:7</span> Då sade Saul till sina tjänare: »Söken
upp åt mig någon andebesvärjerska, så vill jag gå till henne och fråga
henne.» Hans tjänare svarade honom: »I En-Dor finnes en
andebesvärjerska.»

<span id="an_28:8">28:8</span> Då gjorde Saul sig oigenkännlig och tog
på sig andra kläder och gick åstad med två män; och de kommo till
kvinnan om natten. Och han sade: »Spå åt mig genom anden, och mana upp
åt mig den jag säger dig.»

<span id="an_28:9">28:9</span> Men kvinnan svarade honom: »Du vet ju
själv vad Saul har gjort, huru han har utrotat andebesvärjare och spåmän
ur landet. Varför lägger du då ut en snara för mitt liv och vill döda
mig?»

<span id="an_28:10">28:10</span> Då svor Saul henne en ed vid HERREN och
sade: »Så sant HERREN lever, i denna sak skall intet tillräknas dig
såsom missgärning.»

<span id="an_28:11">28:11</span> Kvinnan frågade: »Vem skall jag då mana
upp åt dig?» Han svarade: »Mana upp Samuel åt mig.»

<span id="an_28:12">28:12</span> Men när kvinnan fick se Samuel, gav hon
till ett högt rop. Och kvinnan sade till Saul: »Varför har du bedragit
mig? Du är ju Saul.»

<span id="an_28:13">28:13</span> Konungen sade till henne: »Frukta icke.
Vad är det då du ser?» Kvinnan svarade Saul: »Jag ser ett gudaväsen
komma upp ur jorden.»

<span id="an_28:14">28:14</span> Han frågade henne: »Huru ser han ut?»
Hon svarade: »Det är en gammal man som kommer upp, höljd i en kåpa.» Då
förstod Saul att det var Samuel, och böjde sig ned med ansiktet mot
jorden och bugade sig.

<span id="an_28:15">28:15</span> Och Samuel sade till Saul: »Varför har
du stört min ro och manat mig upp?» Saul svarade: »Jag är i stor nöd:
filistéerna hava begynt krig mot mig, och Gud har vikit ifrån mig och
svarar mig icke mer, varken genom profeter eller genom drömmar. Därför
har jag kallat dig upp, på det att du må låta mig veta vad jag skall
göra.»

<span id="an_28:16">28:16</span> Men Samuel svarade: »Varför frågar du
mig, då nu HERREN har vikit ifrån dig och blivit din fiende?

<span id="an_28:17">28:17</span> HERREN har efter sitt behag gjort vad
han hade sagt genom mig: HERREN har ryckt riket ur din hand och givit
det åt en annan, åt David.

<span id="an_28:18">28:18</span> Eftersom du icke hörde HERRENS röst och
icke lät Amalek känna hans vredes glöd, därför har HERREN nu gjort dig
detta.

<span id="an_28:19">28:19</span> HERREN skall giva både dig och Israel i
filistéernas hand, och i morgon skall du med dina söner vara hos mig;
ja, också Israels läger skall HERREN giva i filistéernas hand.»

<span id="an_28:20">28:20</span> Då föll Saul strax raklång till jorden;
så förfärad blev han över Samuels ord. Också voro hans krafter uttömda,
ty på ett helt dygn hade han ingenting ätit.

<span id="an_28:21">28:21</span> Men kvinnan gick fram till Saul, och
när hon såg huru högeligen förskräckt han var, sade hon till honom: »Se,
din tjänarinna lyssnade till din begäran; Jag tog min själ i min hand
och hörsammade den önskan du uttalade till mig.

<span id="an_28:22">28:22</span> Så lyssna nu också du till dina
tjänarinnas ord och låt mig sätta fram litet mat för dig, och ät, så att
du hämtar krafter, innan du går dina färde.»

<span id="an_28:23">28:23</span> Men han vägrade och sade: »Jag vill
icke äta.» Då bådo honom hans tjänare jämte kvinnan så enträget, att han
lyssnade till deras ord; han stod upp från jorden och satte sig på
vilobädden.

<span id="an_28:24">28:24</span> Och kvinnan hade en gödd kalv i huset;
den slaktade hon nu i hast. Därpå tog hon mjöl och knådade det och
bakade därav osyrat bröd.

<span id="an_28:25">28:25</span> Sedan satte hon fram det för Saul: och
hans tjänare, och de åto. Därefter stodo de upp och gingo samma natt
sina färde.

<span id="an_29:1">29:1</span> Filistéerna församlade nu alla sina härar
i Afek, medan israeliterna voro lägrade vid källan i Jisreel.

<span id="an_29:2">29:2</span> Då nu filistéernas hövdingar tågade fram
med avdelningar på hundra och tusen, och David och hans män därvid
tågade sist fram, tillika med Akis,

<span id="an_29:3">29:3</span> sade filistéernas furstar: »Vad hava
dessa hebréer här att göra?» Men Akis svarade filistéernas furstar:
»Denne David är ju Sauls, Israels konungs, tjänare, som nu har varit hos
mig över år och dag, och jag har icke funnit något ont hos honom, från
den dag han gick över till mig ända till denna dag.

<span id="an_29:4">29:4</span> Då blevo filistéernas furstar förtörnade
på honom; och filistéernas furstar sade till honom: »Låt mannen vända om
och gå tillbaka till den ort du har anvisat honom; han får icke draga
med med oss till strid, för att han icke under striden må bliva vår
motståndare. Ty varigenom skulle han väl bättre kunna göra sig behaglig
för sin herre än genom dessa mäns huvuden?

<span id="an_29:5">29:5</span> Han är ju den David till vilkens ära man
sjunger så under dansen: 'Saul har slagit sina tusen, men David sina tio
tusen.'»

<span id="an_29:6">29:6</span> Då kallade Akis David till sig och sade
till honom: »Så sant HERREN lever, du är en redlig man, och att du går
ut och in här hos mig i lägret är mig välbehagligt, ty jag har icke
funnit något ont hos dig, från den dag du kom till mig ända till denna
dag; men för hövdingarna är du icke välbehaglig.

<span id="an_29:7">29:7</span> Så vänd nu tillbaka och gå i frid, för
att du icke må göra något som misshagar filistéernas hövdingar.»

<span id="an_29:8">29:8</span> David sade till Akis: »Vad har jag då
gjort, och vad har du funnit hos din tjänare, från den dag jag kom i din
tjänst ända till denna dag, eftersom jag icke får gå åstad och strida
mot min herre konungens fiender?»

<span id="an_29:9">29:9</span> Akis svarade och sade till David: »Jag
vet bäst att du är mig välbehaglig såsom en Guds ängel; men filistéernas
furstar säga: 'Han får icke draga upp med oss i striden.'

<span id="an_29:10">29:10</span> Så stå nu upp bittida i morgon, jämte
din herres tjänare som hava kommit hit med dig; och när morgon haven
stått bittida upp, mån I draga edra färde, så snart det har blivit
dager.»

<span id="an_29:11">29:11</span> Då stod David bittida upp med sina män
för att om morgonen drag tillbaka till filistéernas land. Men
filistéerna drogo upp till Jisreel.

<span id="an_30:1">30:1</span> När David med sina män på tredje dagen
kom till Siklag, hade amalekiterna infallit i Sydlandet och i Siklag;
och de hade intagit Siklag och bränt upp det i eld.

<span id="an_30:2">30:2</span> Och kvinnorna som voro därinne, både små
och stora, hade de fört bort såsom fångar, utan att döda någon; de hade
allenast fört bort dem och gått sin väg.

<span id="an_30:3">30:3</span> När nu David med sina män kom till staden
och fick se att den var uppbränd i eld, och att deras hustrur jämte
deras söner och döttrar voro bortförda såsom fångar,

<span id="an_30:4">30:4</span> brast han ut i gråt, så ock hans folk;
och de gräto, till dess att de icke förmådde gråta mer.

<span id="an_30:5">30:5</span> Davids båda hustrur, Ahinoam från Jisreel
och Abigail, karmeliten Nabals hustru, voro också fångna.

<span id="an_30:6">30:6</span> Och David kom i stor nöd, ty folket
tänkte stena honom; så förbittrat var allt folket, var och en för sina
söners och döttrars skull. Men David hämtade styrka hos HERREN, sin Gud.

<span id="an_30:7">30:7</span> Och David sade till prästen Ebjatar,
Ahimeleks son: »Bär hit till mig efoden.» Då bar Ebjatar fram efoden
till David.

<span id="an_30:8">30:8</span> David frågade nu HERREN: »Skall jag sätta
efter denna rövarskara? Kan jag då hinna upp den?» Han svarade honom:
»Sätt efter dem; ty du skall förvisso hinna upp dem och skaffa
räddning.»

<span id="an_30:9">30:9</span> Då begav sig David åstad med sina sex
hundra man, och de kommo till bäcken Besor; där stannade de som nödgades
bliva efter.

<span id="an_30:10">30:10</span> Men David fortsatte förföljelsen med
fyra hundra man; ty de som sade blivit för trötta, och som därför
stannade, utan att gå över bäcken Besor, utgjorde två hundra man.

<span id="an_30:11">30:11</span> Sedan träffade de på fältet en egyptisk
man; honom togo de med sig till David. Och när de hade givit honom bröd
att äta och vatten att dricka

<span id="an_30:12">30:12</span> och när de ytterligare hade givit honom
ett stycke fikonkaka och två russinkakor att äta, kom livskraften
tillbaka i honom igen. På tre dygn hade han nämligen varken ätit eller
druckit.

<span id="an_30:13">30:13</span> Och David frågade honom: »Vem tillhör
du, och varifrån är du?» Han svarade: »Jag är en egyptisk yngling,
tjänare åt en amalekitisk man; men min herre övergav mig för tre dagar
sedan, därför att jag blev sjuk.

<span id="an_30:14">30:14</span> Vi hade nämligen infallit i den del av
Sydlandet, som tillhör keretéerna, och i det område som tillhör Juda,
och i den del av Sydlandet, som tillhör Kaleb, och vi hade bränt upp
Siklag i eld.»

<span id="an_30:15">30:15</span> David sade till honom: »Vill du föra
mig ned till den rövarskaran?» Han svarade: »Lova mig med ed vid Gud att
du icke dödar mig eller utlämnar mig åt min herre, så vill jag föra dig
ned till den rövarskaran.»

<span id="an_30:16">30:16</span> Så förde han honom ditned, och de lågo
då kringspridda överallt på marken och åto och drucko och förlustade sig
med allt det stora byte som de hade tagit ur filistéernas land och ur
Juda land.

<span id="an_30:17">30:17</span> Och ända från skymningen intill nästa
dags afton höll David på med att nedgöra dem; och ingen enda av dem kom
undan, utom fyra hundra tjänare som satte sig upp på kamelerna och
flydde.

<span id="an_30:18">30:18</span> Och David räddade allt vad amalekiterna
hade tagit; sina båda hustrur räddade David också.

<span id="an_30:19">30:19</span> Ingen saknades, varken liten eller
stor, ingens son och ingens dotter, ej heller något av bytet eller något
av det som de hade tagit med sig; David förde alltsammans tillbaka.

<span id="an_30:20">30:20</span> David tog ock alla får och fäkreatur,
och man drev dessa framför den övriga boskapen och ropade: »Detta är
Davids byte.»

<span id="an_30:21">30:21</span> Och när David kom tillbaka till de två
hundra man som hade varit för trötta att följa honom, och som därför
hade fått stanna kvar vid bäcken Besor, gingo dessa åstad för att möta
David och det folk som han hade med sig; då gick David fram till folket
och hälsade dem.

<span id="an_30:22">30:22</span> Men allahanda onda och illasinnade män,
bland dem som hade följt med David, togo till orda och sade: »Eftersom
dessa icke följde med oss, skola vi icke giva dem något av bytet som vi
hava räddat; var och en av dem må allenast taga sin hustru och sina barn
med sig och gå hem.»

<span id="an_30:23">30:23</span> Men David svarade: »Så skolen I icke
göra, mina bröder, med det som HERREN har givit oss, då han bevarade oss
och gav i vår hand denna rövarskara, som kom över oss.

<span id="an_30:24">30:24</span> Och vem skulle för övrigt härutinnan
vilja lyssna till eder? Nej, sådan deras lott är, som draga med i
striden, sådan skall deras lott vara, som stanna vid trossen; de skola
dela jämnt med varandra.»

<span id="an_30:25">30:25</span> Och därvid blev det, från den dagen och
allt framgent; ty han gjorde detta till lag och rätt i Israel, såsom det
är ännu i dag.

<span id="an_30:26">30:26</span> När sedan David kom till Siklag, sände
han en del av bytet till de äldste i Juda, sina vänner, i det han lät
säga: »Detta är en skänk till eder av bytet från HERRENS fiender.»

<span id="an_30:27">30:27</span> Han sände till de äldste i Betel, de
äldste i Ramot i Sydlandet och de äldste i Jattir;

<span id="an_30:28">30:28</span> till de äldste i Aroer, de äldste i
Sifamot och de äldste i Estemoa;

<span id="an_30:29">30:29</span> till de äldste i Rakal, de äldste i
jerameeliternas städer och de äldste i kainéernas städer;

<span id="an_30:30">30:30</span> till de äldste i Horma, de äldste i
Bor-Asan och de äldste i Atak;

<span id="an_30:31">30:31</span> till de äldste i Hebron och till alla
de orter där David hade vandrat omkring med sina män.

<span id="an_31:1">31:1</span> Och filistéerna stridde mot Israel; och
Israels män flydde för filistéerna och föllo slagna på berget Gilboa.

<span id="an_31:2">31:2</span> Och filistéerna ansatte ivrigt Saul och
hans söner. Och filistéerna dödade Jonatan, Abinadab och Malki-Sua,
Sauls söner.

<span id="an_31:3">31:3</span> När då Saul själv blev häftigt anfallen
och bågskyttarna kommo över honom, greps han av stor förskräckelse för
skyttarna.

<span id="an_31:4">31:4</span> Och Saul sade till sin vapendragare:
»Drag ut ditt svärd och genomborra mig därmed, så att icke dessa
oomskurna komma och genomborra mig och hantera mig skändligt.» Men hans
vapendragare ville det icke, ty han fruktade storligen. Då tog Saul
själv svärdet och störtade sig därpå.

<span id="an_31:5">31:5</span> Men när vapendragaren såg att Saul var
död, störtade han sig ock på sitt svärd och följde honom i döden.

<span id="an_31:6">31:6</span> Så dogo då med varandra på den dagen Saul
och hans tre söner och hans vapendragare, och därjämte alla hans män.

<span id="an_31:7">31:7</span> Och när israeliterna på andra sidan dalen
och på andra sidan Jordan förnummo att Israels män hade flytt, och att
Saul och hans söner voro döda, övergåvo de städerna och flydde; sedan
kommo filistéerna och bosatte sig i dem.

<span id="an_31:8">31:8</span> Dagen därefter kommo filistéerna för att
plundra de slagna och funno då Saul och hans tre söner, där de lågo
fallna på berget Gilboa.

<span id="an_31:9">31:9</span> Då höggo de av hans huvud och drogo av
honom hans vapen och sände dem omkring i filistéernas land och läto
förkunna det glada budskapet i sitt avgudahus och bland folket.

<span id="an_31:10">31:10</span> Och de lade hans vapen i
Astartetemplet, men hans kropp hängde de upp på Bet-Sans mur.

<span id="an_31:11">31:11</span> Men när invånarna i Jabes i Gilead
hörde vad filistéerna hade gjort med Saul,

<span id="an_31:12">31:12</span> stodo de upp, alla stridbara män, och
gingo hela natten och togo Sauls och hans söners kroppar ned från
Bet-Sans mur, och begåvo sig därefter till Jabes och förbrände dem där.

<span id="an_31:13">31:13</span> Sedan togo de deras ben och begrovo dem
under tamarisken i Jabes och fastade så i sju dagar.

------------------------------------------------------------------------

[Next: 2 Samuel](sa2)
