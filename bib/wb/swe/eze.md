[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](lam)  [Next](dan) 

------------------------------------------------------------------------

### Swedish Bible: Ezekiel

<span id="an_1:1">1:1</span> I det trettionde året, på femte dagen i
fjärde månaden, när jag var bland de fångna vid strömmen Kebar, öppnades
himmelen, och jag såg en syn från Gud.

<span id="an_1:2">1:2</span> På femte dagen i månaden, när femte året
gick, efter att konung Jojakin hade blivit bortförd i fångenskap,

<span id="an_1:3">1:3</span> kom HERRENS ord till prästen Hesekiel,
Busis son, i kaldéernas land vid strömmen Kebar, och HERRENS hand kom
där över honom.

<span id="an_1:4">1:4</span> Och jag fick se en stormvind komma
norrifrån, ett stort moln med flammande eld, och ett sken omgav det; och
mitt däri, mitt i elden, syntes något som var såsom glänsande malm.

<span id="an_1:5">1:5</span> Och mitt däri syntes något som liknade fyra
väsenden, och dessa sågo ut på följande sätt: de liknade människor,

<span id="an_1:6">1:6</span> men vart väsende hade fyra ansikten, och
vart och ett av dem hade fyra vingar,

<span id="an_1:7">1:7</span> och deras ben voro raka och deras fötter
såsom fötterna på en kalv och de glimmade såsom glänsande koppar.

<span id="an_1:8">1:8</span> Och de hade människohänder under sina
vingar på alla fyra sidorna. Och med de fyras ansikten och vingar
förhöll det sig så:

<span id="an_1:9">1:9</span> deras vingar slöto sig intill varandra; och
när de gingo, behövde de icke vända sig, utan gingo alltid rakt fram.

<span id="an_1:10">1:10</span> Och deras ansikten liknade
människoansikten, och alla fyra hade lejonansikten på högra sidan, och
alla fyra hade tjuransikten på vänstra sidan, och alla fyra hade ock
örnansikten.

<span id="an_1:11">1:11</span> Så var det med deras ansikten. Och deras
vingar voro utbredda upptill; vart väsende hade två vingar med vilka de
slöto sig intill varandra, och två som betäckte deras kroppar.

<span id="an_1:12">1:12</span> Och de gingo alltid rakt fram; vart anden
ville gå, dit gingo de, och när de gingo, behövde de icke vända sig.

<span id="an_1:13">1:13</span> Och väsendena voro till sitt utseende
lika eldsglöd, som brunno likasom bloss, under det att elden for omkring
mellan väsendena; och den gav ett sken ifrån sig, och ljungeldar foro ut
ur elden.

<span id="an_1:14">1:14</span> Och väsendena hastade fram och tillbaka
likasom blixtar.

<span id="an_1:15">1:15</span> När jag nu såg på väsendena, fick jag se
ett hjul stå på jorden, invid väsendena, vid var och en av deras fyra
framsidor.

<span id="an_1:16">1:16</span> Och det såg ut som om hjulen voro gjorda
av något som liknade krysolit, och alla fyra voro likadana; och det såg
vidare ut som om de voro så gjorda, att ett hjul var insatt i ett annat.

<span id="an_1:17">1:17</span> När de skulle gå, kunde de gå åt alla
fyra sidorna, de behövde icke vända sig, när de gingo.

<span id="an_1:18">1:18</span> Och deras lötar voro höga och
förskräckliga, och på alla fyra voro lötarna fullsatta med ögon runt
omkring.

<span id="an_1:19">1:19</span> Och när väsendena gingo, gingo ock hjulen
invid dem, och när väsendena lyfte sig upp över jorden lyfte sig ock
hjulen.

<span id="an_1:20">1:20</span> Vart anden ville gå, dit gingo de, ja,
varthelst anden ville gå; och hjulen lyfte sig jämte dem, ty väsendenas
ande var i hjulen.

<span id="an_1:21">1:21</span> När väsendena gingo, gingo ock dessa; när
de stodo stilla, stodo ock dessa stilla; när de lyfte sig upp över
jorden, lyfte sig ock hjulen jämte dem, ty väsendenas ande var i hjulen.

<span id="an_1:22">1:22</span> Och över väsendenas huvuden syntes något
som liknade ett himlafäste, till utseendet såsom underbar kristall,
utspänt ovanpå deras huvuden.

<span id="an_1:23">1:23</span> Och under fästet voro deras vingar
utbredda rätt emot varandra Vart särskilt väsende hade två vingar med
vilka det kunde betäcka sin kropp.

<span id="an_1:24">1:24</span> Och när de gingo, lät dånet av deras
vingar i mina öron såsom dånet av stora vatten, såsom den Allsmäktiges
röst; ja, det var ett väldigt dån, likt dånet från en härskara. Men när
de stodo stilla, höllo de sina vingar nedsänkta.

<span id="an_1:25">1:25</span> Och ovan fästet, som vilade på deras
huvuden, dånade det; när de då stodo stilla, höllo de sina vingar
nedsänkta.

<span id="an_1:26">1:26</span> Och ovanpå fästet, som vilade på deras
huvuden, syntes något som såg ut att vara av safirsten, och som liknade
en tron; och ovanpå det som liknade en tron satt en som till utseendet
liknade en människa,

<span id="an_1:27">1:27</span> Och jag såg något som var såsom glänsande
malm och omgivet runt omkring av något som såg ut såsom eld, ända ifrån
det som såg ut att vara hans länder och sedan allt uppåt. Men nedåt från
det som såg ut att vara hans länder såg jag något som såg ut såsom eld;
och ett sken omgav honom.

<span id="an_1:28">1:28</span> Såsom bågen som synes i skyn, när det
regnar, så såg skenet ut där runt omkring. Så såg det ut, som tycktes
mig vara HERRENS härlighet; och när jag såg det, föll jag ned på mitt
ansikte, och jag hörde rösten av en som talade

<span id="an_2:1">2:1</span> Och han sade till mig: »Du människobarn,
stå upp på dina fötter, så vill jag tala med dig.»

<span id="an_2:2">2:2</span> När han så talade till mig, kom en
andekraft i mig och reste upp mig på mina fötter; och jag hörde på honom
som talade till mig.

<span id="an_2:3">2:3</span> Och han sade till mig: »Du människobarn,
jag sänder dig till Israels barn, de avfälliga hedningarna som hava
avfallit från mig; de och deras fäder hava begått överträdelser mot mig
allt intill den dag som i dag är.

<span id="an_2:4">2:4</span> Till barnen med hårda pannor och
förstockade hjärtan sänder jag dig, och du skall säga till dem: 'Så
säger Herren, HERREN'

<span id="an_2:5">2:5</span> Och evad de höra därpå eller icke -- ty de
äro ett gensträvigt släkte -- så skola de dock förnimma att en profet
har varit ibland dem.

<span id="an_2:6">2:6</span> Och du, människobarn, frukta icke för dem,
och frukta icke för deras ord, fastän du omgives av tistlar och törnen
och bor ibland skorpioner. Nej, frukta icke för deras ord, och var icke
förfärad för dem själva, då de nu äro ett gensträvigt släkte.

<span id="an_2:7">2:7</span> Utan tala mina ord till dem, evad de höra
på dem eller icke, då de nu äro så gensträviga.

<span id="an_2:8">2:8</span> Men du, människobarn, hör nu vad jag talar
till dig; var icke gensträvig såsom detta gensträviga släkte. Öppna din
mun och ät vad jag giver dig.»

<span id="an_2:9">2:9</span> Och jag fick se en hand uträckas mot mig,
och i den såg jag en bokrulle.

<span id="an_2:10">2:10</span> Och denna breddes ut framför mig, och den
var fullskriven innan och utan; och där voro uppskrivna klagosånger,
suckan och verop.

<span id="an_3:1">3:1</span> Och han sade till mig: »Du människobarn, ät
vad du här finner, ät upp denna rulle, och gå sedan åstad och tala till
Israels hus.»

<span id="an_3:2">3:2</span> Då öppnade jag min mun, och han gav mig
rullen att äta.

<span id="an_3:3">3:3</span> Och han sade till mig: »Du människobarn, du
måste mätta din buk och fylla dina inälvor med den rulle som jag nu
giver dig.» Och jag åt, och den var i min mun söt såsom honung.

<span id="an_3:4">3:4</span> Och han sade till mig: »Du människobarn, gå
bort till Israels hus och tala till dem med mina ord.

<span id="an_3:5">3:5</span> Ty du bliver ju icke sänd till ett folk med
obegripligt språk och trög tunga, utan till Israels hus,

<span id="an_3:6">3:6</span> icke till mångahanda folk med obegripligt
språk och trög tunga, vilkas tal du icke förstår; sannerligen, sände jag
dig till sådana, så skulle de höra på dig

<span id="an_3:7">3:7</span> Men Israels hus vill icke höra på dig, ty
de vilja icke höra på mig; hela Israels hus har hårda pannor och
förhärdade hjärtan.

<span id="an_3:8">3:8</span> Men se, jag gör ditt ansikte hårt såsom
deras ansikten, och din panna hård såsom deras pannor.

<span id="an_3:9">3:9</span> Ja, jag gör din panna hård såsom diamant,
hårdare än flinta. Du skall icke frukta för dem och icke förfäras för
dem, då de nu äro ett gensträvigt släkte.»

<span id="an_3:10">3:10</span> Och han sade till mig: »Du människobarn,
allt vad jag talar till dig skall du upptaga i ditt hjärta och höra med
dina öron.

<span id="an_3:11">3:11</span> Och gå bort till dina fångna landsmän,
och tala till dem och säg till dem: 'Så säger Herren, HERREN' -- evad de
nu höra därpå eller icke.»

<span id="an_3:12">3:12</span> Och en andekraft lyfte upp mig, och jag
hörde bakom mig ljudet av ett väldigt dån: »Lovad vare HERRENS
härlighet, där varest den är!»,

<span id="an_3:13">3:13</span> så ock ljudet av väsendenas vingar, som
rörde vid varandra, och ljudet av hjulen jämte dem och ljudet av ett
väldigt dån.

<span id="an_3:14">3:14</span> Och en andekraft lyfte upp mig och förde
mig bort, och jag färdades åstad, bedrövad och upprörd i min ande, och
HERRENS hand var stark över mig.

<span id="an_3:15">3:15</span> Och jag kom till de fångna i Tel-Abib,
till dem som bodde vid strömmen Kebar, till den plats där de bodde; och
jag satt där ibland dem i sju dagar, försänkt i djup sorg.

<span id="an_3:16">3:16</span> Men efter sju dagar kom HERRENS ord till
mig; han sade:

<span id="an_3:17">3:17</span> »Du människobarn, jag har satt dig till
en väktare för Israels hus, för att du å mina vagnar skall varna dem,
när du hör ett ord från min mun.

<span id="an_3:18">3:18</span> Om jag säger till den ogudaktige: 'Du
måste dö' och du då icke varnar honom, ja, om du icke säger något till
att varna den ogudaktige för hans ogudaktiga väg och rädda hans liv, då
skall väl den ogudaktige dö genom sin missgärning, men hans blod skall
jag utkräva av din hand.

<span id="an_3:19">3:19</span> Men om du varnar den ogudaktige och han
likväl icke vänder om från sin ogudaktighet och sin ogudaktiga väg, då
skall visserligen han dö genom sin missgärning, men du själv har räddat
din själ.

<span id="an_3:20">3:20</span> Och om en rättfärdig man vänder om från
sin rättfärdighet och gör vad orätt är, så skall jag lägga en stötesten
i hans väg, och han skall dö. Om du då icke har varnat honom, så skall
han väl dö genom sin synd, och den rättfärdighet som han förr har övat
skall icke varda ihågkommen, men hans blod skall jag utkräva av din
hand.

<span id="an_3:21">3:21</span> Men om du har varnat den rättfärdige, för
att han, den rättfärdige, icke skall synda, och han så avhåller sig från
synd, då skall han förvisso få leva, därför att han lät varna sig, och
du själv har då räddat din själ.»

<span id="an_3:22">3:22</span> Och HERRENS hand kom där över mig, och
han sade till mig: »Stå upp och gå ut på slätten; där skall jag tala med
dig.»

<span id="an_3:23">3:23</span> Då stod jag upp och gick ut på slätten;
och se, där stod HERRENS härlighet, alldeles sådan som jag hade sett den
vid strömmen Kebar; och jag föll ned på mitt ansikte.

<span id="an_3:24">3:24</span> Men en andekraft kom i mig och reste upp
mig på mina fötter. Och han talade med mig och sade till mig: »Gå och
stäng dig inne i ditt hus.

<span id="an_3:25">3:25</span> Och se, du människobarn, bojor skola
läggas på dig, och du skall bliva bunden med sådana, så att du icke kan
gå ut bland de andra.

<span id="an_3:26">3:26</span> Och jag skall låta din tunga låda vid din
gom, så att du bliver stum och icke kan bestraffa dem, då de nu äro ett
gensträvigt släkte.

<span id="an_3:27">3:27</span> Men när jag talar med dig, skall jag
upplåta din mun, så att du kan säga till dem: 'Så säger Herren, HERREN.'
Den som då vill höra, han höre, och den som icke vill, han höre icke, då
de nu äro ett gensträvigt släkte.»

<span id="an_4:1">4:1</span> Och du, människobarn, tag dig en tegeltavla
och lägg den framför dig och rista på den in en stad, nämligen
Jerusalem.

<span id="an_4:2">4:2</span> Och res upp bålverk mot den och bygg en
belägringsmur mot den och kasta upp en vall mot den och slå upp läger
mot den och sätt upp murbräckor mot den runt omkring.

<span id="an_4:3">4:3</span> Och tag dig en järnplåt och sätt upp den
såsom en järnvägg mellan dig och staden; och vänd så ditt ansikte emot
den och håll den belägrad och ansätt den. Detta skall vara ett tecken
för Israels hus.

<span id="an_4:4">4:4</span> Och lägg du dig på din vänstra sida och
lägg Israels hus' missgärning ovanpå; lika många dagar som du ligger så,
skall du bära på deras missgärning.

<span id="an_4:5">4:5</span> Jag skall låta deras missgärningsår för dig
motsvaras av ett lika antal dagar, nämligen av tre hundra nittio dagar;
så länge skall du bara på Israels hus' missgärning.

<span id="an_4:6">4:6</span> Och sedan, när du har fullgjort detta,
skall du lägga dig på din högra sida och bära på Juda hus' missgärning;
i fyrtio dagar, var dag svarande mot ett år, skall denna min föreskrift
gälla för dig.

<span id="an_4:7">4:7</span> Och du skall vända ditt ansikte och din
blottade arm mot det belägrade Jerusalem och profetera mot det.

<span id="an_4:8">4:8</span> Och se, jag skall lägga bojor på dig, så
att du icke kan vända dig från den ena sidan på den andra, förrän dina
belägringsdagar äro slut.

<span id="an_4:9">4:9</span> Och tag dig vete, korn, bönor, linsärter,
hirs och spält och lägg detta i ett och samma kärl och baka dig bröd
därav; lika många dagar som du ligger på ena sidan, alltså tre hundra
nittio dagar, skall detta vara vad du har att äta.

<span id="an_4:10">4:10</span> Den mat som du får att äta skall du äta
efter vikt, tjugu siklar om dagen; detta skall du hava att äta från en
viss timme ena dagen till samma timme nästa dag

<span id="an_4:11">4:11</span> Du skall ock dricka vatten efter mått,
nämligen en sjättedels hin; så mycket skall du hava att dricka från en
viss timme ena dagen till samma timme nästa dag.

<span id="an_4:12">4:12</span> Tillredd såsom kornkakor skall maten ätas
av dig, och du skall tillreda den inför deras ögon på bränsle av
människoträck.

<span id="an_4:13">4:13</span> Och HERREN tillade: »Likaså skola Israels
barn äta sitt bröd orent bland hedningarna, till vilka jag skall
fördriva dem.»

<span id="an_4:14">4:14</span> Men jag svarade: »Ack, Herre, HERRE! Se,
jag har ännu aldrig blivit orenad. Jag har aldrig, från min ungdom och
intill nu, ätit något självdött eller ihjälrivet djur; och sådant kött
som räknas för vederstyggligt har aldrig kommit i min mun.»

<span id="an_4:15">4:15</span> Då sade han till mig: »Välan, jag vill
låta dig taga kospillning i stället för människoträck; vid sådan må du
baka ditt bröd.»

<span id="an_4:16">4:16</span> Och han sade åter till mig: »Du
människobarn, se, jag vill fördärva livsuppehället för Jerusalem, så att
de skola äta bröd efter vikt, och det med oro, och dricka vatten efter
mått, och det med förfäran;

<span id="an_4:17">4:17</span> ja, så att de lida brist på bröd och
vatten och gripas av förfäran, den ene med den andre, och försmäkta
genom sin missgärning.

<span id="an_5:1">5:1</span> Och du, människobarn, tag dig ett skarpt
svärd och bruka det såsom rakkniv, och för det över ditt huvud och din
haka; tag dig så en vågskål och dela det avrakade håret.

<span id="an_5:2">5:2</span> En tredjedel skall du bränna upp i eld mitt
i staden, när belägringsdagarna hava gått till ända; en tredjedel skall
du taga ut och slå den med svärdet där runt omkring; och en tredjedel
skall du strö ut för vinden, och mitt svärd skall jag draga ut efter
dem.

<span id="an_5:3">5:3</span> Men några få strån skall du taga undan
därifrån, och dem skall du knyta in i flikarna av din mantel.

<span id="an_5:4">5:4</span> Och av dessa strån skall du återigen taga
några och kasta dem i elden och bränna upp dem i eld. Härifrån skall en
eld gå ut över hela Israels hus.

<span id="an_5:5">5:5</span> Så säger Herren, HERREN: Detta år
Jerusalem, som jag har satt mitt ibland hednafolken, med länder runt
däromkring.

<span id="an_5:6">5:6</span> Men det var gensträvigt mot mina rätter på
ett ännu ogudaktigare sätt än hednafolken, och var ännu mer gensträvigt
mot mina stadgar än länderna runt däromkring; ty de förkastade mina
rätter och vandrade icke efter mina stadgar.

<span id="an_5:7">5:7</span> Därför säger Herren, HERREN så: Eftersom I
haven rasat värre än hednafolken runt omkring eder, och icke haven
vandrat efter mina stadgar och icke gjort efter mina rätter, ja, icke
ens gjort efter de hednafolks rätter, som bo runt omkring eder,

<span id="an_5:8">5:8</span> därför säger Herren, HERREN så: Se,
fördenskull skall jag också komma över dig och skipa rätt mitt ibland
dig inför hednafolkens ögon;

<span id="an_5:9">5:9</span> jag skall göra med dig vad jag aldrig förr
har gjort, och sådant som jag aldrig mer vill göra, för alla dina
styggelsers skull.

<span id="an_5:10">5:10</span> Därför skola i dig föräldrar äta sina
barn, och barn sina föräldrar; och jag skall skipa rätt i dig och strö
ut för alla vindar allt som bliver kvar av dig.

<span id="an_5:11">5:11</span> Ja, så sant jag lever, säger Herren,
HERREN: sannerligen, därför att du har orenat min helgedom med alla dina
skändligheter och alla dina styggelser, skall jag också utan skonsamhet
vända bort mitt öga och icke hava någon misskund.

<span id="an_5:12">5:12</span> En tredjedel av dig skall dö av pest och
förgås av hunger i dig, en tredjedel skall falla för svärd runt omkring
dig; och en tredjedel skall jag strö ut för alla vindar, och mitt svärd
skall jag draga ut efter dem.

<span id="an_5:13">5:13</span> Ja, min vrede skall få uttömma sig, och
jag skall släcka min förtörnelse på dem och hämnas på dem; och när jag
så uttömmer min förtörnelse på dem, skola de förnimma att jag, HERREN,
har talat i min nitälskan.

<span id="an_5:14">5:14</span> Och jag skall låta dig bliva en ödemark
och en smälek bland folken runt omkring dig, inför var mans ögon, som
går där fram.

<span id="an_5:15">5:15</span> Ja, det skall bliva till smälek och hån,
till varnagel och skräck för folken runt omkring dig, när jag så skipar
rätt i dig med vrede och förtörnelse och förtörnelses tuktan. Jag,
HERREN, har talat.

<span id="an_5:16">5:16</span> När jag sänder bland dem hungerns onda
pilar, som bliva till fördärv, ja, när jag sänder dessa till att
fördärva eder och så låter eder hunger bliva allt värre, då skall jag
förstöra för eder edert livsuppehälle.

<span id="an_5:17">5:17</span> Jag skall sända över eder hungersnöd och
vilddjur, som skola döda edra barn; och pest och blodsutgjutelse skall
gå över dig, och svärd skall jag låta komma över dig. Jag, HERREN, har
talat.

<span id="an_6:1">6:1</span> Och HERRENS ord kom till mig; han sade:

<span id="an_6:2">6:2</span> Du människobarn, vänd ditt ansikte mot
Israels berg och profetera mot dem

<span id="an_6:3">6:3</span> och säg: I Israels berg, hören Herrens,
HERRENS ord: Så säger Herren, HERREN till bergen och höjderna, till
bäckarna och dalarna: Se, jag skall låta svärd komma över eder och
förstöra edra offerhöjder.

<span id="an_6:4">6:4</span> Och edra altaren skola varda förödda och
edra solstoder sönderkrossade, och dem av eder, som bliva slagna, skall
jag låta bliva kastade inför edra eländiga avgudar.

<span id="an_6:5">6:5</span> Och jag skall låta Israels barns döda
kroppar ligga där inför deras eländiga avgudar, och jag skall förströ
edra ben runt omkring edra altaren.

<span id="an_6:6">6:6</span> Var I än ären bosatta skola städerna bliva
öde och offerhöjderna ödelagda, så att edra altaren stå öde och förödda,
och edra eländiga avgudar bliva sönderslagna och få en ände, och edra
solstoder bliva nedhuggna, och edra verk utplånade.

<span id="an_6:7">6:7</span> Dödsslagna män skola då falla bland eder;
och I skolen förnimma att jag är HERREN.

<span id="an_6:8">6:8</span> Och om jag låter några leva kvar, så att
somliga av eder, när I bliven förströdda i länderna, räddas undan
svärdet ute bland folken,

<span id="an_6:9">6:9</span> så skola dessa edra räddade ute bland
folken, där de äro i fångenskap, tänka på mig, när jag har krossat deras
trolösa hjärtan, som veko av ifrån mig, och deras ögon, som i trolös
avfällighet skådade efter deras eländiga avgudar; och de skola känna
leda vid sig själva för det onda som de hava gjort med alla sina
styggelser.

<span id="an_6:10">6:10</span> Och de skola förnimma att jag är HERREN.
Det är icke ett tomt ord att jag skall låta denna olycka komma över dem.

<span id="an_6:11">6:11</span> Så säger Herren, HERREN: Slå dina händer
tillsammans, och stampa med dina fötter, och ropa ack och ve över alla
de onda styggelserna i Israels hus, ty genom svärd, hunger och pest
måste de falla.

<span id="an_6:12">6:12</span> Den som är långt borta skall dö av pest,
och den som är nära skall falla för svärd, och den som bliver kvar och
varder bevarad skall dö av hunger; så skall jag uttömma min vrede på
dem.

<span id="an_6:13">6:13</span> Och I skolen förnimma att jag är HERREN,
när deras slagna män ligga där mitt ibland sina eländiga avgudar, runt
omkring sina altaren, på alla höga kullar, på alla bergstoppar, under
alla gröna träd och under alla lummiga terebinter, varhelst de hava
låtit en välbehaglig lukt uppstiga till alla sina oländiga avgudar.

<span id="an_6:14">6:14</span> Och jag skall uträcka min hand mot dem
och göra landet mer öde och tomt än öknen vid Dibla, var de än äro
bosatta; och de skola förnimma att jag är HERREN.

<span id="an_7:1">7:1</span> Och HERRENS ord kom till mig; han sade:

<span id="an_7:2">7:2</span> Du människobarn, så säger Herren, HERREN
till Israels land: Änden! Ja, änden kommer över landets fyra hörn.

<span id="an_7:3">7:3</span> Nu kommer änden över dig, ty jag skall
sända min vrede mot dig och döma dig efter dina gärningar och låta alla
dina styggelser komma över dig.

<span id="an_7:4">7:4</span> Jag skall icke visa dig någon skonsamhet
och icke hava någon misskund; nej, jag skall låta dina gärningar komma
över dig, och dina styggelser skola vila på dig. Och I skolen förnimma
att jag är HERREN.

<span id="an_7:5">7:5</span> Så säger Herren, HERREN: Se, en olycka
kommer, en olycka ensam i sitt slag!

<span id="an_7:6">7:6</span> En ände kommer, ja, änden kommer, den
vaknar upp och kommer över dig.

<span id="an_7:7">7:7</span> Ja se, det kommer! Nu kommer ordningen till
dig, du folk som bor här i landet; din stund kommer, förvirringens dag
är nära, då intet skördeskri mer skall höras på bergen.

<span id="an_7:8">7:8</span> Nu skall jag snart utgjuta min förtörnelse
över dig och uttömma min vrede på dig, och döma dig efter dina gärningar
och låta alla dina styggelser komma över dig.

<span id="an_7:9">7:9</span> Jag skall icke visa någon skonsamhet och
icke hava någon misskund, jag skall giva dig efter dina gärningar, och
dina styggelser skola vila på dig. Och I skolen förnimma att jag,
HERREN, är den som slår.

<span id="an_7:10">7:10</span> Se, dagen är inne; se, det kommer!
Ordningen går sin gång, riset blomstrar upp, övermodet grönskar;

<span id="an_7:11">7:11</span> våldet reser sig till ett ris för
ogudaktigheten. Då bliver intet kvar av dem, intet av hela deras hop,
intet av deras gods, och till intet bliver deras härlighet.

<span id="an_7:12">7:12</span> Stunden kommer, dagen nalkas; köparen må
icke glädja sig, och säljaren må icke sörja, ty vredesglöd kommer över
hela hopen därinne.

<span id="an_7:13">7:13</span> Säljaren skall icke få tillbaka vad han
har sålt, om han ens får förbliva vid liv. Ty profetian om hela hopen
därinne skall icke ryggas och ingen som lever i missgärning skall kunna
hålla stånd.

<span id="an_7:14">7:14</span> Man stöter i basun och rustar allt i
ordning, men ingen drager ut till strid; ty min vredesglöd går fram över
hela hopen därinne.

<span id="an_7:15">7:15</span> Ute härjar svärdet och därinne pest och
hungersnöd, den som är ute på marken dör genom svärdet, och den som är i
staden, honom förtär hungersnöd och pest.

<span id="an_7:16">7:16</span> Och om några av dem bliva räddade, så
skola de söka sin tillflykt i bergen och vara lika klyftornas duvor, som
allasammans klaga. Så skall det gå var och en genom hans missgärning.

<span id="an_7:17">7:17</span> Alla händer skola sjunka ned, och alla
knän skola bliva såsom vatten.

<span id="an_7:18">7:18</span> Människorna skola kläda sig i sorgdräkt,
och förfäran skall övertäcka dem, alla ansikten skola höljas av skam,
och alla huvuden skola bliva skalliga.

<span id="an_7:19">7:19</span> Man skall kasta sitt silver ut på gatorna
och akta sitt guld såsom orenlighet. Deras silver och guld skall icke
kunna rädda dem på HERRENS vredes dag, de skola icke kunna mätta sig
därmed eller därmed fylla sin buk; ty det har varit för dem en stötesten
till missgärning.

<span id="an_7:20">7:20</span> Dess sköna glans brukade man till
högfärd, ja, de gjorde därav sina styggeliga bilder, sina skändliga
avgudar. Därför skall jag göra det till orenlighet för dem.

<span id="an_7:21">7:21</span> Jag skall giva det såsom byte i
främlingars hand och såsom rov åt de ogudaktigaste på jorden, för att de
må ohelga det.

<span id="an_7:22">7:22</span> Och jag skall vända bort mitt ansikte
ifrån dem, så att man får ohelga min klenod; våldsmän skola få draga
därin och ohelga den.

<span id="an_7:23">7:23</span> Gör kedjorna redo; ty landet är fullt av
blodsdomar, och staden är full av orätt.

<span id="an_7:24">7:24</span> Och jag skall låta de värsta hednafolk
komma och taga deras hus i besittning. Så skall jag göra slut på de
fräckas övermod, och deras helgedomar skola varda oskärade.

<span id="an_7:25">7:25</span> Förskräckelse skall komma, och när de
söka räddning, skall ingen vara att finna.

<span id="an_7:26">7:26</span> Den ena olyckan skall komma efter den
andra, det ena sorgebudet skall följa det andra. Man skall få tigga
profeterna om syner, prästerna skola komma till korta med sin
undervisning och de äldste med sina råd.

<span id="an_7:27">7:27</span> Konungen skall sörja, hövdingarna skola
kläda sig i förskräckelse, och folket i landet skall stå där med
darrande händer. Jag skall göra med den efter deras gärningar och skipa
rätt åt dem såsom rätt är åt dem; och de skola förnimma att jag är
HERREN.

<span id="an_8:1">8:1</span> Och i sjätte året, i sjätte månaden, på
femte dagen i månaden, när jag satt i mitt hus och de äldste i Juda
sutto hos mig, kom Herrens, HERRENS hand där över mig.

<span id="an_8:2">8:2</span> Och jag fick se något som till utseendet
liknade eld; allt, ända ifrån det som såg ut att vara hans länder och
sedan allt nedåt, var eld. Men från hans länder och sedan allt uppåt
syntes något som liknade strålande ljus, och som var såsom glänsande
malm.

<span id="an_8:3">8:3</span> Och han räckte ut något som var bildat
såsom en hand och fattade mig vid en lock av mitt huvudhår; och en
andekraft lyfte mig upp mellan himmel och jord och förde mig, i en syn
från Gud, till Jerusalem, dit där man går in till den inre förgården
genom den port som vetter åt norr, där varest avgudabelätet, det som
hade uppväckt Guds nitälskan, hade sin plats.

<span id="an_8:4">8:4</span> Och se, där syntes Israels Guds härlighet,
alldeles sådan som jag hade sett den på slätten.

<span id="an_8:5">8:5</span> Och han sade till mig: »Du människobarn,
lyft upp dina ögon mot norr.» När jag nu lyfte upp mina ögon mot norr,
fick jag se avgudabelätet, det som hade uppväckt Guds nitälskan, stå där
norr om altarporten, vid själva ingången.

<span id="an_8:6">8:6</span> Och han sade till mig: »Du människobarn,
ser du vad de göra här? Stora äro de styggelser som Israels hus här
bedriver, så att jag måste draga långt bort ifrån min helgedom; men du
skall få se ännu flera, större styggelser.»

<span id="an_8:7">8:7</span> Sedan förde han mig till förgårdens ingång,
och jag fick där se ett hål i väggen.

<span id="an_8:8">8:8</span> Och han sade till mig: »Du människobarn,
bryt igenom väggen.» Då bröt jag igenom väggen och fick nu se en dörr.

<span id="an_8:9">8:9</span> Och han sade till mig: »Gå in och se vilka
onda styggelser de här bedriva.»

<span id="an_8:10">8:10</span> När jag nu kom in, fick jag se allahanda
bilder av vederstyggliga kräldjur och fyrfotadjur, så ock Israels hus'
alla eländiga avgudar, inristade runt omkring på väggarna.

<span id="an_8:11">8:11</span> Och framför dem stodo sjuttio av: de
äldste i Israels hus, och Jaasanja, Safans son, stod mitt ibland dem,
och var och en av dem hade sitt rökelsekar i handen, och vällukt steg
upp från rökelsemolnet.

<span id="an_8:12">8:12</span> Och han sade till mig: »Du människobarn,
ser du vad de äldste i Israels hus bedriva i mörkret, var och en i sin
avgudakammare? Ty de säga: 'HERREN ser oss icke, HERREN har övergivit
landet.'»

<span id="an_8:13">8:13</span> Därefter sade han till mig: »Du skall få
se ännu flera, större styggelser som dessa bedriva.»

<span id="an_8:14">8:14</span> Och han förde mig fram mot ingången till
norra porten på HERRENS hus, och se, där sutto kvinnor som begräto
Tammus.

<span id="an_8:15">8:15</span> Och han sade till mig: »Du människobarn,
ser du detta? Men du skall få se ännu flera styggelser, större än
dessa.»

<span id="an_8:16">8:16</span> Och han förde mig till den inre förgården
till HERRENS hus, och se, vid ingången till HERRENS tempel, mellan
förhuset och altaret, stodo vid pass tjugufem män, som vände ryggarna åt
HERRENS tempel och ansiktena åt öster, och som tillbådo solen i öster.

<span id="an_8:17">8:17</span> Och han sade till mig: »Du människobarn,
ser du detta? Är det icke nog för Juda hus att bedriva de styggelser som
de här hava bedrivit, eftersom de nu ock hava uppfyllt landet med orätt
och åter hava förtörnat mig? Se nu huru de sätta vinträdskvisten för
näsan!

<span id="an_8:18">8:18</span> Därför skall också jag utföra mitt: verk
i vrede; jag skall icke visa någon skonsamhet och icke hava någon
misskund. Och om de än ropa med hög röst inför mig, skall jag dock icke
höra dem.»

<span id="an_9:1">9:1</span> Och jag hörde honom ropa med hög röst och
säga: »Kommen hit med hemsökelser över staden, och var och en have sitt
mordvapen i handen.»

<span id="an_9:2">9:2</span> Och se, då kommo sex män från övre porten,
den som vetter åt norr och var och en hade sin stridshammare i handen;
och bland dem fanns en man som var klädd i linnekläder och hade ett
skrivtyg vid sin länd. Och de kommo och ställde sig vid sidan av
kopparaltaret.

<span id="an_9:3">9:3</span> Och Israels Guds härlighet hade lyft sig
från keruben, som den vilade på, och hade flyttat sig till tempelhusets
tröskel, och ropade nu till mannen som var klädd i linnekläderna och
hade skrivtyget vid sin länd;

<span id="an_9:4">9:4</span> HERREN sade till honom: »Gå igenom
Jerusalems stad, och teckna med ett tecken på pannan de män som sucka
och jämra sig över alla styggelser som bedrivas därinne.»

<span id="an_9:5">9:5</span> Och till de andra hörde jag honom säga:
»Dragen fram i staden efter honom och slån ned folket; visen ingen
skonsamhet och haven ingen misskund.

<span id="an_9:6">9:6</span> Både åldringar och ynglingar och jungfrur,
både barn och kvinnor skolen I dräpa och förgöra, men I mån icke komma
vid någon som har tecknet på sig, och I skolen begynna vid min
helgedom.» Och de begynte med de äldste, med de män som stodo framför
tempelhuset.

<span id="an_9:7">9:7</span> Han sade nämligen till dem: »Orenen
tempelhuset, och fyllen upp förgårdarna med slagna; dragen sedan ut.»
Och de drogo ut och slogo ned folket i staden.

<span id="an_9:8">9:8</span> Då nu jag blev lämnad kvar, när de så slogo
folket, föll jag ned på mitt ansikte och ropade och sade: »Ack, Herre,
HERRE, vill du då förgöra hela kvarlevan av Israel, eftersom du så
utgjuter din vrede över Jerusalem?»

<span id="an_9:9">9:9</span> Han sade till mig: »Israels och Juda hus'
missgärning är alltför stor; landet är uppfyllt med orätt, och staden är
full av lagvrängning. Ty de säga: 'HERREN har övergivit landet, HERREN
ser det icke.'

<span id="an_9:10">9:10</span> Därför skall icke heller jag visa någon
skonsamhet eller hava någon misskund, utan skall låta deras gärningar
komma över deras huvuden.»

<span id="an_9:11">9:11</span> Och mannen som var klädd i linnekläderna
och hade skrivtyget vid sin länd kom nu tillbaka och gav besked och
sade: »Jag har gjort såsom du bjöd mig.»

<span id="an_10:1">10:1</span> Och jag fick se att på fästet, som vilade
på kerubernas huvuden, fanns något som tycktes vara av safirsten, något
som till utseendet liknade en tron; detta syntes ovanpå dem.

<span id="an_10:2">10:2</span> Och han sade till mannen som var klädd i
linnekläderna, han sade: »Gå in mellan rundlarna, in under keruben, och
tag dina händer fulla med eldsglöd från platsen mellan keruberna, och
strö ut dem över staden.» Och jag såg honom gå.

<span id="an_10:3">10:3</span> Och keruberna stodo till höger om huset,
när mannen gick ditin, och molnet uppfyllde den inre förgården.

<span id="an_10:4">10:4</span> Men HERRENS härlighet höjde sig upp från
keruben och flyttade sig till husets tröskel; och huset uppfylldes då av
molnet, och förgården blev full av glansen från HERRENS härlighet.

<span id="an_10:5">10:5</span> Och dånet av kerubernas vingar hördes
ända till den yttre förgården, likt Gud den Allsmäktiges röst, då han
talar.

<span id="an_10:6">10:6</span> Och när han nu bjöd mannen som var klädd
i linnekläderna och sade: »Tag eld från platsen mellan rundlarna, inne
mellan keruberna», då gick denne ditin och ställde sig bredvid ett av
hjulen.

<span id="an_10:7">10:7</span> Då räckte keruben där ut sin hand, mellan
de andra keruberna, till elden som brann mellan keruberna, och tog därav
och lade i händerna på honom som var klädd i linnekläderna; och denne
tog det och gick så ut.

<span id="an_10:8">10:8</span> Och under vingarna på keruberna så syntes
något som var bildat såsom en människohand.

<span id="an_10:9">10:9</span> Och jag fick se fyra hjul stå invid
keruberna ett hjul invid var kerub och det såg ut som om hjulen voro av
något som liknade krysolitsten.

<span id="an_10:10">10:10</span> De sågo alla fyra likadana ut, och ett
hjul tycktes vara insatt i ett annat.

<span id="an_10:11">10:11</span> När de skulle gå, kunde de gå åt alla
fyra sidorna, de behövde icke vända sig, när de gingo. Ty åt det håll
dit den främste begav sig gingo de andra efter, utan att de behövde
vända sig, när de gingo.

<span id="an_10:12">10:12</span> Och hela deras kropp, deras rygg, deras
händer och deras vingar, så ock hjulen, voro fulla med ögon runt
omkring; de fyra hade nämligen var sitt hjul.

<span id="an_10:13">10:13</span> Och jag hörde att hjulen kallades
»rundlar».

<span id="an_10:14">10:14</span> Och var och en hade fyra ansikten; det
första ansiktet var en kerubs, det andra en människas, det tredje ett
lejons, det fjärde en örns.

<span id="an_10:15">10:15</span> Och keruberna höjde sig upp; de var
samma väsenden som jag hade sett vid strömmen Kebar.

<span id="an_10:16">10:16</span> Och när keruberna gingo, gingo ock
hjulen invid dem; och när keruberna lyfte sina vingar för att höja sig
över jorden, skilde sig hjulen icke ifrån dem.

<span id="an_10:17">10:17</span> När de stodo stilla, stodo ock dessa
stilla, och när de höjde sig, höjde sig ock dessa med dem, ty väsendenas
ande var i dem.

<span id="an_10:18">10:18</span> Och HERRENS härlighet flyttade I sig
bort ifrån husets tröskel och stannade över keruberna.

<span id="an_10:19">10:19</span> Då såg jag huru keruberna lyfte sina
vingar och höjde sig från jorden, när de begåvo sig bort, och hjulen
jämte dem; och de stannade vid ingången till östra porten på HERRENS
hus, och Israels Guds härlighet vilade ovanpå dem.

<span id="an_10:20">10:20</span> Det var samma väsenden som jag: hade
sett under Israels Gud vid strömmen Kebar, och jag märkte att det var
keruber.

<span id="an_10:21">10:21</span> Var och en hade fyra ansikten och fyra
vingar, och under deras vingar var något som liknade människohänder.

<span id="an_10:22">10:22</span> Och deras ansikten voro likadana som de
ansikten jag hade sett vid strömmen Kebar, så sågo de ut, och sådana
voro de. Och de gingo alla rakt fram.

<span id="an_11:1">11:1</span> Och en andekraft lyfte upp mig och förde
mig till östra porten på HERRENS hus, den som vetter åt öster. Där fick
jag se tjugufem män stå vid ingången till porten; och jag såg bland dem
Jaasanja, Assurs son, och Pelatja, Benajas son, som voro furstar i
folket.

<span id="an_11:2">11:2</span> Och han sade till mig: »Du människobarn,
det är dessa män som tänka ut vad fördärvligt är och råda till vad ont
är, här i staden;

<span id="an_11:3">11:3</span> det är de som säga: 'Hus byggas icke upp
så snart. Här är grytan, och vi äro köttet.

<span id="an_11:4">11:4</span> Profetera därför mot dem, ja, profetera,
du människobarn.»

<span id="an_11:5">11:5</span> Då föll HERRENS Ande över mig, han sade
till mig: »Säg: Så säger HERREN: Sådant sägen I, I av Israels hus, och
edra hjärtans tankar känner jag väl.

<span id="an_11:6">11:6</span> Många ligga genom eder slagna här i
staden; I haven uppfyllt dess gator med slagna.

<span id="an_11:7">11:7</span> Därför säger Herren, HERREN så: De slagna
vilkas fall I haven vållat i staden, de äro köttet, och den är grytan;
men eder själva skall man föra bort ur den.

<span id="an_11:8">11:8</span> I frukten för svärd, och svärd skall jag
ock låta komma över eder, säger Herren, HERREN.

<span id="an_11:9">11:9</span> Jag skall föra eder bort härifrån och
giva eder i främlingars hand; och jag skall hålla dom över eder.

<span id="an_11:10">11:10</span> För svärd skolen I falla; vid Israels
gräns skall jag döma eder. Och I skolen förnimma att jag är HERREN.

<span id="an_11:11">11:11</span> Staden skall icke vara en gryta för
eder, och I skolen icke vara köttet i den; nej, vid Israels gräns skall
jag döma eder.

<span id="an_11:12">11:12</span> Då skolen I förnimma att jag är HERREN,
I som icke haven vandrat efter mina stadgar och icke haven gjort efter
mina rätter, utan haven gjort efter de hednafolks rätter, som bo runt
omkring eder.»

<span id="an_11:13">11:13</span> Medan jag så profeterade, hade Pelatja,
Benajas son, uppgivit andan. Då föll jag ned på mitt ansikte och ropade
med hög röst och sade: »Ack, Herre, HERRE, vill du då alldeles göra ände
på kvarlevan av Israel?»

<span id="an_11:14">11:14</span> Och HERRENS ord kom till mig; han sade:

<span id="an_11:15">11:15</span> »Du människobarn, dina bröder, ja, dina
bröder dina nära fränder och hela Israels hus, alla de till vilka
Jerusalems invånare säga: 'Hållen eder borta från HERREN; det är åt oss
som landet har blivit givet till besittning' --

<span id="an_11:16">11:16</span> om dem skall du alltså säga: Så säger
Herren, HERREN: Ja, väl har jag fört dem långt bort ibland folken och
förstrött dem i länderna, och med nöd har jag varit för dem en helgedom
i de länder dit de hava kommit;

<span id="an_11:17">11:17</span> men därför skall du nu säga: Så säger
Herren, HERREN: Jag skall församla eder ifrån folkslagen och hämta eder
tillhopa från de länder dit I haven blivit förströdda, och skall giva
eder Israels land.

<span id="an_11:18">11:18</span> Och när de hava kommit dit, skola de
skaffa bort därifrån alla de skändliga och styggeliga avgudar som nu
finnas där.

<span id="an_11:19">11:19</span> Och jag skall giva dem alla ett och
samma hjärta, och en ny ande skall jag låta komma i deras bröst; jag
skall taga bort stenhjärtat ur deras kropp och giva dem ett hjärta av
kött,

<span id="an_11:20">11:20</span> så att de vandra efter mina stadgar och
hålla mina rätter och göra efter dem, och de skola vara mitt folk, och
jag skall vara deras Gud.

<span id="an_11:21">11:21</span> Men de vilkas hjärtan efterfölja de
skändliga och styggeliga avgudarnas hjärtan, deras gärningar skall jag
låta komma över deras huvuden, säger Herren, HERREN.»

<span id="an_11:22">11:22</span> Och keruberna, följda av hjulen, lyfte
sina vingar, och Israels Guds härlighet vilade ovanpå dem.

<span id="an_11:23">11:23</span> Och HERRENS härlighet höjde sig och
lämnade staden och stannade på berget öster om staden.

<span id="an_11:24">11:24</span> Men mig hade en andekraft lyft upp och
fört bort till de fångna i Kaldeen, så hade skett i synen, genom Guds
Ande. Sedan försvann för mig den syn jag hade fått se.

<span id="an_11:25">11:25</span> Och jag talade till de fångna alla de
ord som HERREN hade uppenbarat för mig.

<span id="an_12:1">12:1</span> Och HERRENS ord kom till mig; han sade;

<span id="an_12:2">12:2</span> »Du människobarn, du bor mitt i det
gensträviga släktet, bland människor som hava ögon att se med, men dock
icke se, och öron att höra med, men dock icke höra, eftersom de äro ett
så gensträvigt släkte.

<span id="an_12:3">12:3</span> Så red nu till åt dig, du människobarn,
vad man behöver, när man skall gå i landsflykt. Och vandra i deras åsyn
åstad på ljusa dagen, ja, vandra i deras åsyn åstad från det ställe där
du nu bor bort till en annan ort -- om de till äventyrs ville akta
därpå, då de nu äro ett så gensträvigt släkte.

<span id="an_12:4">12:4</span> För ut ditt bohag, på ljusa dagen och i
deras åsyn, såsom skulle du gå i landsflykt, och vandra så i deras åsyn
själv åstad på aftonen, såsom landsflyktiga pläga.

<span id="an_12:5">12:5</span> Gör dig i deras åsyn en öppning i väggen,
och för bohaget ut genom den.

<span id="an_12:6">12:6</span> Lyft det sedan i deras åsyn upp på axeln
och för bort det, när det har blivit alldeles mörkt; och betäck ditt
ansikte, så att du icke ser landet. Ty jag gör dig till ett tecken för
Israels hus.»

<span id="an_12:7">12:7</span> Och jag gjorde såsom han bjöd mig; på
ljusa dagen förde jag ut mitt bohag, såsom skulle jag gå i landsflykt.
Sedan, om aftonen, gjorde jag mig med handen en öppning i väggen, och
när det hade blivit alldeles mörkt, förde jag det ut genom den och bar
det så på axeln, i deras åsyn.

<span id="an_12:8">12:8</span> Och HERRENS ord kom till mig den följande
morgonen; han sade:

<span id="an_12:9">12:9</span> Du människobarn, säkert har Israels hus,
det gensträviga släktet, frågat dig: »Vad är det du gör?»

<span id="an_12:10">12:10</span> Så svara dem nu: Så säger Herren,
HERREN: Denna utsaga gäller fursten i Jerusalem och alla dem av Israels
hus, som äro därinne.

<span id="an_12:11">12:11</span> Säg: Jag är ett tecken för eder; såsom
jag har gjort, så skall det gå dem: de skola vandra bort i landsflykt
och fångenskap.

<span id="an_12:12">12:12</span> Och fursten som de hava ibland sig
skall lyfta upp sin börda på axeln, när det har blivit alldeles mörkt,
och skall så draga ut. Man skall göra en öppning i väggen, så att han
genom den kan bära ut sin börda; och han skall betäcka sitt ansikte, så
att han icke ser landet med sitt öga.

<span id="an_12:13">12:13</span> Och jag skall breda ut mitt nät över
honom, och han skall bliva fångad i min snara; och jag skall föra honom
till Babel i kaldéernas land, som han dock icke skall se; och där skall
han dö.

<span id="an_12:14">12:14</span> Och alla som äro omkring honom, till
hans hjälp, och alla hans härskaror skall jag förströ åt alla
väderstreck, och mitt svärd skall jag draga ut efter dem.

<span id="an_12:15">12:15</span> Och de skola förnimma att jag är
HERREN, när jag förskingrar dem bland folken och förströr dem i
länderna.

<span id="an_12:16">12:16</span> Men några få av dem skall jag låta
bliva kvar efter svärd, hungersnöd och pest, för att de bland de folk
till vilka de komma skola kunna förtälja om alla sina styggelser; och de
skola förnimma att jag är HERREN.

<span id="an_12:17">12:17</span> Och HERRENS ord kom till mig; han sade:

<span id="an_12:18">12:18</span> Du människobarn, ät nu ditt bröd med
bävan, och drick ditt vatten darrande och med oro.

<span id="an_12:19">12:19</span> Och säg till folket i landet: Så säger
Herren, HERREN om Jerusalems invånare i Israels land: De skola äta sitt
bröd med oro och dricka sitt vatten med förfäran; så skall landet bliva
ödelagt och plundrat på allt vad däri är, för den orätts skull som alla
dess inbyggare hava övat.

<span id="an_12:20">12:20</span> Och de städer som nu äro bebodda skola
komma att ligga öde, och landet skall bliva en ödemark; och I skolen
förnimma att jag är HERREN.

<span id="an_12:21">12:21</span> Och HERRENS ord kom till mig; han sade:

<span id="an_12:22">12:22</span> Du människobarn, vad är det för ett
ordspråk I haven i Israels land, när I sägen: »Tiden går, och av alla
profetsynerna bliver intet»?

<span id="an_12:23">12:23</span> Säg nu till dem: Så säger Herren,
HERREN: Jag skall göra slut på det ordspråket, så att man icke mer skall
bruka det i Israel. Tala i stället så till dem: »Tiden kommer snart, med
alla profetsynernas fullbordan.»

<span id="an_12:24">12:24</span> Ty inga falska profetsyner och inga
lögnaktiga spådomar skola mer finnas i Israels hus;

<span id="an_12:25">12:25</span> nej, jag, HERREN, skall tala det ord
som jag vill tala, och det skall fullbordas, utan att länge fördröjas.
Ja, du gensträviga släkte, i edra dagar skall jag tala ett ord och skall
ock fullborda det, säger Herren, HERREN.

<span id="an_12:26">12:26</span> Och HERRENS ord kom till mig; han sade:

<span id="an_12:27">12:27</span> Du människobarn, se, Israels hus säger:
»Den syn som han skådar gäller dagar som icke komma så snart; han
profeterar om tider som ännu äro långt borta.»

<span id="an_12:28">12:28</span> Säg därför till dem: Så säger Herren,
HERREN: Intet av vad jag har talat skall längre fördröjas; vad jag
talar, det skall ske, säger Herren, HERREN.

<span id="an_13:1">13:1</span> Och HERRENS ord kom till mig; han sade:

<span id="an_13:2">13:2</span> Du människobarn, profetera mot Israels
profeterande profeter; säg till dem som profetera efter sina egna
hjärtans ingivelser: Hören HERRENS ord.

<span id="an_13:3">13:3</span> Så säger Herren, HERREN: Ve eder, I
dåraktiga profeter, som följen eder egen ande och syner som I icke haven
sett! --

<span id="an_13:4">13:4</span> Lika rävar på öde platser äro dina
profeter, Israel.

<span id="an_13:5">13:5</span> I haven icke trätt fram i gapet eller
fört upp någon mur omkring Israels hus, så att det har kunnat bestå i
striden på HERRENS dag.

<span id="an_13:6">13:6</span> Nej, deras syner voro falskhet och deras
spådomar lögn, fastän de sade »Så har HERREN sagt.» HERREN hade ju icke
sänt dem, men de hoppades att deras tal ändå skulle gå i fullbordan.

<span id="an_13:7">13:7</span> Ja, förvisso var det falska syner som I
skådaden och lögnaktiga spådomar som I uttaladen, fastän I saden: »Så
har HERREN sagt.» Jag hade ju icke talat något sådant.

<span id="an_13:8">13:8</span> Därför säger Herren, HERREN så: Eftersom
edert tal är falskhet och edra syner äro lögn, se, därför skall jag
komma över eder, säger Herren, HERREN.

<span id="an_13:9">13:9</span> Och min hand skall drabba profeterna som
skåda falska syner och spå lögnaktiga spådomar. De skola icke få en
plats i mitt folks församling och skola icke bliva upptagna i
förteckningen på Israels hus, ej heller skola de få komma till Israels
land; och I skolen förnimma att jag är Herren, HERREN.

<span id="an_13:10">13:10</span> Eftersom, ja, eftersom de förde mitt
folk vilse, i det att de sade: »Allt står väl till», och dock stod icke
allt väl till, och eftersom de, när folket bygger upp en mur, vitmena
den,

<span id="an_13:11">13:11</span> därför må du säga till dessa vitmenare
att den måste falla. Ett slagregn skall komma -- ja, I skolen fara ned,
I hagelstenar, och du skall bryta ned den, du stormvind!

<span id="an_13:12">13:12</span> Och när så väggen faller, då skall man
förvisso säga till eder: »Var är nu vitmeningen som I ströken på?»

<span id="an_13:13">13:13</span> Därför säger Herren, HERREN så; Jag
skall i min förtörnelse låta en stormvind bryta lös, ett slagregn skall
komma genom min vrede, och hagelstenar genom min förtörnelse, så att det
bliver en ände därpå.

<span id="an_13:14">13:14</span> Och jag skall förstöra väggen som I
beströken med vitmening, jag skall slå den till jorden, så att dess
grundval bliver blottad. Och när den faller, skolen I förgås därinne;
och I skolen förnimma att jag är HERREN.

<span id="an_13:15">13:15</span> Och jag skall uttömma min förtörnelse
på väggen och på dem som hava bestrukit den med vitmening; och så skall
jag säga till eder: Det är ute med väggen, det är ute med dess
vitmenare,

<span id="an_13:16">13:16</span> med Israels profeter, som profeterade
om Jerusalem och skådade syner, det till behag, om att allt stod väl
till, och dock stod icke allt väl till, säger Herren, HERREN.

<span id="an_13:17">13:17</span> Och du, människobarn, vänd ditt ansikte
mot dina landsmaninnor som profetera efter sina egna hjärtans
ingivelser; profetera mot dem

<span id="an_13:18">13:18</span> och säg: Så säger Herren, HERREN: Ve
eder som syn bindlar till alla handleder och gören slöjor till alla
huvuden, både ungas och gamlas, för att så fånga själar! Skullen I få
fånga själar bland mitt folk och döma somliga själar till liv, eder till
vinning,

<span id="an_13:19">13:19</span> I som för några nävar korn och några
bitar bröd ohelgen mig hos mitt folk, därmed att I dömen till döden
själar som icke skola dö, och dömen till liv själar som icke skola leva,
i det att I ljugen för mitt folk, som gärna hör lögn?

<span id="an_13:20">13:20</span> Nej, och därför säger Herren, HERREN
så: Se, jag skall väl nå edra bindlar, i vilka I fången själarna såsom
fåglar, och skall slita dem från edra armar; och jag skall giva själarna
fria, de själar som I haven fångat såsom fåglar.

<span id="an_13:21">13:21</span> Och jag skall slita sönder edra slöjor
och rädda mitt folk ur eder hand, och de skola icke mer vara ett byte i
eder hand; och I skolen förnimma att jag är HERREN.

<span id="an_13:22">13:22</span> Eftersom I genom lögnaktigt tal haven
gjort den rättfärdige försagd i hjärtat, honom som jag ingalunda ville
plåga, men däremot haven styrkt den ogudaktiges mod, så att han icke
vänder om från sin onda väg och räddar sitt liv,

<span id="an_13:23">13:23</span> därför skolen I icke få fortsätta att
skåda falska syner och att öva spådom; utan jag skall rädda mitt folk ur
eder hand, och I skolen förnimma att jag är HERREN.

<span id="an_14:1">14:1</span> Och några av de äldste i Israel kommo
till mig och satte sig ned hos mig.

<span id="an_14:2">14:2</span> Då kom HERRENS ord till mig; han sade:

<span id="an_14:3">14:3</span> Du människobarn, dessa män hava låtit
sina eländiga avgudar få insteg i sina hjärtan och hava ställt upp
framför sig vad som är dem en stötesten till missgärning. Skulle jag väl
låta fråga mig av sådana?

<span id="an_14:4">14:4</span> Nej; tala därför med dem och säg till
dem: Så säger Herren, HERREN: Var och en av Israels hus, som låter sina
eländiga avgudar få insteg i sitt hjärta och ställer upp framför sig vad
som är honom en stötesten till missgärning, och så kommer till profeten,
honom skall jag, HERREN, giva svar såsom han har förtjänat genom sina
många eländiga avgudar.

<span id="an_14:5">14:5</span> Så skall jag gripa Israels barn i
hjärtat, därför att de allasammans hava vikit bort ifrån mig genom sina
eländiga avgudar.

<span id="an_14:6">14:6</span> Säg därför till Israels hus: Så säger
Herren, HERREN: Vänden om, ja, vänden eder bort ifrån edra eländiga
avgudar, vänden edra ansikten bort ifrån alla edra styggelser.

<span id="an_14:7">14:7</span> Ty om någon av Israels hus, eller av
främlingarna som bo i Israel, viker bort ifrån mig, och låter sina
eländiga avgudar få insteg i sitt hjärta och ställer upp framför sig vad
som är honom en stötesten till missgärning, och så kommer till profeten,
för att denne skall fråga mig för honom, så vill jag, HERREN, själv giva
honom svar:

<span id="an_14:8">14:8</span> jag skall vända mitt ansikte mot den
mannen och göra honom till ett tecken och till ett ordspråk, och utrota
honom ur mitt folk; och I skolen förnimma att jag är HERREN.

<span id="an_14:9">14:9</span> Men om profeten låter förföra sig och
talar något ord, så har jag, HERREN, låtit den profeten bliva förförd;
och jag skall uträcka min hand mot honom och förgöra honom ur mitt folk
Israel.

<span id="an_14:10">14:10</span> Och de skola båda bära på sin
missgärning: profetens missgärning skall räknas lika med den frågandes
missgärning --

<span id="an_14:11">14:11</span> på det att Israels barn icke mer må gå
bort ifrån mig och fara vilse, ej heller mer orena sig med alla sina
överträdelser, utan vara mitt folk, såsom jag skall vara deras Gud,
säger Herren, HERREN.

<span id="an_14:12">14:12</span> Och HERRENS ord kom till mig; han sade:

<span id="an_14:13">14:13</span> Du människobarn, om ett land syndade
mot mig och beginge otrohet, så att jag måste uträcka min hand mot det
och fördärva dess livsuppehälle och sända hungersnöd över det och utrota
därur både människor och djur,

<span id="an_14:14">14:14</span> och om då därinne funnes dessa tre män:
Noa, Daniel och Job, så skulle de genom sin rättfärdighet rädda allenast
sina egna liv, säger Herren, HERREN.

<span id="an_14:15">14:15</span> Om jag läte vilddjur draga fram genom
landet och göra det folktomt, så att det bleve så öde att ingen vågade
draga där fram för djuren skull,

<span id="an_14:16">14:16</span> då skulle, så sant jag lever, säger
Herren, HERREN, dessa tre män, om de vore därinne, icke kunna rädda vare
sig söner eller döttrar; allenast de själva skulle räddas, men landet
måste bliva öde.

<span id="an_14:17">14:17</span> Eller om jag läte svärd komma över det
landet, i det att jag sade: »Svärdet fare fram genom landet!», och jag
så utrotade därur både människor och djur,

<span id="an_14:18">14:18</span> och om då dessa tre män vore därinne,
så skulle de, så sant jag lever, säger Herren, HERREN, icke kunna rädda
söner eller döttrar; allenast de själva skulle räddas.

<span id="an_14:19">14:19</span> Eller om jag sände pest i det landet
och utgöte min vrede däröver i blod, för att utrota därur både människor
och djur,

<span id="an_14:20">14:20</span> och om då Noa, Daniel och Job vore
därinne, så skulle de, så sant jag lever, säger Herren, HERREN, icke
kunna rädda vare sig son eller dotter; de skulle genom sin rättfärdighet
rädda allenast sina egna liv.

<span id="an_14:21">14:21</span> Och så säger Herren, HERREN: Men huru
mycket värre bliver det icke, när jag på en gång sänder mina fyra svåra
straffdomar: svärd, hungersnöd, vilddjur och pest, över Jerusalem, för
att utrota därur både människor och djur!

<span id="an_14:22">14:22</span> Likväl skola några räddade bliva kvar
där, några söner och döttrar, som skola föras bort. Och se, dessa skola
draga bort till eder; och när I fån se deras vandel och deras gärningar,
då skolen I trösta eder för den olycka som jag har låtit komma över
Jerusalem, ja, för allt som jag har låtit komma över det.

<span id="an_14:23">14:23</span> De skola vara eder till tröst, när I
sen deras vandel och deras gärningar; I skolen då förstå att jag icke
utan sak har gjort allt vad jag har gjort mot det, säger Herren, HERREN.

<span id="an_15:1">15:1</span> Och HERRENS ord kom till mig; han sade:

<span id="an_15:2">15:2</span> Du människobarn, varutinnan är
vinstockens trä förmer än annat trä, vinstockens, vars rankor växa upp
bland skogens andra träd?

<span id="an_15:3">15:3</span> Tager man väl virke därav till att
förfärdiga något nyttigt? Gör man ens därav en plugg för att på den
hänga upp någonting?

<span id="an_15:4">15:4</span> Och om det nu därtill har varit livet
till mat åt elden, så att dess båda ändar hava blivit förtärda av eld,
och vad däremellan finnes är svett, duger det då till något nyttigt?

<span id="an_15:5">15:5</span> Icke ens medan det ännu var oskadat,
kunde man förfärdiga något nyttigt därav; huru mycket mindre kan man
förfärdiga något nyttigt därav, sedan det endels har blivit förtärt av
elden och endels är svett!

<span id="an_15:6">15:6</span> Därför säger Herren, HERREN så: Såsom det
händer med vinstockens trä bland annat trä från skogen, att Jag lämnar
det till mat åt elden, så skall jag ock göra med Jerusalems invånare.

<span id="an_15:7">15:7</span> Jag skall vända mitt ansikte mot dem; ur
elden hava de kommit undan, men eld skall dock förtära dem. Och I skolen
förnimma att jag är HERREN, när jag vänder mitt ansikte mot dem.

<span id="an_15:8">15:8</span> Och jag skall göra landet till en
ödemark, därför att de hava varit otrogna, säger Herren, HERREN.

<span id="an_16:1">16:1</span> Och HERRENS ord kom till mig; han sade:

<span id="an_16:2">16:2</span> Du människobarn, förehåll Jerusalem dess
styggelser

<span id="an_16:3">16:3</span> och säg: Så säger Herren, HERREN till
Jerusalem: Från Kanaans land stammar du, och där är du född; din fader
var en amoré och din moder en hetitisk kvinna.

<span id="an_16:4">16:4</span> Och vid din födelse gick det så till. När
du föddes, skar ingen av din navelsträng, och du blev icke rentvagen med
vatten, ej heller ingniden med salt och lindad.

<span id="an_16:5">16:5</span> Ingen såg på dig med så mycken ömkan, att
han villa göra något sådant med dig eller visa dig någon misskund, utan
man kastade ut dig på öppna fältet den dag du föddes; så ringa aktade
man ditt liv.

<span id="an_16:6">16:6</span> Då gick jag förbi där du låg och fick se
dig sprattla i ditt blod, och jag sade till dig: »Du skall få bliva vid
liv, du som ligger där i ditt blod.» Ja, jag sade till dig: »Du skall få
bliva vid liv, du som ligger där i ditt blod;

<span id="an_16:7">16:7</span> ja, jag skall föröka dig till många
tusen, såsom växterna äro på marken.» Och du sköt upp och blev stor och
mycket fager; dina bröst hade höjt sig, och ditt hår hade växt, men du
var ännu naken och blottad.

<span id="an_16:8">16:8</span> Då gick jag åter förbi där du var och
fick se att din tid var inne, din älskogstid; och jag bredde min mantel
över dig och betäckte din blygd. Och så gav jag dig min ed och ingick
förbund med dig, säger Herren, HERREN, och du blev min.

<span id="an_16:9">16:9</span> Och jag tvådde dig med vatten och sköljde
blodet av dig, och smorde dig med olja,

<span id="an_16:10">16:10</span> och klädde på dig brokigt vävda kläder
och satte på dig skor av tahasskinn och en huvudbindel av fint linne och
en slöja av silke.

<span id="an_16:11">16:11</span> Och jag prydde dig med smycken: jag
satte armband på dina armar och en kedja om din hals,

<span id="an_16:12">16:12</span> jag satte en ring i din näsa och
örhängen i dina öron och en härlig krona på ditt huvud.

<span id="an_16:13">16:13</span> Så blev du prydd med guld och silver,
och dina kläder voro av fint linne, av siden och av tyg i brokig vävnad.
Fint mjöl, honung och olja fick du äta. Du blev övermåttan skön, och så
vart du omsider en drottning.

<span id="an_16:14">16:14</span> Och ryktet om dig gick ut bland folken
för din skönhets skull, ty den var fullkomlig genom de härliga prydnader
som jag hade satt på dig, säger Herren, HERREN.

<span id="an_16:15">16:15</span> Men du förlitade dig på din skönhet och
bedrev otukt, sedan du nu hade fått sådant rykte; du slösade din otukt
på var och en som gick där fram: det vore ju något för honom.

<span id="an_16:16">16:16</span> Och du tog dina kläder och gjorde dig
med dem brokiga offerhöjder och bedrev på dessa otukt, sådana gärningar
som eljest aldrig någonsin hava förekommit, ej heller mer skola göras.

<span id="an_16:17">16:17</span> Och du tog dina härliga smycken, det
guld och silver som jag hade givit dig, och gjorde dig så mansbilder,
med vilka du bedrev otukt.

<span id="an_16:18">16:18</span> Och du tog dina brokigt vävda kläder
och höljde dem i dessa; och min olja och min rökelse satte du fram för
dem.

<span id="an_16:19">16:19</span> Och det bröd som jag hade givit dig --
ty fint mjöl, olja och honung hade jag ju låtit dig få att äta -- detta
satte du fram för dem till en välbehaglig lukt; ja, därhän kom det,
säger Herren, HERREN.

<span id="an_16:20">16:20</span> Och du tog dina söner och döttrar, dem
som du hade fött åt mig, och offrade dessa åt dem till spis. Var det då
icke nog att du bedrev otukt?

<span id="an_16:21">16:21</span> Skulle du också slakta mina söner och
giva dem till pris såsom offer åt dessa?

<span id="an_16:22">16:22</span> Och vid alla dina styggelser och din
otukt tänkte du icke på din ungdoms dagar, då du var naken och blottad
och låg där sprattlande i ditt blod.

<span id="an_16:23">16:23</span> Och sedan du hade bedrivit all denna
ondska -- ve, ve dig! säger Herren, HERREN --

<span id="an_16:24">16:24</span> byggde du dig kummel och gjorde dig
höjdaltaren på alla öppna platser.

<span id="an_16:25">16:25</span> I alla gathörn byggde du dig höjd
altaren och lät din skönhet skända och spärrade ut benen åt alla som
gingo där fram; ja, du bedrev mycken otukt.

<span id="an_16:26">16:26</span> Du bedrev otukt med egyptierna, dina
grannar med det stora köttet, ja, mycken otukt till att förtörna mig.

<span id="an_16:27">16:27</span> Men se, då uträckte jag min hand mot
dig och minskade ditt underhåll och gav dig till pris åt dina fiender,
filistéernas döttrar, som blygdes över ditt skändliga väsende.

<span id="an_16:28">16:28</span> Men sedan bedrev du otukt med
assyrierna, ty du hade ännu icke blivit mätt; ja, du bedrev otukt med
dem och blev ändå icke mätt.

<span id="an_16:29">16:29</span> Du gick med din otukt ända bort till
krämarlandet, kaldéernas land; men icke ens så blev du mätt.

<span id="an_16:30">16:30</span> Huru älskogskrankt var icke ditt
hjärta, säger Herren, HERREN, eftersom du gjorde allt detta, sådana
gärningar som allenast den fräckaste sköka kan göra.

<span id="an_16:31">16:31</span> Med dina döttrar uppförde du åt dig
kummel i alla gathörn och höjdaltaren på alla öppna platser. Men däri
var du olik andra skökor, att du försmådde skökolön,

<span id="an_16:32">16:32</span> du äktenskapsbryterska, som i stället
för den man du hade tog andra män till dig.

<span id="an_16:33">16:33</span> Åt alla andra skökor måste man giva
skänker, men här var det du som gav skänker åt alla dina älskare och
mutade dem, för att de skulle komma till dig från alla håll och bedriva
otukt med dig.

<span id="an_16:34">16:34</span> Så gjorde du vid din otukt tvärt emot
vad andra kvinnor göra; efter dig lopp ingen för att bedriva otukt, men
du gav skökolön, utan att själv få någon skökolön; du gjorde tvärt emot
andra.

<span id="an_16:35">16:35</span> Hör därför HERRENS ord, du sköka.

<span id="an_16:36">16:36</span> Så säger Herren, HERREN: Eftersom du
har varit så frikostig med din skam och blottat din blygd i otukt med
din älskare, därför, och för alla dina vederstyggliga eländiga avgudars
skull och för dina söners blods skull, dina söners, som du gav åt dessa,

<span id="an_16:37">16:37</span> se, därför skall jag församla alla dina
älskare, dem som du har varit till behag, ja, alla dem som du har älskat
mer eller mindre; dem skall jag församla mot dig från alla håll och
blotta din blygd inför dem, så att de få se all din blygd.

<span id="an_16:38">16:38</span> Och jag skall döma dig efter den lag
som gäller för äktenskapsbryterskor och blodsutgjuterskor, och skall
låta dig bliva ett blodigt offer för min vrede och nitälskan.

<span id="an_16:39">16:39</span> Och jag skall giva dig i deras hand,
och de skola slå ned dina kummel och bryta ned dina höjdaltaren, och
slita av dig kläderna och taga ifrån dig dina härliga smycken och låta
dig ligga naken och blottad.

<span id="an_16:40">16:40</span> Och de skola sammankalla en församling
mot dig, och man skall stena dig och hugga sönder dig med svärd;

<span id="an_16:41">16:41</span> och dina hus skall man bränna upp i
eld. Så skall man hålla dom över dig inför många kvinnors ögon. Och så
skall jag göra slut på din otukt, och du skall icke mer kunna giva någon
skökolön.

<span id="an_16:42">16:42</span> Och jag skall släcka min vrede på dig,
så att min nitälskan kan vika ifrån dig, och så att jag får ro och
slipper att mer förtörnas.

<span id="an_16:43">16:43</span> Eftersom du icke tänkte på din ungdoms
dagar, utan var avog mot mig i allt detta, se, därför skall också jag
låta dina gärningar komma över ditt huvud, säger Herren, HERREN, på det
att du icke mer må lägga sådan skändlighet till alla dina andra
styggelser.

<span id="an_16:44">16:44</span> Se, alla som bruka ordspråk skola på
dig tillämpa det ordspråket: »Sådan moder, sådan dotter.»

<span id="an_16:45">16:45</span> Ja, du är din moders dotter, hennes som
övergav sin man och sina barn; du är dina systrars syster deras som
övergåvo sina män och sina barn; eder moder var en hetitisk kvinna och
eder fader en amoré.

<span id="an_16:46">16:46</span> Din större syster var Samaria med sina
döttrar, hon som bodde norrut från dig; och din mindre syster, som bodde
söderut från dig, var Sodom med sina döttrar.

<span id="an_16:47">16:47</span> Men du nöjde dig icke med att vandra på
deras vägar och att göra efter deras styggelser; inom kort bedrev du
värre ting än de, på alla dina vägar.

<span id="an_16:48">16:48</span> Så sant jag lever, säger Herren,
HERREN: din syster Sodom och hennes döttrar hava icke gjort vad du och
dina döttrar haven gjort.

<span id="an_16:49">16:49</span> Se, detta var din syster Sodoms
missgärning: fastän höghet, överflöd och tryggad ro hade blivit henne
och hennes döttrar beskärd, understödde hon likväl icke den arme och
fattige.

<span id="an_16:50">16:50</span> Tvärtom blevo de högfärdiga och bedrevo
vad styggeligt var inför mig; därför försköt jag dem, när jag såg detta.

<span id="an_16:51">16:51</span> Ej heller Samaria har syndat hälften så
mycket som du. Du har gjort så många flera styggelser än dessa, att du
genom alla de styggelser du har bedrivit har kommit dina systrar att
synas rättfärdiga.

<span id="an_16:52">16:52</span> Så må också du nu bara din skam, du som
nu kan lända dina systrar till ursäkt; ty därigenom att du har bedrivit
ännu vederstyggligare synder än de, stå nu såsom rättfärdiga i
jämförelse med dig. Ja, blygs och bär din skam över att du så har kommit
dina systrar att synas rättfärdiga.

<span id="an_16:53">16:53</span> Därför skall jag ock åter upp rätta
dem, Sodom med hennes döttrar och Samaria med hennes döttrar. Dig skall
jag ock åter upprätta mitt ibland dem,

<span id="an_16:54">16:54</span> för att du må bära din skam och skämmas
för allt vad du har gjort, och därmed bliva dem till tröst.

<span id="an_16:55">16:55</span> Och med dina systrar skall så ske:
Sodom och hennes döttrar skola åter bliva vad de fordom voro, och
Samaria och hennes döttrar skola åter bliva vad de fordom voro Också du
själv och dina döttrar skolen åter bliva vad I fordom voren.

<span id="an_16:56">16:56</span> Men om du förr icke ens hördes nämna
din syster Sodom, under din höghetstid,

<span id="an_16:57">16:57</span> innan ännu din egen ondska hade blivit
uppenbarad -- såsom den blev på den tid då du vart till smälek för Arams
döttrar och för alla de kringboende filistéernas döttrar, som hånade dig
på alla sidor --

<span id="an_16:58">16:58</span> Så måste du nu själv bära på din
skändlighet och dina styggelser, säger HERREN.

<span id="an_16:59">16:59</span> Ty så säger Herren, HERREN: Jag har
handlat med dig efter dina gärningar, ty du hade ju föraktat eden och
brutit förbundet.

<span id="an_16:60">16:60</span> Men jag vill nu tänka på det förbund
som jag slöt med dig i din ungdoms dagar, och upprätta med dig ett evigt
förbund.

<span id="an_16:61">16:61</span> Då skall du tänka tillbaka på dina
vägar och skämmas, när du får taga till dig dina systrar, de större
jämte de mindre; ty jag skall giva dem åt dig till döttrar, dock icke
för din trohet i förbundet.

<span id="an_16:62">16:62</span> Men jag skall upprätta mitt förbund med
dig, och du skall förnimma att jag är HERREN;

<span id="an_16:63">16:63</span> och så skall du tänka därpå och blygas,
så att du av skam icke mer kan upplåta din mun, då när jag förlåter dig
allt vad du har gjort, säger Herren, HERREN.

<span id="an_17:1">17:1</span> Och HERRENS ord kom till mig; han sade:

<span id="an_17:2">17:2</span> Du människobarn, förelägg Israels hus en
gåta, och tala till det en liknelse;

<span id="an_17:3">17:3</span> säg: Så säger Herren, HERREN: Den stora
örnen med de stora vingarna och de långa pennorna, han som är så full
med brokiga fjädrar, han kom till Libanon och tog bort toppen på cedern.

<span id="an_17:4">17:4</span> Han bröt av dess översta kvist och förde
den till krämarlandet och satte den i en köpmansstad.

<span id="an_17:5">17:5</span> Sedan tog han en telning som växte i
landet och planterade den i fruktbar jordmån; han tog den och satte den
bland pilträd, på ett ställe där mycket vatten fanns.

<span id="an_17:6">17:6</span> Och den fick växa upp och bliva ett
utgrenat vinträd, dock med låg stam, för att dess rankor skulle vända
sig till honom och dess rötter vara under honom. Den blev alltså ett
vinträd som bar grenar och sköt skott.

<span id="an_17:7">17:7</span> Men där var ock en annan stor örn med
stora vingar och fjädrar i mängd; och se, till denne böjde nu vinträdet
längtansfullt sina grenar, och från platsen där det var planterat
sträckte det sina rankor mot honom, för att han skulle vattna det.

<span id="an_17:8">17:8</span> Och dock var det planterat i god jordmån,
på ett ställe där mycket vatten fanns, så att det kunde få grenar och
bära frukt och bliva ett härligt vinträd.

<span id="an_17:9">17:9</span> Säg vidare: Så säger Herren, HERREN: Kan
det nu gå det väl? Skall man icke rycka upp dess rötter och riva av dess
frukt, så att det förtorkar, och så att alla blad som hava vuxit ut
därpå förtorka? Och sedan skall varken stor kraft eller mycket folk
behövas för att flytta det bort ifrån dess rötter.

<span id="an_17:10">17:10</span> Visst står det fast planterat, men kan
det gå det väl? Skall det icke alldeles förtorka, när östanvinden når
det, ja, förtorka på den plats där det har vuxit upp?

<span id="an_17:11">17:11</span> Och HERRENS ord kom till mig, han sade:

<span id="an_17:12">17:12</span> Säg till det gensträviga släktet
Förstån I icke vad detta betyder? Så säg då: Se, konungen i Babel kom
till Jerusalem och tog dess konung och dess furstar och hämtade dem till
sig i Babel.

<span id="an_17:13">17:13</span> Och han tog en ättling av konungahuset
och slöt förbund med honom och lät honom anlägga ed. Men de mäktige i
landet hade han fört bort med sig,

<span id="an_17:14">17:14</span> för att landet skulle bliva ett
oansenligt rike, som icke kunde uppresa sig, och som skulle nödgas hålla
förbundet med honom, om det ville bestå.

<span id="an_17:15">17:15</span> Men han avföll från honom och skickade
sina sändebud till Egypten, för att man där skulle giva honom hästar och
mycket folk. Kan det gå den väl, som så gör? Kan han undkomma? Kan den
som bryter förbund undkomma?

<span id="an_17:16">17:16</span> Så sant jag lever, säger Herren,
HERREN: där den konung bor, som gjorde honom till konung, den vilkens ed
han likväl föraktade, och vilkens förbund han bröt, där, hos honom i
Babel, skall han sannerligen dö.

<span id="an_17:17">17:17</span> Och Farao skall icke med stor härsmakt
och mycket folk bistå honom i kriget, när en vall kastas upp och en
belägringsmur bygges, till undergång för många människor.

<span id="an_17:18">17:18</span> Eftersom han föraktade eden och bröt
förbundet och gjorde allt detta fastän han hade givit sitt löfte, därför
skall han icke undkomma.

<span id="an_17:19">17:19</span> Ja, därför säger Herren, HERREN så: Så
sant jag lever, jag skall förvisso låta min ed, som han har föraktat,
och mitt förbund, som han har brutit, komma över hans huvud.

<span id="an_17:20">17:20</span> Och jag skall breda ut mitt nät över
honom, och han skall bliva fångad i min snara; och jag skall föra honom
till Babel och där hålla dom över honom, för den otrohets skull som han
har begått mot mig.

<span id="an_17:21">17:21</span> Och alla flyktingar ur alla hans
härskaror skola falla för svärd, och om några bliva räddade, så skola de
varda förströdda åt alla väderstreck. Och I skolen förnimma att jag,
HERREN, har talat.

<span id="an_17:22">17:22</span> Så säger Herren, HERREN: Jag vill ock
själv taga en kvist av toppen på den höga cedern och sätta den; av dess
översta skott skall jag avbryta en späd kvist och själv plantera den på
ett högt och brant berg.

<span id="an_17:23">17:23</span> På Israels stolta berg skall jag
plantera den, och den skall bära grenar och få frukt och bliva en härlig
ceder. Och allt vad fåglar heter av alla slag skall bo under den; de
skola bo i skuggan av dess grenar.

<span id="an_17:24">17:24</span> Och alla träd på marken skola förnimma
att det är jag, HERREN, som förödmjukar höga träd och upphöjer låga
träd, som låter friska träd förtorka och gör torra träd grönskande. Jag,
HERREN, har talat det, och jag fullbordar det också.

<span id="an_18:1">18:1</span> Och HERRENS ord kom till mig; han sade:

<span id="an_18:2">18:2</span> Vad orsak haven I till att bruka detta
ordspråk i Israels land: »Fäderna äta sura druvor, och barnens tänder
bliva ömma därav»?

<span id="an_18:3">18:3</span> Så sant jag lever, säger Herren, HERREN,
I skolen ingen orsak mer hava att bruka detta ordspråk i Israel.

<span id="an_18:4">18:4</span> Se, alla själar äro mina, faderns själ
såväl som sonens är min; den som syndar, han skall dö.

<span id="an_18:5">18:5</span> Om nu en man är rättfärdig och övar rätt
och rättfärdighet,

<span id="an_18:6">18:6</span> om han icke håller offermåltid på bergen,
ej heller upplyfter sina ögon till Israels hus' eländiga avgudar, om han
icke skändar sin nästas hustru, ej heller kommer vid en kvinna under
hennes orenhets tid,

<span id="an_18:7">18:7</span> om han icke förtrycker någon, utan giver
tillbaka den pant han har fått för skuld, om han icke tager rov, utan
giver sitt bröd åt den hungrige och kläder den nakne,

<span id="an_18:8">18:8</span> om han icke ockrar eller tager ränta, om
han håller sin hand tillbaka från vad orätt är och fäller rätta domar
människor emellan --

<span id="an_18:9">18:9</span> ja, om han så vandrar efter mina stadgar
och håller mina rätter, i det att han gör vad redligt är, då är han
rättfärdig och skall förvisso få leva, säger Herren, HERREN.

<span id="an_18:10">18:10</span> Men om han så föder en son som bliver
en våldsverkare, vilken utgjuter blod eller gör allenast något av allt
detta

<span id="an_18:11">18:11</span> som han själv icke gjorde, en som
håller offermåltid på bergen, skändar sin nästas hustru,

<span id="an_18:12">18:12</span> förtrycker den arme och fattige, tager
rov, icke giver pant tillbaka, upplyfter sina ögon till de eländiga
avgudarna, bedriver vad styggeligt är,

<span id="an_18:13">18:13</span> ockrar och tager ränta -- skulle då
denne få leva? Nej, han skall icke få leva, utan eftersom han bedriver
sådana styggelser, skall han straffas med döden; hans blod skall komma
över honom.

<span id="an_18:14">18:14</span> Och om sedan denne föder en son, vilken
ser alla de synder som hans fader begår, och vid åsynen av dem själv
tager sig till vara för att göra sådant,

<span id="an_18:15">18:15</span> en som icke håller offermåltid på
bergen, icke upplyfter sina ögon till Israels hus' eländiga avgudar,
icke skändar sin nästas hustru,

<span id="an_18:16">18:16</span> en som icke förtrycker någon, icke
fordrar pant eller tager rov, utan giver sitt bröd åt den hungrige och
kläder den nakne,

<span id="an_18:17">18:17</span> en som icke förgriper sig på den arme,
ej heller ockrar eller tager ränta, utan gör efter mina rätter och
vandrar efter mina stadgar, då skall denne icke dö genom sin faders
missgärning, utan skall förvisso få leva.

<span id="an_18:18">18:18</span> Hans fader däremot, som begick
våldsgärningar och rövade från sin broder och gjorde bland sina fränder
det som icke var gott, se, han måste dö genom sin missgärning.

<span id="an_18:19">18:19</span> Huru kunnen I nu fråga: »Varför skulle
icke sonen bära på sin faders missgärning?» Jo, sonen övade ju rätt och
rättfärdighet och höll alla mina stadgar och gjorde efter dem; därför
skall han förvisso få leva.

<span id="an_18:20">18:20</span> Den som syndar, han skall dö; en son
skall icke bära på sin faders missgärning, och en fader skall icke bära
på sin sons missgärning. Över den rättfärdige skall hans rättfärdighet
komma, och över den ogudaktige skall hans ogudaktighet komma.

<span id="an_18:21">18:21</span> Men om den ogudaktige omvänder sig från
alla de synder som han har begått, och håller alla mina stadgar och övar
rätt och rättfärdighet, då skall han förvisso leva och icke dö.

<span id="an_18:22">18:22</span> Ingen av de överträdelser han har
begått skall du tillräknas honom; genom den rättfärdighet han har övat
skall han få leva.

<span id="an_18:23">18:23</span> Menar du att jag har lust till den
ogudaktiges död, säger Herren, HERREN, och icke fastmer därtill att han
vänder om från sin väg och får leva?

<span id="an_18:24">18:24</span> Men om den rättfärdige vänder om från
sin rättfärdighet och gör vad orätt är, alla sådana styggelser som den
ogudaktige gör -- skulle han då få leva, om han gör så? Nej, intet av
all den rättfärdighet han har övat skall då ihågkommas, utan genom den
otrohet han har begått och den synd han har övat skall han dö.

<span id="an_18:25">18:25</span> Men nu sägen I: »Herrens väg är icke
alltid densamma.» Hören då, I av Israels hus: Skulle verkligen min väg
icke alltid vara densamma? Är det icke fastmer eder väg som icke alltid
är densamma?

<span id="an_18:26">18:26</span> Om den rättfärdige vänder om från sin
rättfärdighet och gör vad orätt är, så måste han dö till straff därför;
genom det orätta som han gör måste han dö.

<span id="an_18:27">18:27</span> Men om den ogudaktige vänder om från
den ogudaktighet som han har övat, och i stället övar rätt och
rättfärdighet, då får han behålla sin själ vid liv.

<span id="an_18:28">18:28</span> Ja, eftersom han kom till insikt och
vände om från alla de överträdelser han hade begått, skall han förvisso
leva och icke dö.

<span id="an_18:29">18:29</span> Och ändå säga de av Israels hus:
»Herrens väg är icke alltid densamma»! Skulle verkligen mina vägar icke
alltid vara desamma, I av Israels hus? Är det icke fastmer eder väg som
icke alltid är densamma?

<span id="an_18:30">18:30</span> Alltså: jag skall döma var och en av
eder efter hans vägar, I av Israels hus, säger Herren, HERREN. Vänden
om, ja, vänden eder bort ifrån alla edra överträdelser, för att eder
missgärning icke må bliva eder till en stötesten.

<span id="an_18:31">18:31</span> Kasten bort ifrån eder alla de
överträdelser som I haven begått, och skaffen eder ett nytt hjärta och
en ny ande; ty icke viljen I väl dö, I av Israels hus?

<span id="an_18:32">18:32</span> Jag har ju ingen lust till någons död,
säger Herren HERREN. Omvänden eder därför, så fån I leva.

<span id="an_19:1">19:1</span> Men du, stäm upp en klagosång över
Israels furstar;

<span id="an_19:2">19:2</span> säg: Huru var icke din moder en
lejoninna! Bland lejon låg hon; hon födde upp sina ungar bland kraftiga
lejon.

<span id="an_19:3">19:3</span> Så födde hon upp en av sina ungar, så att
han blev ett kraftigt lejon; han lärde sig att taga rov, människor åt
han upp.

<span id="an_19:4">19:4</span> Men folken fingo höra om honom och han
blev fångad i deras grop; och man förde honom med krok i nosen till
Egyptens land.

<span id="an_19:5">19:5</span> När hon nu såg att hon fick vänta
förgäves, och att hennes hopp blev om intet, då tog hon en annan av sina
ungar och gjorde denne till ett kraftigt lejon.

<span id="an_19:6">19:6</span> Stolt gick han omkring bland lejonen, ja,
han blev ett kraftigt lejon; han lärde sig att taga rov, människor åt
han upp.

<span id="an_19:7">19:7</span> Han våldförde deras änkor, deras städer
förödde han. Och landet med vad däri var blev förfärat vid dånet av hans
rytande.

<span id="an_19:8">19:8</span> Då bådade man upp folk mot honom runt
omkring från länderna; och de bredde ut sitt nät för honom, och han blev
fångad i deras grop

<span id="an_19:9">19:9</span> Sedan satte de honom i en bur, med krok i
nosen, och förde honom till konungen Babel Där satte man honom in i
fasta borgar, för att hans röst ej mer skulle höras bort till Israels
berg.

<span id="an_19:10">19:10</span> Medan de levde i ro, var din moder
såsom ett vinträd, planterat vid vatten. Och det blev ett fruktsamt
träd, rikt på skott, genom det myckna vattnet.

<span id="an_19:11">19:11</span> Det fick starka grenar, tjänliga till
härskarspiror, och dess stam växte hög, omgiven av lövverk, så att det
syntes vida, ty det var högt och rikt på rankor.

<span id="an_19:12">19:12</span> Då ryckte man upp det i vrede, och det
blev kastat på jorden, och stormen från öster förtorkade dess frukt.
Dess starka grenar brötos av och torkade bort, elden fick förtära dem.

<span id="an_19:13">19:13</span> Nu är det utplanterat i öknen, i ett
torrt och törstande land.

<span id="an_19:14">19:14</span> Och eld har gått ut från dess yppersta
gren och har förtärt dess frukt. Så finnes där nu ingen stark gren kvar,
ingen härskarspira! En klagosång är detta, och den har fått tjäna såsom
klagosång.

<span id="an_20:1">20:1</span> I sjunde året, på tionde dagen i femte
månaden, kommo några av de äldste i Israel för att fråga HERREN; och de
satte sig ned hos mig.

<span id="an_20:2">20:2</span> Då kom HERRENS ord till mig han sade:

<span id="an_20:3">20:3</span> Du människobarn, tala med de äldste i
Israel och säg till dem: Så säger Herren, HERREN: Haven I kommit för att
fråga mig? Så sant jag lever, jag låter icke fråga mig av eder, säger
Herren, HERREN.

<span id="an_20:4">20:4</span> Men vill du döma dem, ja, vill du döma,
du människobarn, så förehåll dem deras fäders styggelser

<span id="an_20:5">20:5</span> och säg till dem: Så säger Herren,
HERREN: På den dag då jag utvalde Israel, då upplyfte jag min hand till
ed inför Jakobs hus' barn och gjorde mig känd för dem i Egyptens land;
jag upplyfte min hand till ed inför dem och sade: »Jag är HERREN, eder
Gud.

<span id="an_20:6">20:6</span> På den dagen lovade jag dem med upplyft
hand att föra dem ut ur Egyptens land, till det land som jag hade utsett
åt dem, ett land som skulle flyta av mjölk och honung, och som vore
härligast bland alla länder.

<span id="an_20:7">20:7</span> Och jag sade till dem: »Var och en av
eder kaste bort sina ögons styggelser, och ingen orene sig på Egyptens
eländiga avgudar; jag är HERREN, eder Gud.»

<span id="an_20:8">20:8</span> Men de voro gensträviga mot mig och ville
icke höra på mig; de kastade icke bort var och en sina ögons styggelser,
och de övergåvo icke Egyptens eländiga avgudar. Då tänkte jag på att
utgjuta min förtörnelse över dem och att uttömma min vrede på dem mitt i
Egyptens land.

<span id="an_20:9">20:9</span> Men vad jag gjorde, det gjorde jag för
mitt namns skull, för att detta icke skulle bliva vanärat i de folks
ögon, bland vilka de levde, och i vilkas åsyn jag gjorde mig känd för
dem, i det jag förde dem ut ur Egyptens land.

<span id="an_20:10">20:10</span> Så förde jag dem då ut ur Egyptens land
och lät dem komma in i öknen.

<span id="an_20:11">20:11</span> Och jag gav dem mina stadgar och
kungjorde för dem mina rätter; den människa som gör efter dem får leva
genom dem.

<span id="an_20:12">20:12</span> Jag gav dem ock mina sabbater, till att
vara ett tecken mellan mig och dem, för att man skulle veta att jag är
HERREN, som helgar dem.

<span id="an_20:13">20:13</span> Men Israels hus var gensträvigt mot mig
i öknen; de vandrade icke efter mina stadgar, utan föraktade mina
rätter, fastän den människa som gör efter dem får leva genom dem; de
ohelgade ock svårt mina sabbater. Då tänkte jag på att utgjuta min
förtörnelse över dem i öknen och så förgöra dem.

<span id="an_20:14">20:14</span> Men vad jag gjorde, det gjorde jag för
mitt namns skull, för att detta icke skulle bliva vanärat i de folks
ögon, i vilkas åsyn jag hade fört dem ut.

<span id="an_20:15">20:15</span> Likväl upplyfte jag min hand inför dem
i öknen och svor att jag icke skulle låta dem komma in i det land som
jag hade givit dem, ett land som skulle flyta av mjölk och honung, och
som vore härligast bland alla länder --

<span id="an_20:16">20:16</span> detta därför att de föraktade mina
rätter och icke vandrade efter mina stadgar, utan ohelgade mina
sabbater, i det att deras hjärtan följde efter deras eländiga avgudar.

<span id="an_20:17">20:17</span> Men jag visade dem skonsamhet och
fördärvade dem icke; jag gjorde icke alldeles ände på dem i öknen.

<span id="an_20:18">20:18</span> Och jag sade till deras barn i öknen:
»I skolen icke vandra efter edra fäders stadgar och icke hålla deras
rätter, ej heller orena eder på deras eländiga avgudar.

<span id="an_20:19">20:19</span> Jag är HERREN, eder Gud; vandren efter
mina stadgar och håller mina rätter och gören efter dem.

<span id="an_20:20">20:20</span> Och helgen mina sabbater, och må de
vara ett tecken mellan mig och eder, för att man må veta att jag är
HERREN, eder Gud.

<span id="an_20:21">20:21</span> Men deras barn voro gensträviga mot
mig; de vandrade icke efter mina stadgar och höllo icke mina rätter, så
att de gjorde efter dem fastän den människa som gör efter dem får leva
genom dem; de ohelgade ock mina sabbater. Då tänkte jag på att utgjuta
min förtörnelse över dem och att uttömma min vrede på dem i öknen.

<span id="an_20:22">20:22</span> Men jag drog min hand tillbaka, och vad
jag gjorde, det gjorde jag för mitt namns skull, för att detta icke
skulle bliva vanärat i de folks ögon, i vilkas åsyn jag hade fört dem
ut.

<span id="an_20:23">20:23</span> Likväl upplyfte jag min hand inför dem
i öknen och svor att förskingra dem bland folken och förströ dem i
länderna,

<span id="an_20:24">20:24</span> eftersom de icke gjorde efter mina
rätter, utan föraktade mina stadgar och ohelgade mina sabbater, och
eftersom deras ögon hängde vid deras fäders eländiga avgudar.

<span id="an_20:25">20:25</span> Därför gav jag dem ock stadgar som icke
voro till deras båtnad, och rätter genom vilka de icke kunde bliva vid
liv.

<span id="an_20:26">20:26</span> Och jag lät dem orena sig med sina
offerskänker, med att låta allt som öppnade moderlivet gå genom eld, ty
jag ville slå dem med förfäran, på det att de skulle förstå att jag är
HERREN.

<span id="an_20:27">20:27</span> Tala därför till Israels hus, du
människobarn, och säg till dem: Så säger Herren, HERREN: Också därmed
hava edra fäder hädat mig, att de hava begått otrohet mot mig.

<span id="an_20:28">20:28</span> När jag hade låtit dem komma in i det
land som jag med upplyft hand hade lovat att giva dem, och när de så där
fingo se någon hög kulle eller något lummigt träd, då offrade de där
sina slaktoffer och framburo där sina offergåvor, mig till förtörnelse,
och läto där sina offers välbehagliga lukt uppstiga och utgöto där sina
drickoffer.

<span id="an_20:29">20:29</span> Då sade jag till dem: »Vad är detta för
en offerhöjd, denna som I kommen till?» Därav fick en sådan plats namnet
»offerhöjd», såsom man säger ännu i dag.

<span id="an_20:30">20:30</span> Säg därför till Israels hus: Så säger
Herren, HERREN: Skolen då I orena eder på samma sätt som edra fäder
gjorde, och i trolös avfällighet löpa efter deras styggelser?

<span id="an_20:31">20:31</span> I orenen eder ännu i dag på alla edra
eländiga avgudar, i det att I frambären åt dem edra offerskänker och
låten edra barn gå genom eld. Skulle jag då låta fråga mig av eder, I av
Israels hus? Nej, så sant jag lever, säger Herren, HERREN, ja låter icke
fråga mig av eder.

<span id="an_20:32">20:32</span> Och förvisso skall icke det få ske som
har kommit eder i sinnet, då I tänken: »Vi vilja bliva såsom
hedningarna, såsom folken i andra länder: vi vilja tjäna trä och sten.

<span id="an_20:33">20:33</span> Så sant jag lever, säger Herren,
HERREN, med stark hand och uträckt arm och utgjuten förtörnelse skall
jag sannerligen regera över eder.

<span id="an_20:34">20:34</span> Och med stark hand och uträckt arm och
utgjuten förtörnelse skall jag föra eder ut ifrån folken och församla
eder från de länder i vilka I ären förströdda.

<span id="an_20:35">20:35</span> Och jag skall föra eder in i Folkens
öken, och där skall jag gå till rätta med eder, ansikte mot ansikte.

<span id="an_20:36">20:36</span> Likasom jag gick till rätta med edra
fäder i öknen vid Egyptens land, så skall jag ock gå till rätta med
eder, säger Herren, HERREN.

<span id="an_20:37">20:37</span> Och jag skall låta eder draga fram
under staven och tvinga eder in i förbundets band.

<span id="an_20:38">20:38</span> Och jag skall rensa bort ifrån eder dem
som sätta sig upp emot mig och avfalla från mig, jag skall skaffa bort
dem ur det land där de nu bo, men in i Israels land skola de icke få
komma; och I skolen förnimma att jag är HERREN.

<span id="an_20:39">20:39</span> Men hören nu, I av Israels hus: Så
säger Herren, HERREN: Välan, gån åstad och tjänen edra eländiga avgudar,
var och en dem han har. Sedan skolen I förvisso komma att höra på mig,
och I skolen då icke mer ohelga mitt heliga namn med edra offerskänker
och edra eländiga avgudar.

<span id="an_20:40">20:40</span> Ty på mitt heliga berg, på Israels höga
berg, säger Herren, HERREN där skall hela Israels hus tjäna mig, så
många därav som finnas i landet; där skall jag finna behag i dem, där
skall jag hava lust till edra offergärder och till förstlingen av edra
gåvor, vadhelst I viljen helga.

<span id="an_20:41">20:41</span> Vid den välbehagliga lukten skall jag
finna behag i eder, när tiden kommer, att jag för eder ut ifrån folken
och församlar eder från de länder i vilka I ären förströdda. Och jag
skall bevisa mig helig på eder inför folkens ögon.

<span id="an_20:42">20:42</span> Ja, I skolen förnimma att jag är
HERREN, när jag låter eder komma in i Israels land, det land som jag med
upplyft hand lovade att giva åt edra fäder.

<span id="an_20:43">20:43</span> Och där skolen I tänka tillbaka på edra
vägar och på alla de gärningar som I orenaden eder med; och I skolen
känna leda vid eder själva för allt det onda som I haven gjort.

<span id="an_20:44">20:44</span> Och I skolen förnimma att jag är
HERREN, när jag så handlar med eder, för mitt namns skull och icke efter
edra onda vägar och edra skändliga gärningar, I av Israels hus, säger
Herren, HERREN.

<span id="an_20:45">20:45</span> Och HERRENS ord kom till mig; han sade:

<span id="an_20:46">20:46</span> Du människobarn, vänd ditt ansikte
söderut och predika mot söder; ja, profetera mot skogslandet söderut;

<span id="an_20:47">20:47</span> säg till skogen söderut: Hör HERRENS
ord: Så säger Herren, HERREN: Se, jag skall tända upp en eld i dig, och
den skall förtära alla träd i dig, både de friska och de torra; den
flammande lågan skall icke kunna släckas, och av den skola allas
ansikten förbrännas, allas mellan söder och norr.

<span id="an_20:48">20:48</span> Och allt kött skall se att jag, HERREN,
har upptänt den; den skall icke kunna släckas.

<span id="an_20:49">20:49</span> Och jag sade: »Ack, Herre, HERRE! Dessa
säga om mig: 'Denne talar ju gåtor.'»

<span id="an_21:1">21:1</span> Och HERRENS ord kom till mig; han sade:

<span id="an_21:2">21:2</span> Du människobarn, vänd ditt ansikte mot
Jerusalem och predika mot helgedomarna, ja, profetera mot Israels land.

<span id="an_21:3">21:3</span> Och säg till Israels land: Så säger
HERREN: Se, jag skall vända mig mot dig och draga ut mitt svärd ur
skidan och utrota ur dig både rättfärdiga och ogudaktiga.

<span id="an_21:4">21:4</span> Ja, eftersom jag skall utrota ur dig både
rättfärdiga och ogudaktiga, därför skall mitt svärd fara ut ur skidan
och vända sig mot allt kött mellan söder och norr;

<span id="an_21:5">21:5</span> och allt kött skall förnimma att jag,
HERREN, har dragit ut mitt svärd ur skidan; det skall icke mer stickas
in igen.

<span id="an_21:6">21:6</span> Men du, människobarn, må sucka, ja, du må
sucka inför deras ögon, som om dina länder skulle brista sönder i din
bittra smärta.

<span id="an_21:7">21:7</span> Och när de fråga dig: »Varför suckar
du?», då skall du svara: »För ett olycksbud, som när det kommer, skall
göra att alla hjärtan förfäras och alla händer sjunka ned och alla
sinnen omtöcknas och alla knän bliva såsom vatten. Se, det kommer, ja,
det fullbordas! säger Herren, HERREN.»

<span id="an_21:8">21:8</span> Och HERRENS ord kom till mig; han sade:

<span id="an_21:9">21:9</span> Du människobarn, profetera och säg: Så
säger HERREN: Säg: Ett svärd, ja, ett svärd har blivit vässt och har
blivit fejat.

<span id="an_21:10">21:10</span> Det har blivit vässt, för att det skall
anställa ett slaktande; det har blivit fejat, för att det skall blixtra.
Eller skola vi få fröjd därav? Fröjd av det som bliver ett tuktoris för
min son, ett för vilket intet trä kan bestå!

<span id="an_21:11">21:11</span> Nej, han har lämnat det till att fejas,
för att det skall fattas i handen; svärdet har blivit vässt och fejat
för att sättas i en dråpares hand.

<span id="an_21:12">21:12</span> Ropa och jämra dig, du människobarn, ty
det drabbar mitt folk, det drabbar alla Israels hövdingar. De äro med
mitt folk hemfallna åt svärdet; därför må du slå dig på länden.

<span id="an_21:13">21:13</span> Ty rannsakning har redan skett; huru
skulle det då vara möjligt att riset icke drabbade, det ris för vilket
intet kan bestå? säger Herren, HERREN.

<span id="an_21:14">21:14</span> Men du, människobarn, profetera och slå
händerna tillsammans; må svärdet fördubblas, ja, bliva såsom tre, må det
bliva ett mordsvärd, ett mordsvärd jämväl för den störste, svärdet som
drabbar dem från alla håll.

<span id="an_21:15">21:15</span> Ja, för att deras hjärtan må försmälta
av ångest, och för att många må falla, skall jag sända det blänkande
svärdet mot alla deras portar. Ack, det är gjort likt en blixt, det är
draget för att slakta!

<span id="an_21:16">21:16</span> Hugg lös med all makt åt höger, måtta
åt vänster, varthelst din egg kan bliva riktad.

<span id="an_21:17">21:17</span> Också jag skall slå mina händer
tillsammans och släcka min vrede. Jag, HERREN, har talat.

<span id="an_21:18">21:18</span> Och HERRENS ord kom till mig; han sade:

<span id="an_21:19">21:19</span> Du människobarn, märk ut åt dig två
vägar på vilka den babyloniske konungens svärd kan gå fram; låt båda gå
ut från ett och samma land. Skär så ut en vägvisare, skär ut den för den
plats där stadsvägarna skilja sig.

<span id="an_21:20">21:20</span> Märk ut såsom det håll dit svärdet kan
gå dels Rabba i Ammons barns land, dels Juda med det befästa Jerusalem.

<span id="an_21:21">21:21</span> Ty konungen i Babel står redan vid
vägskälet där de båda vägarna begynna; han vill låta spå åt sig, han
skakar pilarna, han rådfrågar sina husgudar, han ser på levern.

<span id="an_21:22">21:22</span> I sin högra hand får han då ut lotten
»Jerusalem», för att han där skall sätta upp murbräckor, öppna sin mun
till krigsrop, upphäva sin röst till härskri, för att han där skall
sätta upp murbräckor mot portarna, kasta upp en vall och bygga en
belägringsmur. --

<span id="an_21:23">21:23</span> Detta synes dem vara en falsk spådom:
de hava ju heliga eder. Men han uppväcker minnet av deras missgärning,
och så ryckas de bort.

<span id="an_21:24">21:24</span> Därför säger Herren, HERREN så:
Eftersom I haven uppväckt minnet av eder missgärning i det att edra
överträdelser hava blivit uppenbara, så att eder syndfullhet visar sig i
allt vad I gören, ja, eftersom minnet av eder har blivit uppväckt,
därför skolen I komma att med makt ryckas bort.

<span id="an_21:25">21:25</span> Och du, dödsdömde, ogudaktige furste
över Israel, du vilkens dag kommer, när din missgärning har nått sin
gräns,

<span id="an_21:26">21:26</span> så säger Herren, HERREN: Tag av dig
huvudbindeln, lyft av dig kronan. Det som nu är skall icke förbliva vad
det är; vad lågt är skall upphöjas, och vad högt är skall förödmjukas.

<span id="an_21:27">21:27</span> Omstörtas, omstörtas, omstörtas skall
detta av mig; också detta skall vara utan bestånd, till dess han kommer,
som har rätt därtill, den som jag har givit det åt.

<span id="an_21:28">21:28</span> Och du, människobarn, profetera Och
såg: Så säger Herren, HERREN om Ammons barn och om deras smädelser: Säg:
Ett svärd, ja, ett svärd är draget, det är fejat för att slakta för att
varda mättat och för att blixtra,

<span id="an_21:29">21:29</span> mitt under det att man skådar åt dig
falska profetsyner och spår åt dig lögnaktiga spådomar om att du skall
sättas på de dödsdömda ogudaktigas hals, vilkas dag kommer, när
missgärningen har nått sin gräns.

<span id="an_21:30">21:30</span> Må det stickas i skidan igen. I den
trakt där du är skapad, i det land varifrån du stammar, där skall jag
döma dig.

<span id="an_21:31">21:31</span> Jag skall Utgjuta min vrede över dig,
jag skall mot dig blåsa upp min förgrymmelses eld; och jag skall giva
dig till pris åt vilda människor, åt män som äro mästare i att fördärva.

<span id="an_21:32">21:32</span> Du skall bliva till mat åt elden, ditt
blod skall flyta i landet; ingen skall mer tänka på dig. Ty jag, HERREN,
har talat.

<span id="an_22:1">22:1</span> Och HERRENS ord kom till mig; han sade:

<span id="an_22:2">22:2</span> Du människobarn, vill du döma ja, vill du
döma blodstaden? Förehåll henne då alla hennes styggelser

<span id="an_22:3">22:3</span> och säg: Så säger Herren, HERREN: Du stad
som utgjuter dina invånares blod, så att din stund måste komma, du som
gör eländiga avgudar åt dig och så bliver orenad!

<span id="an_22:4">22:4</span> Genom det blod som du har utgjutit har du
ådragit dig skuld, och genom de eländiga avgudar som du har gjort har du
orenat dig; så har du påskyndat dina dagars slut och nu hunnit gränsen
för dina år. Därför skall jag låta dig bliva till smälek för folken och
till spott för alla länder.

<span id="an_22:5">22:5</span> Ja, både nära och fjärran skall man
bespotta dig, du vilkens namn är skändat, du förvirringens stad.

<span id="an_22:6">22:6</span> Se, hos dig trotsa Israels hövdingar var
och en på sin arm, om det gäller att utgjuta blod.

<span id="an_22:7">22:7</span> Över fader och moder uttalar man
förbannelser hos dig; mot främlingen övar man våld hos dig; den
faderlöse och änkan förtrycker man hos dig.

<span id="an_22:8">22:8</span> Mina heliga ting föraktar du, och mina
sabbater ohelgar du.

<span id="an_22:9">22:9</span> Förtalare finnas hos dig, om det gäller
att utgjuta blod. Man håller hos dig offermåltider på bergen; man
bedriver hos dig vad skändligt är.

<span id="an_22:10">22:10</span> Man blottar sin faders blygd hos dig;
man kränker hos dig kvinnan, när hon har sin orenhets tid.

<span id="an_22:11">22:11</span> Man bedriver styggelse, var och en med
sin nästas hustru; ja, man orenar i skändlighet sin sons hustru; man
kränker hos dig sin syster, sin faders dotter.

<span id="an_22:12">22:12</span> Man tager hos dig mutor för att utgjuta
blod; ja, du ockrar och tager ränta och skinnar din nästa med våld, och
mig förgäter du, säger Herren, HERREN.

<span id="an_22:13">22:13</span> Men se, jag slår mina händer
tillsammans i harm över det skinneri du övar, och i harm över det blod
som du utgjuter hos dig.

<span id="an_22:14">22:14</span> Menar du att ditt mod skall bestå,
eller att dina händer skola vara starka nog, när tiden kommer, att jag
utför mitt verk på dig? Jag HERREN, har talat, och jag fullbordar det
också.

<span id="an_22:15">22:15</span> Jag skall förskingra dig bland folken
och förströ dig i länderna; så skall jag taga bort ifrån dig all din
orenhet.

<span id="an_22:16">22:16</span> Du skall bliva vanärad inför folkens
ögon, genom din egen skuld; och du skall förnimma att jag är HERREN.

<span id="an_22:17">22:17</span> Och HERRENS ord kom till mig; han sade:

<span id="an_22:18">22:18</span> Du människobarn, Israels hus har för
mig blivit slagg; de äro allasammans blott koppar, tenn, järn och bly i
ugnen; de äro ett silver som kan räknas för slagg.

<span id="an_22:19">22:19</span> Därför säger Herren, HERREN så:
Eftersom I allasammans haven blivit slagg, se, därför skall jag hopsamla
eder i Jerusalem.

<span id="an_22:20">22:20</span> Likasom man hopsamlar silver, koppar,
järn, bly och tenn i ugnen och där blåser upp eld under det och smälter
det, så skall jag i min vrede och förtörnelse hopsamla eder och kasta
eder i ugnen och smälta eder.

<span id="an_22:21">22:21</span> Ja, jag skall samla eder tillhopa; och
blåsa upp min förgrymmelses eld under eder, för att I man smältas däri.

<span id="an_22:22">22:22</span> Likasom silver smältes i ugnen, så
skolen I smältas däri; och I skolen förnimma att det är jag, HERREN, som
utgjuter min förtörnelse över eder.

<span id="an_22:23">22:23</span> Och HERRENS ord kom till mig; han sade:
Du människobarn, säg till dem:

<span id="an_22:24">22:24</span> Du är ett land som icke bliver renat,
icke varder sköljt av regn på vredens dag.

<span id="an_22:25">22:25</span> De profeter som där finnas hava
sammansvurit sig och blivit såsom rytande, rovgiriga lejon; de äta upp
själar, de riva till sig gods och dyrbarheter och göra många till änkor
därinne.

<span id="an_22:26">22:26</span> Prästerna där våldföra min lag och
ohelga mina heliga ting; de göra ingen åtskillnad mellan heligt och
oheligt och undervisa icke om skillnaden mellan rent och orent. De
tillsluta sina ögon för mina sabbater, och så bliver jag ohelgad mitt
ibland dem.

<span id="an_22:27">22:27</span> Furstarna därinne äro såsom rovgiriga
vargar; de utgjuta blod och förgöra själar för att skaffa sig vinning.

<span id="an_22:28">22:28</span> De profeter som de hava tjäna dem såsom
vitmenare; de skåda åt dem falska profetsyner och spå åt dem lögnaktiga
spådomar; de säga: »Så säger Herren, HERREN», och det fastän HERREN icke
har talat.

<span id="an_22:29">22:29</span> Folket i landet begår våldsgärningar
och tager rov; den arme och fattige förtrycka de, och mot främlingen öva
de våld, utan lag och rätt.

<span id="an_22:30">22:30</span> Jag söker bland dem efter någon som
skulle kunna uppföra en mur och träda fram i gapet inför mig till
försvar för landet, på det att jag icke må fördärva det; men jag finner
ingen.

<span id="an_22:31">22:31</span> Därför utgjuter jag min vrede över dem
och gör ände på dem med min förgrymmelses eld. Deras gärningar skall jag
låta komma över deras huvuden, säger Herren, HERREN.

<span id="an_23:1">23:1</span> Och HERRENS ord kom till mig; han sade:

<span id="an_23:2">23:2</span> Du människobarn, det var en gång två
kvinnor, döttrar till en och samma moder.

<span id="an_23:3">23:3</span> Dessa bedrevo otukt i Egypten; de gjorde
det redan i sin ungdom. Där kramades deras bröst, och där smekte man
deras jungfruliga barm.

<span id="an_23:4">23:4</span> Den äldre hette Ohola, och hennes syster
Oholiba. Därefter blevo de mina, och födde söner och döttrar. Och om
deras namn är att veta att Ohola är Samaria, och Oholiba Jerusalem.

<span id="an_23:5">23:5</span> Men Ohola bedrev otukt i stället för att
hålla sig till mig; hon upptändes av lusta till sina älskare hennes
grannar assyrierna,

<span id="an_23:6">23:6</span> där de kommo klädda i mörkblå purpur och
voro ståthållare och landshövdingar, vackra unga män allasammans,
ryttare som redo på hästar.

<span id="an_23:7">23:7</span> Hon gav åt dem sin trolösa älskog, åt
Assurs alla yppersta söner; och varhelst hon upptändes av lusta, där
orenade hon sig på alla deras eländiga avgudar

<span id="an_23:8">23:8</span> Men ändå uppgav hon icke sin otukt med
egyptierna, som hade fått ligga hos henne i hennes ungdom, och som hade
smekt hennes jungfruliga barm och slösat på henne sin otukt.

<span id="an_23:9">23:9</span> Därför gav jag henne till pris åt hennes
älskare, åt Assurs söner, till vilka hon var upptänd av lusta.

<span id="an_23:10">23:10</span> Och sedan dessa hade blottat hennes
blygd, förde de bort hennes söner och döttrar och dräpte henne själv med
svärd; så blev hon en varnagel för andra kvinnor, då nu dom blev hållen
över henne.

<span id="an_23:11">23:11</span> Men fastän hennes syster Oholiba såg
detta, upptändes hon av lusta ännu värre och drev sin otukt ännu längre
än systern.

<span id="an_23:12">23:12</span> Hon upptändes av lusta till Assurs
söner; de voro ju ståthållare och landshövdingar och voro hennes
grannar, de kommo klädda i präktig dräkt, ryttare som redo på hästar,
vackra unga män allasammans.

<span id="an_23:13">23:13</span> Och jag såg att också hon orenade sig;
båda gingo de samma väg.

<span id="an_23:14">23:14</span> Men denna drev sin otukt ännu längre.
Ty när hon fick se mansbilder inristade i väggen, beläten av kaldéer,
som man hade inristat och målat röda med dyrbar färg,

<span id="an_23:15">23:15</span> framställda med gördlar kring sina
länder och med ståtliga huvudbonader, allasammans lika kämpar, ja, när
hon fick se dessa bilder av Babels söner, av de män som hade sitt
fädernesland i Kaldeen;

<span id="an_23:16">23:16</span> då upptändes hon av lusta till dem,
strax när hon såg dem för sina ögon. Och hon sände bud till dem i
Kaldeen;

<span id="an_23:17">23:17</span> och Babels söner kommo till henne och
lågo hos henne i älskog och orenade henne genom sin otukt. Först sedan
hon hade blivit orenad av dem, vände sig hennes själ ifrån dem.

<span id="an_23:18">23:18</span> Men när hon så öppet bedrev sin otukt
och blottade sin blygd, då vände sig min själ ifrån henne, likasom den
hade vänt sig ifrån hennes syster.

<span id="an_23:19">23:19</span> Dock drev hon sin otukt ännu längre:
hon mindes sin ungdoms dagar, då hon bedrev otukt i Egyptens land;

<span id="an_23:20">23:20</span> och så upptändes hon åter av lusta till
bolarna där, som hade kött såsom åsnor och flöde såsom hästar.

<span id="an_23:21">23:21</span> Ja, din håg stod åter till din ungdoms
skändlighet, när egyptierna smekte din barm, därför att du hade så
ungdomliga bröst.

<span id="an_23:22">23:22</span> Därför, du Oholiba, säger Herren,
HERREN så: Se, jag skall uppväcka mot dig dina älskare, dem som din själ
har vänt sig ifrån, och jag skall låta dem komma över dig från alla
sidor,

<span id="an_23:23">23:23</span> Babels söner och alla kaldéer,
pekodéer, soéer och koéer och alla Assurs söner med dem, vackra unga
män, ståthållare och landshövdingar allasammans, kämpar och berömliga
män, som rida på hästar allasammans.

<span id="an_23:24">23:24</span> De skola komma över dig med vagnar och
hjuldon i mängd och med skaror av folk; rustade med skärmar och sköldar
och klädda hjälmar skola de anfalla dig från alla sidor. Och jag skall
överlämna domen åt dem, och de skola döma dig efter sina rätter.

<span id="an_23:25">23:25</span> Jag skall låta min nitälskan gå över
dig, så att de fara grymt fram mot dig; de skola skära av dig näsa och
öron, och de som bliva kvar av dig skola falla för svärd. Man skall föra
bort dina söner och döttrar, och vad som bliver kvar av dig skall
förtäras av eld.

<span id="an_23:26">23:26</span> Man skall slita av dig dina kläder och
taga ifrån dig dina härliga smycken.

<span id="an_23:27">23:27</span> Så skall jag göra slut på din
skändlighet och på den otukt som du begynte öva i Egyptens land; och du
skall icke mer lyfta upp dina ögon till dem och icke mer tänka på
Egypten.

<span id="an_23:28">23:28</span> Ty så säger Herren, HERREN: Se, jag
vill giva dig till pris åt dem som du nu hatar, åt dem som din själ har
vänt sig bort ifrån.

<span id="an_23:29">23:29</span> Och de skola fara fram mot dig såsom
fiender, och skola taga ifrån dig allt vad du har förvärvat och lämna
dig naken och blottad; ja, din otuktiga blygd skall varda blottad, med
din skändlighet och din otukt.

<span id="an_23:30">23:30</span> Detta skall man göra dig, därför att du
i otukt lopp efter hedningarna och orenade dig på deras eländiga
avgudar.

<span id="an_23:31">23:31</span> Du vandrade på din systers väg; därför
skall jag sätta i din hand samma kalk som gavs åt henne.

<span id="an_23:32">23:32</span> Ja, så säger Herren, HERREN: Du skall
nödgas dricka din systers kalk, så djup och så vid som den är, och den
skall bringa dig åtlöje och smälek i fullt mått.

<span id="an_23:33">23:33</span> Du skall bliva drucken och bliva full
av bedrövelse, ty en ödeläggelsens och förödelsens kalk är din syster
Samarias kalk.

<span id="an_23:34">23:34</span> Du skall nödgas dricka ut den till
sista droppen, ja ock slicka dess skärvor, och du skall sarga ditt
bröst. Ty jag har talat, säger Herren, HERREN.

<span id="an_23:35">23:35</span> Därför säger Herren, HERREN så:
Eftersom du har förgätit mig och kastat mig bakom din rygg, därför måste
du ock bära på din skändlighet och din otukt.

<span id="an_23:36">23:36</span> Och HERREN sade till mig: Du
människobarn, vill du döma Ohola och Oholiba? Förehåll dem då deras
styggelser.

<span id="an_23:37">23:37</span> Ty de hava begått äktenskapsbrott, och
blod låder vid deras händer. Ja, med sina eländiga avgudar hava de
begått äktenskapsbrott; och till mat åt dem hava de offrat sina barn,
dem som de hade fött åt mig.

<span id="an_23:38">23:38</span> Därtill gjorde de mig detta: samma dag
som de orenade min helgedom ohelgade de ock mina sabbater.

<span id="an_23:39">23:39</span> Ty samma dag som de slaktade sina barn
åt de eländiga avgudarna gingo de in i min helgedom och ohelgade den.
Se, sådant hava de gjort i mitt hus.

<span id="an_23:40">23:40</span> Än mer, de sände bud efter män som
skulle komma fjärran ifrån; budbärare skickades till dem, och se, de
kommo, de män för vilka du hade tvått dig och sminkat dina ögon och
prytt dig med smycken.

<span id="an_23:41">23:41</span> Och du satt på en härlig vilobädd, med
ett dukat bord framför, och du hade där ställt fram min rökelse och min
olja.

<span id="an_23:42">23:42</span> Sorglöst larm hördes därinne, och till
de män ur hopen, som voro där, hämtade man ytterligare in dryckesbröder
från öknen. Och dessa satte armband på kvinnornas armar och härliga
kronor på deras huvuden.

<span id="an_23:43">23:43</span> Då sade jag: »Skall hon, den utlevade,
få hålla i med att begå äktenskapsbrott? Skall man alltjämt få bedriva
otukt med henne, då hon är en sådan?»

<span id="an_23:44">23:44</span> Ty man gick in till henne, såsom man
går in till en sköka; ja, så gick man in till Ohola och till Oholiba, de
skändliga kvinnorna.

<span id="an_23:45">23:45</span> Men rättfärdiga man skola döma dem
efter den lag som gäller för äktenskapsbryterskor och blodsutgjuterskor;
ty äktenskapsbryterskor äro de, och blod låder vid deras händer.

<span id="an_23:46">23:46</span> Ja, så säger Herren, HERREN: Må man
sammankalla en församling mot dem och prisgiva dem åt misshandling och
plundring.

<span id="an_23:47">23:47</span> Och församlingen skall stena dem och
hugga dem i stycken med svärd, och dräpa deras söner och döttrar, och
bränna upp deras hus i eld.

<span id="an_23:48">23:48</span> Så skall jag göra slut på skändligheten
i landet, och alla kvinnor må låta varna sig, så att de icke bedriva
sådan skändlighet som I.

<span id="an_23:49">23:49</span> Och man skall låta eder skändlighet
komma över eder, och I skolen få bära på de synder I haven begått med
edra eländiga avgudar; och I skolen förnimma att jag är Herren, HERREN.

<span id="an_24:1">24:1</span> Och HERRENS ord kom till mig i nionde
året, på tionde dagen i tionde månaden; han sade:

<span id="an_24:2">24:2</span> Du människobarn, skriv upp åt dig namnet
på denna dag, just denna dag; ty konungen i Babel har på just denna dag
ryckt fram mot Jerusalem.

<span id="an_24:3">24:3</span> Och tala till det gensträviga släktet i
en liknelse; säg till dem: Så säger Herren, HERREN: Sätt på grytan, och
när du har satt på den, så gjut vatten däri.

<span id="an_24:4">24:4</span> Lägg sedan köttstyckena tillhopa däri,
allahanda goda stycken, av låret och bogen; och fyll den så med de bästa
märgbenen.

<span id="an_24:5">24:5</span> Tag härtill det bästa av hjorden; och
lägg bränsle under den för att koka benen. Låt den koka starkt, så att
ock benen bliva kokta i den.

<span id="an_24:6">24:6</span> Så säger nu Herren, HERREN: Ve över
blodstaden, den rostiga grytan, varifrån rosten icke har kunnat tagas
bort! Det ena köttstycket efter det andra har man redan tagit ut därur,
utan att kasta lott om ordningen.

<span id="an_24:7">24:7</span> Ty det blod hon har utgjutit är ännu kvar
därinne; på kala klippan lät hon det rinna ned; hon utgöt det icke på
sådan mark att mullen har kunnat skyla det.

<span id="an_24:8">24:8</span> För att vreden skulle hava sin gång, och
för att jag skulle utkräva hämnd, lät jag det blod hon utgöt komma på
kala klippan, där det icke kunde skylas.

<span id="an_24:9">24:9</span> Därför säger Herren, HERREN så: Ve över
blodstaden! Jag skall nu ytterligare öka på bränslet därunder.

<span id="an_24:10">24:10</span> Ja, lägg på mer ved, tänd upp eld, låt
köttet bliva förstört och spadet koka in och benen bliva förbrända.

<span id="an_24:11">24:11</span> Och låt den sedan stå tom på
eldsglöden, till dess att den bliver så upphettad att dess koppar
glödgas och orenligheten smältes bort därur och rosten försvinner.

<span id="an_24:12">24:12</span> Tung möda har den kostat, och ändå har
dess myckna rost icke gått bort. Så må nu dess röst komma i elden!

<span id="an_24:13">24:13</span> Därför att din orenhet är så skändlig,
och därför att du icke blev ren. huru jag än sökte rena dig, därför
skall du nu icke mer bliva fri ifrån din orenhet, förrän jag har släckt
min vrede på dig.

<span id="an_24:14">24:14</span> Jag, HERREN, har talat. Det kommer! Jag
skall fullborda det! Jag skall icke släppa efter och icke skona och icke
ångra mig. Efter dina vägar och dina gärningar skall man döma dig, säger
Herren, HERREN.

<span id="an_24:15">24:15</span> Och HERRENS ord kom till mig; han sade:

<span id="an_24:16">24:16</span> Du människobarn, se, genom en plötslig
död skall jag taga ifrån dig den som är dina ögons lust, men du må icke
hålla dödsklagan eller gråta eller fälla tårar.

<span id="an_24:17">24:17</span> Tyst må du jämra dig; men du skall icke
hålla sorgefest såsom efter en död. Nej, sätt på dig din huvudbindel och
tag skor på dina fötter; skyl icke ditt skägg, och ät icke det särskilda
bröd som eljest är övligt.

<span id="an_24:18">24:18</span> Sedan talade jag nästa morgon till
folket, men på aftonen dog min hustru; och följande morgon gjorde jag
såsom mig var befallt.

<span id="an_24:19">24:19</span> Då sade folket till mig: »Vill du icke
omtala för oss vad det betyder att du så gör?»

<span id="an_24:20">24:20</span> Jag svarade dem: HERRENS ord kom till
mig; han sade:

<span id="an_24:21">24:21</span> Säg till Israels hus: Så säger Herren,
HERREN: Se, jag vill ohelga min helgedom, eder stolta härlighet, edra
ögons lust och eder själs längtan. Och edra söner och döttrar, som I
haven måst övergiva, skola falla för svärd.

<span id="an_24:22">24:22</span> Då skolen I komma att göra såsom jag
har gjort: I skolen icke skyla skägget och icke äta det övliga brödet.

<span id="an_24:23">24:23</span> Och I skolen behålla huvudbindlarna på
edra huvuden och skorna på edra fötter; I skolen icke hålla dödsklagan
eller gråta, utan skolen sitta där försmäktande genom edra missgärningar
och sucka med varandra.

<span id="an_24:24">24:24</span> Hesekiel skall vara ett tecken för
eder; alldeles såsom han gör skolen I komma att göra. När detta händer,
skolen I förnimma att jag är Herren, HERREN.

<span id="an_24:25">24:25</span> Men du, människobarn, må veta att på
den tid då jag tager ifrån dem deras värn, deras härliga fröjd, deras
ögons lust och deras själs begär, deras söner och döttrar,

<span id="an_24:26">24:26</span> på den tiden skall en räddad flykting
komma till dig och förkunna detta.

<span id="an_24:27">24:27</span> Och då när flyktingen är där, skall din
mun upplåtas, och du skall tala och icke mer vara stum; och du skall
vara ett tecken för dem, och de skola förnimma att jag är HERREN.

<span id="an_25:1">25:1</span> Och HERRENS ord kom till mig; han sade:

<span id="an_25:2">25:2</span> Du människobarn, vänd ditt an- sikte mot
Ammons barn och profetera mot dem.

<span id="an_25:3">25:3</span> Och säg till Ammons barn: Hören Herrens,
HERRENS ord: Så säger Herren, HERREN: Eftersom du ropar: »Rätt så!» över
min helgedom, som har blivit oskärad, och över Israels land, som har
blivit ödelagt, och över Juda folk, som har måst vandra bort i
fångenskap,

<span id="an_25:4">25:4</span> se, därför vill jag giva dig till
besittning åt österlänningarna, så att de få slå upp sina tältläger i
dig och sätta upp sina boningar i dig; de skola få äta din frukt, och de
skola dricka din mjölk.

<span id="an_25:5">25:5</span> Och jag skall göra Rabba till en
betesmark för kameler och Ammons barns land till en lägerplats för får;
och I skolen förnimma att Jag är HERREN.

<span id="an_25:6">25:6</span> Ty så säger Herren, HERREN: Eftersom du
klappar i händerna och stampar med fötterna och i ditt sinnes hela
övermod gläder dig vid Israels lands ofärd,

<span id="an_25:7">25:7</span> se, därför skall jag uträcka min hand mot
dig och giva dig till byte åt hedningarna och utrota dig ifrån folken
och utplåna dig ur länderna; jag skall förgöra dig, och du skall
förnimma att jag är HERREN.

<span id="an_25:8">25:8</span> Så säger Herren, HERREN: Eftersom Moab
och Seir säga: »Se, nu är det med Juda hus likasom med alla andra folk»,

<span id="an_25:9">25:9</span> se, därför skall jag lägga Moabs
bergsluttning öppen och förstöra dess städer, Ja, dess städer så många
de äro, vad härligast är i landet, Bet-Hajesimot, Baal-Meon och
Kirjatama.

<span id="an_25:10">25:10</span> Åt österlänningarna skall jag giva det
till besittning, likasom jag skall göra med Ammons barns land, så att
man icke mer tänker på Ammons barn ibland folken.

<span id="an_25:11">25:11</span> Ja, över Moab skall jag hålla dom, och
de skola förnimma att jag är HERREN.

<span id="an_25:12">25:12</span> Så säger Herren, HERREN: Eftersom Edom
har handlat så hämndgirigt mot Juda hus och ådragit sig svår skuld genom
sin hämnd på dem,

<span id="an_25:13">25:13</span> därför säger Herren, HERREN så: Jag
skall uträcka min hand mot Edom och utrota därur både människor och
djur. Och jag skall göra det till en ödemark ända från Teman, och ända
borta i Dedan skola de falla för svärd.

<span id="an_25:14">25:14</span> Och jag skall utföra min hämnd på Edom
genom mitt folk Israel, och dessa skola göra med Edom efter min vrede
och förtörnelse; och det skall så få känna min hämnd, säger Herren,
HERREN.

<span id="an_25:15">25:15</span> Så säger Herren, HERREN: Eftersom
filistéerna hava handlat så hämndgirigt, ja, eftersom de i sitt sinnes
övermod hava velat utkräva hämnd och i sin eviga fiendskap hava velat
bereda fördärv,

<span id="an_25:16">25:16</span> därför säger Herren, HERREN så: Se, jag
vill uträcka min hand mot filistéerna och utrota keretéerna och förgöra
vad som är kvar av Kustlandet vid havet.

<span id="an_25:17">25:17</span> Och jag skall taga stor hämnd på dem
och tukta dem i förtörnelse. Och när jag låter min hämnd drabba dem, då
skola de förnimma att jag är HERREN.

<span id="an_26:1">26:1</span> Och i elfte året, på första dagen i
månaden, kom HERRENS ord till mig; han sade:

<span id="an_26:2">26:2</span> Du människobarn, eftersom Tyrus sade om
Jerusalem: »Rätt så, uppbruten är nu folkens port, den är öppnad för
mig; jag bliver rik, nu då hon är förödd»,

<span id="an_26:3">26:3</span> därför säger Herren, HERREN så: Se, jag
skall komma över dig, Tyrus, och jag skall upphäva många folk mot dig,
likasom havet upphäver sina böljor.

<span id="an_26:4">26:4</span> De skola förstöra Tyrus' murar och riva
ned dess torn. Så skall jag sopa bort själva dess grus och förvandla
staden till en kal klippa.

<span id="an_26:5">26:5</span> En torkplats för fisknät skall den vara
ute i havet; ty jag har talat, säger Herren, HERREN. Ja, den skall bliva
ett byte för folken;

<span id="an_26:6">26:6</span> och dess döttrar på fastlandet skola
dräpas med svärd. De skola förnimma att jag är HERREN.

<span id="an_26:7">26:7</span> Ty så säger Herren, HERREN: Se, jag vill
låta Nebukadressar, konungen i Babel, konungarnas konung, komma
norrifrån över Tyrus, med hästar och vagnar och ryttare och med en stor
hop folk.

<span id="an_26:8">26:8</span> Dina döttrar på fastlandet skall han
dräpa med svärd; han skall bygga en belägringsmur mot dig och kasta upp
mot dig en vall och resa ett sköldtak mot dig.

<span id="an_26:9">26:9</span> Sin murbräckas stötar skall han rikta mot
dina murar och skall med sina krigsredskap bryta ned dina torn.

<span id="an_26:10">26:10</span> Hans hästar äro så många att dammet
skall överhölja dig. Vid dånet av hans ryttare och av hans hjuldon och
vagnar skola dina murar darra, när han drager in genom dina portar,
såsom man drager in i en erövrad stad.

<span id="an_26:11">26:11</span> Med sina hästars hovar skall han trampa
sönder alla dina gator; ditt folk skall han dräpa med svärd, och dina
stolta stoder skola störta till jorden.

<span id="an_26:12">26:12</span> Man skall röva dina skatter och plundra
dina handelsvaror; man skall riva dina murar och bryta ned dina sköna
hus; och stenarna, trävirket och gruset skall man kasta i havet.

<span id="an_26:13">26:13</span> Jag skall göra slut på dina sångers
buller, och man skall icke mer höra klangen av dina harpor.

<span id="an_26:14">26:14</span> Ja, jag skall göra dig till en kal
klippa en torkplats för fisknät skall du bliva; aldrig mer skall du
varda uppbyggd. Ty jag, HERREN, har talat, säger Herren, HERREN.

<span id="an_26:15">26:15</span> Så säger Herren, HERREN till Tyrus:
Sannerligen, vid dånet av ditt fall, när de slagna jämra sig, vid det
att man dräper och mördar i dig, skola havsländerna bäva.

<span id="an_26:16">26:16</span> Och alla hövdingar vid havet skola
stiga ned från sina troner, de skola lägga bort sina mantlar och taga av
sig sina brokigt vävda kläder; förskräckelse bliver deras klädnad, och
nere på jorden skola de sitta; deras förskräckelse varder ständigt ny,
och de häpna över ditt öde.

<span id="an_26:17">26:17</span> De stämma upp en klagosång över dig och
säga om dig: Huru har du icke blivit förstörd, du havsfolkens tillhåll,
du högtprisade stad, du som var så mäktig på havet, där du låg med dina
invånare, vilka fyllde människorna med skräck för alla som bodde i dig!

<span id="an_26:18">26:18</span> Nu förskräckas havsländerna på ditt
falls dag, och öarna i havet förfäras vid din undergång.

<span id="an_26:19">26:19</span> Ty så säger Herren, HERREN: När jag gör
dig till en ödelagd stad, lik någon stad som ingen bebor, ja, när jag
låter djupet upphäva sig mot dig och de stora vattnen betäcka dig,

<span id="an_26:20">26:20</span> då störtar jag dig ned till dem som
hava farit ned i graven, till folk som levde för länge sedan; och lik en
längesedan ödelagd plats får du ligga där i jordens djup, hos dem som
hava farit ned i graven. Så skall du förbliva obebodd, medan jag gör
härliga ting i de levandes land.

<span id="an_26:21">26:21</span> Jag skall låta dig taga en ande med
förskräckelse, så att man aldrig i evighet skall finna dig, huru man än
söker efter dig, säger Herren, HERREN.

<span id="an_27:1">27:1</span> Och HERRENS ord kom till mig; han sade:

<span id="an_27:2">27:2</span> Du människobarn, stäm upp en klagosång
över Tyrus;

<span id="an_27:3">27:3</span> säg till Tyrus: Du som bor vid havets
portar och driver köpenskap med folken, hän till många havsländer, så
säger Herren, HERREN: O Tyrus, du säger själv: »Jag är skönhetens
fullhet.»

<span id="an_27:4">27:4</span> Ja, dig som har ditt rike ute i havet,
dig gjorde dina byggningsmän fullkomlig i skönhet.

<span id="an_27:5">27:5</span> Av cypress från Senir timrade de allt
plankverk på dig; de hämtade en ceder från Libanon för att göra din
mast.

<span id="an_27:6">27:6</span> Av ekar från Basan tillverkade de dina
åror. Ditt däck prydde de med elfenben i ädelt trä från kittéernas
öländer.

<span id="an_27:7">27:7</span> Ditt segel var av fint linne, med brokig
vävnad från Egypten, och det stod såsom ditt baner. Mörkblått och
purpurrött tyg från Elisas öländer hade du till soltält.

<span id="an_27:8">27:8</span> Sidons och Arvads invånare voro roddare
åt dig; de förfarna män du själv hade, o Tyrus, dem tog du till
skeppare.

<span id="an_27:9">27:9</span> Gebals äldste och dess förfarnaste män
tjänade dig med att bota dina läckor. Alla havets skepp med sina sjömän
tjänade dig vid ditt varubyte.

<span id="an_27:10">27:10</span> Perser, ludéer och putéer funnos i din
här och voro ditt krigsfolk. Sköldar och hjälmar hängde de upp i dig;
dessa gåvo dig glans.

<span id="an_27:11">27:11</span> Arvads söner stodo med din här runt om
på dina murar, gamadéer hade sin plats i dina torn. Sina stora sköldar
hängde de upp runt om på dina murar; de gjorde din skönhet fullkomlig.

<span id="an_27:12">27:12</span> Tarsis var din handelsvän, ty du var
rik på allt slags gods silver, järn, tenn och bly gavs dig såsom
betalning.

<span id="an_27:13">27:13</span> Javan, Tubal och Mesek, de drevo
köpenskap med dig; trälar och kopparkärl gåvo de dig i utbyte.

<span id="an_27:14">27:14</span> Vagnshästar, ridhästar och mulåsnor
gåvos åt dig såsom betalning från Togarmas land.

<span id="an_27:15">27:15</span> Dedans söner drevo köpenskap med dig
ja, många havsländer drevo handel i din tjänst; elfenben och ebenholts
tillförde de dig såsom hyllningsgåvor.

<span id="an_27:16">27:16</span> Aram var din handelsvän, ty du var rik
på konstarbeten; karbunkelstenar, purpurrött tyg, brokiga vävnader och
fint linne. koraller och rubiner gåvo de dig såsom betalning.

<span id="an_27:17">27:17</span> Juda och Israels land drevo köpenskap
med dig; vete från Minnit, bakverk och honung, olja och balsam gåvo de
dig i utbyte.

<span id="an_27:18">27:18</span> Damaskus var din handelsvän, ty du var
rik på konstarbeten, ja, på allt slags gods; de kommo med vin från
Helbon och med ull från Sahar.

<span id="an_27:19">27:19</span> Vedan och Javan gåvo dig spånad såsom
betalning; konstsmitt järn och kassia och kalmus fick du i utbyte.

<span id="an_27:20">27:20</span> Dedan drev köpenskap hos dig med
sadeltäcken att rida på.

<span id="an_27:21">27:21</span> Araberna och Kedars alla furstar, de
drevo handel i din tjänst; med lamm och vädurar och bockar drevo de
handel hos dig.

<span id="an_27:22">27:22</span> Sabas och Raemas köpmän drevo köpenskap
med dig; kryddor av allra yppersta slag och alla slags ädla stenar och
guld gåvo de dig såsom betalning.

<span id="an_27:23">27:23</span> Haran, Kanne och Eden, Sabas köpmän,
Assur och Kilmad drevo köpenskap med dig.

<span id="an_27:24">27:24</span> De drevo köpenskap hos dig med sköna
kläder, med mörkblå, brokigt vävda mantlar, med mångfärgade täcken, med
välspunna, starka tåg, på din marknad.

<span id="an_27:25">27:25</span> Tarsis-skepp foro åstad med dina
bytesvaror. Så fylldes du med gods och blev tungt lastad, där du låg i
havet.

<span id="an_27:26">27:26</span> Och dina roddare förde dig åstad, ut på
de vida vattnen. Då kom östanvinden och krossade dig. där du låg i
havet.

<span id="an_27:27">27:27</span> Ditt gods, dina handels- och
bytesvaror, dina sjömän och skeppare, dina läckors botare och dina
bytesmäklare, allt krigsfolk på dig, allt manskap som fanns ombord på
dig, de sjunka nu ned i havet, på ditt falls dag.

<span id="an_27:28">27:28</span> Vid dina skeppares klagorop bäva
markerna,

<span id="an_27:29">27:29</span> och alla som ro med åror övergiva sina
skepp; sjömän och alla skeppare på havet begiva sig i land.

<span id="an_27:30">27:30</span> De ropa högt över ditt öde och klaga
bittert; de strö stoft på sina huvuden och vältra sig i aska.

<span id="an_27:31">27:31</span> De raka sig skalliga för din skull och
hölja sig i sorgdräkt; de gråta över dig i bitter sorg, under bitter
klagan.

<span id="an_27:32">27:32</span> Med jämmer stämma de upp en klagosång
om dig, en klagosång över ditt öde: »Vem var såsom Tyrus, hon som nu
ligger i det tysta ute i havet?»

<span id="an_27:33">27:33</span> Där dina handelsvaror sattes i land
från havet mättade du många folk; med ditt myckna gods och dina många
bytesvaror riktade du jordens konungar.

<span id="an_27:34">27:34</span> Men nu, då du har förlist och
försvunnit ifrån havet, ned i vattnens djup, nu hava dina bytesvaror och
allt ditt manskap sjunkit med dig.

<span id="an_27:35">27:35</span> Havsländernas alla inbyggare häpna över
ditt öde, deras konungar stå rysande, med förfäran i sina ansikten.

<span id="an_27:36">27:36</span> Köpmännen ute bland folken vissla åt
dig; du har tagit en ände med förskräckelse till evig tid.

<span id="an_28:1">28:1</span> Och HERRENS ord kom till mig; han sade:

<span id="an_28:2">28:2</span> Du människobarn, säg till fursten i
Tyrus: Så säger Herren, HERREN: Eftersom ditt hjärta är så högmodigt och
du säger: »Jag är en gud, ja, på ett gudasäte tronar jag mitt ute i
havet», du som dock är en människa och icke en gud, huru mycket du än i
ditt hjärta tycker dig vara en gud --

<span id="an_28:3">28:3</span> och sant är att du är visare än Daniel;
ingen hemlighet är förborgad för dig;

<span id="an_28:4">28:4</span> genom din vishet och ditt förstånd har du
skaffat dig rikedom, guld och silver har du skaffat dig i dina
förrådshus;

<span id="an_28:5">28:5</span> och genom den stora vishet varmed du drev
din köpenskap har du ökat din rikedom, och så har ditt hjärta blivit
högmodigt för din rikedoms skull --

<span id="an_28:6">28:6</span> därför säger Herren, HERREN så: Eftersom
du i ditt hjärta tycker dig vara en gud,

<span id="an_28:7">28:7</span> se, därför skall jag låta främlingar
komma över dig, de grymmaste folk; och de skola draga ut sina svärd mot
din visdoms skönhet och skola oskära din glans.

<span id="an_28:8">28:8</span> De skola störta dig ned i graven, och du
skall dö såsom en dödsslagen man, mitt ute i havet.

<span id="an_28:9">28:9</span> Månne du då skall säga till din dråpare:
»Jag är en gud», du som ej är en gud, utan en människa, i dens våld, som
slår dig till döds?

<span id="an_28:10">28:10</span> Såsom de oomskurna dö, så skall du dö,
för främlingars hand. Ty jag har talat, säger Herren, HERREN.

<span id="an_28:11">28:11</span> Och HERRENS ord kom till mig han sade:

<span id="an_28:12">28:12</span> Du människobarn, stäm upp en klagosång
över konungen i Tyrus och säg till honom: Så säger Herren, HERREN: Du
var ypperst bland härliga skapelser, full med vishet och fullkomlig i
skönhet.

<span id="an_28:13">28:13</span> I Eden, Guds lustgård, bodde du, höljd
i alla slags ädla stenar: karneol, topas och kalcedon, krysolit, onyx
och jaspis, safir, karbunkel och smaragd, jämte guld; du var prydd med
smycken och klenoder, beredda den dag då du skapades.

<span id="an_28:14">28:14</span> Du var en kerub, som skuggade vida, och
jag hade satt dig att vara på det heliga gudaberget, du fick där gå
omkring bland gnistrande stenar.

<span id="an_28:15">28:15</span> Lyckosam var du på dina vägar från den
dag då du skapades, till dess att orättfärdighet blev funnen hos dig.

<span id="an_28:16">28:16</span> Men under din myckna köpenskap blev
ditt inre fyllt med orätt, och du föll i synd. Då förvisade jag dig från
gudaberget och förgjorde dig, du vittskuggande kerub; du fick ej stanna
bland de gnistrande stenarna.

<span id="an_28:17">28:17</span> Eftersom ditt hjärta högmodades över
din skönhet och du förspillde din vishet för ditt pråls skull, därför
slog jag dig ned till jorden och gav dig till pris åt konungarna, så att
de fingo se sin lust på dig.

<span id="an_28:18">28:18</span> Genom dina många missgärningar vid din
orättrådiga köpenskap ohelgade du dina helgedomar. Därför lät jag eld gå
ut ifrån dig, och av den blev du förtärd. Jag lät dig ligga såsom aska
på jorden inför alla som besökte dig.

<span id="an_28:19">28:19</span> Alla som kände dig bland folken häpnade
över ditt öde. Du tog en ände med förskräckelse för evig tid.

<span id="an_28:20">28:20</span> Och HERRENS ord kom till mig; han sade:

<span id="an_28:21">28:21</span> Du människobarn, vänd ditt ansikte mot
Sidon och profetera mot det

<span id="an_28:22">28:22</span> och säg: Så säger Herren, HERREN: Se,
jag skall komma över dig, Sidon, och förhärliga mig i dig. Ja, att jag
är HERREN, det skall man förnimma, när jag håller dom över henne och
bevisar mig helig på henne.

<span id="an_28:23">28:23</span> Och jag skall sända över henne pest och
blod på hennes gator, och dödsslagna män skola falla därinne för ett
svärd som skall drabba henne från alla sidor; och man skall förnimma att
jag är HERREN.

<span id="an_28:24">28:24</span> Sedan skall för Israels hus icke mer
finnas någon stingande tagg eller något sårande törne bland alla de
grannfolk som nu håna dem; och man skall förnimma att jag är Herren,
HERREN.

<span id="an_28:25">28:25</span> Ja, så säger Herren, HERREN: När jag
församlar Israels barn från de folk bland vilka de äro förströdda, då
skall jag bevisa mig helig på dem inför folkens ögon, och de skola sedan
få bo i sitt land, det som jag har givit åt min tjänare Jakob.

<span id="an_28:26">28:26</span> De skola bo där i trygghet och bygga
hus och plantera vingårdar ja, de skola bo i trygghet, när jag håller
dom över alla som håna dem på alla sidor; och de skola förnimma att jag
är HERREN, deras Gud.

<span id="an_29:1">29:1</span> I tionde året, på tolfte dagen i tionde
månaden, kom HERRENS ord till mig; han sade:

<span id="an_29:2">29:2</span> Du människobarn, vänd ditt ansikte mot
Farao, konungen i Egypten, och profetera mot honom och mot hela Egypten.

<span id="an_29:3">29:3</span> Tala och säg: Så säger Herren, HERREN:
Se, jag skall komma över dig, Farao, du Egyptens konung, du stora drake,
som ligger där i dina strömmar och säger: »Min Nilflod är min; själv har
jag gjort mig.»

<span id="an_29:4">29:4</span> Jag skall sätta krokar i dina käftar och
låta fiskarna i dina strömmar fastna vid dina fjäll, och så skall jag
draga dig upp ur dina strömmar med alla de fiskar i dina strömmar, som
hänga fast vid dina fjäll.

<span id="an_29:5">29:5</span> Och jag skall kasta dig ut i öknen med
alla fiskarna ifrån dina strömmar; du skall falla på marken och ej tagas
bort därifrån eller upphämtas, ty åt markens djur och himmelens fåglar
vill jag giva dig till mat;

<span id="an_29:6">29:6</span> och alla Egyptens inbyggare skola
förnimma att jag är HERREN. Ty de äro en rörstav för Israels barn;

<span id="an_29:7">29:7</span> ja, när dessa fatta i dig med handen, går
du sönder och sårar envar av dem i sidan; och när de stödja sig på dig,
brytes du av och lämnar dem alla med vacklande länder.

<span id="an_29:8">29:8</span> Därför säger Herren, HERREN så: Se, jag
vill låta svärd komma över dig, och jag skall utrota ur dig både
människor och djur.

<span id="an_29:9">29:9</span> Och Egyptens land skall bliva förött och
ödelagt, och man skall förnimma att jag är HERREN. Detta därför att han
sade: »Nilfloden är min; själv har jag gjort den.

<span id="an_29:10">29:10</span> Ja, därför skall jag komma över dig och
dina strömmar, och göra Egyptens land till en ödemark, ett ödelagt land,
från Migdol till Sevene, fram till Etiopiens gräns.

<span id="an_29:11">29:11</span> Ingen människofot skall gå där fram,
och ingen fot av något boskapsdjur skall gå där fram; och det skall
ligga obebott i fyrtio år.

<span id="an_29:12">29:12</span> Och jag skall göra Egyptens land till
en ödemark bland ödelagda länder, och dess städer skola ligga öde bland
förhärjade städer i fyrtio år; och jag skall förskingra egyptierna bland
folken och förströ dem i länderna.

<span id="an_29:13">29:13</span> Ty så säger Herren, HERREN: När fyrtio
år äro förlidna, skall jag församla egyptierna från de folk bland vilka
de äro förskingrade.

<span id="an_29:14">29:14</span> Och jag skall åter upprätta Egypten och
låta egyptierna komma tillbaka till Patros' land, varifrån de stamma.
Där skola de bliva ett oansenligt rike,

<span id="an_29:15">29:15</span> ja, ett rike oansenligare än andra
riken, så att det icke mer skall kunna upphäva sig över folken; jag
skall låta dem bliva så få att de icke kunna råda över folken.

<span id="an_29:16">29:16</span> Och Israels barn skola icke mer sätta
sitt hopp till dem som allenast uppväcka minnet av deras missgärning,
när de vända sig till dem; och de skola förnimma att jag är Herren,
HERREN.

<span id="an_29:17">29:17</span> I tjugusjunde året, på första dagen i
första månaden, kom HERRENS ord till mig; han sade:

<span id="an_29:18">29:18</span> Du människobarn, Nebukadressar konungen
i Babel, har låtit sin här förrätta ett svårt arbete mot Tyrus; alla
huvuden hava blivit skalliga och alla skuldror sönderskavda. Men han och
hans här hava icke fått någon lön från Tyrus för det arbete som han har
förrättat mot det.

<span id="an_29:19">29:19</span> Därför säger Herren, HERREN så: Se, jag
vill giva Egyptens land åt Nebukadressar, konungen i Babel; och han
skall föra bort dess rikedomar och taga rov därifrån och göra byte där,
och detta skall hans här få till lön.

<span id="an_29:20">29:20</span> Såsom en vedergällning för hans arbete
giver jag honom Egyptens land; ty för min räkning hava de utfört sitt
verk, säger Herren, HERREN.

<span id="an_29:21">29:21</span> På den tiden skall jag låta ett horn
växa upp åt Israels hus, och du skall få upplåta din mun mitt ibland
dem; och de skola förnimma att jag är HERREN.

<span id="an_30:1">30:1</span> Och HERRENS ord kom till mig; han sade:

<span id="an_30:2">30:2</span> Du människobarn, profetera och säg: Så
säger Herren, HERREN: Jämren eder: »Ack ve, vilken dag!»

<span id="an_30:3">30:3</span> Ty dagen är nära, HERRENS dag är nära; en
molnhöljd dag är det, hednafolkens stund är inne.

<span id="an_30:4">30:4</span> Ett svärd kommer över Egypten, och
Etiopien fattas av ångest, när de slagna falla i Egypten och dess
rikedomar föras bort och dess grundvalar upprivas.

<span id="an_30:5">30:5</span> Etiopier, putéer och ludéer, och hela
hopen av främmande folk, och kubéer och förbundslandets söner skola med
dem falla för svärd.

<span id="an_30:6">30:6</span> Så säger HERREN: Ja, Egyptens försvarare
skola falla, och dess stolta makt skall störtas ned; från Migdol till
Sevene skola de som bo där falla för svärd, säger Herren, HERREN.

<span id="an_30:7">30:7</span> Och deras land skall ligga öde bland
ödelagda länder, och städerna där skola vara bland förhärjade städer.

<span id="an_30:8">30:8</span> Och man skall förnimma att jag är HERREN,
när jag tänder eld på Egypten och låter alla dess hjälpare varda
krossade.

<span id="an_30:9">30:9</span> På den dagen skola sändebud draga ut från
mig på skepp, för att injaga skräck hos Etiopien mitt i dess trygghet;
och man skall där fattas av ångest på Egyptens dag; ty se, det kommer!

<span id="an_30:10">30:10</span> Så säger Herren, HERREN: Ja, jag skall
göra slut på Egyptens rikedomar genom Nebukadressar, konungen i Babel.

<span id="an_30:11">30:11</span> Han och hans folk med honom, de
grymmaste hedningar, skola hämtas dit till att fördärva landet; de skola
draga sina svärd mot Egypten och uppfylla landet med slagna.

<span id="an_30:12">30:12</span> Och jag skall göra strömmarna till torr
mark och sälja landet i onda mäns hand. Jag skall ödelägga landet med
allt vad däri är, genom främmande män. Jag, HERREN, har talat.

<span id="an_30:13">30:13</span> Så säger Herren, HERREN: Jag skall ock
förstöra de eländiga avgudarna och göra slut på avgudarna i Nof, och ur
Egyptens land skall ingen furste mer uppstå; och jag skall låta fruktan
komma över Egyptens land.

<span id="an_30:14">30:14</span> Jag skall ödelägga Patros och tända eld
på Soan och hålla dom över No.

<span id="an_30:15">30:15</span> Och jag skall utgjuta min vrede över
Sin, Egyptens värn, och utrota den larmande hopen i No.

<span id="an_30:16">30:16</span> Ja, jag skall tända eld på Egypten, Sin
skall gripas av ångest, No skall bliva intaget och Nof överfallas på
ljusa dagen.

<span id="an_30:17">30:17</span> Avens och Pi-Besets unga män skola
falla för svärd, och själva skola de vandra bort i fångenskap.

<span id="an_30:18">30:18</span> I Tehafnehes bliver dagen mörk, när jag
där bryter sönder Egyptens ok och dess stolta makt där får en ände; ja,
ett moln skall övertäcka det, och dess döttrar skola vandra bort i
fångenskap.

<span id="an_30:19">30:19</span> Jag skall hålla dom över Egypten, och
man skall förnimma att jag är HERREN.

<span id="an_30:20">30:20</span> I elfte året, på sjunde dagen i första
månaden, kom HERRENS ord till mig; han sade:

<span id="an_30:21">30:21</span> Du människobarn, jag har brutit sönder
Faraos, den egyptiske konungens, arm; och se, den har icke blivit
förbunden, man har icke brukat läkemedel, icke lindat den, icke lagt på
den förband, för att åter göra den stark nog till att föra svärdet.

<span id="an_30:22">30:22</span> Därför säger Herren, HERREN så: Se, jag
skall komma över Farao, konungen i Egypten, och bryta sönder hans armar,
både den som ännu är stark och den som redan är sönderbruten, och skall
låta svärdet falla ur hans hand.

<span id="an_30:23">30:23</span> Och jag skall förskingra egyptierna
bland folken och förströ dem i länderna.

<span id="an_30:24">30:24</span> Den babyloniske konungens armar skall
jag stärka, och jag skall sätta milt svärd i hans hand; men Faraos armar
skall jag bryta sönder, så att han upphäver jämmerrop inför honom, såsom
en dödsslagen kämpe gör.

<span id="an_30:25">30:25</span> Ja, jag skall stärka den babyloniske
konungens armar, men Faraos armar skola sjunka ned; och man skall
förnimma att jag är HERREN, när jag sätter mitt svärd i den babyloniske
konungens hand, för att han skall svänga det mot Egyptens land.

<span id="an_30:26">30:26</span> Och jag skall förskingra egyptierna
bland folken och förströ dem i länderna; och de skola förnimma att jag
är HERREN.

<span id="an_31:1">31:1</span> I elfte året, på första dagen i tredje
månaden, kom HERRENS ord till mig; han sade:

<span id="an_31:2">31:2</span> Du människobarn, säg till Farao, konungen
i Egypten, och till hans larmande hop: Vem kan förliknas med dig i din
storhet?

<span id="an_31:3">31:3</span> Se, du är ett ädelt träd, en ceder på
Libanon, med sköna grenar och skuggrik krona och hög stam, en som med
sin topp räcker upp bland molnen.

<span id="an_31:4">31:4</span> Vatten gåvo den växt, djupets källor
gjorde den hög. Ty med sina strömmar omflöto de platsen där den var
planterad; först sedan sände de sina flöden till alla andra träd på
marken.

<span id="an_31:5">31:5</span> Så fick den högre stam än alla träd på
marken, den fick talrika kvistar och långa grenar, genom det myckna
vatten den hade, när den sköt skott.

<span id="an_31:6">31:6</span> Alla himmelens fåglar byggde sig nästen
bland dess kvistar, under dess grenar födde alla markens djur sina
ungar, och i dess skugga bodde allahanda stora folk.

<span id="an_31:7">31:7</span> Och den blev skön genom sin storhet och
genom sina grenars längd, där den stod med sin rot invid stora vatten.

<span id="an_31:8">31:8</span> Ingen ceder i Guds lustgård gick upp emot
denna, ingen cypress hade kvistar som kunde förliknas med dennas, ingen
lönn bar grenar, jämförliga med dennas; nej, intet träd i Guds lustgård
liknade den i skönhet

<span id="an_31:9">31:9</span> Så skön hade jag låtit den bliva, i dess
rikedom på grenar, att alla Edens träd i Guds lustgård måste avundas
den.

<span id="an_31:10">31:10</span> Därför säger Herren, HERREN så Eftersom
du växte så hög, ja, eftersom ditt träd sträckte sin topp upp bland
molnen och förhävde sig i sitt hjärta över att det var så högt,

<span id="an_31:11">31:11</span> därför skall jag prisgiva det åt en som
är väldig bland folken. Han skall förvisso utföra sitt verk därpå, ty
för dess ogudaktighets skull har jag förkastat det.

<span id="an_31:12">31:12</span> Ja, främlingar hava fått hugga ned det,
de grymmaste folk, och hava låtit det ligga. Dess kvistar hava nu fallit
på bergen och i alla dalar; dess grenar hava blivit avbrutna och kastade
i alla landets bäckar, och alla folk på jorden hava måst draga bort
därifrån och försaka dess skugga och låta det ligga.

<span id="an_31:13">31:13</span> På dess kullfallna stam bo alla
himmelens fåglar, och på dess grenar lägra sig alla markens djur.

<span id="an_31:14">31:14</span> Så sker, för att ett träd som växer vid
vatten aldrig skall yvas över sin höjd och sträcka sin topp upp bland
molnen; ja, för att icke ens de väldigaste av dem skola stå och yvas,
intet träd som har haft vatten att dricka. Ty de äro allasammans
hemfallna åt döden och måste ned i jordens djup, till att vara där bland
människors barn, hos dem som hava farit ned i graven.

<span id="an_31:15">31:15</span> Så säger Herren, HERREN: På den dag då
det for ned till dödsriket lät jag djupet för dess skull hölja sig i
sorgdräkt; jag hämmade strömmarna där, och de stora vattnen höllos
tillbaka. Jag lät Libanon för dess skull kläda sig i svart, och alla
träd på marken förtvinade i sorg över det.

<span id="an_31:16">31:16</span> Genom dånet av dess fall kom jag folken
att bäva, när jag störtade det ned i dödsriket, till dem som hade farit
ned i graven. Men då tröstade sig i jordens djup alla Edens träd, de
yppersta och bästa på Libanon, alla de som hade haft vatten att dricka.

<span id="an_31:17">31:17</span> Också de hade, såsom det trädet, måst
fara ned till dödsriket, till dem som voro slagna med svärd; dit foro
ock de som hade varit dess stöd och hade bott i dess skugga bland
folken.

<span id="an_31:18">31:18</span> Kan nu något bland Edens träd förliknas
med dig i härlighet och storhet? Och dock skall du, såsom Edens träd,
störtas ned i jordens djup och ligga där bland oomskurna, hos dem som
äro slagna med svärd. Så skall det gå Farao och hela hans larmande hop,
säger Herren, HERREN.

<span id="an_32:1">32:1</span> I tolfte året, på första dagen i tolfte
månaden, kom HERRENS ord till mig; han sade:

<span id="an_32:2">32:2</span> Du människobarn, stäm upp en klagosång
över Farao, konungen i Egypten, och säg till honom: Det är förbi med
dig, du lejon bland folken! Och du var dock lik draken i havet, där du
for fram i dina strömmar och rörde upp vattnet med dina fötter och
grumlade dess strömmar.

<span id="an_32:3">32:3</span> Så säger nu Herren, HERREN: Jag skall
breda ut mitt nät över dig genom skaror av många folk, och de skola
draga upp dig i mitt garn.

<span id="an_32:4">32:4</span> Jag skall kasta dig upp på jorden, jag
skall slunga dig bort på marken och låta alla himmelens fåglar slå ned
på dig och låta de vilda djuren på hela jorden mätta sig med dig.

<span id="an_32:5">32:5</span> Jag skall kasta ditt kött på bergen och
fylla dalarna med ditt stora skrov.

<span id="an_32:6">32:6</span> Och landet som du har nedsölat skall jag
vattna med ditt blod ända upp till bergen, och bäckarna skola bliva
fulla av dig.

<span id="an_32:7">32:7</span> Och när jag utsläcker dig, skall jag
övertäcka himmelen och förmörka dess stjärnor; jag skall övertäcka solen
med moln, och månens ljus skall icke lysa mer.

<span id="an_32:8">32:8</span> Alla ljus på himmelen skall jag förmörka
för din skull och låta mörker komma över ditt land, säger Herren,
HERREN.

<span id="an_32:9">32:9</span> Och många folks hjärtan skall jag slå med
skräck, när jag gör din undergång bekant bland folkslagen, ja, i länder
som du icke känner.

<span id="an_32:10">32:10</span> Jag skall komma många folk att häpna
för din skull, och deras konungar skola för din skull gripas av bävan,
när jag i deras åsyn svänger mitt svärd; vart ögonblick skola de frukta,
envar för sitt liv, på ditt falls dag.

<span id="an_32:11">32:11</span> Ty så säger Herren, HERREN: Den
babyloniske konungens svärd skall komma över dig.

<span id="an_32:12">32:12</span> Jag skall låta din larmande hop falla
för hjältars svärd, grymmast bland hedningar äro de alla. De skola
föröda Egyptens härlighet, och hela dess larmande hop skall förgöras;

<span id="an_32:13">32:13</span> jag skall utrota all dess boskap, den
som betar vid det myckna vattnet. Av människofot skall det icke mer
röras upp, ej heller röras upp av boskapsklövar.

<span id="an_32:14">32:14</span> Sedan skall jag låta deras vatten
sjunka undan och deras strömmar flyta bort såsom olja, säger Herren,
HERREN,

<span id="an_32:15">32:15</span> i det jag gör Egyptens land till en
ödslig ödemark och berövar landet allt vad däri är, när jag nu slår alla
dess inbyggare, så att man förnimmer att jag är HERREN.

<span id="an_32:16">32:16</span> Detta är en klagosång som man skall
sjunga, ja, folkens döttrar skola sjunga den; de skola sjunga den över
Egypten med hela dess larmande hop, säger Herren, HERREN.

<span id="an_32:17">32:17</span> I tolfte året, på femtonde dagen i
månaden, kom HERRENS ord till mig; han sade:

<span id="an_32:18">32:18</span> Du människobarn, sjung sorgesång över
Egyptens larmande hop. Bjud henne att såsom döttrarna av de väldigaste
folk fara ned i jordens djup, till dem som redan hava farit ned i
graven.

<span id="an_32:19">32:19</span> Finnes någon så ringa att du är förmer
än hon? Nej, far du ned och låt dig bäddas bland de oomskurna.

<span id="an_32:20">32:20</span> Bland män som äro slagna med svärd
skola ock dina falla. Svärdet är redo; släpen bort henne med hela hennes
larmande hop.

<span id="an_32:21">32:21</span> Mäktiga hjältar skola tala till Farao
ur dödsriket, till honom och till hans hjälpare: »Ja, de hava måst fara
hitned, och nu ligga de där, de oomskurna, slagna med svärd.»

<span id="an_32:22">32:22</span> Där ligger redan Assur med hela sin
skara; runt omkring honom har denna sin gravplats. Allasammans ligga de
där slagna, fallna för svärd.

<span id="an_32:23">32:23</span> Sin grav har han fått längst ned i
underjorden, och runt omkring honom ligger hans skara begraven.
Allasammans ligga de slagna, fallna för svärd, de man som en gång
utbredde skräck i de levandes land.

<span id="an_32:24">32:24</span> Där ligger Elam med hela sin larmande
hop, vilande runt omkring hans grav. Allasammans ligga de slagna, männen
som föllo för svärd, och som oomskurna måste fara, ned i jordens djup,
desamma som en gång utbredde skräck omkring sig i de levandes land; nu
måste de bära sin skam bland de andra som hava farit ned i graven.

<span id="an_32:25">32:25</span> Ja, bland slagna har han fått sitt
läger med hela sin larmande hop; runt omkring honom har denna sin
gravplats. Allasammans ligga de där oomskurna, slagna med svärd; en gång
utbredde sig ju skräck omkring dem i de levandes land, men de måste nu
bära sin skam bland dem som hava farit ned i graven. Ja, bland slagna
har han fått sin plats.

<span id="an_32:26">32:26</span> Där ligger Mesek-Tubal med hela sin
larmande hop; runt omkring honom har denna sin gravplats. Allasammans
ligga de där oomskurna, slagna med svärd; en gång utbredde de ju skräck
omkring sig i de levandes land.

<span id="an_32:27">32:27</span> Men dessa fallna män ur de oomskurnas
hop, de få icke vila bland hjältarna, bland dem som hava farit ned till
dödsriket i sin krigiska rustning och fått sina svärd lagda under sina
huvuden. Nej, deras missgärningar hava kommit över deras ben. De
utbredde ju skräck i de levandes land, såsom hjältar göra.

<span id="an_32:28">32:28</span> Ja, också du skall bliva krossad bland
de oomskurna och få ligga bland dem som äro slagna med svärd.

<span id="an_32:29">32:29</span> Där ligger Edom med sina konungar och
alla sina hövdingar; huru mäktiga de än voro, hava de nu fått sin plats
bland dem som äro slagna med svärd; de måste ligga bland de oomskurna,
bland dem som hava farit ned i graven.

<span id="an_32:30">32:30</span> Där ligga Nordlandets furstar
allasammans, med alla sidonier, ty de hava måst fara ned till de slagna,
de hava kommit på skam, trots den skräck de utbredde genom sina väldiga
gärningar. Och de ligga där oomskurna bland dem som hava blivit slagna
med svärd; de måste bära sin skam bland dem som hava farit ned i graven.

<span id="an_32:31">32:31</span> Dem skall nu Farao få se, och han skall
så trösta sig över hela sin larmande hop. Ja, Farao och hela hans har
äro slagna med svärd, säger Herren, HERREN.

<span id="an_32:32">32:32</span> Ty väl utbredde jag skräck för honom i
de levandes land, men nu måste han, Farao, med hela sin larmande hop,
låta sig bäddas bland de oomskurna, hos dem som äro slagna med svärd,
säger Herren, HERREN.

<span id="an_33:1">33:1</span> Och HERRENS ord kom till mig; han sade:

<span id="an_33:2">33:2</span> Du människobarn, tala till dina landsmän
och säg till dem: Om jag vill låta svärdet komma över ett land, och
folket i landet har utsett bland sig en man som det har gjort till sin
väktare,

<span id="an_33:3">33:3</span> och denne ser svärdet komma över landet
och stöter i basunen och varnar folket,

<span id="an_33:4">33:4</span> men den som får höra basunljudet ända
icke låter varna sig, och svärdet sedan kommer och tager honom bort, då
kommer hans blod över hans eget huvud.

<span id="an_33:5">33:5</span> Ty han hörde ju basunljudet, men lät icke
varna sig; därför kommer hans blod över honom själv. Om han hade låtit
varna sig, så hade han räddat sitt liv. --

<span id="an_33:6">33:6</span> Men om väktaren ser svärdet komma och
icke stöter i basunen och folket så icke bliver varnat, och svärdet
sedan kommer och tager bort någon bland dem, då bliver visserligen denne
borttagen genom sin egen missgärning, men hans blod skall jag utkräva av
väktarens hand.

<span id="an_33:7">33:7</span> Dig, du människobarn, har jag satt till
en väktare för Israels hus, för att du å mina vägnar skall varna dem,
när du hör ett ord från min mun.

<span id="an_33:8">33:8</span> Om jag säger till den ogudaktige: »Du
ogudaktige, du måste dö», och du då icke säger något till att varna den
ogudaktige för hans väg, så skall väl den ogudaktige dö genom sin
missgärning, men hans blod skall jag utkräva av din hand.

<span id="an_33:9">33:9</span> Men om du varnar den ogudaktige för hans
väg, på det att han må vända om ifrån den, och han likväl icke vänder om
ifrån sin väg, då skall visserligen han dö genom sin missgärning, men du
själv har räddat din själ.

<span id="an_33:10">33:10</span> Och du, människobarn, säg till Israels
hus: I sägen så: »Våra överträdelser och synder tynga på oss och vi
försmäkta genom dem. Huru kunna vi då bliva vid liv?»

<span id="an_33:11">33:11</span> Men svara dem: Så sant jag lever, säger
Herren, HERREN, jag har ingen lust till den ogudaktiges död, utan
fastmer därtill att den ogudaktige vänder om från sin väg och får leva.
Så vänden då om, ja, vänden om från edra onda vägar; ty icke viljen I
väl dö, I av Israels hus?

<span id="an_33:12">33:12</span> Men du, människobarn, säg till dina
landsmän: Den rättfärdiges rättfärdighet skall icke rädda honom, när han
begår överträdelser; och den ogudaktige skall icke komma på fall genom
sin ogudaktighet, när han vänder om från sin ogudaktighet, lika litet
som den rättfärdige skall kunna leva genom sin rättfärdighet, när han
syndar.

<span id="an_33:13">33:13</span> Om jag säger till den rättfärdige att
han skall få leva, och han sedan i förlitande på sin rättfärdighet gör
vad orätt är, så skall intet ihågkommas av all hans rättfärdighet, utan
genom det orätta som han gör skall han dö.

<span id="an_33:14">33:14</span> Och om jag säger till den ogudaktige:
»Du måste dö», och han sedan vänder om från sin synd och övar rätt och
rättfärdighet,

<span id="an_33:15">33:15</span> så att han, den ogudaktige, give
tillbaka den pant han har fått och ersätter vad han har rövat och
vandrar efter livets stadgar, så att han icke gör vad orätt är, då skall
han förvisso leva och icke dö.

<span id="an_33:16">33:16</span> Ingen av de synder han har begått skall
då tillräknas honom; han har övat rätt och rättfärdighet, därför skall
han förvisso få leva. --

<span id="an_33:17">33:17</span> Men nu säga dina landsmän: »Herrens väg
är icke alltid densamma», då det fastmer är deras egen väg som icke
alltid är densamma.

<span id="an_33:18">33:18</span> Om den rättfärdige vänder om från sin
rättfärdighet och gör vad orätt är, så måste han just därför dö.

<span id="an_33:19">33:19</span> Men om den ogudaktige vänder om från
sin ogudaktighet och övar rätt och rättfärdighet, då skall han just
därför få leva.

<span id="an_33:20">33:20</span> Och ändå sägen I: »Herrens väg är icke
alltid densamma.» Jo, jag skall döma var och en av eder efter hans
vägar, I av Israels hus.

<span id="an_33:21">33:21</span> I det tolfte året sedan vi hade blivit
bortförda i fångenskap, på femte dagen i tionde månaden, kom en flykting
ifrån Jerusalem till mig med budskapet: »Staden är intagen.»

<span id="an_33:22">33:22</span> Nu hade på aftonen före flyktingens
ankomst HERRENS hand kommit över mig; men på morgonen öppnade han åter
min mun, just före mannens ankomst, så att jag, då nu min mun blev
öppnad, upphörde att vara stum.

<span id="an_33:23">33:23</span> Och HERRENS ord kom till mig; han sade:

<span id="an_33:24">33:24</span> Du människobarn, de som bo ibland
ruinerna där borta i Israels land säga »Abraham var en ensam man, och
han fick dock landet till besittning. Vi äro många, oss måste väl landet
då vara givet till besittning!»

<span id="an_33:25">33:25</span> Säg därför till dem: Så säger Herren,
HERREN: I äten kött med blodet i, I upplyften edra ögon till edra
eländiga avgudar, och I utgjuten blod; och likväl skullen I få hava
landet till besittning!

<span id="an_33:26">33:26</span> I trotsen på edra svärd, I bedriven vad
styggeligt är, I skänden varandras hustrur; och likväl skullen I få hava
landet till besittning!

<span id="an_33:27">33:27</span> Nej; så skall du säga till dem: Så
säger Herren, HERREN: Så sant jag lever, de som bo där bland ruinerna
skola falla för svärd; och dem som bo på landsbygden skall jag giva till
mat åt de vilda djuren, och de som bo i bergfästen eller i grottor skola
dö genom pest.

<span id="an_33:28">33:28</span> Jag skall göra landet öde och tomt, och
dess stolta makt skall få en ände; och Israels berg skola ödeläggas, så
att ingen går där fram.

<span id="an_33:29">33:29</span> Och de skola förnimma att jag är
HERREN, när jag gör landet öde och tomt, för alla de styggelsers skull
som de hava bedrivit.

<span id="an_33:30">33:30</span> Men du, människobarn, dina landsmän,
som orda om dig invid väggarna och i ingångarna till husen, de tala
sinsemellan, den ene med den andre, och säga: »Kom, låt oss höra vad det
är för ett ord som nu utgår från HERREN.»

<span id="an_33:31">33:31</span> Och de komma till dig, såsom gällde det
en folkförsamling, och sätta sig hos dig såsom mitt folk; och de höra
dina ord, men göra icke efter dem. Ty väl hopgöra de med munnen ljuvliga
ord, men deras hjärtan stå blott efter egen vinning.

<span id="an_33:32">33:32</span> Och se, du är för dem, såsom när någon
som har vacker röst och spelar väl sjunger en kärleksvisa; de höra väl
dina ord, men göra icke efter dem.

<span id="an_33:33">33:33</span> Men när det kommer -- ty se det kommer!
-- då skola de förnimma att en profet har varit ibland dem.

<span id="an_34:1">34:1</span> Och HERRENS ord kom till mig; han sade:

<span id="an_34:2">34:2</span> Du människobarn, profetera mot Israels
herdar, profetera och säg till dem, till herdarna: Så säger Herren,
HERREN: Ve eder, I Israels herdar, som haven sörjt allenast för eder
själva! Var det då icke för hjorden som herdarna borde sörja?

<span id="an_34:3">34:3</span> I stället åten I upp det feta, med ullen
klädden I eder, det gödda slaktaden I; men om hjorden vårdaden I eder
icke.

<span id="an_34:4">34:4</span> De svaga stärkten I icke, det sjuka
heladen I icke, det sargade förbunden I icke, det fördrivna förden I
icke tillbaka, det förlorade uppsökten I icke, utan med förtryck och
hårdhet fören I fram mot dem.

<span id="an_34:5">34:5</span> Så blevo de förskingrade, därför att de
icke hade någon herde, de blevo till mat åt alla markens djur, ja, de
blevo förskingrade.

<span id="an_34:6">34:6</span> Mina får gå nu vilse på alla berg och
alla höga kullar; över hela jorden äro mina får förskingrade, utan att
någon frågar efter dem eller uppsöker dem.

<span id="an_34:7">34:7</span> Hören därför HERRENS ord, I herdar:

<span id="an_34:8">34:8</span> Så sant jag lever, säger Herren, HERREN,
sannerligen, eftersom mina får hava lämnats till rov, ja, eftersom mina
får hava blivit till mat åt alla markens djur, då de nu icke hava någon
herde, och eftersom mina herdar icke fråga efter mina får ja, eftersom
herdarna sörja för sig själva och icke sörja för mina får,

<span id="an_34:9">34:9</span> därför, I herdar: Hören HERRENS ord:

<span id="an_34:10">34:10</span> Så säger Herren, HERREN: Se, jag skall
komma över herdarna och utkräva mina får ur deras hand och göra slut på
deras herdetjänst; och herdarna skola då icke mer kunna sörja för sig
själva, ty jag skall rädda mina får ur deras gap, så att de icke bliva
till mat åt dem.

<span id="an_34:11">34:11</span> Ty så säger Herren, HERREN: Se, jag
skall själv taga mig an mina får och leta dem tillsammans.

<span id="an_34:12">34:12</span> Likasom en herde letar tillsammans sin
hjord, när hans får äro förströdda omkring honom, så skall ock jag leta
tillsammans mina får och rädda dem från alla de orter till vilka de
förskingrades på en dag av moln och töcken.

<span id="an_34:13">34:13</span> Och jag skall föra dem ut ifrån folken
och församla dem ur länderna, och skall låta dem komma till sitt eget
land och föra dem i bet på Israels berg, vid bäckarna och var man eljest
kan bo i landet.

<span id="an_34:14">34:14</span> På goda betesplatser skall jag föra dem
i bet, på Israels höga berg skola de få sina betesmarker; där skola de
lägra sig på goda betesmarker, och fett bete skola de hava på Israels
berg.

<span id="an_34:15">34:15</span> Jag skall själv föra mina får i bet och
själv utse lägerplatser åt dem, säger Herren, HERREN.

<span id="an_34:16">34:16</span> Det förlorade skall jag uppsöka, det
fördrivna skall jag föra tillbaka, det sargade skall jag förbinda, och
det svaga skall jag stärka. Men det feta och det starka skall jag
förgöra; ja, jag skall sköta det såsom rätt är.

<span id="an_34:17">34:17</span> Men I, mina får, så säger Herren,
HERREN: Se, jag vill döma mellan får och får, mellan vädurar och bockar.

<span id="an_34:18">34:18</span> Är det eder icke nog att I fån beta på
den bästa betesplatsen, eftersom I med edra fötter trampen ned vad som
är kvar på eder betesplats? Och är det eder icke nog att I fån dricka
det klaraste vattnet, eftersom I med edra fötter grumlen vad som har
lämnats kvar?

<span id="an_34:19">34:19</span> Skola mina får beta av det som edra
fötter hava trampat ned, och dricka vad edra fötter hava grumlat?

<span id="an_34:20">34:20</span> Nej; därför säger Herren, HERREN så
till dem: Se, jag skall själv döma mellan de feta fåren och de magra
fåren.

<span id="an_34:21">34:21</span> Eftersom I med sida och bog stöten
undan alla de svaga och med edra horn stången dem, till dess att I haven
drivit dem ut och förskingrat dem,

<span id="an_34:22">34:22</span> därför skall jag frälsa mina får, så
att de icke mer bliva till rov, och skall döma mellan får och får.

<span id="an_34:23">34:23</span> Och jag skall låta en herde uppstå,
gemensam för dem alla, och han skall föra dem i bet, nämligen min
tjänare David; ja, han skall föra dem i bet, han skall vara deras herde.

<span id="an_34:24">34:24</span> Jag, HERREN, skall vara deras Gud, men
min tjänare David skall vara hövding bland dem. Jag, HERREN, har talat.

<span id="an_34:25">34:25</span> Och jag skall med dem sluta ett
fridsförbund; jag skall göra ände på vilddjuren i landet, så att man i
trygghet kan bo mitt i öknen och sova i skogarna.

<span id="an_34:26">34:26</span> Och jag skall låta dem själva och
landet runt omkring min höjd bliva till välsignelse. Jag skall låta regn
falla i rätt tid; regnskurar till välsignelse skall det bliva.

<span id="an_34:27">34:27</span> Träden på marken skola bära sin frukt,
och jorden skall giva sin gröda, och själva skola de bo i sitt land i
trygghet; och de skola förnimma att jag är HERREN, när jag bryter sönder
deras ok och räddar dem från de människors hand, som hava hållit dem i
träldom.

<span id="an_34:28">34:28</span> De skola sedan icke mer bliva ett byte
för folken, och markens djur skola ej äta upp dem, utan de skola bo i
trygghet, och ingen skall förskräcka dem.

<span id="an_34:29">34:29</span> Och jag skall åt dem låta en plantering
växa upp, som skall bliva dem till berömmelse; och de som bo i landet
skola icke mer ryckas bort av hunger, ej heller skola de mer lida smälek
av folken.

<span id="an_34:30">34:30</span> Och de skola förnimma att jag, HERREN,
deras Gud, är med dem, och att de, Israels hus, äro mitt folk, säger
Herren, HERREN.

<span id="an_34:31">34:31</span> Ja, I ären mina får, I ären får i min
hjord, människor som I ären, och jag är eder Gud, säger Herren, HERREN.

<span id="an_35:1">35:1</span> Och HERRENS ord kom till mig; han sade:

<span id="an_35:2">35:2</span> Du människobarn, vänd ditt ansikte mot
Seirs berg och profetera mot det;

<span id="an_35:3">35:3</span> säg till det: Så säger Herren, HERREN:
Se, jag skall komma över dig, du Seirs berg, och uträcka min hand mot
dig och göra dig öde och tomt.

<span id="an_35:4">35:4</span> Jag skall göra dina städer till ruiner,
och självt skall du bliva öde; och du skall förnimma att jag är HERREN.

<span id="an_35:5">35:5</span> Eftersom du har hyst en evig fiendskap
mot Israels barn och givit dem till pris åt svärdet under deras ofärds
tid, den tid då missgärningen hade nått sin gräns,

<span id="an_35:6">35:6</span> därför, så sant jag lever, säger Herren,
HERREN, skall jag förvandla dig till blod, och blod skall förfölja dig;
eftersom du icke har hatat blod, skall blod förfölja dig.

<span id="an_35:7">35:7</span> Ja, jag skall göra Seirs berg tomt och
öde och utrota därifrån envar som färdas där, fram eller tillbaka.

<span id="an_35:8">35:8</span> Och jag skall uppfylla dess berg med dess
slagna män; ja, på dina höjder, i dina dalar och vid alla dina bäckar
skola svärdsslagna män falla.

<span id="an_35:9">35:9</span> Jag skall göra dig till en ödemark för
evärdlig tid, och dina städer skola icke mer bliva bebodda; och I skolen
förnimma att jag är HERREN.

<span id="an_35:10">35:10</span> Eftersom du sade: »De båda folken och
de båda länderna skola bliva mina, vi skola taga dem i besittning» --
detta fastän HERREN bodde där --

<span id="an_35:11">35:11</span> därför, så sant jag lever, säger
Herren, HERREN, skall jag utföra mitt verk med samma vrede och nitälskan
varmed du i din hätskhet har utfört ditt verk mot dem; och jag skall
göra mig känd bland dem, när jag dömer dig.

<span id="an_35:12">35:12</span> Och du skall förnimma att jag är
HERREN. Jag har hört alla de smädelser som du har talat mot Israels
berg, i det du har sagt: »Det är en ödemark; de äro givna åt oss till
mat.»

<span id="an_35:13">35:13</span> Ja, I spärraden upp munnen mot mig och
togen den full av ord mot mig; jag har väl hört det.

<span id="an_35:14">35:14</span> Så säger Herren, HERREN: Till hela
jordens glädje skall jag göra dig till en ödemark.

<span id="an_35:15">35:15</span> Därför att du gladde dig åt att Israels
hus' arvedel blev ödelagd, därför skall jag göra likaså med dig. Du
skall bliva en ödemark, du Seirs berg, du hela Edom, så långt du
sträcker dig; och man skall förnimma att jag är HERREN.

<span id="an_36:1">36:1</span> Och du, människobarn, profetera om
Israels berg och säg: I Israels berg, hören HERRENS ord.

<span id="an_36:2">36:2</span> Så säger Herren, HERREN: Eftersom fienden
säger om eder: »Rätt så, de urgamla offerhöjderna hava nu blivit vår
besittning»,

<span id="an_36:3">36:3</span> därför må du profetera och säga: Så säger
Herren, HERREN: Eftersom, ja, eftersom man har förött eder och fikar
efter eder från alla sidor, för att I måtten tillfalla de övriga folken
såsom deras besittning och eftersom I ären så utsatta för onda tungors
hån och folks förtal,

<span id="an_36:4">36:4</span> därför, I Israels berg, mån I nu höra
Herrens, HERRENS ord: Så säger Herren, HERREN till bergen och höjderna,
till bäckarna och dalarna, till de förödda ruinerna och de övergivna
städerna, som hava lämnats till rov och spott åt de övriga folken runt
omkring,

<span id="an_36:5">36:5</span> ja, därför säger Herren, HERREN så:
Sannerligen, i brinnande nitälskan talar jag mot de övriga folken och
mot Edom, så långt det sträcker sig, ja, mot dessa som med hela sitt
hjärtas glädje och i sitt sinnes övermod hava tillägnat sig mitt land
såsom besittning, för att driva ut dess inbyggare och göra det till sitt
byte.

<span id="an_36:6">36:6</span> Profetera alltså om Israels land och säg
till bergen och höjderna, till bäckarna och dalarna: Så säger Herren,
HERREN: Se, i nitälskan och vrede är det som jag talar, eftersom I liden
sådan smälek av folken.

<span id="an_36:7">36:7</span> Därför säger Herren, HERREN så Jag
upplyfter min hand och betygar: Sannerligen, folken runt omkring eder
skola själva få lida smälek.

<span id="an_36:8">36:8</span> Men I, Israels berg, I skolen åter
grönska och bära frukt åt mitt folk Israel, ty snart skola de komma
åter.

<span id="an_36:9">36:9</span> Ty se, jag skall komma till eder, jag
skall vända mig till eder, och I skolen bliva brukade och besådda.

<span id="an_36:10">36:10</span> Och jag skall församla på eder
människor i myckenhet, alla Israels barn, så många de äro; och städerna
skola ånyo bliva bebodda och ruinerna åter byggas upp.

<span id="an_36:11">36:11</span> Ja, jag skall församla på eder
människor och boskap i myckenhet, och de skola föröka sig och bliva
fruktsamma. Jag skall låta eder bliva bebodda, alldeles såsom I fordom
voren; ja, jag skall göra eder ännu mer gott, än I förut fingen röna;
och I skolen förnimma att jag är HERREN.

<span id="an_36:12">36:12</span> Jag skall låta människor åter vandra
fram över eder, nämligen mitt folk Israel; de skola hava dig till
besittning, och du skall vara deras arvedel; och du skall icke vidare
döda deras barn.

<span id="an_36:13">36:13</span> Så säger Herren, HERREN: Eftersom man
säger till dig: »Du är en människoäterska, du har dödat ditt eget folks
barn»,

<span id="an_36:14">36:14</span> därför skall du nu icke mer få äta upp
människor och icke mer få döda ditt folks barn, säger Herren, HERREN.

<span id="an_36:15">36:15</span> Jag skall icke mer låta dig höra smälek
av folken, och du skall icke mer nödgas bära folkslagens förakt; ej
heller skall du mer bringa ditt folk på fall, säger Herren, HERREN.

<span id="an_36:16">36:16</span> Och HERRENS ord kom till mig; han sade:

<span id="an_36:17">36:17</span> Du människobarn när Israels barn ännu
bodde i sitt land, då orenade de det genom sitt väsende och sina
gärningar; såsom en kvinnas orenhet var deras väsende för mig.

<span id="an_36:18">36:18</span> Då utgöt jag min vrede över dem, för
det blods skull som de hade utgjutit över landet, och därför att de hade
orenat det med sina eländiga avgudar.

<span id="an_36:19">36:19</span> Jag förskingrade dem bland folken, och
de blevo förströdda i länderna; efter deras väsende och deras gärningar
dömde jag dem.

<span id="an_36:20">36:20</span> Men till vilka folk de än kommo
vanärade de mitt heliga namn, i det att man sade om dem: »Detta är
HERRENS folk, och de hava likväl måst draga ut ur sitt land.

<span id="an_36:21">36:21</span> Då ville jag skona mitt heliga namn,
som Israels barn vanärade bland de folk till vilka de kommo.

<span id="an_36:22">36:22</span> Säg därför till Israels barn: Så säger
Herren, HERREN: Icke för eder skull gör jag detta, I Israels barn, utan
för mitt heliga namns skull, som I haven vanärat bland de folk till
vilka I haven kommit.

<span id="an_36:23">36:23</span> Jag vill nu helga mitt stora namn, som
har blivit vanärat bland folken, i det att I haven vanärat det bland
dem; och folken skola förnimma att jag är HERREN, säger Herren, HERREN,
när jag bevisar mig helig på eder inför deras ögon.

<span id="an_36:24">36:24</span> Ty jag skall hämta eder ifrån folken
och församla eder ifrån alla länder och föra eder till edert land.

<span id="an_36:25">36:25</span> Och jag skall stänka rent vatten på
eder, så att I bliven rena; jag skall rena eder från all eder orenhet
och från alla edra eländiga avgudar.

<span id="an_36:26">36:26</span> Och jag skall giva eder ett nytt hjärta
och låta en ny ande komma i edert bröst; jag skall taga bort stenhjärtat
ur eder kropp och giva eder ett hjärta av kött.

<span id="an_36:27">36:27</span> Jag skall låta min Ande komma i edert
bröst och så göra, att I vandren efter mina stadgar och hållen mina
rätter och gören efter dem.

<span id="an_36:28">36:28</span> Så skolen I få bo i det land som jag
gav åt edra fäder, och I skolen vara mitt folk, och jag skall vara eder
Gud.

<span id="an_36:29">36:29</span> Och jag skall frälsa eder från all eder
orenhet. Och jag skall kalla fram säden och låta den bliva ymnig och
skall icke mer låta någon hungersnöd komma över eder.

<span id="an_36:30">36:30</span> Ja, ymnig skall jag låta trädens frukt
och markens gröda bliva, för att I icke mer skolen lida hungersnödens
smälek bland folken.

<span id="an_36:31">36:31</span> Då skolen I tänka på edra onda vägar
och på edra gärningar, som icke voro goda; och I skolen känna leda vid
eder själva för edra missgärningars och styggelsers skull.

<span id="an_36:32">36:32</span> Men icke för eder skull gör jag detta,
säger Herren, HERREN; det vare eder kunnigt. I mån skämmas och blygas
för edra vägar, I Israels barn.

<span id="an_36:33">36:33</span> Så säger Herren, HERREN: När jag har
renat eder från alla edra missgärningar, då skall jag låta städerna ånyo
bliva bebodda, och då skola ruinerna åter byggas upp,

<span id="an_36:34">36:34</span> och det förödda landet skall åter bliva
brukat, i stället för att det har legat såsom en ödemark inför var man
som har gått där fram.

<span id="an_36:35">36:35</span> Och då skall man säga: »Det landet som
var så förött har nu blivit såsom Edens lustgård, och städerna som voro
så ödelagda, förödda och förstörda, de äro nu bebodda och befästa.»

<span id="an_36:36">36:36</span> Då skola de folk som äro kvar runt
omkring eder förnimma att jag, HERREN, nu åter har byggt upp det som var
förstört och ånyo planterat det som var förött. Jag, HERREN, har talat
det, och jag fullbordar det också.

<span id="an_36:37">36:37</span> Så säger Herren, HERREN; Också på detta
sätt vill jag bönhöra Israels barn, så vill jag handla med dem: jag
skall där föröka människorna, så att de bliva såsom fårhjordar.

<span id="an_36:38">36:38</span> Såsom hjordar av offerdjur, såsom
fårhjordar i Jerusalem vid dess högtider, så skola de hjordar av
människor vara, som skola uppfylla de ödelagda städerna. Och man skall
förnimma att jag är HERREN.

<span id="an_37:1">37:1</span> HERRENS hand kom över mig, och genom
HERRENS Ande fördes jag åstad och sattes ned mitt på slätten, som nu låg
full med ben.

<span id="an_37:2">37:2</span> Och han förde mig fram runt omkring dem,
och jag såg att de lågo där i stor myckenhet utöver dalen och jag såg
att de voro alldeles förtorkade.

<span id="an_37:3">37:3</span> Och han sade till mig: »Du människobarn,
kunna väl dessa ben åter bliva levande?» Jag svarade: »Herre, HERRE, du
vet det.»

<span id="an_37:4">37:4</span> Då sade han till mig: »Profetera över
dessa ben och säg till dem: I förtorkade ben, hören HERRENS ord;

<span id="an_37:5">37:5</span> Så säger Herren, HERREN till dessa ben:
Se, jag skall låta ande komma in i eder, så att I åter bliven levande.

<span id="an_37:6">37:6</span> Jag skall fästa senor vid eder och låta
kött växa på eder och övertäcka eder med hud och giva eder ande, så att
I åter bliven levande; och I skolen förnimma att jag är HERREN.»

<span id="an_37:7">37:7</span> Och jag profeterade, såsom det hade
blivit mig bjudet. Och när jag nu profeterade, hördes ett rassel, och
där blev ett gny, och benen kommo åter tillhopa, så att det ena benet
fogades till det andra.

<span id="an_37:8">37:8</span> Och jag såg huru senor och kött växte på
dem, och huru de övertäcktes med hud därovanpå; men ingen ande var ännu
i dem.

<span id="an_37:9">37:9</span> Då sade han till mig: »Profetera och tala
till anden, ja, profetera, du människobarn, och säg till anden: Så säger
Herren, HERREN: Kom, du ande, från de fyra väderstrecken och blås på
dessa dräpta, så att de åter bliva levande.»

<span id="an_37:10">37:10</span> Och jag profeterade, såsom han hade
bjudit mig. Då kom anden in i dem, och de blevo åter levande och reste
sig upp på sina fötter, en övermåttan stor skara.

<span id="an_37:11">37:11</span> Och han sade till mig: »Du
människobarn, dessa ben, de äro alla Israels barn. Se, de säga: 'Våra
ben äro förtorkade, vårt hopp har blivit om intet, det är ute med oss.'

<span id="an_37:12">37:12</span> Profetera därför och säg till dem: Så
säger Herren, HERREN: Se, jag vill öppna edra gravar och hämta eder,
mitt folk, upp ur edra gravar och låta eder komma till Israels land.

<span id="an_37:13">37:13</span> Och I skolen förnimma att jag är
HERREN, när jag öppnar edra gravar och hämtar eder, mitt folk, upp ur
edra gravar.

<span id="an_37:14">37:14</span> Och jag skall låta min ande komma in i
eder, så att I åter bliven levande, och jag skall låta eder få bo i
edert land; och I skolen förnimma att jag, HERREN, har tala det, och att
jag också har fullborda det, säger HERREN.»

<span id="an_37:15">37:15</span> Och HERRENS ord kom till mig han sade:

<span id="an_37:16">37:16</span> Du människobarn, tag dig en trästav och
skriv på den: »För Juda och hans fränder bland Israels barn.» Tag sedan
en annan trästav och skriv på den: »En stav för Josef, Efraim, och för
hans fränder av hela Israels hus.»

<span id="an_37:17">37:17</span> Foga dem sedan tillhopa med varandra
till en enda stav, så att de bliva förenade till ett i din hand.

<span id="an_37:18">37:18</span> När då dina landsmän säga till dig:
»Förklara för oss vad du menar härmed»,

<span id="an_37:19">37:19</span> så svara dem: »Så säger Herren, HERREN:
Se, jag vill taga Josefs stav, den som är i Efraims hand, vilken stav
ock gäller för de stammar av Israel, som äro hans fränder, och intill
denna vill jag lägga Judas stav, båda tillhopa, och så göra dem till en
enda stav, så att de bliva ett i min hand.»

<span id="an_37:20">37:20</span> Och stavarna som du har skrivit på
skall du hålla i din hand inför deras ögon.

<span id="an_37:21">37:21</span> Och du skall tala till dem: Så säger
Herren, HERREN: Se, jag skall hämta Israels barn ut ifrån de folk till
vilka de hava måst vandra bort; jag skall samla dem tillhopa från alla
håll och föra dem in i deras land.

<span id="an_37:22">37:22</span> Och jag skall göra dem till ett enda
folk i landet, på Israels berg; en och samma konung skola de alla hava;
de skola icke mer vara två folk och icke mer vara delade i två riken.

<span id="an_37:23">37:23</span> Sedan skola de icke mer orena sig med
sina eländiga avgudar och styggelser och med alla slags överträdelser.
Och jag skall frälsa dem och hämta dem från alla orter där de hava
syndat, och skall rena dem, så att de bliva mitt folk, och jag skall
vara deras Gud.

<span id="an_37:24">37:24</span> Och min tjänare David skall vara konung
över dem, och de skola så alla hava en och samma herde; och de skola
vandra efter mina rätter och hålla mina stadgar och göra efter dem.

<span id="an_37:25">37:25</span> Så skola de få bo i det land som jag
gav åt min tjänare Jakob, det vari edra fäder bodde. De skola själva få
bo där, så ock deras barn och deras barnbarn till evig tid; och min
tjänare David skall vara deras hövding evinnerligen.

<span id="an_37:26">37:26</span> Och jag skall med dem sluta ett
fridsförbund; ett evigt förbund med dem skall det vara. Jag skall
insätta dem och föröka dem och låta min helgedom stå bland dem
evinnerligen.

<span id="an_37:27">37:27</span> Ja, min boning skall vara hos dem, och
jag skall vara deras Gud, och de skola vara mitt folk.

<span id="an_37:28">37:28</span> Så skola folken förnimma att jag är
HERREN, som helgar Israel, då nu min helgedom förbliver ibland dem
evinnerligen.

<span id="an_38:1">38:1</span> Och HERRENS ord kom till mig; han sade:

<span id="an_38:2">38:2</span> Du människobarn, vänd ditt ansikte mot
Gog i Magogs land, mot hövdingen över Ros, Mesek och Tubal, och
profetera mot honom

<span id="an_38:3">38:3</span> och säg: Så säger Herren, HERREN: Se, jag
skall komma över dig, Gog, du hövding över Ros, Mesek och Tubal.

<span id="an_38:4">38:4</span> Jag skall locka dig åstad, jag skall
sätta krokar i dina käftar och föra dig ut med hela din här, hästar och
ryttare, allasammans i präktig rustning, en stor skara, väpnad med
skärmar och sköldar, och allasammans med svärd i hand.

<span id="an_38:5">38:5</span> Perser, etiopier och putéer är, med dem,
allasammans med sköld och hjälm,

<span id="an_38:6">38:6</span> Gomer och alla dess härskaror, Togarmas
folk ifrån den yttersta norden och alla dess härskaror; ja, många folk
har du med dig.

<span id="an_38:7">38:7</span> Rusta dig och gör dig redo med alla de
skaror som hava församlat sig till dig; och bliv du deras hövitsman.

<span id="an_38:8">38:8</span> När lång tid har gått, skall du bliva
uppbådad; i kommande år skall du få tåga in i ett land som då har fått
ro efter svärdet, och vart folk då har blivit hopsamlat från många andra
folk, ja, upp till Israels berg, som så länge lågo öde, men vilkas folk
då har blivit hämtat fram ifrån de andra folken, så att alla nu bo där i
trygghet.

<span id="an_38:9">38:9</span> Dit skall du draga upp, du skall komma
såsom ett oväder och vara såsom ett moln som övertäcker landet, du med
alla dina härskaror och med många folk som följa dig.

<span id="an_38:10">38:10</span> Så säger Herren, HERREN: På den tiden
skola planer uppstå i ditt hjärta, och du skall tänka ut onda anslag.

<span id="an_38:11">38:11</span> Du skall säga: »Jag vill draga upp mot
det obefästa landet, jag vill komma över dessa säkra, som bo där i
trygghet, ja, som allasammans bo där utan murar och varken hava bommar
eller portar.»

<span id="an_38:12">38:12</span> Ty du vill taga rov och göra byte och
vända din hand mot ödemarker som nu åter äro bebyggda, och mot ett folk
som har blivit hopsamlat från hedningarna, och som nu förvärvar sig
boskap och gods, där det bor på jordens mittelhöjd.

<span id="an_38:13">38:13</span> Saba och Dedan och Tarsis' köpmän och
alla dess unga lejon skola då utfråga dig: »Har du kommit för att taga
rov, har du församlat dina skaror till att göra byte till att föra bort
silver och guld, till att taga boskap och gods, ja, till att taga stort
rov?»

<span id="an_38:14">38:14</span> Profetera därför, du människobarn och
säg till Gog: Så säger Herren HERREN: Se, på den tiden, när mitt folk
Israel åter bor i trygghet, då skall du förnimma det.

<span id="an_38:15">38:15</span> Du skall då komma från ditt land längst
uppe i norr, du själv och många folk med dig, allasammans ridande på
hästar, en stor skara, en talrik här.

<span id="an_38:16">38:16</span> Du skall draga upp mot mitt folk Israel
och komma såsom ett moln för att övertäcka landet. I kommande dagar
skall detta ske; jag skall då låta dig komma över mitt land, för att
folken skola lära känna mig, när jag inför deras ögon bevisar mig helig
på dig, du Gog.

<span id="an_38:17">38:17</span> Så säger Herren, HERREN: Du är ju den
om vilken jag i forna tider talade genom mina tjänare, Israels profeter,
som i de tiderna, år efter år, profeterade om att jag skulle låta dig
komma över dem.

<span id="an_38:18">38:18</span> Men på den dagen, den dag då Gog kommer
över Israels land, säger Herren, HERREN, då skall jag giva luft åt min
vrede.

<span id="an_38:19">38:19</span> Ja, i min nitälskan och min vredes eld
betygar jag det: på den dagen skall det förvisso bliva en stor
jordbävning i Israels land.

<span id="an_38:20">38:20</span> Då skola de bäva för mig, både fiskarna
i havet och fåglarna under himmelen och djuren på marken och alla
kräldjur som röra sig på jorden och alla människor på jordens yta. Och
bergen skola slås ned och klipporna störta omkull och alla murar falla
till jorden.

<span id="an_38:21">38:21</span> Och jag skall båda upp svärd mot honom
på alla mina berg, säger Herren, HERREN; den enes svärd skall vara vänt
mot den andres.

<span id="an_38:22">38:22</span> Och jag skall gå till rätta med honom
medelst pest och blod; och slagregn och hagelstenar, eld och svavel
skall jag låta regna över honom och hans härskaror och över de många
folk som följa honom.

<span id="an_38:23">38:23</span> Så skall jag bevisa mig stor och helig
och göra mig känd inför många folks ögon; och de skola förnimma att jag
är HERREN.

<span id="an_39:1">39:1</span> Och du, människobarn, profetera mot Gog
och säg: Så säger Herren, HERREN: Se, jag skall komma över dig, Gog, du
hövding över Ros, Mesek och Tubal.

<span id="an_39:2">39:2</span> Jag skall locka dig åstad och leda dig
fram och föra dig från landet längst uppe i norr och låta dig komma till
Israels berg.

<span id="an_39:3">39:3</span> Där skall jag slå bågen ur din vänstra
hand och låta pilarna falla ur din högra hand.

<span id="an_39:4">39:4</span> På Israels berg skall du falla, med alla
dina härskaror och med de folk som följa dig; jag skall giva dig till
mat åt rovfåglar av alla slag och åt markens djur.

<span id="an_39:5">39:5</span> Ute på marken skall du falla. Ty jag har
talat, säger Herren, HERREN.

<span id="an_39:6">39:6</span> Och jag skall sända eld över Magog och
över dem som bo trygga i havsländerna; och de skola förnimma att jag är
HERREN.

<span id="an_39:7">39:7</span> Och jag skall göra mitt heliga namn
kunnigt bland mitt folk Israel, jag skall icke mer låta mitt heliga namn
bliva ohelgat; och folken skola förnimma att jag är HERREN, helig i
Israel.

<span id="an_39:8">39:8</span> Se, det kommer, ja, det fullbordas! säger
Herren, HERREN. Detta är den dag om vilken jag har talat.

<span id="an_39:9">39:9</span> Sedan skola invånarna i Israels städer gå
ditut och taga rustningar, sköldar och skärmar, bågar och pilar,
handpåkar och spjut såsom bränsle till att elda med, och de skola elda
därmed i sju år.

<span id="an_39:10">39:10</span> De skola icke behöva hämta trä från
marken eller hugga ved i skogarna, ty de skola elda med rustningarna. Så
skola de taga rov av sina rövare och plundra sina plundrare, säger
Herren, HERREN.

<span id="an_39:11">39:11</span> På den tiden skall jag där i Israel
giva åt Gog en plats till grav, nämligen »De framtågandes dal» öster om
havet, och den skall stänga vägen för andra som vilja tåga där fram. Där
skall man begrava Gog och hela hans larmande hop, och man skall kalla
den »Gogs larmande hops dal».

<span id="an_39:12">39:12</span> Och i sju månader skola Israels barn
hålla på med att begrava dem, för att rena landet.

<span id="an_39:13">39:13</span> Allt folket i landet skall hålla på med
begravandet, och detta skall lända dem till berömmelse. Så skall ske på
den tid då jag förhärligar mig, säger Herren, HERREN.

<span id="an_39:14">39:14</span> Och man skall avskilja män som
beständigt skola genomvandra landet och begrava dem som tågade där fram,
och som ännu ligga kvar ovan jord, och de skola så rena landet; efter
sju månaders förlopp skola dessa begynna sitt letande.

<span id="an_39:15">39:15</span> När så någon av dessa män, som
genomvandra landet, på sin färd får se människoben, då skall han sätta
upp en vård därbredvid, till dess att dödgrävarna hinna begrava dem i
»Gogs larmande hops dal».

<span id="an_39:16">39:16</span> Där skall ock finnas en stad med namnet
Hamona. På detta sätt skola de rena landet.

<span id="an_39:17">39:17</span> Du människobarn, så säger Herren,
HERREN: Säg till alla slags fåglar och till alla markens djur: Församlen
eder och kommen hit; samlen eder tillhopa från alla håll till mitt
slaktoffer, till ett stort slaktoffer som jag vill anställa åt eder på
Israels berg; I skolen få äta kött och dricka blod.

<span id="an_39:18">39:18</span> I skolen få äta kött av hjältar och
dricka blod av jordens hövdingar: av vädurar och lamm och bockar och
tjurar, allasammans gödda i Basan.

<span id="an_39:19">39:19</span> I skolen få äta eder mätta av fett och
dricka eder druckna av blod från det slaktoffer som jag anställer åt
eder.

<span id="an_39:20">39:20</span> Ja, mätten eder vid mitt bord av
ridhästar och vagnshästar, av hjältar och allt slags krigsfolk, säger
Herren, HERREN.

<span id="an_39:21">39:21</span> Och jag skall uppenbara min härlighet
bland folken, så att alla folk skola se den dom som jag har utfört, och
se huru jag har låtit min hand drabba dem.

<span id="an_39:22">39:22</span> Och Israels barn skola förnimma att
jag, HERREN, är deras Gud, från den dagen och allt framgent.

<span id="an_39:23">39:23</span> Och folken skola förnimma att Israels
barn blevo bortförda i fångenskap för sin missgärnings skull, eftersom
de voro trolösa mot mig, så att jag måste fördölja mitt ansikte för dem;
och jag gav dem då i deras ovänners hand, så att de allasammans föllo
för svärd.

<span id="an_39:24">39:24</span> Efter deras orenhet och deras
överträdelser handlade jag med dem och fördolde mitt ansikte för dem.

<span id="an_39:25">39:25</span> Därför säger Herren, HERREN så: Nu
skall jag åter upprätta Jakob och förbarma mig över hela Israels hus och
nitälska för mitt heliga namn.

<span id="an_39:26">39:26</span> Och de skola förgäta sin skam och all
den otrohet som de hava begått mot mig, då de nu få bo i trygghet i sitt
land, utan att någon förskräcker dem.

<span id="an_39:27">39:27</span> Ja, när jag låter dem vända tillbaka
ifrån folkslagen och församlar dem från deras fienders länder, då skall
jag bevisa mig helig på dem inför många folks ögon.

<span id="an_39:28">39:28</span> Och de skola förnimma att jag är
HERREN, deras Gud, ty om jag än drev dem bort i fångenskap bland folken,
så samlade jag dem sedan tillhopa till deras land och lät ingen enda av
dem bliva kvar därute;

<span id="an_39:29">39:29</span> och jag skall därefter icke mer
fördölja mitt ansikte för dem, ty jag skall utgjuta min Ande över
Israels hus, säger Herren, HERREN'.

<span id="an_40:1">40:1</span> I det tjugufemte året sedan vi hade
blivit bortförda i fångenskap, vid årets begynnelse, på tionde dagen i
månaden, i det fjortonde året sedan staden hade blivit intagen, på just
den dagen kom HERRENS hand över mig, och han förde mig ditbort.

<span id="an_40:2">40:2</span> I en syn från Gud förde han mig till
Israels land och satte mig ned på ett mycket högt berg, och på detta var
likasom en stad byggd söderut.

<span id="an_40:3">40:3</span> Och dit förde han mig, och se, där stod
en man vilkens utseende var såsom koppar; han hade ett linnesnöre i sin
hand, så ock en mätstång; och han stod vid porten.

<span id="an_40:4">40:4</span> Och mannen talade till mig: »Du
människobarn, se med dina ögon och hör med dina öron, och akta på allt
som jag kommer att visa dig, ty du har blivit förd hit, för att jag
skall visa dig det; förkunna för Israels hus allt vad du får se.»

<span id="an_40:5">40:5</span> Och jag såg att en mur gick utomkring
huset, runt omkring det. Och mätstången som mannen hade i sin hand var
sex alnar lång, var aln en handsbredd längre än en vanlig aln. Och han
mätte murbyggnadens bredd: den var en stång, och dess höjd: den var en
stång.

<span id="an_40:6">40:6</span> Därefter gick han till en port som låg
mot öster och steg uppför dess trappsteg; och han mätte portens ena
tröskel: den var en stång bred och sedan den andra tröskeln: den var en
stång bred.

<span id="an_40:7">40:7</span> Och var vaktkammare var en stång lång och
en stång bred, och avståndet mellan vaktkamrarna var fem alnar; och
porttröskeln invid portens förhus på inre sidan mätte en stång.

<span id="an_40:8">40:8</span> Och han mätte upp portens förhus på inre
sidan: det mätte en stång.

<span id="an_40:9">40:9</span> Han mätte upp portens förhus det höll
åtta alnar, och dess murpelare: de höllo två alnar. Och portens förhus
låg på inre sidan.

<span id="an_40:10">40:10</span> Och vaktkamrarna i porten mot öster
voro tre på var sida, alla tre lika stora; och murpelarna på båda
sidorna voro lika stora.

<span id="an_40:11">40:11</span> Och han mätte portöppningens bredd: den
var tio alnar, och portens längd: den var tretton alnar.

<span id="an_40:12">40:12</span> Och framför vaktkamrarna var en
avskrankning, som höll en aln; en aln höll ock avskrankningen på
motsatta sidan; och var vaktkammare, på vardera sidan, höll sex alnar.

<span id="an_40:13">40:13</span> Och han mätte porten från den ena
vaktkammarens tak till den andras: den var tjugufem alnar bred; och dörr
låg mot dörr.

<span id="an_40:14">40:14</span> Och han tog upp murpelarna till sextio
alnar; och intill förgårdens murpelare sträckte sig porten runt omkring.

<span id="an_40:15">40:15</span> Och avståndet mellan ingångsportens
framsida och förhusets framsida vid den inre portöppningen var femtio
alnar.

<span id="an_40:16">40:16</span> Och slutna fönster funnos till
vaktkamrarna och till deras murpelare invändigt i porten runt omkring,
och likaledes i förhusen; fönstren sutto runt omkring invändigt, och
murpelarna voro prydda med palmer.

<span id="an_40:17">40:17</span> Och han förde mig till den yttre
förgården, och jag såg att där voro tempelkamrar och ett stengolv,
anlagt runt omkring förgården; trettio tempelkamrar voro uppbyggda på
stengolvet.

<span id="an_40:18">40:18</span> Och stengolvet gick utefter portarnas
sidoväggar, så att det motsvarade portarnas längd; detta var det nedre
stengolvet.

<span id="an_40:19">40:19</span> Och han mätte avståndet från den nedre
portens framsida till den inre förgårdens yttre framsida: det var hundra
alnar, både på östra sidan och på norra.

<span id="an_40:20">40:20</span> Sedan mätte han ock längden och bredden
på den port som låg mot norr på den yttre förgården.

<span id="an_40:21">40:21</span> Också den hade tre vaktkamrar på var
sida och likaledes murpelare och förhus, lika stora som den förra
portens; den var femtio alnar lång och tjugufem alnar bred.

<span id="an_40:22">40:22</span> Och fönstren, förhuset och palmerna
däri voro lika stora som i den port som låg mot öster; och man steg upp
till den på sju trappsteg, och dess förhus låg framför dessa.

<span id="an_40:23">40:23</span> Och en port till den inre förgården
fanns mitt emot denna port, det var i norr såsom i öster; och han mätte
avståndet från den ena porten till den andra: det var hundra alnar.

<span id="an_40:24">40:24</span> Därefter lät han mig gå till södra
sidan, och jag såg att också på södra sidan fanns en port. Och han mätte
dess murpelare och förhus; de voro lika stora som de andra.

<span id="an_40:25">40:25</span> Och fönster funnos på den och på dess
förhus runt omkring, likadana som de andra fönstren. Den var femtio
alnar lång och tjugufem alnar bred.

<span id="an_40:26">40:26</span> Och trappan ditupp utgjordes av sju
trappsteg, och dess förhus låg framför dessa; och den var prydd med
palmer på sina murpelare, på båda sidor.

<span id="an_40:27">40:27</span> Och en port till den inre förgården
fanns ock på södra sidan; och han mätte avståndet från den ena porten
till den andra på södra sidan: det var hundra alnar.

<span id="an_40:28">40:28</span> Därefter förde han mig till den inre
förgården genom södra porten. Och han mätte den södra porten den var
lika stor som de andra

<span id="an_40:29">40:29</span> Och dess vaktkamrar, murpelare och
förhus voro lika stora som de andra, och fönster funnos på den och på
dess förhus runt omkring. Den var femtio alnar lång och tjugu fem alnar
bred.

<span id="an_40:30">40:30</span> Och förhus funnos runt omkring tjugufem
alnar långa och fem alnar breda.

<span id="an_40:31">40:31</span> Och dess förhus låg utåt den yttre
förgården, och dess murpelare voro prydda med palmer; och uppgången
därtill utgjordes av åtta trappsteg.

<span id="an_40:32">40:32</span> Sedan förde han mig till den inre
förgårdens östra sida och mätte porten där; den var lika stor som de
andra.

<span id="an_40:33">40:33</span> Och dess vaktkamrar, murpelare och
förhus voro lika stora som de andra, och fönster funnos på den och på
dess förhus runt omkring. Den var femtio alnar lång och tjugufem alnar
bred.

<span id="an_40:34">40:34</span> Och dess förhus låg mot den yttre
förgården, och dess murpelare voro prydda med palmer på båda sidor; och
uppgången därtill utgjordes av åtta trappsteg.

<span id="an_40:35">40:35</span> Därefter förde han mig till den norra
porten och mätte den; den var lika stor som de andra.

<span id="an_40:36">40:36</span> Så ock dess vaktkamrar, murpelare och
förhus, och fönster funnos på den runt omkring. Den var femtio alnar
lång och tjugufem alnar bred.

<span id="an_40:37">40:37</span> Och dess murpelare stodo vid den yttre
förgården, och dess murpelare voro prydda med palmer på båda sidor; och
uppgången därtill utgjordes av åtta trappsteg.

<span id="an_40:38">40:38</span> Och en tempelkammare med sin ingång
fanns vid murpelarna, i portarna; där skulle man skölja brännoffren.

<span id="an_40:39">40:39</span> Och i portens förhus stodo två bord på
var sida, och på dem skulle man slakta brännoffers-, syndoffers- och
skuldoffersdjuren.

<span id="an_40:40">40:40</span> Och vid den yttre sidovägg som låg
norrut, när man steg upp till portens ingång, stodo två bord; och vid
den andra sidoväggen på porten förhus stodo ock två bord.

<span id="an_40:41">40:41</span> Alltså stodo vid portens sidoväggar
fyra bord på var sida, eller tillsammans åtta bord, på vilka man skulle
slakta.

<span id="an_40:42">40:42</span> Och för brännoffret stodo där fyra bord
av huggna stenar, en och en halv aln långa, en och en halv aln breda och
en aln höga; på dessa skulle man lägga de redskap som man slaktade
brännoffers- och slaktoffersdjuren med.

<span id="an_40:43">40:43</span> Och dubbelkrokar, en handsbredd långa,
voro fästa innantill runt om kring; och på borden skulle offerköttet
läggas.

<span id="an_40:44">40:44</span> Och utanför den inre porten funnos för
sångarna, på den inre gården, tempelkamrar, som lågo vid den norra
portens sidovägg, med sin framsida åt söder; och en annan låg vid den
östra portens sidovägg med sin framsida åt norr.

<span id="an_40:45">40:45</span> Och han talade till mig: »Denna
tempelkammare, vars framsida ligger mot söder, är för de präster som
förrätta tjänsten inne i huset.

<span id="an_40:46">40:46</span> Och den tempelkammare vars framsida
ligger mot norr är för de präster som förrätta tjänsten vid altaret,
alltså för Sadoks söner, vilka äro de av Levi barn, som få träda fram
till HERREN för att göra tjänst inför honom.»

<span id="an_40:47">40:47</span> Och han mätte förgården; den var hundra
alnar lång och hundra alnar bred, en liksidig fyrkant; och altaret stod
framför huset.

<span id="an_40:48">40:48</span> Sedan förde han mig till huset förhus.
Och han mätte för husets murpelare: de höllo fem alnar var på sin sida,
så ock porten bredd: den var på var sida tre alnar.

<span id="an_40:49">40:49</span> Förhuset var tjugu alnar lång och elva
alnar brett, nämligen vid trappstegen på vilka man steg ditupp. Och vid
murpelarna stodo pelare, en på var sida.

<span id="an_41:1">41:1</span> Därefter förde han mig till tempelsalen.
Och han mätte murpelarna de voro sex alnar breda, var på sin sida --
tabernaklets bredd.

<span id="an_41:2">41:2</span> Och ingången var tio alnar bred, och
sidoväggarna vid ingången voro på var sida fem alnar. Sedan mätte han
salens längd: den var fyrtio alnar, och dess bredd: den var tjugu alnar.

<span id="an_41:3">41:3</span> Därefter gick han in i det innersta
rummet. Och han mätte murpelarna vid ingången: de höllo två alnar, och
ingången: den höll sex alnar, och ingångens bredd: den var sju alnar.

<span id="an_41:4">41:4</span> Och han mätte dess längd: den var tjugu
alnar, och dess bredd: den var tjugu alnar, framför tempelsalen. Och han
sade till mig: »Detta är det allraheligaste.»

<span id="an_41:5">41:5</span> Därefter mätte han husets mur: den höll
sex alnar, och sidokamrarnas bredd: den var fyra alnar, runt omkring
hela huset.

<span id="an_41:6">41:6</span> Och sidokamrarna lågo den ena ovanför den
andra, i trettiotre omgångar; och på den mur som sträckte sig innanför
sidokamrarna runt omkring funnos avsatser, på vilka de skulle hava sitt
fäste; ty i själva husväggen skulle de icke vara infästa.

<span id="an_41:7">41:7</span> Härigenom blevo sidokamrarna, där de lågo
kring huset, bredare alltefter som de lågo högre upp. Ty husets
kringbyggnad sträckte sig med övervåning ovanpå övervåning runt omkring
huset. Därför växte bredden inåt, alltefter som våningen låg högre upp.
Och från den nedersta våningen steg man så upp i den översta genom den
mellersta.

<span id="an_41:8">41:8</span> Och jag såg att huset låg på en upphöjd
fot, som sträckte sig runt däromkring; sidokamrarnas grundvalar voro
nämligen en hel stång höga, sex alnar till kanten.

<span id="an_41:9">41:9</span> Sidokamrarnas yttermur var fem alnar
tjock; och den plats som blev fri tillhörde husets sidokamrar.

<span id="an_41:10">41:10</span> Och mellanrummet bort till
tempelkamrarna var tjugu alnar brett runt omkring hela huset.

<span id="an_41:11">41:11</span> Och ingångarna till sidokamrarna lågo
utåt den fria platsen, en ingång mot norr och en ingång åt söder; den
fria platsen var fem alnar bred, runt omkring.

<span id="an_41:12">41:12</span> Och den byggnad som låg invid den
avsöndrade platsen på västra sidan var sjuttio alnar bred, och
byggnadens mur var fem alnar tjock runt omkring och nittio alnar lång.

<span id="an_41:13">41:13</span> Och han mätte huset: det var hundra
alnar långt. Och den avsöndrade platsen jämte byggnaden med dess murar
utgjorde en längd av hundra alnar.

<span id="an_41:14">41:14</span> Och bredden på husets framsida jämte
den avsöndrade platsen åt öster utgjorde en längd av hundra alnar.

<span id="an_41:15">41:15</span> Och han mätte längden på den byggnad
som låg invid den avsöndrade platsen, på dennas baksida, och mätte
avsatserna på dess framvägg åt båda sidor -- de höllo hundra alnar --
vidare det inre tempelrummet och förgårdsförhusen,

<span id="an_41:16">41:16</span> trösklarna och de slutna fönstren,
avsatserna på framväggen runt omkring, i deras tre våningar, platsen
invid tröskeln -- som var av polerat trä -- runt omkring,

<span id="an_41:17">41:17</span> så ock avståndet från marken upp till
fönstren. Och fönstren voro täckta. Men ovanför dörren, både in emot det
inre rummet och utåt, och eljest utefter hela väggen runt omkring,
innantill och utantill, funnos avmätta fält,

<span id="an_41:18">41:18</span> på vilka framställdes keruber och
palmer, var palm mellan två keruber. Och var kerub hade två ansikten:

<span id="an_41:19">41:19</span> ett människoansikte åt palmen på ena
sidan, och ett lejonansikte åt palmen på andra sidan; så var gjort på
hela huset runt omkring.

<span id="an_41:20">41:20</span> Från marken ända upp över ingången
funnos keruber och palmer framställda, så ock på tempelsalens väggar.

<span id="an_41:21">41:21</span> Tempelsalens dörröppning var fyrkantig,
och framsidan av det heligaste hade sitt givna utseende.

<span id="an_41:22">41:22</span> Altaret var av trä, tre alnar högt och
två alnar långt, och det hade hörn; och dess långsidor och väggar voro
av trä. Och han talade till mig: »Detta är det bord som skall stå inför
HERRENS ansikte.»

<span id="an_41:23">41:23</span> Och både tempelsalen och det heligaste
hade dubbeldörrar.

<span id="an_41:24">41:24</span> Och var dörr hade två dörrskivor, två
vridbara dörrskivor: den ena dörren hade två dörrskivor, och likaledes
den andra två.

<span id="an_41:25">41:25</span> Och på dem, på dörrarna till
tempelsalen, funnos framställda keruber och palmer, likasom på väggarna;
och på förhusets framsida, utantill, var ett trapphus av trä.

<span id="an_41:26">41:26</span> Och slutna fönster och palmer funnos på
förhusets sidoväggar, på båda sidor, så ock i husets sidokamrar och i
trapphusen.

<span id="an_42:1">42:1</span> Och han lät mig gå ut på den yttre
förgården den väg som gick åt norr, och förde mig därefter till den
byggnad med tempelkamrar, som låg invid den avsöndrade platsen och
tillika invid murbyggnaden norrut,

<span id="an_42:2">42:2</span> till långsidan, som mätte hundra alnar,
med sin ingång i norr; men bredden var femtio alnar.

<span id="an_42:3">42:3</span> Ut emot den tjugu alnar breda platsen på
den inre förgården och ut emot stengolvet på den yttre förgården lågo
avsatserna på det ena husets framvägg mitt emot avsatserna på det andra
husets framvägg, i tre våningar.

<span id="an_42:4">42:4</span> Och framför tempelkamrarna gick en tio
alnar bred gång till den inre förgården, en alnsbred väg; och ingångarna
lågo mot norr.

<span id="an_42:5">42:5</span> Men de översta tempelkamrarna voro mindre
än de andra, ty avsatserna på framväggen togo bort mer rum från dem än
från de nedersta och mellersta kamrarna i byggnaden.

<span id="an_42:6">42:6</span> Ty kamrarna lågo i tre våningar och hade
inga pelare, såsom förgårdarna hade; därför blevo de översta våningens
kamrar mer indragna än den nedersta och den mellersta våningens.

<span id="an_42:7">42:7</span> Och en yttre skiljemur gick utmed
tempelkamrarna åt den yttre förgården till, framför tempelkamrarna, och
den var femtio alnar lång.

<span id="an_42:8">42:8</span> Ty längden på tempelkammarbyggnaden utåt
den yttre förgården var femtio alnar, men åt templet till hundra alnar.

<span id="an_42:9">42:9</span> Och nedanför dessa tempelkamrar var
ingången från öster, när man ville komma till dem från den yttre
förgården.

<span id="an_42:10">42:10</span> Där förgårdens skiljemur var som
tjockast, lågo ock på östra sidan tempelkamrar invid den avsöndrade
platsen och tillika invid murbyggnaden.

<span id="an_42:11">42:11</span> Och en väg gick framför dem, likadan
som vägen framför tempelkamrarna på norra sidan; och de hade samma längd
och bredd. Och alla utgångar här voro såsom där, både i fråga om övriga
anordningar och i fråga om själva dörröppningarna.

<span id="an_42:12">42:12</span> Och såsom det var med dörröppningarna
på tempelkamrarna vid södra sidan, så fanns också har en dörröppning,
vid vilken en väg begynte, en väg som gick utefter den behöriga
skiljemuren, och som låg österut, när man gick in i tempelkamrarna.

<span id="an_42:13">42:13</span> Och han sade till mig: »De norra och
södra tempelkamrarna invid den avsöndrade platsen skola vara de heliga
tempelkamrar i vilka prästerna, som få träda fram inför HERREN, skola
äta det högheliga; där skola de förvara det högheliga, såväl spisoffer
som syndoffer och skuldoffer ty det är en helig plats.

<span id="an_42:14">42:14</span> När prästerna -- som från helgedomen
icke strax få begiva sig till den yttre förgården -- hava kommit ditin,
skola de där lämna kvar de kläder i vilka de hava gjort tjänst, ty dessa
äro heliga; först när de hava iklätt sig andra kläder, få de träda ut på
den plats som är för folket.»

<span id="an_42:15">42:15</span> När han nu hade slutat uppmätningen av
det inre huset, lät han mig gå ut till den port som låg mot öster. Och
han mätte platsen runt omkring.

<span id="an_42:16">42:16</span> Han mätte med sin mätstång åt östra
sidan: den höll efter mätstången fem hundra stänger runt omkring.

<span id="an_42:17">42:17</span> Han mätte åt norra sidan: den höll
efter mätstången fem hundra stänger runt omkring.

<span id="an_42:18">42:18</span> Han mätte ock åt södra sidan: den höll
efter mätstången fem hundra stänger.

<span id="an_42:19">42:19</span> Han vände sig mot västra sidan och
mätte med mätstången fem hundra stänger.

<span id="an_42:20">42:20</span> Åt alla fyra sidorna mätte han platsen.
Den var omgiven av en mur, som utefter platsens längd höll fem hundra
stänger och utefter dess bredd fem hundra stänger. Och den skulle skilja
det heliga från det som icke var heligt.

<span id="an_43:1">43:1</span> Och han lät mig gå åstad till porten, den
port som vette åt öster.

<span id="an_43:2">43:2</span> Då såg jag Israels Guds härlighet komma
österifrån, och dånet därvid var såsom dånet av stora vatten, och jorden
lyste av hans härlighet.

<span id="an_43:3">43:3</span> Och den syn som jag då såg var likadan
som den jag såg, när jag kom för att fördärva staden; det var en syn
likadan som den jag såg vid strömmen Kebar. Och jag föll ned på mitt
ansikte.

<span id="an_43:4">43:4</span> Och HERRENS härlighet kom in i huset
genom den port som låg mot öster.

<span id="an_43:5">43:5</span> Och en andekraft lyfte upp mig och förde
mig in på den inre förgården, och jag såg att HERRENS härlighet
uppfyllde huset.

<span id="an_43:6">43:6</span> Då hörde jag en röst tala till mig från
huset, under det att en man stod bredvid mig.

<span id="an_43:7">43:7</span> Den sade till mig: Du människobarn, detta
är den plats där min tron är, den plats där mina fötter skola stå, där
jag vill bo ibland Israels barn evinnerligen. Och Israels hus skall icke
mer orena mitt eviga namn, varken de själva eller deras konungar, med
sin trolösa avfällighet, med sina konungars döda kroppar och med sina
offerhöjder:

<span id="an_43:8">43:8</span> de som satte sin tröskel invid min
tröskel, och sin dörrpost vid sidan av min dörrpost, så att allenast
muren var mellan mig och dem, och som så orenade mitt heliga namn med de
styggelser de bedrevo, varför jag ock förgjorde dem i min vrede.

<span id="an_43:9">43:9</span> Men nu skola de skaffa sin trolösa
avfällighet och sina konungars döda kroppar långt bort ifrån mig, så att
jag kan bo ibland dem evinnerligen.

<span id="an_43:10">43:10</span> Men du, människobarn, förkunna nu för
Israels barn om detta hus, på det att de må blygas för sina
missgärningar. Må de mäta det härliga byggnadsverket.

<span id="an_43:11">43:11</span> Om de då blygas för allt vad de hava
gjort, så kungör för dem och teckna för deras ögon upp husets form och
inredning, dess utgångar och ingångar, alla dess former och alla stadgar
därom, alla dess former och alla lagar därom, så att de akta på hela
dess form och alla stadgar därom och göra efter dem.

<span id="an_43:12">43:12</span> Detta är lagen om huset: på toppen av
berget skall hela dess område runt omkring vara högheligt. Ja, detta är
lagen om huset.

<span id="an_43:13">43:13</span> Men dessa voro måtten på altaret i
alnar, var aln en handsbredd längre an en vanlig aln: Dess bottenram var
en aln hög och en aln bred, och kanten på ramen, runt omkring utmed
randen, var ett kvarter hög; detta var altarets underlag.

<span id="an_43:14">43:14</span> Avståndet från bottenramen vid marken
upp till den nedre avsatsen var två alnar, och bredden var en aln.
Avståndet från den mindre avsatsen upp till den större var fyra alnar,
och bredden var en aln.

<span id="an_43:15">43:15</span> Altarhärden höll fyra alnar; och från
altarhärden stodo de fyra hornen uppåt.

<span id="an_43:16">43:16</span> Och altarhärden var tolv alnar lång och
tolv alnar bred, så att dess fyra sidor bildade en liksidig fyrkant.

<span id="an_43:17">43:17</span> Och avsatsen var fjorton alnar lång och
fjorton alnar bred, utefter sina fyra sidor. Kanten runt omkring den
höll en halv aln, och dess bottenram sträckte sig en aln runt omkring.
Och altarets trappsteg vette åt öster.

<span id="an_43:18">43:18</span> Och han sade till mig: »Du
människobarn, så säger Herren, HERREN: Dessa äro stadgarna om altaret
för den dag då det bliver färdigt, så att man kan offra brännoffer och
stänka blod därpå.

<span id="an_43:19">43:19</span> Då skall du åt de levitiska prästerna
giva en ungtjur till syndoffer, åt dem som äro av Sadoks säd, och som få
träda fram till mig, säger Herren, HERREN, för att göra tjänst inför
mig.

<span id="an_43:20">43:20</span> Och du skall taga något av dess blod
och stryka på altarets fyra hörn och på avsatsens fyra hörn och på
kanten runt omkring; så skall du rena det och bringa försoning för det.

<span id="an_43:21">43:21</span> Sedan skall du taga syndofferstjuren,
och utanför helgedomen skall den brännas upp på en därtill bestämd
plats, som hör till huset.

<span id="an_43:22">43:22</span> Och nästa dag skall du föra fram en
felfri bock till syndoffer; och man skall rena altaret med den, på samma
sätt som man renade det med tjuren.

<span id="an_43:23">43:23</span> När du så har fullbordat reningen,
skall du föra fram en felfri ungtjur och en felfri vädur av småboskapen.

<span id="an_43:24">43:24</span> Dem skall du föra fram inför HERREN,
och prästerna skola strö salt på dem och offra dem såsom brännoffer åt
HERREN.

<span id="an_43:25">43:25</span> Under sju dagar skall du dagligen offra
en syndoffersbock; och en ungtjur och en vädur av småboskapen, båda
felfria, skall man likaledes offra.

<span id="an_43:26">43:26</span> Under sju dagar skall man sålunda
bringa försoning för altaret och rena det och inviga det.

<span id="an_43:27">43:27</span> Men sedan dessa dagar hava gått till
ända, skola prästerna på åttonde dagen och allt framgent offra på
altaret edra brännoffer och tackoffer; och jag skall då hava behag till
eder, säger Herren, HERREN».

<span id="an_44:1">44:1</span> Därefter förde han mig tillbaka mot
helgedomens yttre port, den kom vette åt öster; den var nu stängd.

<span id="an_44:2">44:2</span> Och HERREN sade till mig: »Denna port
skall förbliva stängd och icke mer öppnas, och ingen skall gå in genom
den, ty HERREN, Israels Gud, har gått in genom den; därför skall den
vara stängd.

<span id="an_44:3">44:3</span> Dock skall fursten, eftersom han är
furste, få sitta där och hålla måltid inför HERRENS ansikte; han skall
då gå in genom portens förhus, och samma väg skall han gå ut igen.»

<span id="an_44:4">44:4</span> Därefter förde han mig genom norra porten
till platsen framför huset; och jag fick se huru HERRENS härlighet
uppfyllde HERRENS hus. Då föll jag ned på mitt ansikte.

<span id="an_44:5">44:5</span> och HERREN sade till mig: Du
människobarn, akta på och se med dina ögon, och hör med dina öron allt
vad jag nu talar med dig om alla stadgar angående HERRENS hus och om
alla lagar som röra det; och giv akt på huru man går in i huset genom
alla helgedomens utgångar.

<span id="an_44:6">44:6</span> Och säg till Israels hus, det
gensträviga: Så säger Herren, HERREN: Nu må det vara nog med alla de
styggelser I haven bedrivit, I av Israels hus,

<span id="an_44:7">44:7</span> I som haven låtit främlingar med
oomskuret hjärta och oomskuret kött komma in i min helgedom och vara
där, så att mitt hus har blivit ohelgat, under det att I framburen min
spis, fett och blod. Så har mitt förbund blivit brutet, för att icke
nämna alla edra andra styggelser.

<span id="an_44:8">44:8</span> I haven icke själva förrättat tjänsten
vid mina heliga föremål, utan haven satt andra till att åt eder förrätta
tjänsten i min helgedom.

<span id="an_44:9">44:9</span> Så säger Herren, HERREN: Ingen främling
med oomskuret hjärta och oomskuret kött får komma in i min helgedom,
ingen av de främlingar som finnas bland Israels barn.

<span id="an_44:10">44:10</span> Utan de leviter som gingo bort ifrån
mig, när Israel for vilse de som då själva foro vilse och gingo bort
ifrån mig och följde sina eländiga avgudar, de skola bära på sin
missgärning

<span id="an_44:11">44:11</span> och skola i min helgedom bestrida
vakttjänstgöringen vid husets portar och annan tjänstgöring i huset; de
skola slakta brännoffer och slaktoffer åt folket, och skola stå inför
dem till att betjäna dem.

<span id="an_44:12">44:12</span> Eftersom de betjänade dem inför deras
eländiga avgudar och så blevo för Israels hus en stötesten till
missgärning, därför betygar jag om dem med upplyft hand, säger Herren,
HERREN, att de skola få bära på sin missgärning.

<span id="an_44:13">44:13</span> De skola icke få nalkas mig, till att
förrätta prästerlig tjänst inför mig, eller till att nalkas något av
mina heliga föremål, nämligen de högheliga, utan de skola bära på sin
skam och på de styggeliga synder som de hava bedrivit.

<span id="an_44:14">44:14</span> Och jag skall sätta dem till att
förrätta tjänsten i huset vid allt tjänararbete där, allt som där skall
utföras.

<span id="an_44:15">44:15</span> Men de levitiska präster, nämligen
Sadoks söner, som förrättade tjänsten vid min helgedom, när de övriga
israeliterna foro vilse och gingo bort ifrån mig, de skola få träda fram
till mig för att göra tjänst inför mig; de skola stå inför mitt ansikte
för att offra åt mig fett och blod, säger Herren, HERREN.

<span id="an_44:16">44:16</span> De skola gå in i min helgedom, och de
skola träda fram till mitt bord för att göra tjänst inför mig och
förrätta vad som är att förrätta åt mig.

<span id="an_44:17">44:17</span> Och när de komma in i den inre
förgårdens portar, skola de ikläda sig linnekläder; de få icke hava på
sig något av ylle, när de göra tjänst i den inre förgårdens portar och
inne i huset.

<span id="an_44:18">44:18</span> De skola hava huvudbonader av linne på
sina huvuden, och benkläder av linne omkring sina länder; de skola icke
omgjorda sig med något som framkallar svett.

<span id="an_44:19">44:19</span> Och när de sedan gå ut på den yttre
förgården, till folket på den yttre förgården, skola de taga av sig de
kläder i vilka de hava gjort tjänst, och skola lämna dem kvar i
helgedomens tempelkamrar och ikläda sig andra kläder, för att de icke må
göra folket heligt med sina kläder.

<span id="an_44:20">44:20</span> De skola icke raka huvudet, men skola
icke heller låta håret växa fritt, utan skola klippa sitt huvudhår kort.

<span id="an_44:21">44:21</span> Och vin får ingen präst dricka, när han
har kommit in på den inre förgården.

<span id="an_44:22">44:22</span> En änka eller en frånskild kvinna får
han icke taga till hustru åt sig, utan allenast en jungfru av Israels
barns släkt; dock får han taga en änka, om hon är änka efter en präst.

<span id="an_44:23">44:23</span> Och de skola lära mitt folk att skilja
mellan heligt och oheligt och undervisa dem om skillnaden mellan orent
och rent.

<span id="an_44:24">44:24</span> Och i rättssaker skola de uppträda
såsom domare och skola avdöma dem efter mina rätter. Och mina lagar och
stadgar skola de iakttaga vid alla mina högtider, och mina sabbater
skola de hålla heliga.

<span id="an_44:25">44:25</span> Ingen av dem får orena sig genom att gå
in till någon död människa; allenast genom fader eller moder eller son
eller dotter eller broder, eller genom en syster som icke har tillhört
någon man må han ådraga sig orenhet.

<span id="an_44:26">44:26</span> Men när han därefter har blivit ren,
skall man räkna för honom ytterligare sju dagar;

<span id="an_44:27">44:27</span> och på den dag då han går in i-
helgedomen, på den inre förgården, för att göra tjänst i helgedomen, då
skall han bära fram ett syndoffer för sig, säger Herren, HERREN.

<span id="an_44:28">44:28</span> Och deras arvedel skall bestå däri att
jag själv skall vara deras arvedel. Och I skolen icke giva dem någon
besittning i Israel, ty jag själv är deras besittning.

<span id="an_44:29">44:29</span> Spisoffret och syndoffret och
skuldoffret få de äta, och allt tillspillogivet i Israel skall höra dem
till.

<span id="an_44:30">44:30</span> Och det första av alla
förstlingsfrukter av alla slag, och alla offergärder av alla slag,
vadhelst I frambären såsom offergärd, detta skall höra prästerna till;
och förstlingen av edert mjöl skolen I giva åt prästen, för att du må
bringa välsignelse över ditt hus.

<span id="an_44:31">44:31</span> Intet självdött eller ihjälrivet djur,
vare sig fågel eller boskapsdjur, få prästerna äta.

<span id="an_45:1">45:1</span> Och när I genom lottkastning fördelen
landet till arvedel, då skolen I åt HERREN giva en offergärd, en helig
del av landet, i längd tjugufem tusen alnar och i bredd tio tusen; detta
stycke skall vara heligt till hela sitt omfång runt omkring.

<span id="an_45:2">45:2</span> Härav skall tagas till helgedomen en
liksidig fyrkant, fem hundra alnar i längd och fem hundra i bredd, runt
omkring, och till utmark där runt omkring femtio alnar.

<span id="an_45:3">45:3</span> Av det tillmätta stycket skall du alltså
avmäta ett område, tjugufem tusen alnar i längd och tio tusen i bredd;
där skall helgedomen, det högheliga, ligga.

<span id="an_45:4">45:4</span> Detta skall vara en helig del av landet,
och det skall tillhöra prästerna, som göra tjänst i helgedomen, dem som
få träda fram till att göra tjänst inför HERREN; detta skall vara en
plats åt dem för deras hus, så ock en helig plats för helgedomen.

<span id="an_45:5">45:5</span> Och ett stycke, tjugufem tusen alnar i
längd och tio tusen i bredd, skall tillhöra leviterna, som göra tjänst i
huset, såsom deras besittning, med tjugu tempelkamrar.

<span id="an_45:6">45:6</span> Och åt staden skolen I giva till
besittning ett område, fem tusen alnar i bredd och tjugufem tusen i
längd, motsvarande det heliga offergärdsområdet; det skall höra hela
Israels hus till.

<span id="an_45:7">45:7</span> Och fursten skall på båda sidor om det
heliga offergärdsområdet och stadens besittning få ett område, beläget
invid det heliga offergärdsområdet och stadens besittning, dels på
västra sidan, västerut, dels ock på östra sidan, österut, och I längd
motsvarande en stamlotts utsträckning från västra gränsen till östra.

<span id="an_45:8">45:8</span> Detta skall han hava till sitt land, till
besittning i Israel. Och mina furstar skola då icke mer förtrycka mitt
folk, utan skola låta Israels hus få behålla sitt land efter sina
stammar.

<span id="an_45:9">45:9</span> Så säger Herren, HERREN: Nu må det vara
nog, I Israels furstar. Skaffen bort våld och förtryck, och öven rätt
och rättfärdighet; hören upp att driva mitt folk ifrån hus och hem,
säger Herren, HERREN.

<span id="an_45:10">45:10</span> Riktig våg, riktig efa, riktigt
bat-mått skolen I hava.

<span id="an_45:11">45:11</span> Efan och bat-måttet skola hålla samma
mått, så att bat-måttet rymmer tiondedelen av en homer, och likaledes
efan tiondedelen av en homer; ty efter homern skall man bestämma måtten.

<span id="an_45:12">45:12</span> Sikeln skall innehålla tjugu gera;
tjugu siklar, tjugufem siklar, femton siklar skall minan innehålla hos
eder.

<span id="an_45:13">45:13</span> Detta är den offergärd I skolen giva:
en sjättedels efa av var homer vete och en sjättedels efa av var homer
korn;

<span id="an_45:14">45:14</span> vidare den stadgade gärden av olja,
räknat efter bat av olja: en tiondedels bat av var kor (som är ett mått
på tio bat och lika med en homer, ty tio bat utgöra en homer);

<span id="an_45:15">45:15</span> vidare av småboskapen från Israels
betesmarker ett djur på vart tvåhundratal, till spisoffer, brännoffer
och tackoffer, för att bringa försoning för folket, säger Herren,
HERREN.

<span id="an_45:16">45:16</span> Allt folket i landet skall vara
förpliktat till denna offergärd åt fursten i Israel.

<span id="an_45:17">45:17</span> Men fursten skall det åligga att
frambära brännoffer, spisoffer och drickoffer på festerna, nymånaderna
och sabbaterna, vid alla Israels hus' högtider. Han skall anskaffa
syndoffer, spisoffer, brännoffer och tackoffer till att bringa försoning
för Israels hus.

<span id="an_45:18">45:18</span> Så säger Herren, HERREN: På första
dagen i första månaden skall du taga en felfri ungtjur och rena
helgedomen.

<span id="an_45:19">45:19</span> Och prästen skall taga något av
syndoffrets blod och stryka på husets dörrpost och på altaravsatsens
fyra hörn och på dörrposten till den inre förgårdens port.

<span id="an_45:20">45:20</span> Så skall du ock göra på sjunde dagen i
månaden, om så är, att någon har syndat ouppsåtligen och av fåkunnighet;
på detta sätt skolen I bringa försoning för huset.

<span id="an_45:21">45:21</span> På fjortonde dagen i första månaden
skolen I fira påskhögtid; i sju dagar skolen I hålla högtid, och man
skall då äta osyrat bröd.

<span id="an_45:22">45:22</span> På den dagen skall fursten för sig
själv och för allt folket i landet offra en tjur till syndoffer.

<span id="an_45:23">45:23</span> Men sedan, under högtidens sju dagar,
skall han dagligen under de sju dagarna offra såsom brännoffer åt HERREN
sju tjurar och sju vädurar, alla felfria, och såsom syndoffer en bock
dagligen.

<span id="an_45:24">45:24</span> Och såsom spisoffer skall han offra en
efa till var tjur och en efa till var vädur, jämte en hin olja till var
efa.

<span id="an_45:25">45:25</span> På femtonde dagen i sjunde månaden
skall han vid högtiden frambära likadana offer under de sju dagarna,
likadana syndoffer, brännoffer och spisoffer och lika mycket olja.

<span id="an_46:1">46:1</span> Så säger Herren, HERREN: Den inre
förgårdens port, den som vetter åt öster, skall vara stängd under de sex
arbetsdagarna, men på sabbatsdagen skall den öppnas; likaledes skall den
öppnas på nymånadsdagen.

<span id="an_46:2">46:2</span> Och då skall fursten utifrån gå in genom
portens förhus och ställa sig vid portens dörrpost; och när prästerna
offra hans brännoffer och hans tackoffer, skall han tillbedja på portens
tröskel och därefter gå ut. Men porten skall icke stängas förren om
aftonen.

<span id="an_46:3">46:3</span> Och folket i landet skall på sabbater och
nymånader tillbedja inför HERREN vid ingången till samma port.

<span id="an_46:4">46:4</span> Och brännoffret som fursten skall
frambära åt HERREN skall på sabbatsdagen utgöras av sex felfria lamm och
en felfri vädur.

<span id="an_46:5">46:5</span> Och såsom spisoffer skall han frambära en
efa till väduren, men till lammen såsom spisoffer så mycket han vill
giva, jämte en hin olja till var efa.

<span id="an_46:6">46:6</span> Men på nymånadsdagen skall han frambära
en felfri ungtjur, sex lamm och en vädur, allasammans felfria.

<span id="an_46:7">46:7</span> Och såsom spisoffer skall han offra en
efa till tjuren och en efa till väduren, och till lammen så mycket han
vill anskaffa, jämte en hin olja till var efa.

<span id="an_46:8">46:8</span> Och när fursten vill gå in, skall han gå
in genom portens förhus, och samma väg skall han gå ut igen.

<span id="an_46:9">46:9</span> Men när folket i landet kommer inför
HERRENS ansikte vid högtiderna, då skall den som har gått in genom norra
porten för att tillbedja gå ut genom södra porten, och den som har gått
in genom södra porten skall gå ut genom norra porten; ingen skall gå
tillbaka genom samma port som han har kommit in igenom, utan man skall
gå ut genom den motsatta.

<span id="an_46:10">46:10</span> Och fursten skall gå in tillsammans med
de andra, när de gå in; och när de gå ut, skola de gå ut tillsammans.

<span id="an_46:11">46:11</span> Men vid fester och högtider skall
spisoffret utgöras av en efa till var tjur och en efa till var vädur,
och till lammen av så mycket han vill giva, jämte en hin olja till var
efa.

<span id="an_46:12">46:12</span> Och när fursten vill offra ett
frivilligt offer, vare sig ett brännoffer eller ett tackoffer såsom
frivilligt offer åt HERREN, då skall man öppna åt honom den port som
vetter åt öster, och han skall offra sitt brännoffer och sitt tackoffer
alldeles så, som han plägar offra på sabbatsdagen; och därefter skall
han gå ut och sedan han har gått ut, skall man stänga porten.

<span id="an_46:13">46:13</span> Du skall dagligen offra såsom
brännoffer åt HERREN ett felfritt årsgammalt lamm; var morgon skall du
offra ett sådant.

<span id="an_46:14">46:14</span> Och såsom spisoffer skall du därtill
offra var morgon en sjättedels efa, så ock en tredjedels hin olja för
att fukta mjölet -- detta såsom spisoffer åt HERREN, såsom evärdlig rätt
för beständigt.

<span id="an_46:15">46:15</span> I skolen offra lammet och spisoffret
och oljan var morgon såsom dagligt brännoffer.

<span id="an_46:16">46:16</span> Så säger Herren, HERREN: Om fursten
giver någon av sina söner en gåva, så bliver det dennes arvedel, det
skall höra hans söner till; de skola besitta det såsom arv.

<span id="an_46:17">46:17</span> Men om han av sin arvedel giver något
såsom gåva åt någon av sina tjänare, så skall detta tillhöra denne
intill friåret; då skall det återgå till fursten. Hans arvedel är det
ju, och hans söner skall det tillfalla.

<span id="an_46:18">46:18</span> Fursten må icke taga något av folkets
arvedel och så kränka den i deras besittningsrätt; allenast av sin egen
besittning må han giva arvedelar åt sina söner, för att ingen av mitt
folk skall bliva undanträngd från sin särskilda besittning.

<span id="an_46:19">46:19</span> Och han förde mig genom den ingång som
låg vid sidan av porten till de heliga tempelkamrar som voro bestämda
för prästerna, och som vette åt norr; och jag såg att där var en plats
längst uppe i väster.

<span id="an_46:20">46:20</span> Och han sade till mig: »Detta är den
plats där prästerna skola koka skuldoffret och syndoffret, och där de
skola baka spisoffret, för att icke behöva bära ut det på den yttre
förgården och så göra folket heligt.»

<span id="an_46:21">46:21</span> Därefter lät han mig gå ut på den yttre
förgården och förde mig omkring till förgårdens fyra hörn; och jag såg
då att i vart och ett av förgårdens hörn fanns en gård.

<span id="an_46:22">46:22</span> I förgårdens fyra hörn funnos
kringstängda gårdar, fyrtio alnar långa och trettio alnar breda; dessa
fyra hörngårdar voro lika stora.

<span id="an_46:23">46:23</span> Och runt omkring inuti dem gick en mur,
runt omkring i alla fyra; och nedtill vid muren runt omkring hade man
inrättat eldstäder till kokning.

<span id="an_46:24">46:24</span> Och han sade till mig: »Detta är de kök
i vilka husets tjänare skola koka folkets slaktoffer.»

<span id="an_47:1">47:1</span> Därefter förde han mig tillbaka till
husets ingång, och där fick jag se vatten rinna fram under husets
tröskel på östra sidan, ty husets framsida låg mot öster; och vattnet
flöt ned under husets södra sidovägg, söder om altaret.

<span id="an_47:2">47:2</span> Sedan lät han mig gå ut genom norra
porten och förde mig omkring på en yttre väg till den yttre porten, den
som vette åt öster. Där fick jag se vatten välla fram på södra sidan.

<span id="an_47:3">47:3</span> Sedan gick mannen, med ett mätsnöre i
handen, ett stycke mot öster och mätte därvid upp tusen alnar och lät
mig så gå över vattnet, och vattnet räckte mig där till fotknölarna.

<span id="an_47:4">47:4</span> Åter mätte han upp tusen alnar och lät
mig så gå över vattnet, och vattnet räckte mig där till knäna. Åter
mätte han upp tusen alnar och lät mig så gå över vattnet, som där räckte
mig upp till länderna.

<span id="an_47:5">47:5</span> Ännu en gång mätte han upp tusen alnar,
och nu var det en ström som jag icke kunde gå över. Ty vattnet gick så
högt att man måste simma; det var en ström som man icke kunde gå över.

<span id="an_47:6">47:6</span> Och han sade till mig: »Nu har du ju sett
det, du människobarn?» Sedan förde han mig tillbaka upp på strömmens
strand.

<span id="an_47:7">47:7</span> Och när han hade fört mig dit tillbaka,
fick jag se träd i stor myckenhet stå på strömmens strand, på båda
sidor.

<span id="an_47:8">47:8</span> Och han sade till mig: »Detta vatten
rinner fram mot Östra kretsen och flyter ned på Hedmarken och faller
därefter ut i havet. Vattnet som fick bryta fram går alltså till havet,
och så bliver vattnet där sunt.

<span id="an_47:9">47:9</span> Och överallt dit den dubbla strömmen
kommer, där upplivas alla levande varelser som röra sig i stim, och
fiskarna bliva där mycket talrika; ty när detta vatten kommer dit,
bliver havsvattnet sunt, och allt får liv, där strömmen kommer.

<span id="an_47:10">47:10</span> Och fiskare skola stå utmed den från
En-Gedi ända till En-Eglaim, och såsom ett enda fiskeläge skall den
sträckan vara. Där skola finnas fiskar av olika slag i stor myckenhet,
alldeles såsom i Stora havet.

<span id="an_47:11">47:11</span> Men gölar och dammar där skola icke
bliva sunda, utan skola tjäna till saltberedning.

<span id="an_47:12">47:12</span> Och vid strömmen, på dess båda
stränder, skola allahanda fruktträd växa upp, vilkas löv icke skola
vissna, och vilkas frukt icke skall taga slut, utan var månad skola
träden bara ny frukt, ty deras vatten kommer från helgedomen. Och deras
frukter skola tjäna till föda och deras löv till läkedom.»

<span id="an_47:13">47:13</span> Så säger Herren, HERREN: Dessa äro de
gränser efter vilka I skolen utskifta landet såsom arvedel åt Israels
tolv stammar (varvid Josef får mer än en lott).

<span id="an_47:14">47:14</span> I skolen få det till arvedel, den ene
såväl som den andre, därför att jag med upplyft hand har lovat att giva
det åt edra fader; så skall nu detta land tillfalla eder såsom
arvsegendom.

<span id="an_47:15">47:15</span> Detta skall vara landets gräns på norra
sidan: från Stora havet längs Hetlonsvägen, dit fram där vägen går till
Sedad,

<span id="an_47:16">47:16</span> Hamat, Berota, Sibraim, som ligger
mellan Damaskus' och Hamat områden, det mellersta Haser, som ligger
invid Haurans område.

<span id="an_47:17">47:17</span> Så skall gränsen gå från havet till
Hasar-Enon vid Damaskus' område och vidare allt längre norrut och upp
mot Hamats område. Detta är norra sidan.

<span id="an_47:18">47:18</span> Och på östra sidan skall gränsen
begynna mellan Hauran och Damaskus och gå mellan Gilead och Israels land
och utgöras av Jordan; från nordgränsen nedåt, utmed Östra havet, skolen
I mäta ut den. Detta är östra sidan.

<span id="an_47:19">47:19</span> Och på sydsidan, söderut, skall gränsen
gå från Tamar till Meribots vatten vid Kades, till bäcken, fram till
Stora havet. Detta är sydsidan, söderut.

<span id="an_47:20">47:20</span> Och på västra sidan skall gränsen
utgöras av Stora havet och gå från sydgränsen till en punkt mitt emot
det ställe där vägen går till Hamat. Detta är västra sidan.

<span id="an_47:21">47:21</span> Och I skolen utskifta detta land åt
eder efter Israels stammar.

<span id="an_47:22">47:22</span> I skolen utdela det genom lottkastning
till arvedel åt eder själva och åt främlingarna som bo ibland eder och
hava fött barn ibland eder. Ty de skola av eder hållas lika med infödda
israeliter; de skola tillfalla eder såsom en arvedel bland Israels
stammar.

<span id="an_47:23">47:23</span> I den stam där främlingen bor, där
skolen I giva honom hans arvedel, säger Herren, HERREN.

<span id="an_48:1">48:1</span> Och dessa äro namnen på stammarna. Vid
norra gränsen längs efter Hetlonsvägen, dit fram där vägen går till
Hamat, vidare bort mot Hasar-Enan -- med Damaskus' område jämte Hamat i
norr -- där skall Dan hava en lott, så att hela sträckan från östra
sidan till västra tillhör honom.

<span id="an_48:2">48:2</span> Och närmast Dans område skall Aser hava
en lott, från östra sidan till västra.

<span id="an_48:3">48:3</span> Och närmast Asers område skall Naftali
hava en lott, från östra sidan till västra.

<span id="an_48:4">48:4</span> Och närmast Naftalis område skall Manasse
hava en lott, från östra sidan till västra.

<span id="an_48:5">48:5</span> Och närmast Manasses område skall Efraim
hava en lott, från östra sidan till västra.

<span id="an_48:6">48:6</span> Och närmast Efraims område skall Ruben
hava en lott, från östra sidan till västra.

<span id="an_48:7">48:7</span> Och närmast Rubens område skall Juda hava
en lott, från östra sidan till västra.

<span id="an_48:8">48:8</span> Och närmast Juda område skall från östra
sidan till västra sträcka sig det offergärdsområde som I skolen giva
såsom gärd, tjugufem tusen alnar i bredd, och i längd lika med en
stamlotts längd från östra sidan till västra; och helgedomen skall ligga
där i mitten.

<span id="an_48:9">48:9</span> Det offergärdsområde som I skolen giva
såsom gärd åt HERREN skall vara i längd tjugufem tusen alnar och i bredd
tio tusen.

<span id="an_48:10">48:10</span> Och av detta heliga offergärdsområde
skall ett stycke tillhöra prästerna, i norr tjugufem tusen alnar, i
väster tio tusen i bredd, i öster likaledes tio tusen i bredd och i
söder tjugufem tusen i längd; och HERRENS helgedom skall ligga där i
mitten.

<span id="an_48:11">48:11</span> Det skall tillhöra prästerna, dem som
hava blivit helgade bland Sadoks söner, dem som hava förrättat tjänsten
åt mig, och som icke, såsom leviterna gjorde, foro vilse, när de övriga
israeliterna foro vilse.

<span id="an_48:12">48:12</span> Därför skall en särskild offergärdsdel
av den från landet avtagna offergärden tillhöra dem såsom ett högheligt
område invid leviternas.

<span id="an_48:13">48:13</span> Men leviterna skola få ett område
motsvarande prästernas, i längd tjugufem tusen alnar och i bredd
tiotusen -- längden överallt tjugufem tusen och bredden tio tusen.

<span id="an_48:14">48:14</span> Och de få icke sälja något därav; det
bästa landet må man icke byta bort eller eljest överlåta åt någon annan,
ty det är helgat åt HERREN.

<span id="an_48:15">48:15</span> Men de fem tusen alnar som bliva över
på bredden invid de tjugufem tusen skola utgöra ett icke heligt område
för staden, dels till att bo på, dels såsom utmark; och staden skall
ligga där i mitten.

<span id="an_48:16">48:16</span> Och detta är måttet på den: norra sidan
fyra tusen fem hundra alnar, södra sidan fyra tusen fem hundra, på östra
sidan fyra tusen fem hundra, och västra sidan fyra tusen fem hundra.

<span id="an_48:17">48:17</span> Och staden skall hava en utmark, som
norrut är två hundra femtio alnar, söderut två hundra femtio, österut
två hundra femtio och västerut två hundra femtio.

<span id="an_48:18">48:18</span> Och vad som bliver över på långsidan
utmed det heliga offergärdsområdet, nämligen tio tusen alnar österut och
tio tusen västerut -- ty det skall sträcka sig utmed det heliga
offergärdsområdet -- av detta skall avkastningen tjäna till föda åt
stadens bebyggare.

<span id="an_48:19">48:19</span> Alla stadens bebyggare från alla
Israels stammar skola bruka det.

<span id="an_48:20">48:20</span> Hela offergärdsområdet skall alltså
vara tjugufem tusen alnar i längd och tjugufem tusen i bredd; det heliga
offergärdsområde som I given såsom gärd skall bilda en fyrkant, stadens
besittning inberäknad.

<span id="an_48:21">48:21</span> Och fursten skall få vad som bliver
över på båda sidor om det heliga offergärdsområdet och stadens
besittning, nämligen landet invid det tjugufem tusen alnar breda
offergärdsområdet, ända till östra gränsen, och likaledes västerut
landet utefter det tjugufem tusen alnar breda området, ända till västra
gränsen. Dessa områden, motsvarande stamlotterna, skola tillhöra
fursten. Och det heliga offergärdsområdet med det heliga huset skall
ligga mitt emellan dem.

<span id="an_48:22">48:22</span> Med sin gräns å ena sidan mot
leviternas besittning, å andra sidan mot stadens, skall detta område
ligga mitt emellan furstens besittningar. Och furstens besittningar
skola ligga mellan Juda område och Benjamins område.

<span id="an_48:23">48:23</span> Därefter skola de återstående stammarna
komma. Först skall Benjamin hava en lott från östra sidan till västra.

<span id="an_48:24">48:24</span> Och närmast Benjamins område skall
Simeon hava en lott, från östra sidan till västra.

<span id="an_48:25">48:25</span> Och närmast Simeons område skall
Isaskar hava en lott, från östra sidan till västra.

<span id="an_48:26">48:26</span> Och närmast Isaskars område skall
Sebulon hava en lott, från östra sidan till västra.

<span id="an_48:27">48:27</span> Och närmast Sebulons område skall Gad
hava en lott, från östra sida till västra.

<span id="an_48:28">48:28</span> Och närmast Gads område, på dess
sydsida, söderut, skall gränser gå från Tamar över Meribas vatten vid
Kades till bäcken, fram emot Stora havet.

<span id="an_48:29">48:29</span> Detta är det land som I genom
lottkastning skolen utdela åt Israels stammar till arvedel; och detta
skall vara deras stamlotter, säger Herren, HERREN.

<span id="an_48:30">48:30</span> Och följande utgångar skall staden
hava: På norra sidan skall den hålla ett mått av fyra tusen fem hundra
alnar,

<span id="an_48:31">48:31</span> och av stadens portar, uppkallade efter
Israels stammars namn, skola tre ligga i norr: den första Rubens port,
den andra Juda port, den tredje Levi port.

<span id="an_48:32">48:32</span> Och på östra sidan skall den ock. hålla
fyra tusen fem hundra alnar och hava tre portar: den första Josefs port,
den andra Benjamins port, den tredje Dans port.

<span id="an_48:33">48:33</span> Sammalunda skall ock södra sidan hålla
ett mått av fyra tusen fem hundra alnar och hava tre portar: den första
Simeons port, den andra Isaskars port, den tredje Sebulons port.

<span id="an_48:34">48:34</span> Västra sidan skall hålla fyra tusen fem
hundra alnar och hava tre portar: den första Gads port, den andra Asers
port, den tredje Naftali port.

<span id="an_48:35">48:35</span> Runt omkring skall den hålla aderton
tusen alnar. Och stadens namn skall allt framgent vara: Här är HERREN.

------------------------------------------------------------------------

[Next: Daniel](dan)
