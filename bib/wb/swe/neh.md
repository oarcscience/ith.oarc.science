[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ezr)  [Next](est.md) 

------------------------------------------------------------------------

### Swedish Bible: Nehemiah

<span id="an_1:1">1:1</span> Nehemjas, Hakaljas sons, berättelse. I
månaden Kisleu, i det tjugonde året, när jag var i Susans borg,

<span id="an_1:2">1:2</span> hände sig att Hanani, en av mina bröder,
och några andra män kommo från Juda. Och jag frågade dem om judarna, den
räddade skara som fanns kvar efter fångenskapen, och om Jerusalem.

<span id="an_1:3">1:3</span> De sade till mig: »De kvarblivna, de som
efter fångenskapen finnas kvar i hövdingdömet, lida stor nöd och smälek,
och Jerusalems mur är nedbruten, och dess portar äro uppbrända i eld.»

<span id="an_1:4">1:4</span> När jag hade hört detta, satt jag gråtande
och sörjande i flera dagar och fastade och bad inför himmelens Gud.

<span id="an_1:5">1:5</span> Och jag sade: »Ack HERRE, himmelens Gud, du
store och fruktansvärde Gud, du som håller förbund och bevarar nåd mot
dem som älska dig och hålla dina bud,

<span id="an_1:6">1:6</span> låt ditt öra akta härpå, och låt dina ögon
vara öppna, och hör din tjänares bön, den som jag nu beder inför dig
både dag och natt, för Israels barn, dina tjänare, i det att jag
bekänner Israels barns synder, dem som vi hava begått mot dig; ty också
jag och min faders hus hava syndat.

<span id="an_1:7">1:7</span> Vi hava svårt förbrutit oss mot dig; vi
hava icke hållit de bud och stadgar och rätter som du gav din tjänare
Mose.

<span id="an_1:8">1:8</span> Men tänk på det ord som du gav din tjänare
Mose, när du sade: 'Om I ären otrogna, så skall jag förströ eder bland
folken;

<span id="an_1:9">1:9</span> men om I vänden om till mig och hållen mina
bud och gören efter dem, då vill jag, om än edra fördrivna vore vid
himmelens ända, likväl församla dem därifrån och låta dem komma till den
plats som jag har utvalt till boning åt mitt namn.'

<span id="an_1:10">1:10</span> De äro ju dina tjänare och ditt folk, som
du har förlossat genom din stora kraft och din starka hand.

<span id="an_1:11">1:11</span> Ack Herre, låt ditt öra akta på din
tjänares bön, ja, på vad dina tjänare bedja, de som vilja frukta ditt
namn; låt nu din tjänare vara lyckosam och låt honom finna barmhärtighet
inför denne man.» Jag var då munskänk hos konungen.

<span id="an_2:1">2:1</span> I månaden Nisan, i Artasastas tjugonde
regeringsår, vid ett tillfälle då vin stod framsatt för konungen, tog
jag vinet och gav det åt honom. Och jag hade icke förr visat mig sorgsen
inför honom;

<span id="an_2:2">2:2</span> men nu sade konungen till mig: »Varför ser
du så sorgsen ut? Du är ju icke sjuk; du måste hava någon hjärtesorg.»
Då blev jag övermåttan häpen.

<span id="an_2:3">2:3</span> Och jag sade till konungen: »Må konungen
leva evinnerligen! Skulle jag icke se sorgsen ut, då den stad där mina
fäders gravar äro ligger öde och dess portar äro förtärda av eld?»

<span id="an_2:4">2:4</span> Konungen sade till mig: »Vad är det då du
begär?» Då bad jag en bön till himmelens Gud

<span id="an_2:5">2:5</span> och sade till konungen: »Om det så täckes
konungen, och om du finner behag i din tjänare, så beder jag att du
ville låta mig fara till Juda, till den stad där mina fäders gravar äro,
på det att jag åter må bygga upp den.»

<span id="an_2:6">2:6</span> Då frågade konungen mig, allt under det att
drottningen satt vid hans sida: »Huru länge kan din resa räcka, och när
kan du komma tillbaka?» Då det nu alltså täcktes konungen att låta mig
fara, uppgav jag för honom en bestämd tid.

<span id="an_2:7">2:7</span> Och jag sade till konungen: »Om det så
täckes konungen, så må brev givas mig till ståthållarna i landet på
andra sidan floden, att de låta mig fara därigenom, till dess jag kommer
till Juda,

<span id="an_2:8">2:8</span> så ock ett brev till Asaf, uppsyningsmannen
över den kungliga skogsparken, att han låter mig få virke för att därmed
timra upp portarna till borgen som hör till templet, ävensom virke till
stadsmuren, så ock till det hus där jag själv skall hava min bostad.»
Och konungen beviljade mig detta, eftersom min Guds goda hand var över
mig.

<span id="an_2:9">2:9</span> När jag så kom till ståthållarna i landet
på andra sidan floden, gav jag dem konungens brev. Och konungen hade
sänt med mig härhövitsmän och ryttare.

<span id="an_2:10">2:10</span> Men då horoniten Sanballat och Tobia, den
ammonitiske tjänstemannen, hörde detta, förtröt det dem högeligen att
någon hade kommit för att se Israels barn till godo.

<span id="an_2:11">2:11</span> När jag sedan hade kommit till Jerusalem
och varit där i tre dagar,

<span id="an_2:12">2:12</span> stod jag upp om natten jämte några få
män, utan att hava omtalat för någon människa vad min Gud ingav mig i
hjärtat att göra för Jerusalem; och det djur som jag red på var det enda
jag hade med mig.

<span id="an_2:13">2:13</span> Och jag drog om natten ut genom Dalporten
fram emot Drakkällan och Dyngporten och besåg Jerusalems murar, huru de
voro nedbrutna, och huru dess portar voro förtärda av eld.

<span id="an_2:14">2:14</span> Och jag drog vidare till Källporten och
till Konungsdammen, men där var det icke möjligt för djuret att komma
fram med mig.

<span id="an_2:15">2:15</span> Då begav jag mig uppför dalen om natten
och besåg muren och vände sedan åter in genom Dalporten och kom så
tillbaka.

<span id="an_2:16">2:16</span> Och föreståndarna hade icke fått veta
vart jag hade gått, och vad jag ville göra, ty jag hade ännu icke
omtalat något för judarna, prästerna, ädlingarna, föreståndarna och de
övriga, som skulle få med arbetet att göra.

<span id="an_2:17">2:17</span> Men nu sade jag till dem: »I sen själva i
vilken nöd vi äro, huru Jerusalem ligger öde, och huru dess portar äro
uppbrända i eld. Välan då, låt oss bygga upp Jerusalems mur, för att vi
icke längre må vara till smälek.»

<span id="an_2:18">2:18</span> Och jag omtalade för dem huru min Guds
hand hade varit mig nådig, så ock vad konungen hade lovat mig. Då sade
de: »Vi vilja stå upp och bygga.» Och de togo mod till sig för det goda
verket.

<span id="an_2:19">2:19</span> Men när horoniten Sanballat och Tobia,
den ammonitiske tjänstemannen, och araben Gesem hörde detta, bespottade
de oss och visade förakt för oss; och de sade: »Vad är det I gören?
Viljen I sätta eder upp mot konungen?»

<span id="an_2:20">2:20</span> Då gav jag dem detta svar: »Himmelens Gud
skall låta det gå oss väl, och vi, hans tjänare, vilja stå upp och
bygga; men I haven ingen del eller rätt eller åminnelse i Jerusalem.»

<span id="an_3:1">3:1</span> Och översteprästen Eljasib och hans bröder,
prästerna, stodo upp och byggde Fårporten, vilken de helgade, och i
vilken de sedan satte in dörrarna. Vidare byggde de ända fram till
Hammeatornet, som de helgade, och vidare fram till Hananeltornet.

<span id="an_3:2">3:2</span> Därbredvid byggde Jerikos män; och
därbredvid byggde Sackur, Imris son.

<span id="an_3:3">3:3</span> Fiskporten byggdes av Hassenaas barn; de
timrade upp den och satte in dess dörrar, dess riglar och bommar.

<span id="an_3:4">3:4</span> Därbredvid arbetade Meremot, son till Uria,
son till Hackos, på att sätta muren i stånd; därbredvid arbetade
Mesullam, son till Berekja, son till Mesesabel; och därbredvid arbetade
Sadok, Baanas son.

<span id="an_3:5">3:5</span> Därbredvid arbetade tekoaiterna, men de
förnämsta bland dem ville icke böja sin hals till att tjäna sin Herre.

<span id="an_3:6">3:6</span> Gamla porten sattes i stånd av Jojada,
Paseas son, och Mesullam, Besodjas son; de timrade upp den och satte in
dess dörrar, dess riglar och bommar.

<span id="an_3:7">3:7</span> Därbredvid arbetade gibeoniten Melatja och
meronotiten Jadon jämte männen från Gibeon och Mispa, som lydde under
ståthållaren i landet på andra sidan floden.

<span id="an_3:8">3:8</span> Därbredvid arbetade Ussiel, Harhajas son,
jämte guldsmederna; och därbredvid arbetade Hananja, en av
salvoberedarna. Det nästföljande stycket av Jerusalem lät man vara, ända
till Breda muren.

<span id="an_3:9">3:9</span> Därbredvid arbetade Refaja, Hurs son,
hövdingen över ena hälften av Jerusalems område.

<span id="an_3:10">3:10</span> Därbredvid arbetade Jedaja, Harumafs son,
mitt emot sitt eget hus; och därbredvid arbetade Hattus, Hasabnejas son.

<span id="an_3:11">3:11</span> En annan sträcka sattes i stånd av
Malkia, Harims son, och av Hassub, Pahat-Moabs son, och därjämte
Ugnstornet.

<span id="an_3:12">3:12</span> Därbredvid arbetade Sallum, Hallohes'
son, hövdingen över andra hälften av Jerusalems område, han själv med
sina döttrar.

<span id="an_3:13">3:13</span> Dalporten sattes i stånd av Hanun och
Sanoas invånare; de byggde upp den och satte in dess dörrar, dess riglar
och bommar. De byggde ock ett tusen alnar på muren, ända fram till
Dyngporten.

<span id="an_3:14">3:14</span> Och Dyngporten sattes i stånd av Malkia,
Rekabs son, hövdingen över Bet-Hackerems område; han byggde upp den och
satte in dess dörrar, dess riglar och bommar.

<span id="an_3:15">3:15</span> Och Källporten sattes i stånd av Sallun,
Kol-Hoses son, hövdingen över Mispas område; han byggde upp den och lade
tak därpå och satte in dess dörrar, dess riglar och bommar. Han byggde
ock muren vid Vattenledningsdammen, invid den kungliga trädgården, ända
fram till trapporna som föra ned från Davids stad.

<span id="an_3:16">3:16</span> Därnäst sattes ett stycke i stånd av
Nehemja, Asbuks son, hövdingen över ena hälften av Bet-Surs område,
nämligen stycket ända fram till platsen mitt emot Davidsgravarna och
vidare fram till den grävda dammen och till Hjältehuset.

<span id="an_3:17">3:17</span> Därnäst arbetade leviterna under Rehum,
Banis son; därbredvid arbetade Hasabja, hövdingen över ena hälften av
Kegilas område, för sitt område.

<span id="an_3:18">3:18</span> Därnäst arbetade deras bröder under
Bavai, Henadads son, hövdingen över andra hälften av Kegilas område.

<span id="an_3:19">3:19</span> Därbredvid sattes en annan sträcka i
stånd av Eser, Jesuas son, hövdingen över Mispa, nämligen från platsen
mitt emot uppgången till tyghuset i Vinkeln.

<span id="an_3:20">3:20</span> Därnäst sattes, under ivrigt arbete, en
annan sträcka i stånd av Baruk, Sabbais son, från Vinkeln ända fram till
ingången till översteprästen Eljasibs hus.

<span id="an_3:21">3:21</span> Därnäst sattes en annan sträcka i stånd
av Meremot, son till Uria, son till Hackos, från ingången till Eljasibs
hus ända dit där Eljasibs hus slutar.

<span id="an_3:22">3:22</span> Därnäst arbetade prästerna, männen från
Jordanslätten.

<span id="an_3:23">3:23</span> Därnäst arbetade Benjamin och Hassub,
mitt emot sitt eget hus; därnäst arbetade Asarja, son till Maaseja, son
till Ananja, utmed sitt eget hus.

<span id="an_3:24">3:24</span> Därnäst sattes en annan sträcka i stånd
av Binnui, Henadads son, från Asarjas hus ända fram till Vinkeln och
vidare fram till Hörnet.

<span id="an_3:25">3:25</span> Palal, Usais son, satte i stånd stycket
från platsen mitt emot Vinkeln och det torn som skjuter ut från det övre
konungshuset, vid fängelsegården; därnäst kom Pedaja, Pareos' son.

<span id="an_3:26">3:26</span> (Men tempelträlarna bodde på Ofel ända
fram till platsen mitt emot Vattenporten mot öster och det utskjutande
tornet.)

<span id="an_3:27">3:27</span> Därnäst sattes en annan sträcka i stånd
av tekoaiterna, från platsen mitt emot det stora utskjutande tornet ända
fram till Ofelmuren.

<span id="an_3:28">3:28</span> Ovanför Hästporten arbetade prästerna,
var och en mitt emot sitt eget hus.

<span id="an_3:29">3:29</span> Därnäst arbetade Sadok, Immers son, mitt
emot sitt eget hus; och därnäst arbetade Semaja, Sekanjas son, som hade
vakten vid Östra porten.

<span id="an_3:30">3:30</span> Därnäst sattes en annan sträcka i stånd
av Hananja, Selemjas son, och Hanun, Salafs sjätte son; därnäst arbetade
Mesullam, Berekjas son, mitt emot sin tempelkammare.

<span id="an_3:31">3:31</span> Därnäst sattes ett stycke i stånd av
Malkia, en av guldsmederna, ända fram till tempelträlarnas och
köpmännens hus, mitt emot Mönstringsporten och vidare fram till
Hörnsalen.

<span id="an_3:32">3:32</span> Och mellan Hörnsalen och Fårporten
arbetade guldsmederna och köpmännen på att sätta muren i stånd.

<span id="an_4:1">4:1</span> När nu Sanballat hörde att vi höllo på att
bygga upp muren, vredgades han och blev högeligen förtörnad. Och han
bespottade judarna

<span id="an_4:2">4:2</span> och talade så inför sina bröder och inför
Samariens krigsfolk: »Vad är det dessa vanmäktiga judar göra? Skall man
låta dem hållas? Skola de få offra? Skola de kanhända i sinom tid
fullborda sitt verk? Skola de kunna giva liv åt stenarna i grushögarna,
där de ligga förbrända?»

<span id="an_4:3">4:3</span> Och ammoniten Tobia, som stod bredvid honom
sade: »Huru de än bygga, skall dock en räv komma deras stenmur att
rämna, blott han hoppar upp på den.»

<span id="an_4:4">4:4</span> Hör, vår Gud, huru föraktade vi äro. Låt
deras smädelser falla tillbaka på deras egna huvuden. Ja, låt dem bliva
utplundrade i ett land dit de föras såsom fångar.

<span id="an_4:5">4:5</span> Överskyl icke deras missgärningar, och låt
deras synd icke varda utplånad ur din åsyn, eftersom de hava varit de
byggande till förargelse.

<span id="an_4:6">4:6</span> Och vi byggde på muren, och hela muren blev
hopfogad till sin halva höjd; och folket arbetade med gott mod.

<span id="an_4:7">4:7</span> Men när Sanballat och Tobia och araberna,
ammoniterna och asdoditerna hörde att man alltjämt höll på med att laga
upp Jerusalems murar, och att rämnorna begynte igentäppas, då blevo de
mycket vreda.

<span id="an_4:8">4:8</span> Och de sammansvuro sig allasammans att gå
åstad och angripa Jerusalem och störa folket i deras arbete.

<span id="an_4:9">4:9</span> Då bådo vi till vår Gud; och vi läto hålla
vakt mot dem både dag och natt för att skydda oss mot dem.

<span id="an_4:10">4:10</span> Men judarna sade: »Bärarnas kraft sviker,
och gruset är alltför mycket; vi förmå icke mer att bygga på muren.»

<span id="an_4:11">4:11</span> Våra ovänner åter sade: »Innan de få veta
eller se något, skola vi stå mitt ibland dem och dräpa dem; så skola vi
göra slut på arbetet.»

<span id="an_4:12">4:12</span> När nu de judar som bodde i deras
grannskap kommo och från alla håll uppmanade oss, väl tio gånger, att vi
skulle draga oss tillbaka till dem,

<span id="an_4:13">4:13</span> då ställde jag upp folket i de lägsta och
mest öppna delarna av staden bakom muren; jag ställde upp dem efter
släkter, med sina svärd, spjut och bågar.

<span id="an_4:14">4:14</span> Och sedan jag hade besett allt, stod jag
upp och sade till ädlingarna och föreståndarna och det övriga folket:
»Frukten icke för dem; tänken på Herren, den store och fruktansvärde,
och striden för edra bröder, edra söner och döttrar, edra hustrur och
edra hus.»

<span id="an_4:15">4:15</span> Sedan våra fiender sålunda hade fått
förnimma att saken var oss bekant, och att Gud hade gjort deras råd om
intet, kunde vi alla vända tillbaka till muren, var och en till sitt
arbete.

<span id="an_4:16">4:16</span> Från den dagen var ena hälften av mina
tjänare sysselsatt med arbetet, under det att andra hälften stod väpnad
med sina spjut, sköldar, bågar och pansar, medan furstarna stodo bakom
hela Juda hus.

<span id="an_4:17">4:17</span> De som byggde på muren och de som lassade
på och buro bördor gjorde sitt arbete med den ena handen, och med den
andra höllo de vapnet.

<span id="an_4:18">4:18</span> Och de som byggde hade var och en sitt
svärd bundet vid sin länd, under det att de byggde; och bredvid mig stod
en basunblåsare.

<span id="an_4:19">4:19</span> Jag hade nämligen sagt till ädlingarna
och föreståndarna och det övriga folket: »Arbetet är stort och
vidsträckt, och vi äro spridda över muren, långt ifrån varandra.

<span id="an_4:20">4:20</span> Där I nu hören basunen ljuda, dit skolen
I församla eder till oss; vår Gud skall strida för oss.»

<span id="an_4:21">4:21</span> Så gjorde ock vi vårt arbete, under det
att hälften av folket stod väpnad med sina spjut från morgonrodnadens
uppgång, till dess att stjärnorna kommo fram.

<span id="an_4:22">4:22</span> Vid samma tid sade jag ock till folket
att var och en med sin tjänare skulle stanna över natten inne i
Jerusalem, så att vi om natten kunna hava dem till vakt och om dagen
till arbete.

<span id="an_4:23">4:23</span> Och varken jag eller mina bröder eller
mina tjänare eller de som gjorde vakt hos mig lade av kläderna; vapnen
höllos av var och en för lika nödvändiga som vatten.

<span id="an_5:1">5:1</span> Och männen av folket med sina hustrur hovo
upp ett stort rop mot sina judiska bröder.

<span id="an_5:2">5:2</span> Några sade: »Vi med våra söner och döttrar
äro många; låt oss få säd, så att vi hava att äta och kunna bliva vid
liv.»

<span id="an_5:3">5:3</span> Och några sade: »Våra åkrar, vingårdar och
hus måste vi pantsätta; låt oss få säd till att stilla vår hunger.»

<span id="an_5:4">5:4</span> Och andra sade: »Vi hava måst låna
penningar på våra åkrar och vingårdar till skatten åt konungen.

<span id="an_5:5">5:5</span> Nu äro ju våra kroppar lika goda som våra
bröders kroppar, och våra barn lika goda som deras barn; men ändå måste
vi giva våra söner och döttrar i träldom, ja, några av våra döttrar hava
redan blivit givna i träldom, utan att vi förmå göra något därvid,
eftersom våra åkrar och vingårdar äro i andras händer.»

<span id="an_5:6">5:6</span> När jag nu hörde deras rop och hörde dessa
ord, blev jag mycket vred.

<span id="an_5:7">5:7</span> Och sedan jag hade gått till råds med mig
själv, förebrådde jag ädlingarna och föreståndarna och sade till dem:
»Det är ocker I bedriven mot varandra.» Därefter sammankallade jag en
stor folkförsamling emot dem.

<span id="an_5:8">5:8</span> Och jag sade till dem: »Vi hava efter
förmåga friköpt våra judiska bröder som voro sålda åt hedningarna.
Skolen nu I sälja edra bröder? Skola de behöva sälja sig åt oss?» Då
tego de och hade intet att svara.

<span id="an_5:9">5:9</span> Och jag sade: »Vad I gören är icke rätt. I
borden ju vandra i vår Guds fruktan, så att våra fiender, hedningarna,
ej finge orsak att smäda oss.

<span id="an_5:10">5:10</span> Också jag och mina bröder och mina
tjänare hava penningar och säd att fordra av dem; låt oss nu avstå från
vår fordran.

<span id="an_5:11">5:11</span> Given dem redan i dag tillbaka deras
åkrar, vingårdar, olivplanteringar och hus, och skänken efter den ränta
på penningarna, på säden, på vinet och oljan, som I haven att fordra av
dem.»

<span id="an_5:12">5:12</span> De svarade: »Vi vilja giva det tillbaka
och icke utkräva något av dem; vi vilja göra såsom du har sagt.» Och jag
tog en ed av dem, sedan jag hade tillkallat prästerna, att de skulle
göra så.

<span id="an_5:13">5:13</span> Därjämte skakade jag fånget på min mantel
och sade: »Var och en som icke håller detta sitt ord, honom må Gud så
skaka bort ifrån hans hus och hans gods; ja, varde han så utskakad och
tom på allt.» Och hela församlingen sade: »Amen», och lovade HERREN.
Därefter gjorde folket såsom det var sagt.

<span id="an_5:14">5:14</span> Ytterligare är att nämna att från den dag
då jag förordnades att vara ståthållare över dem i Juda land, alltså
från Artasastas tjugonde regeringsår ända till hans trettioandra, tolv
hela år, varken jag eller mina bröder åto av ståthållarkosten.

<span id="an_5:15">5:15</span> De förra ståthållarna, de som hade varit
före mig, hade betungat folket och tagit av dem mat och vin till ett
värde av mer än fyrtio siklar silver, och jämväl deras tjänare hade
förfarit hårt mot folket. Men så gjorde icke jag, ty jag fruktade Gud.

<span id="an_5:16">5:16</span> Dessutom höll jag i att arbeta på muren,
och ingen åker köpte vi oss; och alla mina tjänare voro församlade vid
arbetet där.

<span id="an_5:17">5:17</span> Och av judarna och deras föreståndare åto
ett hundra femtio man vid mitt bord, förutom dem som kommo till oss
ifrån folken runt omkring oss.

<span id="an_5:18">5:18</span> Och vad som tillreddes för var dag,
nämligen en oxe och sex utsökta får, förutom fåglar, det tillreddes på
min bekostnad; och var tionde dag anskaffades mycket vin av alla slag.
Men likväl krävde jag icke ut ståthållarkosten, eftersom arbetet tyngde
så svårt på folket.

<span id="an_5:19">5:19</span> Tänk, min Gud, på allt vad jag har gjort
för detta folk, och räkna mig det till godo!

<span id="an_6:1">6:1</span> När nu Sanballat och Tobia och araben Gesem
och våra övriga fiender hörde att jag hade byggt upp muren, och att det
icke mer fanns någon rämna i den -- om jag ock vid den tiden ännu icke
hade satt in dörrar i portarna --

<span id="an_6:2">6:2</span> då sände Sanballat och Gesem bud till mig
och läto säga: »Kom, låt oss träda tillsammans i Kefirim i Onos dal.» De
tänkte nämligen göra mig något ont.

<span id="an_6:3">6:3</span> Men jag skickade bud till dem och lät säga:
»Jag har ett stort arbete för händer och kan icke komma ned. Arbetet kan
ju icke vila, såsom dock måste ske, om jag lämnade det och komme ned
till eder.»

<span id="an_6:4">6:4</span> Och de sände samma bud till mig fyra
gånger; men var gång gav jag dem samma svar som förut.

<span id="an_6:5">6:5</span> Då sände Sanballat för femte gången till
mig sin tjänare med samma bud, och denne hade nu med sig ett öppet brev.

<span id="an_6:6">6:6</span> Däri var skrivet: »Det förljudes bland
folken, och påstås jämväl av Gasmu, att du och judarna haven i sinnet
att avfalla, och att det är därför du bygger upp muren, ja, att du vill
bliva deras konung -- sådant säger man.

<span id="an_6:7">6:7</span> Du lär ock hava beställt profeter som i
Jerusalem skola utropa och förkunna att du är konung i Juda. Eftersom nu
konungen nog får höra talas härom, därför må du nu komma, så att vi få
rådslå med varandra.»

<span id="an_6:8">6:8</span> Då sände jag bud till honom och lät svara:
»Intet av det du säger har någon grund, utan det är dina egna påfund.»

<span id="an_6:9">6:9</span> De ville nämligen alla skrämma oss, i tanke
att vi då skulle förlora allt mod till arbetet, och att detta så skulle
bliva ogjort. Styrk du nu i stället mitt mod!

<span id="an_6:10">6:10</span> Men jag gick hem till Semaja, son till
Delaja, son till Mehetabel; han höll sig då inne. Och han sade: »Låt oss
tillsammans gå till Guds hus, in i templet, och sedan stänga igen
templets dörrar. Ty de skola komma för att dräpa dig; om natten skola de
komma för att dräpa dig.»

<span id="an_6:11">6:11</span> Men jag svarade: »Skulle en man sådan som
jag vilja fly? Eller kan väl en man av mitt slag gå in i templet och
dock bliva vid liv? Nej, jag vill icke gå dit.»

<span id="an_6:12">6:12</span> Jag förstod nämligen att Gud icke hade
sänt honom, utan att han förebådade mig sådant, blott därför att Tobia
och Sanballat hade lejt honom.

<span id="an_6:13">6:13</span> Han var lejd, för att jag skulle låta
skrämma mig till att göra såsom han sade och därmed försynda mig; på
detta sätt ville de framkalla ont rykte om mig, för att sedan kunna
smäda mig.

<span id="an_6:14">6:14</span> Tänk, min Gud på Tobia, ävensom
Sanballat, efter dessa hans gärningar, så ock på profetissan Noadja och
de andra profeterna som ville skrämma mig!

<span id="an_6:15">6:15</span> Och muren blev färdig på tjugufemte dagen
i månaden Elul, efter femtiotvå dagar.

<span id="an_6:16">6:16</span> När nu alla våra fiender hörde detta,
betogos de, alla de kringboende folken, av fruktan, och sågo att de hade
kommit illa till korta; ty de förstodo nu att detta arbete var vår Guds
verk.

<span id="an_6:17">6:17</span> Vid denna tid sände ock Juda ädlingar
många brev till Tobia, och brev från Tobia ankommo ock till dem.

<span id="an_6:18">6:18</span> Ty många i Juda voro genom ed förbundna
med honom; han var nämligen måg till Sekanja, Aras son, och hans son
Johanan hade tagit till hustru en dotter till Mesullam, Berekjas son.

<span id="an_6:19">6:19</span> Dessa plägade också inför mig tala gott
om honom, och vad jag sade buro de fram till honom. Tobia sände ock brev
för att skrämma mig.

<span id="an_7:1">7:1</span> När nu muren var uppbyggd, satte jag in
dörrarna; och dörrvaktare, sångare och leviter blevo anställda.

<span id="an_7:2">7:2</span> Och till befälhavare över Jerusalem satte
jag min broder Hanani jämte Hananja, hövitsman i borgen, ty denne hölls
för en pålitlig man och var gudfruktig mer än många andra.

<span id="an_7:3">7:3</span> Och jag sade till dem: »Jerusalems portar
må icke öppnas, förrän solen är högt uppe; och medan vakten ännu står
kvar, skall man stänga dörrarna och sätta bommarna för. Och I skolen
ställa ut vakter av Jerusalems invånare, var och en på hans post, så att
envar får stå framför sitt eget hus.»

<span id="an_7:4">7:4</span> Och staden var vidsträckt och stor, men där
fanns icke mycket folk, och husen voro icke uppbyggda.

<span id="an_7:5">7:5</span> Och min Gud ingav mig i hjärtat att jag
skulle församla ädlingarna, föreståndarna och folket för att upptecknas
i släktregister. Då fann jag släktförteckningen över dem som först hade
dragit upp, och jag fann däri så skrivet:

<span id="an_7:6">7:6</span> »Dessa voro de män från hövdingdömet, som
drogo upp ur den landsflykt och fångenskap till vilken de hade blivit
bortförda av Nebukadnessar, konungen i Babel, och som vände tillbaka
till Jerusalem och till Juda, var och en till sin stad,

<span id="an_7:7">7:7</span> i det att de följde med Serubbabel, Jesua,
Nehemja, Asarja, Raamja, Nahamani, Mordokai, Bilsan, Misperet, Bigvai,
Nehum och Baana. Detta var antalet män av Israels meniga folk:

<span id="an_7:8">7:8</span> Pareos' barn: två tusen ett hundra
sjuttiotvå;

<span id="an_7:9">7:9</span> Sefatjas barn: tre hundra sjuttiotvå;

<span id="an_7:10">7:10</span> Aras barn: sex hundra femtiotvå;

<span id="an_7:11">7:11</span> Pahat-Moabs barn, av Jesuas och Joabs
barn: två tusen åtta hundra aderton;

<span id="an_7:12">7:12</span> Elams barn: ett tusen två hundra
femtiofyra;

<span id="an_7:13">7:13</span> Sattus barn: åtta hundra fyrtiofem;

<span id="an_7:14">7:14</span> Sackais barn: sju hundra sextio;

<span id="an_7:15">7:15</span> Binnuis barn: sex hundra fyrtioåtta;

<span id="an_7:16">7:16</span> Bebais barn: sex hundra tjuguåtta;

<span id="an_7:17">7:17</span> Asgads barn: två tusen tre hundra
tjugutvå;

<span id="an_7:18">7:18</span> Adonikams barn: sex hundra sextiosju;

<span id="an_7:19">7:19</span> Bigvais barn: två tusen sextiosju;

<span id="an_7:20">7:20</span> Adins barn: sex hundra femtiofem;

<span id="an_7:21">7:21</span> Aters barn av Hiskia: nittioåtta;

<span id="an_7:22">7:22</span> Hasums barn: tre hundra tjuguåtta;

<span id="an_7:23">7:23</span> Besais barn: tre hundra tjugufyra;

<span id="an_7:24">7:24</span> Harifs barn: ett hundra tolv;

<span id="an_7:25">7:25</span> Gibeons barn: nittiofem;

<span id="an_7:26">7:26</span> männen från Bet-Lehem och Netofa: ett
hundra åttioåtta;

<span id="an_7:27">7:27</span> männen från Anatot: ett hundra tjuguåtta;

<span id="an_7:28">7:28</span> männen från Bet-Asmavet: fyrtiotvå;

<span id="an_7:29">7:29</span> männen från Kirjat-Jearim, Kefira och
Beerot: sju hundra fyrtiotre;

<span id="an_7:30">7:30</span> männen från Rama och Geba: sex hundra
tjuguen;

<span id="an_7:31">7:31</span> männen från Mikmas: ett hundra tjugutvå;

<span id="an_7:32">7:32</span> männen från Betel och Ai: ett hundra
tjugutre;

<span id="an_7:33">7:33</span> männen från det andra Nebo: femtiotvå;

<span id="an_7:34">7:34</span> den andre Elams barn: ett tusen två
hundra femtiofyra;

<span id="an_7:35">7:35</span> Harims barn: tre hundra tjugu;

<span id="an_7:36">7:36</span> Jerikos barn: tre hundra fyrtiofem;

<span id="an_7:37">7:37</span> Lods, Hadids och Onos barn: sju hundra
tjuguen;

<span id="an_7:38">7:38</span> Senaas barn: tre tusen nio hundra
trettio.

<span id="an_7:39">7:39</span> Av prästerna: Jedajas barn av Jesuas hus:
nio hundra sjuttiotre;

<span id="an_7:40">7:40</span> Immers barn: ett tusen femtiotvå;

<span id="an_7:41">7:41</span> Pashurs barn: ett tusen två hundra
fyrtiosju;

<span id="an_7:42">7:42</span> Harims barn: ett tusen sjutton.

<span id="an_7:43">7:43</span> Av leviterna: Jesuas barn av Kadmiel, av
Hodevas barn: sjuttiofyra;

<span id="an_7:44">7:44</span> av sångarna: Asafs barn: ett hundra
fyrtioåtta;

<span id="an_7:45">7:45</span> av dörrvaktarna: Sallums barn, Aters
barn, Talmons barn, Ackubs barn, Hatitas barn, Sobais barn: ett hundra
trettioåtta.

<span id="an_7:46">7:46</span> Av tempelträlarna: Sihas barn, Hasufas
barn, Tabbaots barn,

<span id="an_7:47">7:47</span> Keros' barn, Sias barn, Padons barn,

<span id="an_7:48">7:48</span> Lebanas barn, Hagabas barn, Salmais barn,

<span id="an_7:49">7:49</span> Hanans barn, Giddels barn, Gahars barn,

<span id="an_7:50">7:50</span> Reajas barn, Resins barn, Nekodas barn,

<span id="an_7:51">7:51</span> Gassams barn, Ussas barn, Paseas barn,

<span id="an_7:52">7:52</span> Besais barn, Meunims barn, Nefusesims
barn,

<span id="an_7:53">7:53</span> Bakbuks barn, Hakufas barn, Harhurs barn,

<span id="an_7:54">7:54</span> Basluts barn, Mehidas barn, Harsas barn,

<span id="an_7:55">7:55</span> Barkos' barn, Siseras barn, Temas barn,

<span id="an_7:56">7:56</span> Nesias barn, Hatifas barn.

<span id="an_7:57">7:57</span> Av Salomos tjänares barn: Sotais barn,
Soferets barn, Peridas barn,

<span id="an_7:58">7:58</span> Jaalas barn, Darkons barn, Giddels barn,

<span id="an_7:59">7:59</span> Sefatjas barn, Hattils barn,
Pokeret-Hassebaims barn, Amons barn.

<span id="an_7:60">7:60</span> Tempelträlarna och Salomos tjänares barn
utgjorde tillsammans tre hundra nittiotvå.

<span id="an_7:61">7:61</span> Och dessa voro de som drogo åstad från
Tel-Mela, Tel-Harsa, Kerub, Addon och Immer, men som icke kunde uppgiva
sina familjer och sin släkt, och huruvida de voro av Israel:

<span id="an_7:62">7:62</span> Delajas barn, Tobias barn, Nekodas barn,
sex hundra fyrtiotvå.

<span id="an_7:63">7:63</span> Och av prästerna: Habajas barn, Hackos'
barn, Barsillais barn, hans som tog en av gileaditen Barsillais döttrar
till hustru och blev uppkallad efter deras namn.

<span id="an_7:64">7:64</span> Dessa sökte efter sina släktregister, men
man kunde icke finna dem; därför blevo de såsom ovärdiga uteslutna från
prästadömet.

<span id="an_7:65">7:65</span> Och ståthållaren tillsade dem att de icke
skulle få äta av det högheliga, förrän en präst uppstode med urim och
tummim.

<span id="an_7:66">7:66</span> Hela församlingen utgjorde sammanräknad
fyrtiotvå tusen tre hundra sextio,

<span id="an_7:67">7:67</span> förutom deras tjänare och tjänarinnor,
som voro sju tusen tre hundra trettiosju. Och till dem hörde två hundra
fyrtiofem sångare och sångerskor.

<span id="an_7:69">7:69</span> Och de hade fyra hundra trettiofem
kameler och sex tusen sju hundra tjugu åsnor.

<span id="an_7:70">7:70</span> Och somliga bland huvudmännen för
familjerna gåvo skänker till arbetet. Ståthållaren gav till kassan i
guld ett tusen dariker, därtill femtio skålar och fem hundra trettio
prästerliga livklädnader.

<span id="an_7:71">7:71</span> Och somliga bland huvudmännen för
familjerna gåvo till arbetskassan i guld tjugu tusen dariker och i
silver två tusen två hundra minor.

<span id="an_7:72">7:72</span> Och det övriga folkets gåvor utgjorde i
guld tjugu tusen dariker och i silver två tusen minor, så ock sextiosju
prästerliga livklädnader.

<span id="an_7:73">7:73</span> Och prästerna, leviterna, dörrvaktarna,
sångarna, en del av meniga folket samt tempelträlarna, korteligen hela
Israel, bosatte sig i sina städer.»

<span id="an_8:1">8:1</span> När sjunde månaden nalkades och Israels
barn voro bosatta i sina städer, församlade sig folket, alla såsom en
man, på den öppna platsen framför Vattenporten; och de bådo Esra, den
skriftlärde, att hämta fram Moses lagbok, den som HERREN hade givit åt
Israel.

<span id="an_8:2">8:2</span> Då framlade prästen Esra lagen för
församlingen, för både män och kvinnor, alla som kunde förstå vad de
hörde; detta var på första dagen i sjunde månaden.

<span id="an_8:3">8:3</span> Och han föreläste därur vid den öppna
platsen framför Vattenporten, från dagningen till middagen, för män och
kvinnor, dem som kunde förstå det; och allt folket lyssnade till
lagboken.

<span id="an_8:4">8:4</span> Och Esra, den skriftlärde, stod på en hög
träställning som man hade gjort för det ändamålet; och bredvid honom
stodo Mattitja, Sema, Anaja, Uria, Hilkia och Maaseja på hans högra
sida, och till vänster om honom Pedaja, Misael, Malkia, Hasum,
Hasbaddana, Sakarja och Mesullam.

<span id="an_8:5">8:5</span> Och Esra öppnade boken, så att allt folket
såg det, ty han stod högre än allt folket; och när han öppnade den, stod
allt folket upp.

<span id="an_8:6">8:6</span> Och Esra lovade den store HERREN Gud, och
allt folket svarade: »Amen, Amen», med uppräckta händer; och de böjde
sig ned och tillbådo HERREN med ansiktet mot jorden.

<span id="an_8:7">8:7</span> Och Jesua, Bani, Serebja, Jamin, Ackub,
Sabbetai, Hodia, Maaseja, Kelita, Asarja, Josabad, Hanan, Pelaja och de
andra leviterna undervisade folket i lagen, medan folket stod där, var
och en på sin plats.

<span id="an_8:8">8:8</span> Och de föreläste tydligt ur boken, ur Guds
lag; och de utlade meningen, så att man förstod det som lästes.

<span id="an_8:9">8:9</span> Och Nehemja, han som var ståthållare, och
prästen Esra, den skriftlärde, och leviterna, som undervisade folket,
sade till allt folket: »Denna dag är helgad åt HERREN, eder Gud; sörjen
icke och gråten icke.» Ty allt folket grät, när de hörde lagens ord.

<span id="an_8:10">8:10</span> Och han sade ytterligare till dem: »Gån
bort och äten eder bästa mat och dricken edert sötaste vin, och sänden
omkring gåvor därav till dem som icke hava något tillrett åt sig, ty
denna dag är helgad åt vår Herre. Och varen icke bedrövade, ty fröjd i
HERREN är eder starkhet.»

<span id="an_8:11">8:11</span> Också leviterna lugnade allt folket och
sade: »Varen stilla, ty dagen är helig; varen icke bedrövade.»

<span id="an_8:12">8:12</span> Och allt folket gick bort och åt och
drack; de sände ock omkring gåvor av den mat de hade tillagat och gjorde
sig mycket glada; ty de hade aktat på det som man hade kungjort för dem.

<span id="an_8:13">8:13</span> Dagen därefter församlade sig huvudmännen
för hela folkets familjer, så ock prästerna och leviterna, till Esra,
den skriftlärde, för att giva närmare akt på lagens ord.

<span id="an_8:14">8:14</span> Och de funno skrivet i lagen att HERREN
genom Mose hade bjudit att Israels barn skulle bo i lövhyddor under
högtiden i sjunde månaden,

<span id="an_8:15">8:15</span> och att man skulle kungöra och låta
utropa i alla deras städer och i Jerusalem och säga: »Gån ut på bergen
och hämten löv av olivträd, planterade eller vilda, och löv av myrten,
palmträd och andra lummiga träd, och gören lövhyddor, såsom det är
föreskrivet.»

<span id="an_8:16">8:16</span> Då gick folket ut och hämtade sådant och
gjorde sig hyddor på tak och på gårdar, var och en åt sig, så ock på
gårdarna till Guds hus och på den öppna platsen vid Vattenporten och på
den öppna platsen vid Efraimsporten.

<span id="an_8:17">8:17</span> Och hela församlingen, så många som hade
kommit tillbaka ifrån fångenskapen, gjorde sig lövhyddor och bodde i
dessa hyddor. Ty från Jesuas, Nuns sons, dagar ända till den dagen hade
Israels barn icke gjort så. Och där rådde mycket stor glädje.

<span id="an_8:18">8:18</span> Och man föreläste ur Guds lagbok var dag,
från den första dagen till den sista. Och de höllo högtid i sju dagar,
och på åttonde dagen hölls en högtidsförsamling på föreskrivet sätt.

<span id="an_9:1">9:1</span> Men på tjugufjärde dagen i samma månad
församlade sig Israels barn och höllo fasta och klädde sig i sorgdräkt
och strödde jord på sina huvuden.

<span id="an_9:2">9:2</span> Och de som voro av Israels släkt avskilde
sig från alla främlingar och trädde så fram och bekände sina synder och
sina fäders missgärningar.

<span id="an_9:3">9:3</span> Och de stodo upp, var och en på sin plats,
och man föreläste ur HERRENS, deras Guds, lagbok under en fjärdedel av
dagen; och under en annan fjärdedel bekände de sina synder och tillbådo
HERREN, sin Gud.

<span id="an_9:4">9:4</span> Och Jesua och Bani, Kadmiel, Sebanja,
Bunni, Serebja, Bani och Kenani trädde upp på leviternas upphöjning och
ropade med hög röst till HERREN, sin Gud.

<span id="an_9:5">9:5</span> Och leviterna Jesua och Kadmiel, Bani,
Hasabneja, Serebja, Hodia, Sebanja och Petaja sade: »Stån upp och loven
HERREN, eder Gud, från evighet till evighet. Ja, lovat vare ditt härliga
namn, som är upphöjt över allt lov och pris.

<span id="an_9:6">9:6</span> Du allena är HERREN. Du har gjort himlarna
och himlarnas himmel och hela deras härskara, jorden och allt vad därpå
är, haven och allt vad som är i dem, och det är du som behåller det allt
vid liv; och himmelens härskara tillbeder dig.

<span id="an_9:7">9:7</span> Du är HERREN Gud, som utvalde Abram och
förde honom ut från det kaldeiska Ur och gav honom namnet Abraham.

<span id="an_9:8">9:8</span> Och du fann hans hjärta fast i tron inför
dig, och du slöt med honom det förbundet att du skulle giva åt hans säd
kananéernas, hetiternas, amoréernas, perisséernas, jebuséernas och
girgaséernas land, ja, giva det åt dem; och du uppfyllde dina ord, ty du
är rättfärdig.

<span id="an_9:9">9:9</span> Och du såg till våra fäders betryck i
Egypten och hörde deras rop vid Röda havet.

<span id="an_9:10">9:10</span> Du gjorde tecken och under på Farao och
på alla hans tjänare och på allt folket i hans land; ty du förnam att
dessa handlade övermodigt mot dem, och du gjorde dig ett namn, som är
detsamma än i dag.

<span id="an_9:11">9:11</span> Havet klöv du itu för dem, så att de
gingo mitt igenom havet på torr mark; men deras förföljare lät du sjunka
i djupet såsom stenar, i väldiga vatten.

<span id="an_9:12">9:12</span> Du ledde dem om dagen med en molnstod,
och om natten med en eldstod, för att lysa dem på den väg de skulle gå.

<span id="an_9:13">9:13</span> Och du steg ned på berget Sinai och
talade till dem från himmelen och gav dem rättfärdiga rätter och riktiga
lagar, goda stadgar och bud.

<span id="an_9:14">9:14</span> Du gav dem kunskap om din heliga sabbat
och gav dem bud och stadgar och lag genom din tjänare Mose.

<span id="an_9:15">9:15</span> Och du gav dem bröd från himmelen, när de
hungrade, och lät vatten komma ut ur klippan, när de törstade; och du
tillsade dem att gå och taga i besittning det land som du med upplyft
hand hade lovat giva åt dem.

<span id="an_9:16">9:16</span> Men våra fäder, de voro övermodiga; de
voro hårdnackade, så att de icke hörde på dina bud.

<span id="an_9:17">9:17</span> De ville icke höra och tänkte icke på de
under som du hade gjort med dem, utan voro hårdnackade och valde i sin
gensträvighet en anförare, för att vända tillbaka till sin träldom. Men
du är en förlåtande Gud, nådig och barmhärtig, långmodig och stor i
mildhet; och du övergav dem icke.

<span id="an_9:18">9:18</span> Nej, fastän de gjorde åt sig en gjuten
kalv och sade: 'Detta är din Gud, han som har fört dig upp ur Egypten',
och fastän de gjorde sig skyldiga till stora hädelser,

<span id="an_9:19">9:19</span> så övergav du dem likväl icke i öknen,
efter din stora barmhärtighet. Molnstoden vek om dagen icke ifrån dem,
utan ledde dem på vägen, ej heller eldstoden om natten, utan lyste dem
på den väg de skulle gå.

<span id="an_9:20">9:20</span> Din gode Ande sände du att undervisa dem,
och ditt manna förvägrade du icke deras mun, och vatten gav du dem, när
de törstade.

<span id="an_9:21">9:21</span> I fyrtio år försörjde du dem i öknen, så
att intet fattades dem; deras kläder blevo icke utslitna, och deras
fötter svullnade icke.

<span id="an_9:22">9:22</span> Och du gav dem riken och folk och
utskiftade lotter åt dem på skilda håll; och de intogo Sihons land, det
land som tillhörde konungen i Hesbon, och det land som tillhörde Og,
konungen i Basan

<span id="an_9:23">9:23</span> Och du lät deras barn bliva talrika såsom
stjärnorna på himmelen, och förde dem in i det land varom du hade sagt
till deras fäder att de skulle komma dit och taga det i besittning.

<span id="an_9:24">9:24</span> Så kommo då barnen och togo landet i
besittning, och du kuvade för dem landets inbyggare, kananéerna, och gav
dessa i deras hand, både konungarna och folken där i landet, så att de
gjorde med dem vad de ville.

<span id="an_9:25">9:25</span> Och de intogo befästa städer och ett
bördigt land och kommo i besittning av hus, fulla med allt gott, och av
uthuggna brunnar, vingårdar, olivplanteringar och fruktträd i myckenhet;
och de åto och blevo mätta och feta och gjorde sig glada dagar av ditt
myckna goda.

<span id="an_9:26">9:26</span> Men de blevo gensträviga och satte sig
upp mot dig och kastade din lag bakom sin rygg och dräpte dina profeter,
som varnade dem och ville omvända dem till dig; och de gjorde sig
skyldiga till stora hädelser.

<span id="an_9:27">9:27</span> Då gav du dem i deras ovänners hand, så
att dessa förtryckte dem; men när de i sin nöds tid ropade till dig,
hörde du det från himmelen, och efter din stora barmhärtighet gav du dem
frälsare, som frälste dem ur deras ovänners hand.

<span id="an_9:28">9:28</span> När de så kommo till ro, gjorde de åter
vad ont var inför dig. Då överlämnade du dem i deras fienders hand, så
att dessa fingo råda över dem; men när de åter ropade till dig, då hörde
du det från himmelen och räddade dem efter din barmhärtighet, många
gånger.

<span id="an_9:29">9:29</span> Och du varnade dem och ville omvända dem
till din lag; men de voro övermodiga och hörde icke på dina bud, utan
syndade mot dina rätter, om vilka det gäller att den människa som gör
efter dem får leva genom dem; de spjärnade emot i gensträvighet och voro
hårdnackade och ville icke höra.

<span id="an_9:30">9:30</span> Du hade fördrag med dem i många år och
varnade dem med din Ande genom dina profeter, men de lyssnade icke
därtill; då gav du dem i de främmande folkens hand.

<span id="an_9:31">9:31</span> Men i din stora barmhärtighet gjorde du
icke alldeles ände på dem och övergav dem icke; ty du är en nådig och
barmhärtig Gud.

<span id="an_9:32">9:32</span> Och nu, vår Gud, du store, väldige och
fruktansvärde Gud, du som håller förbund och bevarar nåd, nu må du icke
akta för ringa all den vedermöda som har träffat oss, våra konungar,
våra furstar, våra präster, våra fäder och hela ditt folk, ifrån de
assyriska konungarnas dagar ända till denna dag.

<span id="an_9:33">9:33</span> Nej, du är rättfärdig vid allt det som
har kommit över oss; ty du har visat dig trofast, men vi hava varit
ogudaktiga.

<span id="an_9:34">9:34</span> Och våra konungar, våra furstar, våra
präster och våra fäder hava icke gjort efter din lag och icke aktat på
dina bud och på de varningar som du har låtit komma till dem.

<span id="an_9:35">9:35</span> Och fastän de sutto i sitt eget rike i
det myckna goda som du hade givit dem, och i det rymliga och bördiga
land som du hade upplåtit för dem, hava de ändå icke tjänat dig och icke
omvänt sig från sina onda gärningar.

<span id="an_9:36">9:36</span> Se, vi äro nu andras tjänare; i det land
som du gav åt våra fäder, för att de skulle äta dess frukt och dess
goda, just där äro vi andras tjänare,

<span id="an_9:37">9:37</span> och sin rika avkastning giver det åt de
konungar som du för våra synders skull har satt över oss. Och de råda
över våra kroppar och vår boskap såsom de vilja, och vi äro i stor nöd.»

<span id="an_9:38">9:38</span> På grund av allt detta slöto vi ett fast
förbund och uppsatte det skriftligen; och på skrivelsen, som försågs med
sigill, stodo våra furstars, våra leviters och våra prästers namn.

<span id="an_10:1">10:1</span> Följande namn stodo på skrivelserna som
buro sigillen: Nehemja, ståthållaren, Hakaljas son, och Sidkia,

<span id="an_10:2">10:2</span> Seraja, Asarja, Jeremia,

<span id="an_10:3">10:3</span> Pashur, Amarja, Malkia,

<span id="an_10:4">10:4</span> Hattus, Sebanja, Malluk,

<span id="an_10:5">10:5</span> Harim, Meremot, Obadja,

<span id="an_10:6">10:6</span> Daniel, Ginneton, Baruk,

<span id="an_10:7">10:7</span> Mesullam, Abia, Mijamin,

<span id="an_10:8">10:8</span> Maasja, Bilgai, Semaja; dessa voro
prästerna.

<span id="an_10:9">10:9</span> Och leviterna voro: Jesua, Asanjas son,
Binnui, av Henadads barn, Kadmiel,

<span id="an_10:10">10:10</span> så ock deras bröder: Sebanja, Hodia,
Kelita, Pelaja, Hanan,

<span id="an_10:11">10:11</span> Mika, Rehob, Hasabja,

<span id="an_10:12">10:12</span> Sackur, Serebja, Sebanja,

<span id="an_10:13">10:13</span> Hodia, Bani och Beninu.

<span id="an_10:14">10:14</span> Folkets huvudmän voro: Pareos,
Pahat-Moab, Elam, Sattu, Bani,

<span id="an_10:15">10:15</span> Bunni, Asgad, Bebai,

<span id="an_10:16">10:16</span> Adonia, Bigvai, Adin,

<span id="an_10:17">10:17</span> Ater, Hiskia, Assur,

<span id="an_10:18">10:18</span> Hodia, Hasum, Besai,

<span id="an_10:19">10:19</span> Harif, Anatot, Nobai,

<span id="an_10:20">10:20</span> Magpias, Mesullam, Hesir,

<span id="an_10:21">10:21</span> Mesesabel, Sadok, Jaddua,

<span id="an_10:22">10:22</span> Pelatja, Hanan, Anaja,

<span id="an_10:23">10:23</span> Hosea, Hananja, Hassub,

<span id="an_10:24">10:24</span> Hallohes, Pilha, Sobek,

<span id="an_10:25">10:25</span> Rehum, Hasabna, Maaseja,

<span id="an_10:26">10:26</span> Ahia, Hanan, Anan,

<span id="an_10:27">10:27</span> Malluk, Harim och Baana.

<span id="an_10:28">10:28</span> Och det övriga folket, prästerna,
leviterna, dörrvaktarna, sångarna, tempelträlarna och alla de som hade
avskilt sig från de främmande folken och vänt sig till Guds lag, så ock
deras hustrur, söner och döttrar, alla som hade kommit till moget
förstånd,

<span id="an_10:29">10:29</span> dessa slöto sig till sina förnämligare
bröder och gingo ed och svuro att de skulle vandra efter Guds lag, den
som hade blivit given genom Guds tjänare Mose, och att de skulle hålla
och göra efter alla HERRENS, vår HERRES, bud och rätter och stadgar,

<span id="an_10:30">10:30</span> att vi icke skulle giva våra döttrar åt
de främmande folken, ej heller taga deras döttrar till hustrur åt våra
söner.

<span id="an_10:31">10:31</span> Och när de främmande folken förde in
handelsvaror eller något slags säd till salu på sabbatsdagen, skulle vi
icke köpa det av dem på sabbat eller helgdag; och vi skulle låta vart
sjunde år vara friår och då avstå från alla slags krav.

<span id="an_10:32">10:32</span> Och vi fastställde för oss den
förpliktelsen att såsom vår gärd årligen erlägga en tredjedels sikel
till tjänsten i vår Guds hus,

<span id="an_10:33">10:33</span> nämligen till skådebröden, och till det
dagliga brännoffret, och till offren på sabbaterna, vid nymånaderna och
högtiderna, och till tackoffren, och till syndoffren för Israels
försoning, och till allt arbete i vår Guds hus.

<span id="an_10:34">10:34</span> Och vi, prästerna, leviterna och
folket, kastade lott angående vedoffret, huru man årligen skulle föra
det till vår Guds hus på bestämda tider, efter våra familjer, för att
antändas på HERRENS, vår Guds, altare, såsom det är föreskrivet i lagen.

<span id="an_10:35">10:35</span> Och vi skulle årligen föra till HERRENS
hus förstlingen av vår mark, och förstlingen av all frukt på alla slags
träd,

<span id="an_10:36">10:36</span> och de förstfödda av våra söner och av
vår boskap, såsom det är föreskrivet i lagen; vi skulle föra till vår
Guds hus de förstfödda både av våra fäkreatur och av vår småboskap, till
prästerna som gjorde tjänst i vår Guds hus.

<span id="an_10:37">10:37</span> Och förstlingen av vårt mjöl och våra
offergärder, så ock av allt slags trädfrukt, av vin och olja skulle vi
föra till prästerna, in i kamrarna i vår Guds hus, och tionden av vår
jord till leviterna; ty det var leviterna som skulle uppbära tionden i
alla de städer vid vilka vi brukade jorden.

<span id="an_10:38">10:38</span> Och en präst, en av Arons söner, skulle
vara med leviterna, när leviterna uppburo tionden; och själva skulle
leviterna föra tionden av sin tionde upp till vår Guds hus, in i
förrådshusets kamrar.

<span id="an_10:39">10:39</span> Ty såväl de övriga israeliterna som
Levi barn skulle föra sin offergärd av säd, vin och olja in i dessa
kamrar, där helgedomens kärl och de tjänstgörande prästerna, ävensom
dörrvaktarna och sångarna voro. Alltså skulle vi icke försumma vår Guds
hus.

<span id="an_11:1">11:1</span> Och folkets furstar bodde i Jerusalem;
men det övriga folket kastade lott, för att så var tionde man skulle
utses att bo i Jerusalem, den heliga staden, medan nio tiondedelar
skulle bo i de andra städerna.

<span id="an_11:2">11:2</span> Och folket välsignade alla de män som
frivilligt bosatte sig i Jerusalem.

<span id="an_11:3">11:3</span> Och de huvudmän i hövdingdömet, som bodde
i Jerusalem, bodde var och en där han hade sin arvsbesittning, i sin
stad; vanliga israeliter, präster, leviter och tempelträlar, så ock
Salomos tjänares barn.

<span id="an_11:4">11:4</span> I Jerusalem bodde en del av Juda barn och
en del av Benjamins barn, nämligen: Av Juda barn: Ataja, son till Ussia,
son till Sakarja, son till Amarja, son till Sefatja, son till Mahalalel,
av Peres' barn,

<span id="an_11:5">11:5</span> så ock Maaseja, son till Baruk, son till
Kol-Hose, son till Hasaja, son till Adaja, son till Jojarib, son till
Sakarja, silonitens son.

<span id="an_11:6">11:6</span> Peres' barn som bodde i Jerusalem
utgjorde tillsammans fyra hundra sextioåtta stridbara män.

<span id="an_11:7">11:7</span> Och Benjamins barn voro dessa: Sallu, son
till Mesullam, son till Joed, son till Pedaja, son till Kolaja, son till
Maaseja, son till Itiel, son till Jesaja,

<span id="an_11:8">11:8</span> och näst honom Gabbai och Sallai, nio
hundra tjuguåtta.

<span id="an_11:9">11:9</span> Joel, Sikris son, var tillsyningsman över
dem, och Juda, Hassenuas son, var den andre i befälet över staden.

<span id="an_11:10">11:10</span> Av prästerna: Jedaja, Jojaribs son,
Jakin

<span id="an_11:11">11:11</span> samt Seraja, son till Hilkia, son till
Mesullam, son till Sadok, son till Merajot, son till Ahitub, fursten i
Guds hus,

<span id="an_11:12">11:12</span> så ock deras bröder, som förrättade
sysslorna i huset, åtta hundra tjugutvå; vidare Adaja, son till Jeroham,
son till Pelalja, son till Amsi, son till Sakarja, son till Pashur, son
till Malkia,

<span id="an_11:13">11:13</span> så ock hans bröder, huvudmän för
familjer, två hundra fyrtiotvå; vidare Amassai, son till Asarel, son
till Asai, son till Mesillemot, son till Immer,

<span id="an_11:14">11:14</span> så ock deras bröder, dugande män, ett
hundra tjuguåtta; och tillsyningsman över dem var Sabdiel, Haggedolims
son.

<span id="an_11:15">11:15</span> Och av leviterna: Semaja, son till
Hassub, son till Asrikam, son till Hasabja, son till Bunni,

<span id="an_11:16">11:16</span> så ock Sabbetai och Josabad, som hade
uppsikten över de yttre sysslorna vid Guds hus och hörde till leviternas
huvudmän,

<span id="an_11:17">11:17</span> vidare Mattanja, son till Mika, son
till Sabdi, son till Asaf, sånganföraren, som vid bönen tog upp
lovsången, och Bakbukja, den av hans bröder, som var närmast efter
honom, och Abda, son till Sammua, son till Galal, son till Jeditun.

<span id="an_11:18">11:18</span> Leviterna i den heliga staden utgjorde
tillsammans två hundra åttiofyra.

<span id="an_11:19">11:19</span> Och dörrvaktarna, Ackub, Talmon och
deras bröder, som höllo vakt vid portarna, voro ett hundra sjuttiotvå.

<span id="an_11:20">11:20</span> Och de övriga israeliterna, prästerna
och leviterna bodde i alla de andra städerna i Juda, var och en i sin
arvedel.

<span id="an_11:21">11:21</span> Men tempelträlarna bodde på Ofel, och
Siha och Gispa hade uppsikten över tempelträlarna.

<span id="an_11:22">11:22</span> Och tillsyningsman bland leviterna i
Jerusalem vid sysslorna i Guds hus var Ussi, son till Bani, son till
Hasabja, son till Mattanja, son till Mika, av Asafs barn, sångarna.

<span id="an_11:23">11:23</span> Ty ett kungligt påbud var utfärdat
angående dem, och en bestämd utanordning var för var dag fastställd för
sångarna.

<span id="an_11:24">11:24</span> Och Petaja, Mesesabels son, av Seras,
Judas sons, barn, gick konungen till handa i var sak som rörde folket.

<span id="an_11:25">11:25</span> Och i byarna med tillhörande utmarker
bodde ock en del av Juda barn: i Kirjat-Arba och underlydande orter, I
Dibon och underlydande orter, i Jekabseel och dess byar,

<span id="an_11:26">11:26</span> vidare i Jesua, Molada, Bet-Pelet

<span id="an_11:27">11:27</span> och Hasar-Sual, så ock i Beer-Seba och
underlydande orter,

<span id="an_11:28">11:28</span> i Siklag, ävensom i Mekona och
underlydande orter,

<span id="an_11:29">11:29</span> i En-Rimmon, Sorga, Jarmut,

<span id="an_11:30">11:30</span> Sanoa, Adullam och deras byar, i Lakis
med dess utmarker, i Aseka och underlydande orter; och de hade sina
boningsorter från Beer- Seba ända till Hinnoms dal.

<span id="an_11:31">11:31</span> Och Benjamins barn hade sina
boningsorter från Geba: i Mikmas och Aja, så ock i Betel och
underlydande orter,

<span id="an_11:32">11:32</span> i Anatot, Nob, Ananja,

<span id="an_11:33">11:33</span> Hasor, Rama, Gittaim,

<span id="an_11:34">11:34</span> Hadid, Seboim, Neballat,

<span id="an_11:35">11:35</span> Lod, Ono, och Timmermansdalen.

<span id="an_11:36">11:36</span> Och av leviterna blevo några
avdelningar från Juda räknade till Benjamin.

<span id="an_12:1">12:1</span> Och dessa voro de präster och leviter som
drogo upp med Serubbabel, Sealtiels son, och Jesua: Seraja, Jeremia,
Esra,

<span id="an_12:2">12:2</span> Amarja, Malluk, Hattus,

<span id="an_12:3">12:3</span> Sekanja, Rehum, Meremot,

<span id="an_12:4">12:4</span> Iddo, Ginnetoi, Abia,

<span id="an_12:5">12:5</span> Mijamin, Maadja, Bilga,

<span id="an_12:6">12:6</span> Semaja, Jojarib, Jedaja,

<span id="an_12:7">12:7</span> Sallu, Amok, Hilkia och Jedaja. Dessa
voro huvudmän för prästerna och för sina bröder i Jesuas tid.

<span id="an_12:8">12:8</span> Och leviterna voro: Jesua, Binnui,
Kadmiel, Serebja, Juda och Mattanja, som jämte sina bröder förestod
lovsången;

<span id="an_12:9">12:9</span> vidare Bakbukja och Unno, deras bröder,
som hade sina platser mitt emot dem, så att var avdelning hade sin
tjänstgöring.

<span id="an_12:10">12:10</span> Och Jesua födde Jojakim, och Jojakim
födde Eljasib, och Eljasib Jojada,

<span id="an_12:11">12:11</span> och Jojada födde Jonatan, och Jonatan
födde Jaddua.

<span id="an_12:12">12:12</span> Och i Jojakims tid voro huvudmännen för
prästernas familjer följande: för Seraja Meraja, för Jeremia Hananja,

<span id="an_12:13">12:13</span> för Esra Mesullam, för Amarja Johanan,

<span id="an_12:14">12:14</span> för Malluki Jonatan, för Sebanja Josef,

<span id="an_12:15">12:15</span> för Harim Adna, för Merajot Helkai,

<span id="an_12:16">12:16</span> för Iddo Sakarja, för Ginneton
Mesullam,

<span id="an_12:17">12:17</span> för Abia Sikri, för Minjamin, för
Moadja Piltai,

<span id="an_12:18">12:18</span> för Bilga Sammua, för Semaja Jonatan,

<span id="an_12:19">12:19</span> för Jojarib Mattenai, för Jedaja Ussi,

<span id="an_12:20">12:20</span> för Sallai Kallai, för Amok Eber,

<span id="an_12:21">12:21</span> för Hilkia Hasabja, för Jedaja Netanel.

<span id="an_12:22">12:22</span> I Eljasibs, Jojadas, Johanans och
Jadduas tid blevo huvudmännen för leviternas familjer upptecknade,
ävenså prästerna under persern Darejaves' regering.

<span id="an_12:23">12:23</span> Huvudmännen för Levi barns familjer äro
upptecknade i krönikeboken, ända till Johanans, Eljasibs sons, tid.

<span id="an_12:24">12:24</span> Och leviternas huvudmän voro Hasabja,
Serebja och Jesua, Kadmiels son, samt deras bröder, som stodo mitt emot
dem för att lova och tacka, såsom gudsmannen David hade bjudit, den ena
tjänstgörande avdelningen jämte den andra.

<span id="an_12:25">12:25</span> Mattanja, Bakbukja, Obadja, Mesullam,
Talmon och Ackub höllo såsom dörrvaktare vakt över förrådshusen vid
portarna.

<span id="an_12:26">12:26</span> Dessa levde i Jojakims, Jesuas sons,
Josadaks sons, tid, och i Nehemjas, ståthållarens, och i prästen Esras,
den skriftlärdes, tid.

<span id="an_12:27">12:27</span> Och när Jerusalems mur skulle invigas,
uppsökte man leviterna på alla deras orter och förde dem till Jerusalem
för att hålla invignings- och glädjehögtid under tacksägelse och sång,
med cymbaler, psaltare och harpor.

<span id="an_12:28">12:28</span> Då församlade sig sångarnas barn såväl
från nejden runt omkring Jerusalem som från netofatiternas byar,

<span id="an_12:29">12:29</span> ävensom från Bet-Haggilgal och från
Gebas och Asmavets utmarker; ty sångarna hade byggt sig byar runt
omkring Jerusalem.

<span id="an_12:30">12:30</span> Och prästerna och leviterna renade sig
och renade sedan folket, portarna och muren.

<span id="an_12:31">12:31</span> Och jag lät Juda furstar stiga upp på
muren. Därefter anordnade jag två stora lovsångskörer och högtidståg;
den ena kören gick till höger ovanpå muren, fram till Dyngporten.

<span id="an_12:32">12:32</span> Och dem följde Hosaja och ena hälften
av Juda furstar

<span id="an_12:33">12:33</span> samt Asarja, Esra och Mesullam,

<span id="an_12:34">12:34</span> Juda, Benjamin, Semaja och Jeremia,

<span id="an_12:35">12:35</span> ävensom några av prästerna söner med
trumpeter, vidare Sakarja, son till Jonatan, son till Semaja, son till
Mattanja, son till Mikaja, son till Sackur, son till Asaf,

<span id="an_12:36">12:36</span> så ock hans bröder Semaja, Asarel,
Milalai, Gilalai, Maai, Netanel och Juda samt Hanani, med gudsmannen
Davids musikinstrumenter; och Esra, den skriftlärde, gick i spetsen för
dem.

<span id="an_12:37">12:37</span> Och de gingo över Källporten och rakt
fram uppför trapporna till Davids stad, på trappan i muren ovanför
Davids hus, ända fram till Vattenporten mot öster.

<span id="an_12:38">12:38</span> Och efter den andra lovsångskören, som
gick åt motsatt håll, följde jag med andra hälften av folket, ovanpå
muren, upp genom Ugnstornet ända till Breda muren,

<span id="an_12:39">12:39</span> vidare över Efraimsporten, Gamla porten
och Fiskporten och genom Hananeltornet, ända fram till Fårporten; och de
stannade vid Fängelseporten.

<span id="an_12:40">12:40</span> Sedan trädde de båda lovsångskörerna
upp i Guds hus, och likaså jag och ena hälften av föreståndarna jämte
mig,

<span id="an_12:41">12:41</span> så ock prästerna Eljakim, Maaseja,
Minjamin, Mikaja, Eljoenai, Sakarja och Hananja, med trumpeterna,

<span id="an_12:42">12:42</span> och Maaseja, Semaja, Eleasar, Ussi,
Johanan, Malkia, Elam och Eser. Och sångarna läto sången ljuda under
Jisrajas anförarskap.

<span id="an_12:43">12:43</span> Och de offrade på den dagen stora offer
och voro glada, ty Gud hade berett dem stor glädje; också kvinnor och
barn voro glada. Och glädjen från Jerusalem hördes vida omkring.

<span id="an_12:44">12:44</span> Vid samma tid tillsattes män som skulle
förestå förrådskamrarna där offergärder, förstling och tionde nedlades;
de skulle i dem hopsamla från stadsåkrarna det som efter lagen tillkom
prästerna och leviterna. Ty glädje rådde i Juda över att prästerna och
leviterna nu gjorde sin tjänst.

<span id="an_12:45">12:45</span> Dessa iakttogo nu vad som var att
iakttaga vid gudstjänsten och vid reningarna, och likaså gjorde sångarna
och dörrvaktarna sin tjänst, såsom David och hans son Salomo hade
bjudit.

<span id="an_12:46">12:46</span> Ty redan i fordom tid, på Davids och
Asafs tid, hans som var anförare för sångarna, sjöngos lov- och
tacksägelsesånger till Gud.

<span id="an_12:47">12:47</span> Och nu under Serubbabels och Nehemjas
tid gav hela Israel åt sångarna och dörrvaktarna vad som tillkom dem för
var dag; och man gav åt leviterna deras helgade andel, och leviterna
gåvo åt Arons söner deras helgade andel.

<span id="an_13:1">13:1</span> Vid samma tid föreläste man ur Moses bok
för folket, och man fann däri skrivet att ingen ammonit eller moabit
någonsin skulle få komma in i Guds församling,

<span id="an_13:2">13:2</span> därför att de icke hade kommit Israels
barn till mötes med mat och dryck, utan hade lejt Bileam emot dem till
att förbanna dem; fastän vår Gud förvandlade förbannelsen till
välsignelse.

<span id="an_13:3">13:3</span> Och när de hade hört lagen, avskilde de
allt slags främmande folk från Israel.

<span id="an_13:4">13:4</span> Men en tid förut hade prästen Eljasib,
som var satt att förestå kammaren i vår Guds hus, och som var en frände
till Tobia,

<span id="an_13:5">13:5</span> åt denne inrett en stor kammare, där man
förut plägade lägga in spisoffret, rökelsen och kärlen och den tionde av
säd, vin och olja, som var bestämd åt leviterna, sångarna och
dörrvaktarna, så ock offergärden åt prästerna.

<span id="an_13:6">13:6</span> Men under allt detta var jag icke i
Jerusalem; ty i den babyloniske konungen Artasastas trettioandra
regeringsår hade jag återkommit till konungen. Men sedan jag efter någon
tid hade utbett mig tillstånd av konungen,

<span id="an_13:7">13:7</span> begav jag mig till Jerusalem. Och när jag
där förnam det onda som Eljasib hade gjort till förmån för Tobia, då han
hade inrett åt honom en kammare i förgårdarna till Guds hus,

<span id="an_13:8">13:8</span> misshagade detta mig högeligen; och jag
lät kasta allt Tobias bohag ut ur kammaren.

<span id="an_13:9">13:9</span> Därefter tillsade jag att man skulle rena
kamrarna, och jag lät åter ställa in i dem Guds hus' kärl, så ock
spisoffret och rökelsen.

<span id="an_13:10">13:10</span> Och när jag vidare fick veta att man
icke hade givit åt leviterna vad dem tillkom, varför ock leviterna och
sångarna, i stället för att förrätta sina sysslor, hade avvikit var och
en till sitt jordagods,

<span id="an_13:11">13:11</span> då förebrådde jag föreståndarna detta
och sade: »Varför har Guds hus blivit så försummat?» Och jag hämtade dem
tillhopa och lät dem inställa sig på sina platser.

<span id="an_13:12">13:12</span> Och hela Juda förde fram till
förrådshusen sin tionde av säd, vin och olja;

<span id="an_13:13">13:13</span> och jag satte prästen Selemja och
Sadok, den skriftlärde, och Pedaja, en av leviterna, till förvaltare
över förrådshusen och gav dem till biträde Hanan, son till Sackur, son
till Mattanja; ty dessa voro ansedda såsom pålitliga män, och de skulle
nu ombesörja utdelningen åt sina bröder.

<span id="an_13:14">13:14</span> Tänk fördenskull på mig, min Gud, och
låt icke de fromma gärningar bliva utplånade, som jag har gjort för min
Guds hus och för tjänstgöringen där!

<span id="an_13:15">13:15</span> Vid samma tid såg jag i Juda huru man
trampade vinpressarna på sabbaten och förde hem säd, som man lastade på
åsnor, så ock vin, druvor och fikon och annat lastgods av olika slag,
och huru man förde sådant till Jerusalem på sabbatsdagen; och jag
varnade dem, när de sålde dessa livsförnödenheter.

<span id="an_13:16">13:16</span> Och tyrierna, som vistades där, förde
in fisk och alla slags varor och sålde dem på sabbaten till judarna, och
detta i Jerusalem.

<span id="an_13:17">13:17</span> Då förebrådde jag Juda ädlingar detta
och sade till dem: »Huru kunnen I handla så illa och därmed ohelga
sabbatsdagen?

<span id="an_13:18">13:18</span> Var det icke därför att edra fäder
gjorde sådant som vår Gud lät all denna olycka komma över oss och över
denna stad? Och nu dragen I ännu större vrede över Israel genom att så
ohelga sabbaten.»

<span id="an_13:19">13:19</span> Och så snart det begynte bliva mörkt i
Jerusalems portar före sabbaten, tillsade jag att man skulle stänga
dörrarna; jag tillsade ock att man icke skulle öppna dem förrän efter
sabbaten. Och jag ställde några av mina tjänare på vakt vid portarna,
för att intet lastgods skulle kunna föras in på sabbatsdagen.

<span id="an_13:20">13:20</span> Då stannade köpmän och försäljare av
alla slags varor utanför Jerusalem över natten, och det både en och två
gånger.

<span id="an_13:21">13:21</span> Men jag varnade dem och sade till dem:
»Varför stannen I över natten framför muren? Om I ännu en gång gören så,
skall jag låta min hand drabba eder.»

<span id="an_13:22">13:22</span> Och jag tillsade leviterna att de
skulle rena sig och komma och hålla vakt vid portarna, för att
sabbatsdagen måtte hållas helig. Tänk ock därför på mig, min Gud, och
hav misskund med mig efter din stora nåd!

<span id="an_13:23">13:23</span> På den tiden såg jag också judiska män
som hade tagit till sig asdoditiska, ammonitiska och moabitiska kvinnor.

<span id="an_13:24">13:24</span> Och deras barn talade till hälften
asdoditiska -- ty judiska kunde de icke tala riktigt -- eller ock något
av de andra folkens tungomål.

<span id="an_13:25">13:25</span> Då förebrådde jag dem detta och
uttalade förbannelser över dem, ja, några av dem slog jag och ryckte jag
i skägget. Och jag besvor dem vid Gud och sade: »I skolen icke giva edra
döttrar åt deras söner, ej heller skolen I av deras döttrar taga hustrur
åt edra söner eller åt eder själva.

<span id="an_13:26">13:26</span> Var det icke med sådant som Salomo,
Israels konung, försyndade sig? Det fanns bland de många folken ingen
konung som var hans like, ty han var älskad av sin Gud, och Gud satte
honom till konung över hela Israel. Likväl kommo de främmande kvinnorna
också honom att synda.

<span id="an_13:27">13:27</span> Och nu skulle vi om eder få höra att I
haven gjort allt detta stora onda och varit otrogna mot vår Gud, i det
att I haven tagit till eder främmande kvinnor!»

<span id="an_13:28">13:28</span> Och en son till Jojada, översteprästen
Eljasibs son, var måg till horoniten Sanballat; honom drev jag bort
ifrån mig.

<span id="an_13:29">13:29</span> Tänk på dem, min Gud, därför att de
hava befläckat prästadömet och prästadömets och leviternas förbund!

<span id="an_13:30">13:30</span> Så renade jag folket ifrån allt
främmande väsen; och jag fastställde vad prästerna och leviterna skulle
iakttaga, var och en i sin syssla,

<span id="an_13:31">13:31</span> och huru vedoffret på bestämda tider
skulle avlämnas, och huru med förstlingsgåvorna skulle förfaras. Tänk
härpå, min Gud, och räkna mig det till godo!

------------------------------------------------------------------------

[Next: Esther](est.md)
