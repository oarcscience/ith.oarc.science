[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](act)  [Next](co1.md) 

------------------------------------------------------------------------

### Swedish Bible: Romans

<span id="an_1:1">1:1</span> Paulus, Jesu Kristi tjänare, kallad till
apostel, avskild till att förkunna Guds evangelium,

<span id="an_1:2">1:2</span> vilket Gud redan förut genom sina profeter
hade i heliga skrifter utlovat,

<span id="an_1:3">1:3</span> evangelium om hans Son, vilken såsom
människa i köttet är född av Davids säd

<span id="an_1:4">1:4</span> och såsom helig andevarelse är med kraft
bevisad vara Guds Son, allt ifrån uppståndelsen från de döda, ja,
evangelium om Jesus Kristus, vår Herre,

<span id="an_1:5">1:5</span> genom vilken vi hava fått nåd och
apostlaämbete för att, hans namn till ära, upprätta trons lydnad bland
alla hednafolk,

<span id="an_1:6">1:6</span> bland vilka jämväl I ären, I som ären
kallade och Jesu Kristi egna --

<span id="an_1:7">1:7</span> jag, Paulus, hälsar alla Guds älskade som
bo i Rom, dem som äro kallade och heliga. Nåd vare med eder och frid
ifrån Gud, vår Fader, och Herren Jesus Kristus.

<span id="an_1:8">1:8</span> Först och främst tackar jag min Gud genom
Jesus Kristus för eder alla, därför att man i hela världen talar om eder
tro.

<span id="an_1:9">1:9</span> Ty Gud, som jag i min ande tjänar såsom
förkunnare av evangelium om hans Son, han är mitt vittne, han vet huru
oavlåtligt jag tänker på eder

<span id="an_1:10">1:10</span> och i mina böner alltid beder att jag
dock nu omsider må få ett gynnsamt tillfälle att komma till eder, om Gud
så vill.

<span id="an_1:11">1:11</span> Ty jag längtar efter att se eder, för att
jag må kunna meddela eder någon andlig nådegåva till att styrka eder;

<span id="an_1:12">1:12</span> jag menar: för att jag i eder krets må
tillsammans med eder få hämta hugnad ur vår gemensamma tro, eder och
min.

<span id="an_1:13">1:13</span> Jag vill säga eder, mina bröder, att jag
ofta har haft i sinnet att komma till eder, för att också bland eder få
skörda någon frukt, såsom bland övriga hednafolk; dock har jag allt
hittills blivit hindrad.

<span id="an_1:14">1:14</span> Både mot greker och mot andra folk, både
mot visa och mot ovisa har jag förpliktelser.

<span id="an_1:15">1:15</span> Därför är jag villig att förkunna
evangelium också för eder som bon i Rom.

<span id="an_1:16">1:16</span> Ty jag blyges icke för evangelium; ty det
är en Guds kraft till frälsning för var och en som tror, först och
främst för juden, så ock för greken.

<span id="an_1:17">1:17</span> Rättfärdighet från Gud uppenbaras
nämligen däri, av tro till tro; så är ock skrivet: »Den rättfärdige
skall leva av tro.»

<span id="an_1:18">1:18</span> Ty Guds vrede uppenbarar sig från
himmelen över all ogudaktighet och orättfärdighet hos människor som i
orättfärdighet undertrycka sanningen.

<span id="an_1:19">1:19</span> Vad man kan känna om Gud är nämligen
uppenbart bland dem; Gud har ju uppenbarat det för dem.

<span id="an_1:20">1:20</span> Ty hans osynliga väsen, hans eviga makt
och gudomshärlighet hava ända ifrån världens skapelse varit synliga, i
det att de kunna förstås genom hans verk. Så äro de då utan ursäkt.

<span id="an_1:21">1:21</span> Ty fastän de hade lärt känna Gud, prisade
och tackade de honom dock icke såsom Gud, utan förföllo till fåfängliga
tankar; och så blevo deras oförståndiga hjärtan förmörkade.

<span id="an_1:22">1:22</span> När de berömde sig av att vara visa,
blevo de dårar

<span id="an_1:23">1:23</span> och bytte bort den oförgänglige Gudens
härlighet mot beläten, som voro avbilder av förgängliga människor, ja
ock av fåglar och fyrfotadjur och krälande djur.

<span id="an_1:24">1:24</span> Därför prisgav Gud dem i deras hjärtans
begärelser åt orenhet, så att de med varandra skändade sina kroppar.

<span id="an_1:25">1:25</span> De hade ju bytt bort Guds sanning mot
lögn och tagit sig för att dyrka och tjäna det skapade framför Skaparen,
honom som är högtlovad i evighet, amen.

<span id="an_1:26">1:26</span> Fördenskull gav Gud dem till pris åt
skamliga lustar: deras kvinnor utbytte det naturliga umgänget mot ett
onaturligt;

<span id="an_1:27">1:27</span> sammalunda övergåvo ock männen det
naturliga umgänget med kvinnan och upptändes i lusta till varandra och
bedrevo styggelse, man med man. Så fingo de på sig själva uppbära sin
villas tillbörliga lön.

<span id="an_1:28">1:28</span> Och eftersom de icke hade aktat det något
värt att taga vara på sin kunskap om Gud, gav Gud dem till pris åt ett
ovärdigt sinnelag, till att bedriva otillbörliga ting.

<span id="an_1:29">1:29</span> Så hava de blivit uppfyllda av allt slags
orättfärdighet, ondska, girighet, elakhet; de äro fulla av avund,
mordlust, trätlystnad, svek, vrångsinthet;

<span id="an_1:30">1:30</span> de äro örontasslare, förtalare,
styggelser för Gud, våldsverkare, övermodiga, stortaliga, illfundiga,
olydiga mot sina föräldrar,

<span id="an_1:31">1:31</span> oförståndiga, trolösa, utan kärlek till
sina egna, utan barmhärtighet mot andra.

<span id="an_1:32">1:32</span> Och fastän de väl veta vad Gud har
stadgat såsom rätt, att nämligen de som handla så förtjäna döden, är det
dem icke nog att själva så göra, de giva ock sitt bifall åt andra som
handla likaså.

<span id="an_2:1">2:1</span> Därför är du utan ursäkt, du människa, vem
du än är, som dömer. Ty därmed att du dömer en annan fördömer du dig
själv, eftersom du, som dömer den andre, själv handlar på samma sätt.

<span id="an_2:2">2:2</span> Och vi veta att Guds dom verkligen kommer
över dem som handla så.

<span id="an_2:3">2:3</span> Men du menar väl detta, att du skall kunna
undfly Guds dom, du människa, som dömer dem som handla så, och dock gör
detsamma som de?

<span id="an_2:4">2:4</span> Eller föraktar du hans godhets, skonsamhets
och långmodighets rikedom, utan att förstå att denna Guds godhet vill
föra dig till bättring?

<span id="an_2:5">2:5</span> Genom din hårdhet och ditt hjärtas
obotfärdighet samlar du ju över dig vrede, som skall drabba dig på
vredens dag, då när det bliver uppenbart att Gud är en rättvis domare.

<span id="an_2:6">2:6</span> Ty »han skall vedergälla var och en efter
hans gärningar».

<span id="an_2:7">2:7</span> Evigt liv skall han giva åt dem som med
uthållighet i att göra det goda söka härlighet och ära och
oförgänglighet.

<span id="an_2:8">2:8</span> Men över dem som äro genstridiga och icke
lyda sanningen, utan lyda orättfärdigheten, över dem kommer vrede och
förtörnelse.

<span id="an_2:9">2:9</span> Ja, bedrövelse och ångest skall komma över
den människas själ, som gör det onda, först och främst över judens, så
ock över grekens.

<span id="an_2:10">2:10</span> Men härlighet och ära och frid skall
tillfalla var och en som gör det goda, först och främst juden, så ock
greken.

<span id="an_2:11">2:11</span> Ty hos Gud finnes intet anseende till
personen;

<span id="an_2:12">2:12</span> alla de som utan lag hava syndat skola
ock utan lag förgås, och alla de som med lag hava syndat skola genom lag
bliva dömda.

<span id="an_2:13">2:13</span> Ty icke lagens hörare äro rättfärdiga
inför Gud, men lagens görare skola förklaras rättfärdiga.

<span id="an_2:14">2:14</span> Ty då hedningarna, som icke hava lag, av
naturen göra vad lagen innehåller, så äro dessa, utan att hava lag, sig
själv en lag,

<span id="an_2:15">2:15</span> då de ju sålunda visa att lagens verk äro
skrivna i deras hjärtan. Därom utgöra också deras egna samveten ett
vittnesbörd, så ock, i den inbördes umgängelsen, deras tankar, när dessa
anklaga eller ock försvara dem.

<span id="an_2:16">2:16</span> Ja, så skall det befinnas vara på den dag
då Gud, enligt det evangelium jag förkunnar, genom Kristus Jesus dömer
över vad som är fördolt hos människorna.

<span id="an_2:17">2:17</span> Du kallar dig jude och förlitar dig på
lagen och berömmer dig av Gud.

<span id="an_2:18">2:18</span> Du känner ock hans vilja, och eftersom du
har fått din undervisning ur lagen, kan du döma om vad rättast är;

<span id="an_2:19">2:19</span> och du tilltror dig att vara en ledare
för blinda, ett ljus för människor som vandra i mörker,

<span id="an_2:20">2:20</span> en uppfostrare för oförståndiga, en
lärare för enfaldiga, eftersom du i lagen har uttrycket för kunskapen
och sanningen.

<span id="an_2:21">2:21</span> Du som vill lära andra, du lär icke dig
själv! Du som predikar att man icke skall stjäla, du begår själv stöld!

<span id="an_2:22">2:22</span> Du som säger att man icke skall begå
äktenskapsbrott, du begår själv sådant brott! Du som håller avgudarna
för styggelser, du gör dig själv skyldig till tempelrån!

<span id="an_2:23">2:23</span> Du som berömmer dig av lagen, du vanärar
Gud genom att överträda lagen,

<span id="an_2:24">2:24</span> ty, såsom det är skrivet, »för eder skull
varder Guds namn smädat bland hedningarna».

<span id="an_2:25">2:25</span> Ty väl är omskärelse till gagn, om du
håller lagen; men om du är en lagöverträdare, så är du med din
omskärelse dock oomskuren.

<span id="an_2:26">2:26</span> Om nu den oomskurne håller lagens
stadgar, skall han då icke, fastän han är oomskuren, räknas såsom
omskuren?

<span id="an_2:27">2:27</span> Jo, och han som i följd av sin härkomst
är oomskuren, men ändå fullgör lagen, skall bliva dig till dom, dig som
äger lagens bokstav och omskärelsen, men likväl är en lagöverträdare.

<span id="an_2:28">2:28</span> Ty den är icke jude, som är det i
utvärtes måtto, ej heller är det omskärelse, som sker utvärtes på
köttet.

<span id="an_2:29">2:29</span> Nej, den är jude, som är det i invärtes
måtto, och omskärelse är hjärtats omskärelse, en som sker i Anden, och
icke i kraft av bokstaven; och han har sin berömmelse, icke från
människor, utan från Gud.

<span id="an_3:1">3:1</span> Vilket företräde hava då judarna, eller vad
gagn hava de av omskärelsen?

<span id="an_3:2">3:2</span> Jo, ett stort företräde, på allt sätt;
först och främst det, att de hava blivit betrodda med Guds löftesord.

<span id="an_3:3">3:3</span> Ty vad betyder det, om några av dem blevo
trolösa? Kan då deras trolöshet göra Guds trofasthet om intet?

<span id="an_3:4">3:4</span> Bort det! Må Gud stå såsom sannfärdig, om
ock »var människa är en lögnare». Så är ju skrivet: »På det att du må
finnas rättfärdig i dina ord och få rätt, när man sätter sig till doms
över dig.»

<span id="an_3:5">3:5</span> Men är det nu så, att vår orättfärdighet
tjänar till att bevisa Guds rättfärdighet, vad skola vi då säga? Kan väl
Gud, han som låter vredesdomen drabba, vara orättfärdig? (Jag talar
såsom vore det fråga om en människa.)

<span id="an_3:6">3:6</span> Bort det! Huru skulle Gud då kunna döma
världen?

<span id="an_3:7">3:7</span> Och å andra sidan, om Guds sannfärdighet
genom min lögnaktighet ännu mer har trätt i dagen, honom till ära,
varför skall då jag likväl dömas såsom syndare?

<span id="an_3:8">3:8</span> Och varför skulle vi icke »göra vad ont är,
för att gott måtte komma därav», såsom man, för att smäda oss, påstår
att vi göra, och såsom några föregiva att vi lära? -- Sådana få med
rätta sin dom.

<span id="an_3:9">3:9</span> Huru är det alltså? Äro vi då något förmer
än de andra? Ingalunda. Redan härförut har jag ju måst anklaga både
judar och greker för att allasammans vara under synd.

<span id="an_3:10">3:10</span> Så är ock skrivet: »Ingen rättfärdig
finnes, icke en enda.

<span id="an_3:11">3:11</span> Ingen förståndig finnes, ingen finnes som
söker Gud.

<span id="an_3:12">3:12</span> Nej, alla hava de avvikit, allasammans
hava de blivit odugliga, ingen finnes som gör vad gott är, det finnes
ingen enda.

<span id="an_3:13">3:13</span> En öppen grav är deras strupe, sina
tungor bruka de till svek. Huggormsgift är inom deras läppar.

<span id="an_3:14">3:14</span> Deras mun är full av förbannelse och
bitterhet.

<span id="an_3:15">3:15</span> Deras fötter äro snara, när det gäller
att utgjuta blod.

<span id="an_3:16">3:16</span> Förödelse och elände är på deras vägar,

<span id="an_3:17">3:17</span> och fridens väg känna de icke.

<span id="an_3:18">3:18</span> Guds fruktan är icke för deras ögon.»

<span id="an_3:19">3:19</span> Nu veta vi att allt vad lagen säger, det
talar den till dem som hava lagen, för att var mun skall bliva
tillstoppad och hela världen stå med skuld inför Gud;

<span id="an_3:20">3:20</span> ty av laggärningar bliver intet kött
rättfärdigt inför honom. Vad som kommer genom lagen är kännedom om
synden.

<span id="an_3:21">3:21</span> Men nu har, utan lag, en rättfärdighet
från Gud blivit uppenbarad, en som lagen och profeterna vittna om,

<span id="an_3:22">3:22</span> en rättfärdighet från Gud genom tro på
Jesus Kristus, för alla dem som tro. Ty här är ingen åtskillnad.

<span id="an_3:23">3:23</span> Alla hava ju syndat och äro i saknad av
härligheten från Gud;

<span id="an_3:24">3:24</span> och de bliva rättfärdiggjorda utan
förskyllan, av hans nåd, genom förlossningen i Kristus Jesus,

<span id="an_3:25">3:25</span> honom som Gud har ställt fram såsom ett
försoningsmedel genom tro, i hans blod. Så ville Gud -- då han i sin
skonsamhet hade haft fördrag med de synder som förut hade blivit
begångna -- nu visa att han dock var rättfärdig.

<span id="an_3:26">3:26</span> Ja, så ville han i den tid som nu är
lämna beviset för att han är rättfärdig. Härigenom skulle han både själv
befinnas vara rättfärdig och göra den rättfärdig, som låter det bero på
tro på Jesus.

<span id="an_3:27">3:27</span> Huru bliver det då med vår berömmelse?
Den är utestängd. Genom vilken lag? Månne genom en gärningarnas lag?
Nej, genom en trons lag.

<span id="an_3:28">3:28</span> Vi hålla nämligen före att människan
bliver rättfärdig genom tro, utan laggärningar.

<span id="an_3:29">3:29</span> Eller är Gud allenast judarnas Gud? Är
han icke ock hedningarnas? Jo, förvisso också hedningarnas,

<span id="an_3:30">3:30</span> så visst som Gud är en, han som skall
göra de omskurna rättfärdiga av tro, så ock de oomskurna genom tron.

<span id="an_3:31">3:31</span> Göra vi då vad lag är om intet genom
tron? Bort det! Vi göra tvärtom lag gällande.

<span id="an_4:1">4:1</span> Vad skola vi då säga om Abraham, vår
stamfader efter köttet?

<span id="an_4:2">4:2</span> Om Abraham blev rättfärdig av gärningar, så
har han ju något att berömma sig av. Dock icke inför Gud.

<span id="an_4:3">4:3</span> Ty vad säger skriften? »Abraham trodde Gud,
och det räknades honom till rättfärdighet.»

<span id="an_4:4">4:4</span> Den som håller sig till gärningar, honom
bliver lönen tillräknad icke på grund av nåd, utan på grund av
förtjänst.

<span id="an_4:5">4:5</span> Men den som icke håller sig till gärningar,
utan tror på honom som gör den ogudaktige rättfärdig, honom räknas hans
tro till rättfärdighet.

<span id="an_4:6">4:6</span> Så prisar ock David den människa salig, som
Gud tillräknar rättfärdighet, utan gärningar:

<span id="an_4:7">4:7</span> »Saliga äro de vilkas överträdelser äro
förlåtna, och vilkas synder äro överskylda.

<span id="an_4:8">4:8</span> Salig är den man som Herren icke tillräknar
synd.»

<span id="an_4:9">4:9</span> Gäller nu detta ordet »salig» de omskurna
allenast eller ock de oomskurna? Vi säga ju att »tron räknades Abraham
till rättfärdighet».

<span id="an_4:10">4:10</span> Huru blev den honom då tillräknad? Skedde
det sedan han hade blivit omskuren, eller medan han ännu var oomskuren?
Det skedde icke sedan han hade blivit omskuren, utan medan han ännu var
oomskuren.

<span id="an_4:11">4:11</span> Och han undfick omskärelsens tecken såsom
ett insegel på den rättfärdighet genom tron, som han hade, medan han
ännu var oomskuren. Ty så skulle han bliva en fader för alla oomskurna
som tro, och så skulle rättfärdighet tillräknas dem.

<span id="an_4:12">4:12</span> Han skulle ock bliva en fader för
omskurna, nämligen för sådana som icke allenast äro omskurna, utan ock
vandra i spåren av den tro som vår fader Abraham hade, medan han ännu
var oomskuren.

<span id="an_4:13">4:13</span> Det var nämligen icke genom lag som
Abraham och hans säd undfick det löftet att han skulle få världen till
arvedel; det var genom rättfärdighet av tro.

<span id="an_4:14">4:14</span> Ty om de som låta det bero på lag skola
få arvedelen, så är tron till intet nyttig, och löftet är gjort om
intet.

<span id="an_4:15">4:15</span> Vad lagen kommer åstad är ju vredesdom;
men där ingen lag finnes, där finnes icke heller någon överträdelse.

<span id="an_4:16">4:16</span> Därför måste det bero på tro, för att det
skulle vara av nåd, så att löftet kunde bliva beståndande för all hans
säd, icke blott för dem som hörde till lagens folk, utan ock för dem som
allenast hade Abrahams tro. Han är ju allas vår fader,

<span id="an_4:17">4:17</span> enligt detta skriftens ord: »Jag har
bestämt dig till att bliva en fader till många folk»; han är detta inför
den Gud som han trodde, inför honom som gör de döda levande och kallar
på de ting som icke äro till, likasom voro de till.

<span id="an_4:18">4:18</span> Och där ingen förhoppning fanns, där
hoppades han ändå och trodde; och han kunde så bliva »en fader till
många folk», efter vad som var förutsagt: »Så skall din säd bliva.»

<span id="an_4:19">4:19</span> Och han försvagades icke i sin tro, när
han betänkte huru hans egen kropp var såsom död -- han var ju omkring
hundra år gammal -- och huru jämväl Saras moderliv var såsom dött.

<span id="an_4:20">4:20</span> Han tvivlade icke på Guds löfte i otro,
utan blev fastmer starkare i sin tro; ty han ärade Gud

<span id="an_4:21">4:21</span> och var fullt viss om att vad Gud hade
lovat, det var han också mäktig att hålla.

<span id="an_4:22">4:22</span> Därför räknades det honom ock till
rättfärdighet.

<span id="an_4:23">4:23</span> Men att det så tillräknades honom, det är
skrivet icke såsom gällde det allenast honom,

<span id="an_4:24">4:24</span> utan det skulle gälla också oss; ty det
skall tillräknas jämväl oss, oss som tro på honom som från de döda
uppväckte Jesus, vår Herre,

<span id="an_4:25">4:25</span> vilken utgavs för våra synders skull och
uppväcktes för vår rättfärdiggörelses skull.

<span id="an_5:1">5:1</span> Då vi nu hava blivit rättfärdiggjorda av
tro, hava vi frid med Gud genom vår Herre Jesus Kristus

<span id="an_5:2">5:2</span> -- genom vilken vi ock hava fått tillträde
till den nåd vari vi nu stå -- och vi berömma oss i hoppet om Guds
härlighet.

<span id="an_5:3">5:3</span> Och icke det allenast, vi till och med
berömma oss av våra lidanden, eftersom vi veta att lidandet verkar
ståndaktighet,

<span id="an_5:4">5:4</span> och ståndaktigheten beprövad fasthet, och
fastheten hopp,

<span id="an_5:5">5:5</span> och hoppet låter oss icke komma på skam; ty
Guds kärlek är utgjuten i våra hjärtan genom den helige Ande, vilken har
blivit oss given.

<span id="an_5:6">5:6</span> Ty medan vi ännu voro svaga, led Kristus,
när tiden var inne, döden för oss ogudaktiga.

<span id="an_5:7">5:7</span> Näppeligen vill ju eljest någon dö ens för
en rättfärdig man -- om nu ock till äventyrs någon kan hava mod att dö
för den som har gjort honom gott --

<span id="an_5:8">5:8</span> men Gud bevisar sin kärlek till oss däri
att Kristus dog för oss, medan vi ännu voro syndare.

<span id="an_5:9">5:9</span> Så mycket mer skola vi därför, sedan vi nu
hava blivit rättfärdiggjorda i och genom hans blod, också genom honom
bliva frälsta undan vredesdomen.

<span id="an_5:10">5:10</span> Ty om vi, medan vi voro Guds ovänner,
blevo försonade med honom genom hans Sons död, så skola vi, sedan vi
hava blivit försonade, ännu mycket mer bliva frälsta i och genom hans
liv.

<span id="an_5:11">5:11</span> Och icke det allenast; vi berömma oss ock
av Gud genom vår Herre Jesus Kristus, genom vilken vi nu hava undfått
försoningen.

<span id="an_5:12">5:12</span> Därför är det så: Genom en enda människa
har synden kommit in i världen och genom synden döden; och så har döden
kommit över alla människor, eftersom de alla hava syndat.

<span id="an_5:13">5:13</span> Ty synd fanns i världen redan innan lagen
fanns. Men synd tillräknas icke där ingen lag finnes;

<span id="an_5:14">5:14</span> och dock har under tiden från Adam till
Moses döden haft väldet också över dem som icke hade syndat genom en
överträdelse, i likhet med vad Adam gjorde, han som är en förebild till
den som skulle komma.

<span id="an_5:15">5:15</span> Likväl är det icke så med nådegåvan, som
det var med syndafallet. Ty om genom en endas fall de många hava blivit
döden underlagda, så har ännu mycket mer Guds nåd och gåvan i och genom
nåd -- vilken, också den, är kommen genom en enda människa, Jesus
Kristus -- blivit på ett överflödande sätt de många beskärd.

<span id="an_5:16">5:16</span> Och med gåvan är det icke såsom det var
med det som kom genom denne ene som syndade: domen kom genom en enda,
och ledde till en fördömelsedom, men nådegåvan kom i följd av mångas
fall, och ledde till en rättfärdiggörelsedom.

<span id="an_5:17">5:17</span> Och om döden på grund av en endas fall
kom till konungavälde genom denne ene, så skola ännu mycket mer de som
undfå den överflödande nåden och rättfärdighetsgåvan få konungsligt
välde i liv, också det genom en enda, Jesus Kristus. --

<span id="an_5:18">5:18</span> Alltså, likasom det, som kom genom en
endas fall, för alla människor ledde till en fördömelsedom, så leder
det, som kom genom rättfärdiggörelsedomen förmedelst en enda, för alla
människor till en rättfärdiggörelse som medför liv.

<span id="an_5:19">5:19</span> Ty såsom genom en enda människas olydnad
de många fingo stå såsom syndare, så skola ock genom en endas lydnad de
många stå såsom rättfärdiga.

<span id="an_5:20">5:20</span> Men lagen har därjämte kommit in, för att
fallet skulle bliva så mycket större; dock, där synden blev större, där
överflödade nåden mycket mer.

<span id="an_5:21">5:21</span> Ty såsom synden hade utövat sitt välde i
och genom döden, så skulle nu ock nåden genom rättfärdighet utöva sitt
välde till evigt liv, och det genom Jesus Kristus, vår Herre.

<span id="an_6:1">6:1</span> Vad skola vi då säga? Skola vi förbliva i
synden, för att nåden skall bliva så mycket större?

<span id="an_6:2">6:2</span> Bort det! Vi som hava dött från synden,
huru skulle vi ännu kunna leva i den?

<span id="an_6:3">6:3</span> Veten I då icke att vi alla som hava blivit
döpta till Kristus Jesus, vi hava blivit döpta till hans död?

<span id="an_6:4">6:4</span> Och vi hava så, genom detta dop till döden,
blivit begravna med honom, för att, såsom Kristus uppväcktes från de
döda genom Faderns härlighet, också vi skola vandra i ett nytt väsende,
i liv.

<span id="an_6:5">6:5</span> Ty om vi hava vuxit samman med honom genom
en lika död, så skola vi ock vara sammanvuxna med honom genom en lika
uppståndelse.

<span id="an_6:6">6:6</span> Vi veta ju detta, att vår gamla människa
har blivit korsfäst med honom, för att syndakroppen skall göras om
intet, så att vi icke mer tjäna synden.

<span id="an_6:7">6:7</span> Ty den som är död, han är friad ifrån
synden.

<span id="an_6:8">6:8</span> Hava vi nu dött med Kristus, så tro vi att
vi ock skola leva med honom,

<span id="an_6:9">6:9</span> eftersom vi veta att Kristus, sedan han har
uppstått från de döda, icke mer dör; döden råder icke mer över honom.

<span id="an_6:10">6:10</span> Ty hans död var en död från synden en
gång för alla, men hans liv är ett liv för Gud.

<span id="an_6:11">6:11</span> Så mån ock I hålla före att I ären döda
från synden och leven för Gud, i Kristus Jesus.

<span id="an_6:12">6:12</span> Låten därför icke synden hava väldet i
edra dödliga kroppar, så att I lyden deras begärelser.

<span id="an_6:13">6:13</span> Och ställen icke edra lemmar i syndens
tjänst, att vara orättfärdighetsvapen, utan ställen eder själva i Guds
tjänst, såsom de där från döden hava kommit till livet, och edra lemmar
i Guds tjänst, att vara rättfärdighetsvapen.

<span id="an_6:14">6:14</span> Ty synden skall icke råda över eder,
eftersom I icke stån under lagen, utan under nåden.

<span id="an_6:15">6:15</span> Huru är det alltså? Skola vi synda,
eftersom vi icke stå under lagen, utan under nåden? Bort det!

<span id="an_6:16">6:16</span> I veten ju, att när I ställen eder i
någons tjänst för att lyda honom, så ären I tjänare under denne, som I
sålunda lyden, vare sig det är under synden, vilket leder till död,
eller under lydnaden, vilket leder till rättfärdighet.

<span id="an_6:17">6:17</span> Men Gud vare tack för att den tid är
förbi, då I voren syndens tjänare, och för att I haven blivit av hjärtat
lydiga, så att I följen den lära som har givits eder till mönsterbild,

<span id="an_6:18">6:18</span> och för att I, när I nu haven gjorts fria
ifrån synden, haven blivit tjänare under rättfärdigheten --

<span id="an_6:19">6:19</span> om jag nu får tala på människosätt, för
eder köttsliga svaghets skull. Ja, likasom I förr ställden edra lemmar i
orenhetens och orättfärdighetens tjänst, till orättfärdighet, så mån I
nu ställa edra lemmar i rättfärdighetens tjänst, till helgelse.

<span id="an_6:20">6:20</span> Medan I voren syndens tjänare, voren I ju
fria ifrån rättfärdighetens tjänst;

<span id="an_6:21">6:21</span> men vilken frukt skördaden I då därav?
Jo, det som I nu blygens för; änden på sådant är ju döden.

<span id="an_6:22">6:22</span> Men nu, då I haven gjorts fria ifrån
synden och blivit Guds tjänare, nu skörden I frukten av detta: I varden
helgade; och änden bliver att I undfån evigt liv.

<span id="an_6:23">6:23</span> Ty den lön som synden giver är döden, men
den gåva som Gud av nåd giver är evigt liv, i Kristus Jesus, vår Herre.

<span id="an_7:1">7:1</span> Eller veten I icke, mina bröder -- jag
talar ju till sådana som känna lagen -- att lagen råder över en människa
för så lång tid som hon lever?

<span id="an_7:2">7:2</span> Så är ju en gift kvinna genom lag bunden
vid sin man, så länge denne lever; men om mannen dör, då är hon löst
från den lag som band henne vid mannen.

<span id="an_7:3">7:3</span> Alltså, om hon giver sig åt en annan man,
medan hennes man lever, så kallas hon äktenskapsbryterska; men om mannen
dör, då är hon fri ifrån lagen, så att hon icke är äktenskapsbryterska,
om hon giver sig åt en annan man.

<span id="an_7:4">7:4</span> Så haven ock I, mina bröder, genom Kristi
kropp blivit dödade från lagen för att tillhöra en annan, nämligen honom
som har uppstått från de döda, på det att vi må bära frukt åt Gud.

<span id="an_7:5">7:5</span> Ty medan vi ännu voro i ett köttsligt
väsende, voro de syndiga lustar, som uppväcktes genom lagen, verksamma i
våra lemmar till att bära frukt åt döden.

<span id="an_7:6">7:6</span> Men nu äro vi lösta från lagen, i det att
vi hava dött från det varunder vi förr höllos fångna; och så tjäna vi nu
i Andens nya väsende, och icke i bokstavens gamla väsende.

<span id="an_7:7">7:7</span> Vad skola vi då säga? Är lagen synd? Bort
det! Men synden skulle jag icke hava lärt känna, om icke genom lagen; ty
jag hade icke vetat av begärelsen, om icke lagen hade sagt: »Du skall
icke hava begärelse.»

<span id="an_7:8">7:8</span> Men då nu synden fick tillfälle, uppväckte
den genom budordet allt slags begärelse i mig. Ty utan lag är synden
död.

<span id="an_7:9">7:9</span> Jag levde en gång utan lag; men när
budordet kom, fick synden liv,

<span id="an_7:10">7:10</span> och jag hemföll åt döden. Så befanns det
att budordet, som var givet till liv, det blev mig till död;

<span id="an_7:11">7:11</span> ty då synden fick tillfälle, förledde den
mig genom budordet och dödade mig genom det.

<span id="an_7:12">7:12</span> Alltså är visserligen lagen helig, och
budordet heligt och rättfärdigt och gott.

<span id="an_7:13">7:13</span> Har då verkligen det som är gott blivit
mig till död? Bort det! Men synden har blivit det, för att så skulle
varda uppenbart att den var synd, i det att den genom något som självt
var gott drog över mig död; och så skulle synden bliva till övermått
syndig, genom budordet.

<span id="an_7:14">7:14</span> Vi veta ju att lagen är andlig, men jag
är av köttslig natur, såld till träl under synden.

<span id="an_7:15">7:15</span> Ty jag kan icke fatta att jag handlar
såsom jag gör; jag gör ju icke vad jag vill, men vad jag hatar, det gör
jag.

<span id="an_7:16">7:16</span> Om jag nu gör det som jag icke vill, så
giver jag mitt bifall åt lagen och vidgår att den är god.

<span id="an_7:17">7:17</span> Så är det nu icke mer jag som gör sådant,
utan synden, som bor i mig.

<span id="an_7:18">7:18</span> Ty jag vet att i mig, det är i mitt kött,
bor icke något gott; viljan är väl tillstädes hos mig, men att göra det
goda förmår jag icke.

<span id="an_7:19">7:19</span> Ja, det goda som jag vill gör jag icke;
men det onda som jag icke vill, det gör jag.

<span id="an_7:20">7:20</span> Om jag alltså gör vad jag icke vill, så
är det icke mer jag som gör det, utan synden, som bor i mig.

<span id="an_7:21">7:21</span> Så finner jag nu hos mig, som har viljan
att göra det goda, den lagen, att det onda fastmer är tillstädes hos
mig.

<span id="an_7:22">7:22</span> Ty efter min invärtes människa har jag
min lust i Guds lag;

<span id="an_7:23">7:23</span> men i mina lemmar ser jag en annan lag,
en som ligger i strid med den lag som är i min håg, en som gör mig till
fånge under syndens lag, som är i mina lemmar.

<span id="an_7:24">7:24</span> Jag arma människa! Vem skall frälsa mig
från denna dödens kropp? --

<span id="an_7:25">7:25</span> Gud vare tack, genom Jesus Kristus, vår
Herre! Alltså tjänar jag, sådan jag är i mig själv, visserligen med min
håg Guds lag, men med köttet tjänar jag syndens lag.

<span id="an_8:1">8:1</span> Så finnes nu ingen fördömelse för dem som
äro i Kristus Jesus.

<span id="an_8:2">8:2</span> Ty livets Andes lag har i Kristus Jesus
gjort mig fri ifrån syndens och dödens lag.

<span id="an_8:3">8:3</span> Ty det som lagen icke kunde åstadkomma, i
det den var försvagad genom köttet, det gjorde Gud, då han, för att
borttaga synden, sände sin Son i syndigt kötts gestalt och fördömde
synden i köttet.

<span id="an_8:4">8:4</span> Så skulle lagens krav uppfyllas i oss, som
vandra icke efter köttet, utan efter Anden.

<span id="an_8:5">8:5</span> Ty de som äro köttsliga, de hava sitt sinne
vänt till vad köttet tillhör; men de som äro andliga, de hava sitt sinne
vänt till vad Anden tillhör.

<span id="an_8:6">8:6</span> Och köttets sinne är död, medan Andens
sinne är liv och frid.

<span id="an_8:7">8:7</span> Köttets sinne är nämligen fiendskap mot
Gud, eftersom det icke är Guds lag underdånigt, ej heller kan vara det.

<span id="an_8:8">8:8</span> Men de som äro i ett köttsligt väsende
kunna icke behaga Gud.

<span id="an_8:9">8:9</span> I åter ären icke i ett köttsligt väsende,
utan i ett andligt, om eljest Guds Ande bor i eder; men den som icke har
Kristi Ande, han hör icke honom till.

<span id="an_8:10">8:10</span> Om nu Kristus är i eder, så är väl
kroppen hemfallen åt döden, för syndens skull, men Anden är liv, för
rättfärdighetens skull.

<span id="an_8:11">8:11</span> Och om dens Ande, som uppväckte Jesus
från de döda, bor i eder, så skall han som uppväckte Kristus Jesus från
de döda göra också edra dödliga kroppar levande, genom sin Ande, som bor
i eder.

<span id="an_8:12">8:12</span> Alltså, mina bröder, hava vi icke någon
förpliktelse mot köttet, så att vi skola leva efter köttet.

<span id="an_8:13">8:13</span> Ty om i leven efter köttet, så skolen I
dö; men om I genom ande döden kroppens gärningar, så skolen I leva.

<span id="an_8:14">8:14</span> Ty alla de som drivas av Guds Ande, de
äro Guds barn.

<span id="an_8:15">8:15</span> I haven ju icke fått en träldomens ande,
så att I åter skullen känna fruktan; I haven fått en barnaskapets ande,
i vilken vi ropa: »Abba! Fader!»

<span id="an_8:16">8:16</span> Anden själv vittnar med vår ande att vi
äro Guds barn.

<span id="an_8:17">8:17</span> Men äro vi barn, så äro vi ock arvingar,
nämligen Guds arvingar och Kristi medarvingar, om vi eljest lida med
honom, för att också med honom bliva förhärligade.

<span id="an_8:18">8:18</span> Ty jag håller före att denna tidens
lidanden intet betyda, i jämförelse med den härlighet som kommer att
uppenbaras på oss.

<span id="an_8:19">8:19</span> Ty skapelsens trängtan sträcker sig efter
Guds barns uppenbarelse.

<span id="an_8:20">8:20</span> Skapelsen har ju blivit lagd under
förgängligheten, icke av eget val, utan för dens skull, som lade den
därunder; dock så, att en förhoppning skulle finnas,

<span id="an_8:21">8:21</span> att också skapelsen en gång skall bliva
frigjord ifrån sin träldom under förgängelsen och komma till den frihet
som tillhör Guds barns härlighet.

<span id="an_8:22">8:22</span> Vi veta ju att ännu i denna stund hela
skapelsen samfällt suckar och våndas.

<span id="an_8:23">8:23</span> Och icke den allenast; också vi själva,
som hava fått Anden såsom förstlingsgåva, också vi sucka inom oss och
bida efter barnaskapet, vår kropps förlossning.

<span id="an_8:24">8:24</span> Ty i hoppet äro vi frälsta. Men ett hopp
som man ser fullbordat är icke mer ett hopp; huru kan någon hoppas det
som han redan ser?

<span id="an_8:25">8:25</span> Om vi nu hoppas på det som vi icke se, så
bida vi därefter med ståndaktighet.

<span id="an_8:26">8:26</span> Så kommer ock Anden vår svaghet till
hjälp; ty vad vi rätteligen böra bedja om, det veta vi icke, men Anden
själv manar gott för oss med outsägliga suckar.

<span id="an_8:27">8:27</span> Och han som rannsakar hjärtan, han vet
vad Anden menar, ty det är efter Guds behag som han manar gott för de
heliga.

<span id="an_8:28">8:28</span> Men vi veta att för dem som älska Gud
samverkar allt till det bästa, för dem som äro kallade efter hans
rådslut.

<span id="an_8:29">8:29</span> Ty dem som förut hava blivit kända av
honom, dem har han ock förut bestämt till att bliva hans Sons avbilder,
honom lika, så att denne skulle bliva den förstfödde bland många bröder.

<span id="an_8:30">8:30</span> Och dem som han har förut bestämt, dem
kallar han ock, och dem som han har kallat, dem rättfärdiggör han ock,
och dem som han har rättfärdiggjort, dem förhärligar han ock.

<span id="an_8:31">8:31</span> Vad skola vi nu säga härom? Är Gud för
oss, vem kan då vara emot oss?

<span id="an_8:32">8:32</span> Han som icke har skonat sin egen Son,
utan utgivit honom för oss alla, huru skulle han kunna annat än också
skänka oss allt med honom?

<span id="an_8:33">8:33</span> Vem vill anklaga Guds utvalda? Gud är den
som rättfärdiggör.

<span id="an_8:34">8:34</span> Vem är den som vill fördöma? Kristus
Jesus är den som har dött, ja, än mer, den som har uppstått; och han
sitter på Guds högra sida, han manar ock gott för oss.

<span id="an_8:35">8:35</span> Vem skulle kunna skilja oss från Kristi
kärlek? Månne bedrövelse eller ångest eller förföljelse eller hunger
eller nakenhet eller fara eller svärd?

<span id="an_8:36">8:36</span> Så är ju skrivet: »För din skull varda vi
dödade hela dagen; vi hava blivit aktade såsom slaktfår.»

<span id="an_8:37">8:37</span> Nej, i allt detta vinna vi en härlig
seger genom honom som har älskat oss.

<span id="an_8:38">8:38</span> Ty jag är viss om att varken död eller
liv, varken änglar eller andefurstar, varken något som nu är eller något
som skall komma,

<span id="an_8:39">8:39</span> varken någon makt i höjden eller någon
makt i djupet, ej heller något annat skapat skall kunna skilja oss från
Guds kärlek i Kristus Jesus, vår Herre.

<span id="an_9:1">9:1</span> Jag talar sanning i Kristus, jag ljuger
icke -- därom bär mitt samvete mig vittnesbörd i den helige Ande --

<span id="an_9:2">9:2</span> när jag säger att jag har stor bedrövelse
och oavlåtligt kval i mitt hjärta.

<span id="an_9:3">9:3</span> Ja, jag skulle önska att jag själv vore
förbannad och bortkastad från Kristus, om detta kunde gagna mina bröder,
mina fränder efter köttet.

<span id="an_9:4">9:4</span> De äro ju israeliter, dem tillhöra
barnaskapet och härligheten och förbunden och lagstiftningen och
tempeltjänsten och löftena.

<span id="an_9:5">9:5</span> Dem tillhöra ock fäderna, och från dem är
Kristus kommen efter köttet, han som är över allting, Gud, högtlovad i
evighet, amen.

<span id="an_9:6">9:6</span> Detta säger jag icke som om Guds löftesord
skulle hava blivit om intet. Ty »Israel», det är icke detsamma som alla
de som härstamma från Israel.

<span id="an_9:7">9:7</span> Ej heller äro de alla »barn», därför att de
äro Abrahams säd. Nej, det heter: »Genom Isak är det som säd skall
uppkallas efter dig.»

<span id="an_9:8">9:8</span> Detta vill säga: Icke de äro Guds barn, som
äro barn efter köttet, men de som äro barn efter löftet, de räknas för
säd.

<span id="an_9:9">9:9</span> Ty ett löftesord var det ordet: »Vid denna
tid skall jag komma tillbaka, och då skall Sara hava en son.»

<span id="an_9:10">9:10</span> Än mer: så skedde ock, när Rebecka genom
en och samme man, nämligen vår fader Isak, blev moder till sina barn.

<span id="an_9:11">9:11</span> Ty förrän dessa voro födda, och innan de
ännu hade gjort vare sig gott eller ont, blev det ordet henne sagt --
för att Guds utkorelse-rådslut skulle bliva beståndande, varvid det icke
skulle bero på någons gärningar, utan på honom som kallar --

<span id="an_9:12">9:12</span> det ordet: »Den äldre skall tjäna den
yngre.»

<span id="an_9:13">9:13</span> Så är ock skrivet: »Jakob älskade jag,
men Esau hatade jag.»

<span id="an_9:14">9:14</span> Vad skola vi då säga? Kan väl
orättfärdighet finnas hos Gud? Bort det!

<span id="an_9:15">9:15</span> Han säger ju till Moses: »Jag skall vara
barmhärtig mot den jag vill vara barmhärtig emot, och jag skall förbarma
mig över den jag vill förbarma mig över.»

<span id="an_9:16">9:16</span> Alltså beror det icke på någon människas
vilja eller strävan, utan på Guds barmhärtighet.

<span id="an_9:17">9:17</span> Ty skriften säger till Farao: »Just
därtill har jag låtit dig uppstå, att jag skall visa min makt på dig,
och att mitt namn skall varda förkunnat på hela jorden.»

<span id="an_9:18">9:18</span> Alltså är han barmhärtig mot vem han
vill, och vem han vill förhärdar han.

<span id="an_9:19">9:19</span> Nu torde du säga till mig: »Vad har han
då att förebrå oss? Kan väl någon stå emot hans vilja?»

<span id="an_9:20">9:20</span> O människa, vem är då du, som vill träta
med Gud? Icke skall verket säga till sin mästare: »Varför gjorde du mig
så?»

<span id="an_9:21">9:21</span> Har icke krukmakaren den makten över
leret, att han av samma lerklump kan göra ett kärl till hedersamt bruk,
ett annat till mindre hedersamt?

<span id="an_9:22">9:22</span> Men om nu Gud, när han ville visa sin
vrede och uppenbara sin makt, likväl i stor långmodighet hade fördrag
med »vredens kärl», som voro färdiga till fördärv, vad har du då att
säga?

<span id="an_9:23">9:23</span> Och om han gjorde detta för att tillika
få uppenbara sin härlighets rikedom på »barmhärtighetens kärl», som han
förut hade berett till härlighet?

<span id="an_9:24">9:24</span> Och till att vara sådana har han ock
kallat oss, icke allenast dem som äro av judisk börd, utan jämväl dem
som äro av hednisk.

<span id="an_9:25">9:25</span> Så säger han ock hos Oseas: »Det folk som
icke var mitt folk, det skall jag kalla 'mitt folk', och henne som jag
icke älskade skall jag kalla 'min älskade'.

<span id="an_9:26">9:26</span> Och det skall ske att på den ort där det
sades till dem: 'I ären icke mitt folk', där skola de kallas 'den
levande Gudens barn'.»

<span id="an_9:27">9:27</span> Men Esaias utropar om Israel: »Om än
Israels barn vore till antalet såsom sanden i havet, så skall dock
allenast en kvarleva bliva frälst.

<span id="an_9:28">9:28</span> Ty dom skall Herren hålla på jorden, en
slutdom, som avgör saken med hast.»

<span id="an_9:29">9:29</span> Och det är såsom redan Esaias har sagt:
»Om Herren Sebaot icke hade lämnat en avkomma kvar åt oss, då vore vi
såsom Sodom, vi vore Gomorra lika.»

<span id="an_9:30">9:30</span> Vad skola vi då säga? Jo, att
hedningarna, som icke foro efter rättfärdighet, hava vunnit
rättfärdighet, nämligen den rättfärdighet som kommer av tro,

<span id="an_9:31">9:31</span> under det att Israel, som for efter en
rättfärdighetslag, icke har kommit till någon sådan lag.

<span id="an_9:32">9:32</span> Varför? Därför att de icke sökte den på
trons väg, utan såsom något som skulle vinnas på gärningarnas väg. De
stötte sig mot stötestenen,

<span id="an_9:33">9:33</span> såsom det är skrivet: »Se, jag lägger i
Sion en stötesten och en klippa som skall bliva dem till fall; men den
som tror på den skall icke komma på skam.»

<span id="an_10:1">10:1</span> Mina bröder, mitt hjärtas åstundan och
min bön till Gud för dem är att de må bliva frälsta.

<span id="an_10:2">10:2</span> Ty det vittnesbördet giver jag dem, att
de nitälska för Gud. Dock göra de detta icke med rätt insikt.

<span id="an_10:3">10:3</span> De förstå nämligen icke rättfärdigheten
från Gud, utan söka att komma åstad en sin egen rättfärdighet och hava
icke givit sig under rättfärdigheten från Gud.

<span id="an_10:4">10:4</span> Ty lagen har fått sin ände i Kristus,
till rättfärdighet för var och en som tror.

<span id="an_10:5">10:5</span> Moses skriver ju om den rättfärdighet som
kommer av lagen, att den människa som övar sådan rättfärdighet skall
leva genom den.

<span id="an_10:6">10:6</span> Men den rättfärdighet som kommer av tro
säger så: »Du behöver icke fråga i ditt hjärta: 'Vem vill fara upp till
himmelen (nämligen för att hämta Kristus ned)?'

<span id="an_10:7">10:7</span> ej heller: 'Vem vill fara ned till
avgrunden (nämligen för att hämta Kristus upp ifrån de döda?'»

<span id="an_10:8">10:8</span> Vad säger den då? »Ordet är dig nära, i
din mun och i ditt hjärta (nämligen ordet om tron, det som vi predika).»

<span id="an_10:9">10:9</span> Ty om du med din mun bekänner Jesus vara
Herre och i ditt hjärta tror att Gud har uppväckt honom från de döda, då
bliver du frälst.

<span id="an_10:10">10:10</span> Ty genom hjärtats tro bliver man
rättfärdig, och genom munnens bekännelse bliver man frälst.

<span id="an_10:11">10:11</span> Skriften säger ju: »Ingen som tror på
honom skall komma på skam.»

<span id="an_10:12">10:12</span> Det är ingen åtskillnad mellan jude och
grek; alla hava ju en och samme Herre, och han har rikedomar att giva åt
alla som åkalla honom.

<span id="an_10:13">10:13</span> Ty »var och en som åkallar Herrens
namn, han skall varda frälst».

<span id="an_10:14">10:14</span> Men huru skulle de kunna åkalla den som
de icke hava kommit till tro på? Och huru skulle de kunna tro den som de
icke hava hört? Och huru skulle de kunna höra, om ingen predikade?

<span id="an_10:15">10:15</span> Och huru skulle predikare kunna komma,
om de icke bleve sända? Så är och skrivet: »Huru ljuvliga äro icke
fotstegen av de män som frambära gott budskap!»

<span id="an_10:16">10:16</span> Dock, icke alla hava blivit evangelium
lydiga. Esaias säger ju: »Herre, vem trodde vad som predikades för oss?»

<span id="an_10:17">10:17</span> Alltså kommer tron av predikan, men
predikan i kraft av Kristi ord.

<span id="an_10:18">10:18</span> Jag frågar då: Hava de kanhända icke
hört predikas? Jo, visserligen; det heter ju: »Deras tal har gått ut
över hela jorden, och deras ord till världens ändar.»

<span id="an_10:19">10:19</span> Jag frågar då vidare: Har Israel
kanhända icke förstått det? Redan Moses säger: »Jag skall uppväcka eder
avund mot ett folk som icke är ett folk; mot ett hednafolk utan förstånd
skall jag reta eder till vrede.»

<span id="an_10:20">10:20</span> Och Esaias går så långt, att han säger:
»Jag har låtit mig finnas av dem som icke sökte mig, jag har låtit mig
bliva uppenbar för dem som icke frågade efter mig.»

<span id="an_10:21">10:21</span> Men om Israel säger han: »Hela dagen
har jag uträckt mina händer till ett ohörsamt och gensträvigt folk.»

<span id="an_11:1">11:1</span> Så frågar jag nu: Har då Gud förskjutit
sitt folk? Bort det! Jag är ju själv en israelit, av Abrahams säd och av
Benjamins stam.

<span id="an_11:2">11:2</span> Gud har icke förskjutit sitt folk, som
redan förut hade blivit känt av honom. Eller veten I icke vad skriften
säger, där den talar om Elias, huru denne inför Gud träder upp mot
Israel med dessa ord:

<span id="an_11:3">11:3</span> »Herre, de hava dräpt dina profeter och
rivit ned dina altaren; jag allena är kvar, och de stå efter mitt liv»?

<span id="an_11:4">11:4</span> Och vad får han då för svar av Gud? »Jag
har låtit bliva kvar åt mig sju tusen män, som icke hava böjt knä för
Baal.»

<span id="an_11:5">11:5</span> Likaså finnes ock, i den tid som nu är,
en kvarleva, i kraft av en utkorelse som har skett av nåd.

<span id="an_11:6">11:6</span> Men har den skett av nåd, så har den icke
skett på grund av gärningar; annars vore nåd icke mer nåd.

<span id="an_11:7">11:7</span> Huru är det alltså? Vad Israel står
efter, det har det icke fått; allenast de utvalda hava fått det, medan
de andra hava blivit förstockade.

<span id="an_11:8">11:8</span> Så är ju skrivet: »Gud har givit dem en
sömnaktighetens ande, ögon som de icke kunna se med och öron som de icke
kunna höra med; så är det ännu i dag.»

<span id="an_11:9">11:9</span> Och David säger: »Må deras bord bliva dem
till en snara, så att de bliva fångade; må det bliva dem till ett
giller, så att de få sin vedergällning.

<span id="an_11:10">11:10</span> Må deras ögon förmörkas, så att de icke
se; böj deras rygg alltid.»

<span id="an_11:11">11:11</span> Så frågar jag nu: Var det då för att de
skulle komma på fall som de stapplade? Bort det! Men genom deras fall
har frälsningen kommit till hedningarna, för att de själva skola
»uppväckas till avund».

<span id="an_11:12">11:12</span> Och har nu redan deras fall varit till
rikedom för världen, och har deras fåtalighet varit till rikedom för
hedningarna, huru mycket mer skall icke deras fulltalighet så bliva!

<span id="an_11:13">11:13</span> Men till eder, I som ären av hednisk
börd, säger jag: Eftersom jag nu är en hedningarnas apostel, håller jag
mitt ämbete högt --

<span id="an_11:14">11:14</span> om jag till äventyrs så skulle kunna
»uppväcka avund» hos dem som äro mitt kött och blod och frälsa några
bland dem.

<span id="an_11:15">11:15</span> Ty om redan deras förkastelse hade med
sig världens försoning, vad skall då deras upptagande hava med sig, om
icke liv från de döda?

<span id="an_11:16">11:16</span> Om förstlingsbrödet är heligt, så är
ock hela degen helig; och om roten är helig, så äro ock grenarna heliga.

<span id="an_11:17">11:17</span> Men om nu några av grenarna hava
brutits bort, och du, som är av ett vilt olivträd, har blivit inympad
bland grenarna och med dem har fått delaktighet i det äkta olivträdets
saftrika rot,

<span id="an_11:18">11:18</span> så må du icke därför förhäva dig över
grenarna. Nej, om du skulle vilja förhäva dig, så besinna att det icke
är du som bär roten, utan att roten bär dig.

<span id="an_11:19">11:19</span> Nu säger du kanhända: »Det var för att
jag skulle bliva inympad som en del grenar brötos bort.»

<span id="an_11:20">11:20</span> Visserligen. För sin otros skull blevo
de bortbrutna, och du får vara kvar genom din tro. Hav då inga högmodiga
tankar, utan lev i fruktan.

<span id="an_11:21">11:21</span> Ty har Gud icke skonat de naturliga
grenarna, så skall han icke heller skona dig.

<span id="an_11:22">11:22</span> Se alltså här Guds godhet och
stränghet: Guds stränghet mot dem som föllo och hans godhet mot dig, om
du nämligen håller dig fast vid hans godhet; annars bliver också du
borthuggen.

<span id="an_11:23">11:23</span> Men jämväl de andra skola bliva
inympade, om de icke hålla fast vid sin otro; Gud är ju mäktig att åter
inympa dem.

<span id="an_11:24">11:24</span> Ty om du har blivit borthuggen från
ditt av naturen vilda olivträd och mot naturen inympats i ett ädelt
olivträd, huru mycket snarare skola då icke dessa kunna inympas i sitt
eget äkta olivträd, det som de efter naturen tillhöra!

<span id="an_11:25">11:25</span> Ty för att I, mina bröder, icke skolen
hålla eder själva för kloka, vill jag yppa för eder denna hemlighet:
Förstockelse har drabbat en del av Israel och skall fortfara intill dess
hedningarna i fulltalig skara hava kommit in;

<span id="an_11:26">11:26</span> och så skall hela Israel bliva frälst,
såsom det är skrivet: »Från Sion skall förlossaren komma, han skall
skaffa bort all ogudaktighet från Jakob.

<span id="an_11:27">11:27</span> Och när jag borttager deras synder, då
skall detta vara det förbund, som jag gör med dem.»

<span id="an_11:28">11:28</span> Se vi nu på evangelium, så äro de hans
ovänner, för eder skull; men se vi på utkorelsen, så äro de hans
älskade, för fädernas skull.

<span id="an_11:29">11:29</span> Ty sina nådegåvor och sin kallelse kan
Gud icke ångra.

<span id="an_11:30">11:30</span> Såsom I förut voren ohörsamma mot Gud,
men nu genom dessas ohörsamhet haven fått barmhärtighet,

<span id="an_11:31">11:31</span> så hava nu ock dessa varit ohörsamma,
för att de, genom den barmhärtighet som har vederfarits eder, också
själva skola få barmhärtighet.

<span id="an_11:32">11:32</span> Ty Gud har givit dem alla till pris åt
ohörsamhet, för att sedan förbarma sig över dem alla.

<span id="an_11:33">11:33</span> O, vilket djup av rikedom och vishet
och kunskap hos Gud! Huru outgrundliga äro icke hans domar, och huru
outrannsakliga hans vägar!

<span id="an_11:34">11:34</span> Ty »vem har lärt känna Herrens sinne,
eller vem har varit hans rådgivare?

<span id="an_11:35">11:35</span> Eller vem har först givit honom något,
som han alltså bör betala igen?»

<span id="an_11:36">11:36</span> Av honom och genom honom och till honom
är ju allting. Honom tillhör äran i evighet, amen.

<span id="an_12:1">12:1</span> Så förmanar jag nu eder, mina bröder, vid
Guds barmhärtighet, att frambära edra kroppar till ett levande, heligt
och Gud välbehagligt offer -- eder andliga tempeltjänst.

<span id="an_12:2">12:2</span> Och skicken eder icke efter denna
tidsålders väsende, utan förvandlen eder genom edert sinnes förnyelse,
så att I kunnen pröva vad som är Guds vilja, vad som är gott och
välbehagligt och fullkomligt.

<span id="an_12:3">12:3</span> Ty i kraft av den nåd som har blivit mig
given, tillsäger jag var och en av eder att icke hava högre tankar om
sig än tillbörligt är, utan tänka blygsamt, i överensstämmelse med det
mått av tro som Gud har tilldelat var och en.

<span id="an_12:4">12:4</span> Ty såsom vi i en och samma kropp hava
många lemmar, men alla lemmarna icke hava samma förrättning,

<span id="an_12:5">12:5</span> så utgöra ock vi, fastän många, en enda
kropp i Kristus, men var för sig äro vi lemmar, varandra till tjänst.

<span id="an_12:6">12:6</span> Och vi hava olika gåvor, alltefter den
nåd som har blivit oss given. Har någon profetians gåva, så bruke han
den efter måttet av sin tro;

<span id="an_12:7">12:7</span> har någon fått en tjänst, så akte han på
tjänsten; är någon satt till lärare, så akte han på sitt lärarkall;

<span id="an_12:8">12:8</span> är någon satt till att förmana, så akte
han på sin plikt att förmana. Den som delar ut gåvor, han göre det med
gott hjärta; den som är satt till föreståndare, han vare det med nit;
den som övar barmhärtighet, han göre det med glädje.

<span id="an_12:9">12:9</span> Eder kärlek vare utan skrymtan; avskyn
det onda, hållen fast vid det goda.

<span id="an_12:10">12:10</span> Älsken varandra av hjärtat i broderlig
kärlek; söken överträffa varandra i inbördes hedersbevisning.

<span id="an_12:11">12:11</span> Varen icke tröga, där det gäller nit;
varen brinnande i anden, tjänen Herren.

<span id="an_12:12">12:12</span> Varen glada i hoppet, tåliga i
bedrövelsen, uthålliga i bönen.

<span id="an_12:13">12:13</span> Tagen del i de heligas behov. Varen
angelägna om att bevisa gästvänlighet.

<span id="an_12:14">12:14</span> Välsignen dem som förfölja eder;
välsignen, och förbannen icke.

<span id="an_12:15">12:15</span> Glädjens med dem som äro glada, gråten
med dem som gråta.

<span id="an_12:16">12:16</span> Varen ens till sinnes med varandra.
Haven icke edert sinne vänt till vad högt är, utan hållen eder till det
som är ringa. Hållen icke eder själva för kloka.

<span id="an_12:17">12:17</span> Vedergällen ingen med ont för ont.
Vinnläggen eder om vad gott är inför var man.

<span id="an_12:18">12:18</span> Hållen frid med alla människor, om
möjligt är, och så mycket som på eder beror.

<span id="an_12:19">12:19</span> Hämnens icke eder själva, mina älskade,
utan lämnen rum för vredesdomen; ty det är skrivet: »Min är hämnden, jag
skall vedergälla det, säger Herren.»

<span id="an_12:20">12:20</span> Fastmer, »om din ovän är hungrig, så
giv honom att äta, om han är törstig, så giv honom att dricka; ty om du
så gör, samlar du glödande kol på hans huvud.»

<span id="an_12:21">12:21</span> Låt dig icke övervinnas av det onda,
utan övervinn det onda med det goda.

<span id="an_13:1">13:1</span> Var och en vare underdånig den överhet
som han har över sig. Ty ingen överhet finnes, som icke är av Gud; all
överhet som finnes är förordnad av Gud.

<span id="an_13:2">13:2</span> Därför, den som sätter sig upp mot
överheten, han står emot vad Gud har förordnat; men de som stå emot
detta, de skola få sin dom.

<span id="an_13:3">13:3</span> Ty de som hava väldet äro till skräck,
icke för dem som göra vad gott är, utan för dem som göra vad ont är.
Vill du vara utan fruktan för överheten, så gör vad gott är; du skall då
bliva prisad av den,

<span id="an_13:4">13:4</span> ty överheten är en Guds tjänare, dig till
fromma. Men gör du vad ont är, då må du frukta; ty överheten bär icke
svärdet förgäves, utan är en Guds tjänare, en hämnare, till att utföra
vredesdomen över den som gör vad ont är.

<span id="an_13:5">13:5</span> Därför måste man vara den underdånig,
icke allenast för vredesdomens skull, utan ock för samvetets skull.

<span id="an_13:6">13:6</span> Fördenskull betalen I ju ock skatt; ty
överheten förrättar Guds tjänst och är just för detta ändamål ständigt
verksam.

<span id="an_13:7">13:7</span> Så given åt alla vad I ären dem skyldiga;
skatt åt den som skatt tillkommer, tull åt den som tull tillkommer,
fruktan åt den som fruktan tillkommer, heder åt den som heder
tillkommer.

<span id="an_13:8">13:8</span> Varen ingen något skyldiga -- utom när
det gäller kärlek till varandra; ty den som älskar sin nästa, han har
uppfyllt lagen.

<span id="an_13:9">13:9</span> De buden: »Du skall icke begå
äktenskapsbrott», »Du skall icke dräpa», »Du skall icke stjäla», »Du
skall icke hava begärelse» och vilka andra bud som helst, de
sammanfattas ju alla i det ordet: »Du skall älska din nästa såsom dig
själv.»

<span id="an_13:10">13:10</span> Kärleken gör intet ont mot nästan;
alltså är kärleken lagens uppfyllelse.

<span id="an_13:11">13:11</span> Akten på allt detta, så mycket mer som
I veten vad tiden lider, att stunden nu är inne för eder att vakna upp
ur sömnen. Ty frälsningen är oss nu närmare, än då vi kommo till tro.

<span id="an_13:12">13:12</span> Natten är framskriden, och dagen är
nära. Låtom oss därför avlägga mörkrets gärningar och ikläda oss ljusets
vapenrustning.

<span id="an_13:13">13:13</span> Låtom oss föra en hövisk vandel, såsom
om dagen, icke med vilt leverne och dryckenskap, icke i otukt och
lösaktighet, icke i kiv och avund.

<span id="an_13:14">13:14</span> Ikläden eder fastmer Herren Jesus
Kristus, och haven icke sådan omsorg om köttet, att onda begärelser
därav uppväckas.

<span id="an_14:1">14:1</span> Om någon är svag i tron, så upptagen
honom dock vänligt, utan att döma över andras betänkligheter.

<span id="an_14:2">14:2</span> Den ene har tro till att äta vad som
helst, under det att den som är svag allenast äter vad som växer på
jorden.

<span id="an_14:3">14:3</span> Den som äter må icke förakta den som icke
äter. Ej heller må den som icke äter döma den som äter; ty Gud har
upptagit honom,

<span id="an_14:4">14:4</span> och vem är du som dömer en annans
tjänare? Om han står eller faller, det kommer allenast hans egen herre
vid; men han skall väl bliva stående, ty Herren är mäktig att hålla
honom stående.

<span id="an_14:5">14:5</span> Den ene gör skillnad mellan dag och dag,
den andre håller alla dagar för lika; var och en vare fullt viss i sitt
sinne.

<span id="an_14:6">14:6</span> Om någon särskilt aktar på någon dag, så
gör han detta för Herren, och om någon äter, så gör han detta för
Herren; han tackar ju Gud. Så ock, om någon avhåller sig från att äta,
gör han detta för Herren, och han tackar Gud.

<span id="an_14:7">14:7</span> Ty ingen av oss lever för sig själv, och
ingen dör för sig själv.

<span id="an_14:8">14:8</span> Leva vi, så leva vi för Herren; dö vi, så
dö vi för Herren. Evad vi leva eller dö, höra vi alltså Herren till.

<span id="an_14:9">14:9</span> Ty därför har Kristus dött och åter
blivit levande, att han skall vara herre över både döda och levande.

<span id="an_14:10">14:10</span> Men du, varför dömer du din broder? Och
du åter, varför föraktar du din broder? Vi skola ju alla en gång stå
inför Guds domstol.

<span id="an_14:11">14:11</span> Ty det är skrivet: »Så sant jag lever,
säger Herren, för mig skola alla knän böja sig, och alla tungor skola
prisa Gud.»

<span id="an_14:12">14:12</span> Alltså skall var och en av oss inför
Gud göra räkenskap för sig själv.

<span id="an_14:13">14:13</span> Låtom oss därför icke mer döma
varandra. Dömen hellre så, att ingen må för sin broder lägga en
stötesten eller något som bliver honom till fall.

<span id="an_14:14">14:14</span> Jag vet väl och är i Herren Jesus viss
om att intet i sig självt är orent; allenast om någon håller något för
orent, så är det för honom orent.

<span id="an_14:15">14:15</span> Om nu genom din mat bekymmer vållas din
broder, så vandrar du icke mer i kärleken. Bliv icke genom din mat till
fördärv för den som Kristus har lidit döden för.

<span id="an_14:16">14:16</span> Låten alltså icke det goda som I haven
fått bliva utsatt för smädelse.

<span id="an_14:17">14:17</span> Ty Guds rike består icke i mat och
dryck, utan i rättfärdighet och frid och glädje i den helige Ande.

<span id="an_14:18">14:18</span> Den som häri tjänar Kristus, han är
välbehaglig för Gud och håller provet inför människor.

<span id="an_14:19">14:19</span> Vi vilja alltså fara efter det som
länder till frid och till inbördes uppbyggelse.

<span id="an_14:20">14:20</span> Bryt icke för mats skull ned Guds verk.
Väl är allting rent, men om ätandet för någon är en stötesten, så bliver
det för den människan till ondo;

<span id="an_14:21">14:21</span> du gör väl i att avhålla dig från att
äta kött och dricka vin och från annat som för din broder bliver en
stötesten.

<span id="an_14:22">14:22</span> Den tro du har må du hava för dig själv
inför Gud. Salig är den som icke måste döma sig själv, när det gäller
något som han har prövat vara rätt.

<span id="an_14:23">14:23</span> Men om någon hyser betänkligheter och
likväl äter, då är han dömd, eftersom det icke sker av tro. Ty allt som
icke sker av tro, det är synd.

<span id="an_15:1">15:1</span> Vi som äro starka äro pliktiga att bära
de svagas skröpligheter och att icke leva oss själva till behag.

<span id="an_15:2">15:2</span> Var och en av oss må leva sin nästa till
behag, honom till fromma och honom till uppbyggelse.

<span id="an_15:3">15:3</span> Kristus levde ju icke sig själv till
behag, utan med honom skedde såsom det är skrivet: »Dina smädares
smädelser hava fallit över mig.»

<span id="an_15:4">15:4</span> Ty allt vad som fordom har blivit
skrivet, det är skrivet oss till undervisning, för att vi, genom
ståndaktighet och genom den tröst som skrifterna giva, skola bevara vårt
hopp.

<span id="an_15:5">15:5</span> Och ståndaktighetens och tröstens Gud
give eder att vara ens till sinnes med varandra i Kristi Jesu
efterföljelse,

<span id="an_15:6">15:6</span> så att I endräktigt och med en mun prisen
vår Herres, Jesu Kristi, Gud och Fader.

<span id="an_15:7">15:7</span> Därför må den ene av eder vänligt upptaga
den andre, såsom Kristus, Gud till ära, har upptagit eder.

<span id="an_15:8">15:8</span> Vad jag vill säga är detta: För de
omskurna har Kristus blivit en tjänare, till ett vittnesbörd om Guds
sannfärdighet, för att bekräfta de löften som hade givits åt fäderna;

<span id="an_15:9">15:9</span> hedningarna åter hava fått prisa Gud för
hans barmhärtighets skull. Så är ock skrivet: »Fördenskull vill jag
prisa dig bland hedningarna och lovsjunga ditt namn.»

<span id="an_15:10">15:10</span> Och åter heter det: »Jublen, I
hedningar, med hans folk»;

<span id="an_15:11">15:11</span> så ock: »Loven Herren, alla hedningar,
ja, honom prise alla folk.»

<span id="an_15:12">15:12</span> Så säger ock Esaias: »Telningen från
Jessais rot skall komma, ja, han som skall stå upp för att råda över
hedningarna; på honom skola hedningarna hoppas.»

<span id="an_15:13">15:13</span> Men hoppets Gud uppfylle eder med all
glädje och frid i tron, så att I haven ett överflödande hopp i den
helige Andes kraft.

<span id="an_15:14">15:14</span> Jag är väl redan nu viss om att I, mina
bröder, av eder själva ären fulla av godhet, uppfyllda med all kunskap,
i stånd jämväl att förmana varandra.

<span id="an_15:15">15:15</span> Dock har jag, på ett delvis något
dristigt sätt, skrivit till eder med ytterligare påminnelser, detta i
kraft av den nåd som har blivit mig given av Gud:

<span id="an_15:16">15:16</span> att jag nämligen skall förrätta Kristi
Jesu tjänst bland hedningarna och vara en prästerlig förvaltare av Guds
evangelium, så att hedningarna bliva ett honom välbehagligt offer,
helgat i den helige Ande.

<span id="an_15:17">15:17</span> Alltså är det i Kristus Jesus som jag
har något att berömma mig av i fråga om min tjänst inför Gud.

<span id="an_15:18">15:18</span> Ty jag skall icke drista mig att orda
om något annat än vad Kristus, för att göra hedningarna lydaktiga, har
verkat genom mig, med ord och med gärning,

<span id="an_15:19">15:19</span> genom kraften i tecken och under, genom
Andens kraft. Så har jag, från Jerusalem och runt omkring ända till
Illyrien, överallt förkunnat evangelium om Kristus.

<span id="an_15:20">15:20</span> Och jag har härvid satt min ära i att
icke förkunna evangelium, där Kristi namn redan var känt, ty jag ville
icke bygga på en annans grundval;

<span id="an_15:21">15:21</span> utan så har skett, som skrivet är: »De
för vilka intet har varit förkunnat om honom skola få se, och de som
intet hava hört skola förstå.»

<span id="an_15:22">15:22</span> Det är också härigenom som jag så många
gånger har blivit förhindrad att komma till eder.

<span id="an_15:23">15:23</span> Men då jag nu icke mer har något att
uträtta i dessa trakter och under ganska många år har längtat efter att
komma till eder,

<span id="an_15:24">15:24</span> vill jag besöka eder, när jag begiver
mig till Spanien. Jag hoppas nämligen att på genomresan få se eder och
att därefter av eder bliva utrustad för färden dit, sedan jag först i
någon mån har fått min längtan efter eder stillad.

<span id="an_15:25">15:25</span> Men nu far jag till Jerusalem med
understöd åt de heliga.

<span id="an_15:26">15:26</span> Macedonien och Akaja hava nämligen känt
sig manade att göra ett sammanskott åt dem bland de heliga i Jerusalem,
som leva i fattigdom.

<span id="an_15:27">15:27</span> Ja, därtill hava de känt sig manade; de
stå också i skuld hos dem. Ty om hedningarna hava fått del i deras
andliga goda, så äro de å sin sida skyldiga att vara dem till tjänst med
sitt lekamliga goda. --

<span id="an_15:28">15:28</span> När jag så har fullgjort detta och
lämnat i deras händer vad som har blivit insamlat, ämnar jag därifrån
begiva mig till Spanien och taga vägen genom eder stad.

<span id="an_15:29">15:29</span> Och jag vet, att när jag kommer till
eder, kommer jag med Kristi välsignelse i fullt mått.

<span id="an_15:30">15:30</span> Och nu uppmanar jag eder, mina bröder,
vid vår Herre Jesus Kristus och vid vår kärlek i Anden, att bistå mig i
min kamp, genom att bedja för mig till Gud,

<span id="an_15:31">15:31</span> att jag må bliva frälst undan de
ohörsamma i Judeen, och att det understöd som jag för med mig till
Jerusalem må bliva väl mottaget av de heliga.

<span id="an_15:32">15:32</span> Så skall jag, om Gud vill, med glädje
komma till eder och vederkvicka mig tillsammans med eder.

<span id="an_15:33">15:33</span> Fridens Gud vare med eder alla. Amen.

<span id="an_16:1">16:1</span> Jag anbefaller åt eder vår syster Febe,
som är församlingstjänarinna i Kenkrea.

<span id="an_16:2">16:2</span> Så mottagen då henne i Herren, såsom det
höves de heliga, och bistån henne i allt vari hon kan behöva eder; ty
hon har själv varit ett stöd för många och jämväl för mig.

<span id="an_16:3">16:3</span> Hälsen Priska och Akvila, mina
medarbetare i Kristus Jesus.

<span id="an_16:4">16:4</span> De hava ju vågat sitt liv för mig; och
icke allenast jag tackar dem därför, utan också alla hednaförsamlingar.

<span id="an_16:5">16:5</span> Hälsen ock den församling som kommer
tillhopa i deras hus. Hälsen Epenetus, min älskade broder, som är
förstlingen av dem som i provinsen Asien hava kommit till Kristus.

<span id="an_16:6">16:6</span> Hälsen Maria, som har arbetat så mycket
för eder.

<span id="an_16:7">16:7</span> Hälsen Andronikus och Junias, mina
landsmän och medfångar, som hava ett så gott anseende bland apostlarna,
och som längre än jag hava varit i Kristus.

<span id="an_16:8">16:8</span> Hälsen Ampliatus, min älskade broder i
Herren.

<span id="an_16:9">16:9</span> Hälsen Urbanus, vår medarbetare i
Kristus, och Stakys, min älskade broder.

<span id="an_16:10">16:10</span> Hälsen Apelles, den i Kristus
beprövade. Hälsen dem som höra till Aristobulus' hus.

<span id="an_16:11">16:11</span> Hälsen Herodion, min landsman. Hälsen
dem av Narcissus' hus, som äro i Herren.

<span id="an_16:12">16:12</span> Hälsen Tryfena och Tryfosa, som arbeta
i Herren. Hälsen Persis, den älskade systern, som har så mycket arbetat
i Herren.

<span id="an_16:13">16:13</span> Hälsen Rufus, den i Herren utvalde, och
hans moder, som också för mig har varit en moder.

<span id="an_16:14">16:14</span> Hälsen Asynkritus, Flegon, Hermes,
Patrobas, Hermas och de bröder som äro tillsammans med dem.

<span id="an_16:15">16:15</span> Hälsen Filologus och Julia, Nereus och
hans syster och Olympas och alla de heliga som äro tillsammans med dem.

<span id="an_16:16">16:16</span> Hälsen varandra med en helig kyss. Alla
Kristi församlingar hälsa eder.

<span id="an_16:17">16:17</span> Men jag förmanar eder, mina bröder, att
hava akt på dem som vålla tvedräkt och kunna bliva eder till fall, i
strid med den lära som I haven inhämtat; dragen eder ifrån dem.

<span id="an_16:18">16:18</span> Ty sådana tjäna icke vår Herre Kristus,
utan sin egen buk; och genom sina milda ord och sitt fagra tal bedraga
de oskyldiga människors hjärtan.

<span id="an_16:19">16:19</span> Eder lydnad är ju känd av alla. Över
eder gläder jag mig därför; men jag skulle önska att I voren visa i
fråga om det goda, och menlösa i fråga om det onda.

<span id="an_16:20">16:20</span> Och fridens Gud skall snart låta Satan
bliva krossad under edra fötter. Vår Herres, Jesu Kristi, nåd vare med
eder.

<span id="an_16:21">16:21</span> Timoteus, min medarbetare, hälsar eder:
så göra ock Lucius och Jason och Sosipater, mina landsmän.

<span id="an_16:22">16:22</span> Jag, Tertius, som har nedskrivit detta
brev, hälsar eder i Herren.

<span id="an_16:23">16:23</span> Gajus, min och hela församlingens värd,
hälsar eder. Erastus, stadens kamrerare, och brodern Kvartus hälsar
eder.

<span id="an_16:25">16:25</span> Men honom som förmår styrka eder,
enligt det evangelium jag förkunnar och min predikan om Jesus Kristus,
ja, enligt den nu avslöjade hemlighet som förut under evärdliga tider
har varit outtalad,

<span id="an_16:26">16:26</span> men som nu har blivit uppenbarad och,
enligt den eviga Gudens befallning, blivit, med stöd av profetiska
skrifter, kungjord bland alla hedningar, för att bland dem upprätta
trons lydnad --

<span id="an_16:27">16:27</span> honom, den ende vise Guden, tillhör
äran, genom Jesus Kristus, i evigheternas evigheter. Amen.

------------------------------------------------------------------------

[Next: 1 Corinthians](co1.md)
