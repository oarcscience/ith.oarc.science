<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swedish Bible, full text etext at Intangible Textual Heritage">
<TITLE>Swedish Bible: 2 Chronicles</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="ch1.htm">Previous</A>&nbsp;
<A HREF="ezr.htm">Next</A>&nbsp;
</CENTER>
<HR>
</p> <h3 align="center" align="center">Swedish Bible: 2 Chronicles</h3> 
<p><A NAME="an_1:1">1:1</A>&nbsp;Salomo, Davids son, bef&#228;ste sig nu i sin konungamakt, i det att HERREN, hans Gud, var med honom och gjorde honom &#246;verm&#229;ttan stor.</p> 
<p><A NAME="an_1:2">1:2</A>&nbsp;Och sedan Salomo hade l&#229;tit kallelse utg&#229; till hela Israel, till &#246;ver- och underh&#246;vitsm&#228;nnen, till domarna och till alla h&#246;vdingar i hela Israel, huvudm&#228;nnen f&#246;r familjerna,</p> 
<p><A NAME="an_1:3">1:3</A>&nbsp;begav han sig med hela denna f&#246;rsamling till offerh&#246;jden i Gibeon, ty d&#228;r stod Guds uppenbarelset&#228;lt, som HERRENS tj&#228;nare Mose hade gjort i &#246;knen.</p> 
<p><A NAME="an_1:4">1:4</A>&nbsp;Guds ark d&#228;remot hade David h&#228;mtat fr&#229;n Kirjat-Jearim upp till den plats som David hade berett &#229;t den, ty han hade &#229;t den slagit upp ett t&#228;lt i Jerusalem.</p> 
<p><A NAME="an_1:5">1:5</A>&nbsp;Men kopparaltaret, som Besalel, son till Uri, son till Hur, hade gjort, det hade man st&#228;llt upp framf&#246;r HERRENS tabernakel; och Salomo och f&#246;rsamlingen gingo dit f&#246;r att fr&#229;ga honom.</p> 
<p><A NAME="an_1:6">1:6</A>&nbsp;D&#228;r offrade nu Salomo inf&#246;r HERRENS ansikte p&#229; kopparaltaret, som stod vid uppenbarelset&#228;ltet; han offrade p&#229; det tusen br&#228;nnoffer.</p> 
<p><A NAME="an_1:7">1:7</A>&nbsp;Och om natten uppenbarade sig Gud f&#246;r Salomo; han sade till honom: &#187;Bed mig om vad du vill att jag skall giva dig.&#187;</p> 
<p><A NAME="an_1:8">1:8</A>&nbsp;Salomo svarade Gud: &#187;Du har gjort stor n&#229;d med min fader David och har l&#229;tit mig bliva konung efter honom.</p> 
<p><A NAME="an_1:9">1:9</A>&nbsp;S&#229; l&#229;t nu, HERRE Gud, ditt ord till min fader David visa sig vara sant; ty du har sj&#228;lv gjort mig till konung &#246;ver ett folk som &#228;r s&#229; talrikt som stoftet p&#229; jorden.</p> 
<p><A NAME="an_1:10">1:10</A>&nbsp;Giv mig nu vishet och f&#246;rst&#229;nd till att vara detta folks ledare och anf&#246;rare; ty vem skulle eljest kunna vara domare f&#246;r detta ditt stora folk?&#187;</p> 
<p><A NAME="an_1:11">1:11</A>&nbsp;D&#229; sade Gud till Salomo: &#187;Eftersom du &#228;r s&#229; till sinnes, och icke har bett om rikedom, skatter och &#228;ra eller om dina ov&#228;nners liv, och ej heller bett om l&#229;ngt liv, utan har bett om vishet och f&#246;rst&#229;nd, s&#229; att du kan vara domare f&#246;r mitt folk, &#246;ver vilket jag har gjort dig till konung,</p> 
<p><A NAME="an_1:12">1:12</A>&nbsp;d&#228;rf&#246;r vare vishet och f&#246;rst&#229;nd dig givna; d&#228;rtill vill jag ock giva dig rikedom och skatter och &#228;ra, s&#229; att ingen konung f&#246;re dig har haft och ej heller n&#229;gon efter dig skall hava s&#229; mycket d&#228;rav.&#187;</p> 
<p><A NAME="an_1:13">1:13</A>&nbsp;Sedan nu Salomo hade varit vid offerh&#246;jden i Gibeon, begav han sig fr&#229;n uppenbarelset&#228;ltet till Jerusalem och regerade d&#228;r &#246;ver Israel.</p> 
<p><A NAME="an_1:14">1:14</A>&nbsp;Och Salomo samlade vagnar och ridh&#228;star, s&#229; att han hade ett tusen fyra hundra vagnar och tolv tusen ridh&#228;star; dem f&#246;rlade han dels i vagnsst&#228;derna, dels i Jerusalem, hos konungen sj&#228;lv.</p> 
<p><A NAME="an_1:15">1:15</A>&nbsp;Och konungen styrde s&#229;, att silver och guld blev lika vanligt i Jerusalem som stenar, och cedertr&#228; lika vanligt som mullb&#228;rsfikontr&#228; i L&#229;glandet.</p> 
<p><A NAME="an_1:16">1:16</A>&nbsp;Och h&#228;starna som Salomo l&#228;t anskaffa inf&#246;rdes fr&#229;n Egypten; ett antal kungliga uppk&#246;pare h&#228;mtade ett visst antal av dem till best&#228;mt pris.</p> 
<p><A NAME="an_1:17">1:17</A>&nbsp;Var vagn som de h&#228;mtade upp fr&#229;n Egypten och inf&#246;rde kostade sex hundra siklar silver, och var h&#228;st ett hundra femtio.  Sammalunda inf&#246;rdes ock genom deras f&#246;rsorg s&#229;dana till hetiternas alla konungar och till konungarna i Aram.</p> 
<p><A NAME="an_2:1">2:1</A>&nbsp;Och Salomo t&#228;nkte nu p&#229; att bygga ett hus &#229;t HERRENS namn och ett hus &#229;t sig sj&#228;lv till konungaboning.</p> 
<p><A NAME="an_2:2">2:2</A>&nbsp;D&#228;rf&#246;r avr&#228;knade Salomo sjuttio tusen m&#228;n till att vara b&#228;rare, &#229;ttio tusen man till att hugga sten i bergen, och tre tusen sex hundra till att hava uppsikt &#246;ver de andra.</p> 
<p><A NAME="an_2:3">2:3</A>&nbsp;Och Salomo s&#228;nde till Huram, konungen i Tyrus, och l&#228;t s&#228;ga: &#187;Visa samma v&#228;nskap mot mig som mot min fader David, till vilken du s&#228;nde cedertr&#228;, f&#246;r att han skulle bygga sig ett hus att bo i.</p> 
<p><A NAME="an_2:4">2:4</A>&nbsp;Nu vill jag bygga ett hus &#229;t HERRENS, min Guds, namn och helga det &#229;t honom, f&#246;r att man d&#228;r m&#229; ant&#228;nda v&#228;lluktande r&#246;kelse inf&#246;r hans ansikte, och hava sk&#229;debr&#246;den best&#228;ndigt upplagda, och offra br&#228;nnoffer morgon och afton, p&#229; sabbaterna, vid nym&#229;naderna och vid HERRENS, v&#229;r Guds, h&#246;gtider; ty s&#229; &#228;r det f&#246;r ev&#228;rdlig tid stadgat f&#246;r Israel.</p> 
<p><A NAME="an_2:5">2:5</A>&nbsp;Och det hus som jag vill bygga skall vara stort, ty v&#229;r Gud &#228;r st&#246;rre &#228;n alla andra gudar.</p> 
<p><A NAME="an_2:6">2:6</A>&nbsp;Vem f&#246;rm&#229;r v&#228;l att bygga honom ett hus?  Himlarna och himlarnas himmel rymma honom ju icke.  Vem &#228;r d&#229; jag, att jag skulle kunna bygga honom ett hus, om icke f&#246;r att ant&#228;nda r&#246;kelse inf&#246;r hans ansikte?</p> 
<p><A NAME="an_2:7">2:7</A>&nbsp;S&#229; s&#228;nd mig nu en konstf&#246;rfaren man som kan arbeta i guld, silver, koppar och j&#228;rn, s&#229; ock i purpurr&#246;tt, karmosinr&#246;tt och m&#246;rkbl&#229;tt garn, och som &#228;r skicklig i att utf&#246;ra snidverk, tillsammans med de konstf&#246;rfarna m&#228;n som jag har hos mig h&#228;r i Juda och Jerusalem, och som min fader David har anst&#228;llt.</p> 
<p><A NAME="an_2:8">2:8</A>&nbsp;Och s&#228;nd mig cedertr&#228;, cypresstr&#228; och algumtr&#228; fr&#229;n Libanon, ty jag vet att dina tj&#228;nare &#228;ro skickliga i att hugga virke p&#229; Libanon; och mina tj&#228;nare &#228;ro redo att vara dina tj&#228;nare behj&#228;lpliga.</p> 
<p><A NAME="an_2:9">2:9</A>&nbsp;M&#229; du skaffa mig virke i myckenhet, ty huset som jag vill bygga skall vara stort och h&#228;rligt.</p> 
<p><A NAME="an_2:10">2:10</A>&nbsp;Och jag &#228;r villig att &#229;t timmerm&#228;nnen som hugga virket giva, f&#246;r dina tj&#228;nares r&#228;kning, tjugu tusen korer tr&#246;skat vete, tjugu tusen korer korn, tjugu tusen bat vin och tjugu tusen bat olja.&#187;</p> 
<p><A NAME="an_2:11">2:11</A>&nbsp;H&#228;rp&#229; svarade Huram, konungen i Tyrus, i ett brev som han s&#228;nde till Salomo: &#187;D&#228;rf&#246;r att HERREN &#228;lskar sitt folk, har han satt dig till konung &#246;ver dem.&#187;</p> 
<p><A NAME="an_2:12">2:12</A>&nbsp;Och Huram skrev ytterligare: &#187;Lovad vare HERREN, Israels Gud, himmelens och jordens skapare, han som har givit konung David en vis son, s&#229; utrustad med klokhet och f&#246;rst&#229;nd, att han kan bygga ett hus &#229;t HERREN och ett hus &#229;t sig sj&#228;lv till konungaboning!</p> 
<p><A NAME="an_2:13">2:13</A>&nbsp;S&#229; s&#228;nder jag nu en konstf&#246;rfaren och f&#246;rst&#229;ndig man, n&#228;mligen Huram-Abi.</p> 
<p><A NAME="an_2:14">2:14</A>&nbsp;Han &#228;r son till en av Dans d&#246;ttrar, och hans fader &#228;r en tyrisk man; han &#228;r skicklig att arbeta i guld och silver, i koppar, j&#228;rn, sten och tr&#228;, s&#229; ock i purpurr&#246;tt, m&#246;rkbl&#229;tt, vitt och karmosinr&#246;tt garn, och tillika att utf&#246;ra alla slags snidverk och att v&#228;va alla slags konstv&#228;vnader; honom m&#229; du l&#229;ta utf&#246;ra arbetet tillsammans med dina och min herres, din fader Davids, konstf&#246;rfarna m&#228;n.</p> 
<p><A NAME="an_2:15">2:15</A>&nbsp;M&#229; allts&#229; nu min herre s&#228;nda till sina tj&#228;nare vetet och kornet, oljan och vinet som han har talat om.</p> 
<p><A NAME="an_2:16">2:16</A>&nbsp;D&#229; vilja vi hugga virke p&#229; Libanon, s&#229; mycket du beh&#246;ver, och flotta det till dig p&#229; havet till Jafo; men d&#228;rifr&#229;n m&#229; du sj&#228;lv l&#229;ta f&#246;ra det upp till Jerusalem.&#187;</p> 
<p><A NAME="an_2:17">2:17</A>&nbsp;Och Salomo l&#228;t r&#228;kna alla fr&#228;mmande m&#228;n i Israels land, likasom hans fader David f&#246;rut hade anst&#228;llt en r&#228;kning av dem.  Och de befunnos vara ett hundra femtiotre tusen sex hundra.</p> 
<p><A NAME="an_2:18">2:18</A>&nbsp;Av dem uts&#229;g han sjuttio tusen till att vara b&#228;rare, &#229;ttio tusen till att hugga sten i bergen, och tre tusen sex hundra till att hava uppsikt &#246;ver folket och h&#229;lla det till arbete.</p> 
<p><A NAME="an_3:1">3:1</A>&nbsp;Och Salomo begynte att bygga HERRENS hus i Jerusalem, p&#229; berget Moria, d&#228;r hans fader David hade f&#229;tt sin uppenbarelse, och d&#228;r han nu sj&#228;lv hade berett rum, p&#229; det st&#228;lle som David hade utsett, n&#228;mligen p&#229; jebus&#233;en Ornans tr&#246;skplats.</p> 
<p><A NAME="an_3:2">3:2</A>&nbsp;Han begynte att bygga p&#229; andra dagen i andra m&#229;naden, i sitt fj&#228;rde regerings&#229;r.</p> 
<p><A NAME="an_3:3">3:3</A>&nbsp;N&#228;r Salomo d&#229; skulle bygga Guds hus, lade han grunden s&#229;, att det blev sextio alnar l&#229;ngt och tjugu alnar brett, efter det gamla alnm&#229;ttet.</p> 
<p><A NAME="an_3:4">3:4</A>&nbsp;F&#246;rhuset, som l&#229;g framf&#246;r l&#229;nghuset, framf&#246;r husets kortsida, m&#228;tte tjugu alnar, och dess h&#246;jd var ett hundra tjugu, och han &#246;verdrog det innantill med rent guld.</p> 
<p><A NAME="an_3:5">3:5</A>&nbsp;Huvudbyggnaden bekl&#228;dde han med cypresstr&#228;, detta &#229;ter bekl&#228;dde han med b&#228;sta guld, och prydde det med palmer och kedjeverk.</p> 
<p><A NAME="an_3:6">3:6</A>&nbsp;D&#228;rj&#228;mte smyckade han huset med dyrbara stenar.  Men guldet var fr&#229;n Parvaim.</p> 
<p><A NAME="an_3:7">3:7</A>&nbsp;Och han bekl&#228;dde huset, bj&#228;lkarna, tr&#246;sklarna, &#228;vensom v&#228;ggarna och d&#246;rrarna d&#228;ri med guld, och l&#228;t inrista keruber p&#229; v&#228;ggarna.</p> 
<p><A NAME="an_3:8">3:8</A>&nbsp;Vidare tillredde han det rum som skulle vara det allraheligaste; det l&#229;g utefter husets kortsida och var tjugu alnar l&#229;ngt och tjugu alnar brett.  Och han bekl&#228;dde det med b&#228;sta guld, sex hundra talenter i vikt.</p> 
<p><A NAME="an_3:9">3:9</A>&nbsp;Och spikarna d&#228;ri v&#228;gde femtio siklar i guld.  De &#246;vre salarna bekl&#228;dde han ock med guld.</p> 
<p><A NAME="an_3:10">3:10</A>&nbsp;Och till det rum som var det allraheligaste gjorde han tv&#229; keruber, i bildhuggeriarbete, och man &#246;verdrog dem med guld.</p> 
<p><A NAME="an_3:11">3:11</A>&nbsp;L&#228;ngden p&#229; kerubernas vingar tillsammans var tjugu alnar.  Den enas ena vinge, fem alnar l&#229;ng, r&#246;rde vid husets ena v&#228;gg, och hans andra vinge, fem alnar l&#229;ng, r&#246;rde vid den andra kerubens vinge.</p> 
<p><A NAME="an_3:12">3:12</A>&nbsp;Och den andra kerubens ena vinge, fem alnar l&#229;ng, r&#246;rde vid husets andra v&#228;gg, och hans andra vinge, fem alnar l&#229;ng, n&#229;dde intill den f&#246;rsta kerubens vinge.</p> 
<p><A NAME="an_3:13">3:13</A>&nbsp;Allts&#229; bredde dessa keruber ut sina vingar tjugu alnar vitt, under det att de stodo p&#229; sina f&#246;tter, med ansiktena v&#228;nda in&#229;t.</p> 
<p><A NAME="an_3:14">3:14</A>&nbsp;Och han gjorde f&#246;rl&#229;ten av m&#246;rkbl&#229;tt, purpurr&#246;tt, karmosinr&#246;tt och vitt garn och prydde den med keruber.</p> 
<p><A NAME="an_3:15">3:15</A>&nbsp;Och han gjorde tv&#229; pelare till att st&#229; framf&#246;r huset, trettiofem alnar h&#246;ga; och huvudet som satt ovanp&#229; var och en av dem var fem alnar.</p> 
<p><A NAME="an_3:16">3:16</A>&nbsp;Och han gjorde kedjor till koret och satte ock s&#229;dana upptill p&#229; pelarna.  Och vidare gjorde han hundra granat&#228;pplen och satte dem p&#229; kedjorna.</p> 
<p><A NAME="an_3:17">3:17</A>&nbsp;Och pelarna st&#228;llde han upp framf&#246;r tempelsalen, den ena p&#229; h&#246;gra sidan och den andra p&#229; v&#228;nstra; &#229;t den h&#246;gra gav han namnet Jakin och &#229;t den v&#228;nstra namnet Boas.</p> 
<p><A NAME="an_4:1">4:1</A>&nbsp;Och han gjorde ett altare av koppar, tjugu alnar l&#229;ngt, tjugu alnar brett och tio alnar h&#246;gt.</p> 
<p><A NAME="an_4:2">4:2</A>&nbsp;Han gjorde ock havet, i gjutet arbete.  Det var tio alnar fr&#229;n den ena kanten till den andra, runt allt omkring, och fem alnar h&#246;gt; och ett trettio alnar l&#229;ngt sn&#246;re m&#228;tte dess omf&#229;ng.</p> 
<p><A NAME="an_4:3">4:3</A>&nbsp;Och runt omkring nedantill voro bilder som f&#246;rest&#228;llde oxar, och omg&#229;vo det runt omkring -- tio alnar brett som det var -- s&#229; att de omsl&#246;to havet runt omkring; oxarna bildade tv&#229; rader och voro gjutna i ett stycke med det &#246;vriga.</p> 
<p><A NAME="an_4:4">4:4</A>&nbsp;Det stod ock p&#229; tolv oxar, tre v&#228;nda mot norr, tre v&#228;nda mot v&#228;ster, tre v&#228;nda mot s&#246;der och tre v&#228;nda mot &#246;ster; havet stod ovanp&#229; dessa, och deras bakdelar voro alla v&#228;nda in&#229;t.</p> 
<p><A NAME="an_4:5">4:5</A>&nbsp;Dess tjocklek var en handsbredd; och dess kant var gjord s&#229;som kanten p&#229; en b&#228;gare, i form av en utslagen lilja.  Det rymde och h&#246;ll tre tusen bat.</p> 
<p><A NAME="an_4:6">4:6</A>&nbsp;Vidare gjorde han tio b&#228;cken och st&#228;llde fem p&#229; h&#246;gra sidan och fem p&#229; v&#228;nstra, f&#246;r att brukas vid tvagning; i dem skulle man n&#228;mligen sk&#246;lja vad som h&#246;rde till br&#228;nnoffret.  Men havet var f&#246;r pr&#228;sterna till att tv&#229; sig i.</p> 
<p><A NAME="an_4:7">4:7</A>&nbsp;Vidare gjorde han de gyllene ljusstakarna, tio till antalet, s&#229;dana de skulle vara, och st&#228;llde dem i tempelsalen, fem p&#229; h&#246;gra sidan och fem p&#229; v&#228;nstra.</p> 
<p><A NAME="an_4:8">4:8</A>&nbsp;Vidare gjorde han tio bord och satte dem i tempelsalen, fem p&#229; h&#246;gra sidan och fem p&#229; v&#228;nstra.  Han gjorde ock ett hundra sk&#229;lar av guld.</p> 
<p><A NAME="an_4:9">4:9</A>&nbsp;Och han gjorde pr&#228;sternas f&#246;rg&#229;rd och den stora yttre f&#246;rg&#229;rden, s&#229; ock d&#246;rrar till denna f&#246;rg&#229;rd; och d&#246;rrarna &#246;verdrog han med koppar.</p> 
<p><A NAME="an_4:10">4:10</A>&nbsp;Och havet st&#228;llde han p&#229; h&#246;gra sidan, &#229;t sydost.</p> 
<p><A NAME="an_4:11">4:11</A>&nbsp;Dessutom gjorde Huram askk&#228;rlen, skovlarna och sk&#229;larna. S&#229; f&#246;rde Hiram det arbete till slut, som han fick utf&#246;ra &#229;t konung Salomo f&#246;r Guds hus:</p> 
<p><A NAME="an_4:12">4:12</A>&nbsp;n&#228;mligen tv&#229; pelare, och de tv&#229; kloten och pelarhuvudena ovanp&#229; pelarna, och de tv&#229; n&#228;tverk som skulle bet&#228;cka de b&#229;da klotformiga pelarhuvuden som sutto ovanp&#229; pelarna,</p> 
<p><A NAME="an_4:13">4:13</A>&nbsp;och d&#228;rj&#228;mte de fyra hundra granat&#228;pplena till de b&#229;da n&#228;tverken, tv&#229; rader granat&#228;pplen till vart n&#228;tverk, f&#246;r att de b&#229;da klotformiga pelarhuvuden som sutto uppe p&#229; pelarna s&#229; skulle bliva bet&#228;ckta.</p> 
<p><A NAME="an_4:14">4:14</A>&nbsp;Vidare gjorde han b&#228;ckenst&#228;llen och gjorde tillika b&#228;ckenen p&#229; b&#228;ckenst&#228;llen,</p> 
<p><A NAME="an_4:15">4:15</A>&nbsp;s&#229; ock havet, som var allenast ett, och de tolv oxarna d&#228;runder.</p> 
<p><A NAME="an_4:16">4:16</A>&nbsp;Och askk&#228;rlen, skovlarna och gafflarna och alla dith&#246;rande f&#246;rem&#229;l gjorde Huram-Abiv &#229;t konung Salomo till HERRENS hus.  Allt var av blank koppar.</p> 
<p><A NAME="an_4:17">4:17</A>&nbsp;P&#229; Jordansl&#228;tten l&#228;t konungen gjuta det i lerformar, mellan Suckot och Sereda.</p> 
<p><A NAME="an_4:18">4:18</A>&nbsp;Och Salomo l&#228;t g&#246;ra en s&#229; stor myckenhet av alla dessa f&#246;rem&#229;l, att kopparens vikt icke kunde utr&#246;nas.</p> 
<p><A NAME="an_4:19">4:19</A>&nbsp;Allts&#229; gjorde Salomo alla f&#246;rem&#229;l som skulle finnas i Guds hus: det gyllene altaret, borden som sk&#229;debr&#246;den skulle ligga p&#229;,</p> 
<p><A NAME="an_4:20">4:20</A>&nbsp;s&#229; ock ljusstakarna med sina lampor, som skulle t&#228;ndas p&#229; f&#246;reskrivet s&#228;tt, framf&#246;r koret, av fint guld,</p> 
<p><A NAME="an_4:21">4:21</A>&nbsp;med blomverket, lamporna och lampt&#228;ngerna av guld -- allt av yppersta guld;</p> 
<p><A NAME="an_4:22">4:22</A>&nbsp;vidare knivarna, de b&#229;da slagen av sk&#229;lar och fyrfaten, av fint guld.  Och vad ang&#229;r ing&#229;ngarna i huset, s&#229; voro b&#229;de de d&#246;rrar i dess innersta, som ledde till det allraheligaste, och de d&#246;rrar i huset, som ledde till tempelsalen, gjorda av guld.</p> 
<p><A NAME="an_5:1">5:1</A>&nbsp;Sedan allt det arbete som Salomo l&#228;t utf&#246;ra f&#246;r HERRENS hus var f&#228;rdigt, f&#246;rde Salomo ditin vad hans fader David hade helgat &#229;t HERREN: silvret, guldet och alla k&#228;rlen; detta lade han in i skattkamrarna i Guds hus.</p> 
<p><A NAME="an_5:2">5:2</A>&nbsp;D&#228;refter f&#246;rsamlade Salomo de &#228;ldste i Israel, alla huvudm&#228;nnen f&#246;r stammarna, Israels barns familjeh&#246;vdingar, till Jerusalem, f&#246;r att h&#228;mta HERRENS f&#246;rbundsark upp fr&#229;n Davids stad, det &#228;r Sion.</p> 
<p><A NAME="an_5:3">5:3</A>&nbsp;S&#229; f&#246;rsamlade sig d&#229; till konungen alla Israels m&#228;n under h&#246;gtiden, den som firades i sjunde m&#229;naden.</p> 
<p><A NAME="an_5:4">5:4</A>&nbsp;N&#228;r d&#229; alla de &#228;ldste i Israel hade kommit tillst&#228;des, lyfte leviterna upp arken.</p> 
<p><A NAME="an_5:5">5:5</A>&nbsp;Och de h&#228;mtade arken och uppenbarelset&#228;ltet ditupp, j&#228;mte alla heliga f&#246;rem&#229;l som funnos i t&#228;ltet; de levitiska pr&#228;sterna h&#228;mtade det ditupp.</p> 
<p><A NAME="an_5:6">5:6</A>&nbsp;Och konung Salomo stod framf&#246;r arken j&#228;mte Israels hela menighet, som hade f&#246;rsamlats till honom; och de offrade d&#228;rvid sm&#229;boskap och f&#228;kreatur i s&#229;dan myckenhet, att de icke kunde t&#228;ljas eller r&#228;knas.</p> 
<p><A NAME="an_5:7">5:7</A>&nbsp;Och pr&#228;sterna buro in HERRENS f&#246;rbundsark till dess plats i husets kor, i det allraheligaste, till platsen under kerubernas vingar.</p> 
<p><A NAME="an_5:8">5:8</A>&nbsp;Keruberna h&#246;llo n&#228;mligen sina vingar utbredda &#246;ver den plats d&#228;r arken stod, s&#229; att arken och dess st&#228;nger ovantill &#246;vert&#228;cktes av keruberna.</p> 
<p><A NAME="an_5:9">5:9</A>&nbsp;Och st&#228;ngerna voro s&#229; l&#229;nga, att deras &#228;ndar, som sk&#246;to ut fr&#229;n arken, v&#228;l kunde ses framf&#246;r koret, men d&#228;remot icke voro synliga l&#228;ngre ute.  Och den har blivit kvar d&#228;r &#228;nda till denna dag.</p> 
<p><A NAME="an_5:10">5:10</A>&nbsp;I arken fanns intet annat &#228;n de tv&#229; tavlor som Mose hade lagt dit vid Horeb, n&#228;r HERREN sl&#246;t f&#246;rbund med Israels barn, sedan de hade dragit ut ur Egypten.</p> 
<p><A NAME="an_5:11">5:11</A>&nbsp;Men n&#228;r pr&#228;sterna gingo ut ur helgedomen (ty alla pr&#228;ster som funnos d&#228;r hade helgat sig, utan avseende p&#229; vilken avdelning de tillh&#246;rde;</p> 
<p><A NAME="an_5:12">5:12</A>&nbsp;och leviterna, samtliga s&#229;ngarna, Asaf, Heman och Jedutun med sina s&#246;ner och br&#246;der, stodo, kl&#228;dda i vitt linne, med cymbaler, psaltare och harpor &#246;ster om altaret, och j&#228;mte dem ett hundra tjugu pr&#228;ster som bl&#229;ste i trumpeter;</p> 
<p><A NAME="an_5:13">5:13</A>&nbsp;och trumpetbl&#229;sarna och s&#229;ngarna st&#228;mde p&#229; en g&#229;ng och enh&#228;lligt upp HERRENS lov och pris), och n&#228;r man nu l&#228;t trumpeter och cymbaler och andra instrumenter ljuda och begynte lova HERREN, d&#228;rf&#246;r att han &#228;r god, och d&#228;rf&#246;r att hans n&#229;d varar evinnerligen, d&#229; blev huset, HERRENS hus, uppfyllt av en molnsky,</p> 
<p><A NAME="an_5:14">5:14</A>&nbsp;s&#229; att pr&#228;sterna f&#246;r molnskyns skull icke kunde st&#229; d&#228;r och g&#246;ra tj&#228;nst; ty HERRENS h&#228;rlighet uppfyllde Guds hus.</p> 
<p><A NAME="an_6:1">6:1</A>&nbsp;D&#229; sade Salomo: &#187;HERREN har sagt att han vill bo i t&#246;cknet.</p> 
<p><A NAME="an_6:2">6:2</A>&nbsp;Men jag har byggt ett hus till boning &#229;t dig och berett en plats d&#228;r du m&#229; f&#246;rbliva till evig tid.&#187;</p> 
<p><A NAME="an_6:3">6:3</A>&nbsp;Sedan v&#228;nde konungen sig om och v&#228;lsignade Israels hela f&#246;rsamling, under det att Israels hela f&#246;rsamling f&#246;rblev st&#229;ende.</p> 
<p><A NAME="an_6:4">6:4</A>&nbsp;Han sade: &#187;Lovad vare HERREN, Israels Gud, som med sina h&#228;nder har fullbordat vad han med sin mun lovade min fader David, i det han sade:</p> 
<p><A NAME="an_6:5">6:5</A>&nbsp;'Fr&#229;n den dag d&#229; jag f&#246;rde mitt folk ut ur Egyptens land har jag icke i n&#229;gon av Israels stammar utvalt en stad, till att i den bygga ett hus d&#228;r mitt namn skulle vara, ej heller har jag utvalt n&#229;gon man till att vara en furste &#246;ver mitt folk Israel;</p> 
<p><A NAME="an_6:6">6:6</A>&nbsp;men Jerusalem har jag nu utvalt, f&#246;r att mitt namn skall vara d&#228;r, och David har jag utvalt till att r&#229;da &#246;ver mitt folk Israel.'</p> 
<p><A NAME="an_6:7">6:7</A>&nbsp;Och min fader David hade v&#228;l i sinnet att bygga ett hus &#229;t HERRENS, Israels Guds, namn;</p> 
<p><A NAME="an_6:8">6:8</A>&nbsp;men HERREN sade till min fader David: 'D&#229; du nu har i sinnet att bygga ett hus &#229;t mitt namn, s&#229; g&#246;r du visserligen v&#228;l d&#228;ri att du har detta i sinnet;</p> 
<p><A NAME="an_6:9">6:9</A>&nbsp;dock skall icke du f&#229; bygga detta hus, utan din son, den som har utg&#229;tt fr&#229;n din l&#228;nd, han skall bygga huset &#229;t mitt namn.'</p> 
<p><A NAME="an_6:10">6:10</A>&nbsp;Och HERREN har uppfyllt det l&#246;fte han gav; ty jag har kommit upp i min fader Davids st&#228;lle och sitter nu p&#229; Israels tron, s&#229;som HERREN lovade, och jag har byggt huset &#229;t HERRENS, Israels Guds, namn.</p> 
<p><A NAME="an_6:11">6:11</A>&nbsp;Och d&#228;r har jag satt arken, i vilken f&#246;rvaras det f&#246;rbund som HERREN sl&#246;t med Israels barn.&#187;</p> 
<p><A NAME="an_6:12">6:12</A>&nbsp;D&#228;refter tr&#228;dde han fram f&#246;r HERRENS altare inf&#246;r Israels hela f&#246;rsamling och utr&#228;ckte sina h&#228;nder.</p> 
<p><A NAME="an_6:13">6:13</A>&nbsp;Ty Salomo hade gjort en talarstol av koppar, fem alnar l&#229;ng, fem alnar bred och tre alnar h&#246;g, och st&#228;llt den mitt p&#229; den yttre f&#246;rg&#229;rden, p&#229; den stod han nu.  Och han f&#246;ll ned p&#229; sina kn&#228;n inf&#246;r Israels hela f&#246;rsamling, och utr&#228;ckte sina h&#228;nder mot himmelen</p> 
<p><A NAME="an_6:14">6:14</A>&nbsp;och sade: &#187;HERRE, Israels Gud, ingen gud &#228;r dig lik, i himmelen eller p&#229; jorden, du som h&#229;ller f&#246;rbund och bevarar n&#229;d mot dina tj&#228;nare, n&#228;r de vandra inf&#246;r dig av allt sitt hj&#228;rta,</p> 
<p><A NAME="an_6:15">6:15</A>&nbsp;du som har h&#229;llit vad du lovade din tj&#228;nare David, min fader; ty vad du med din mun lovade, det fullbordade du med din hand, s&#229; som nu har skett.</p> 
<p><A NAME="an_6:16">6:16</A>&nbsp;S&#229; h&#229;ll nu ock, HERRE, Israels Gud, vad du lovade din tj&#228;nare David, min fader, i det att du sade: 'Aldrig skall den tid komma, d&#229; p&#229; Israels tron icke inf&#246;r mig sitter en avkomling av dig, om allenast dina barn hava akt p&#229; sin v&#228;g, s&#229; att de vandra efter min lag, s&#229;som du har vandrat inf&#246;r mig.'</p> 
<p><A NAME="an_6:17">6:17</A>&nbsp;S&#229; l&#229;t nu, HERRE, Israels Gud, det ord som du har talat till din tj&#228;nare David bliva sant.</p> 
<p><A NAME="an_6:18">6:18</A>&nbsp;Men kan d&#229; Gud verkligen bo p&#229; jorden bland m&#228;nniskorna? Himlarna och himlarnas himmel rymma dig ju icke; huru mycket mindre d&#229; detta hus som jag har byggt!</p> 
<p><A NAME="an_6:19">6:19</A>&nbsp;Men v&#228;nd dig &#228;nd&#229; till din tj&#228;nares b&#246;n och &#229;kallan, HERRE, min Gud, s&#229; att du h&#246;r p&#229; det rop och den b&#246;n som din tj&#228;nare upps&#228;nder till dig</p> 
<p><A NAME="an_6:20">6:20</A>&nbsp;och l&#229;ter dina &#246;gon dag och natt vara &#246;ppna och v&#228;nda mot detta hus -- den plats varom du har sagt att du d&#228;r vill f&#228;sta ditt namn -- s&#229; att du ock h&#246;r den b&#246;n som din tj&#228;nare beder, v&#228;nd mot denna plats.</p> 
<p><A NAME="an_6:21">6:21</A>&nbsp;Ja, h&#246;r p&#229; de b&#246;ner som din tj&#228;nare och ditt folk Israel upps&#228;nda, v&#228;nda mot denna plats.  M&#229; du h&#246;ra dem fr&#229;n himmelen, d&#228;r du bor; och n&#228;r du h&#246;r, s&#229; m&#229; du f&#246;rl&#229;ta.</p> 
<p><A NAME="an_6:22">6:22</A>&nbsp;Om n&#229;gon f&#246;rsyndar sig mot sin n&#228;sta och man &#229;l&#228;gger honom en ed och l&#229;ter honom sv&#228;rja, och han s&#229; kommer och sv&#228;r inf&#246;r ditt altare i detta hus,</p> 
<p><A NAME="an_6:23">6:23</A>&nbsp;m&#229; du d&#229; h&#246;ra det fr&#229;n himmelen och utf&#246;ra ditt verk och skaffa dina tj&#228;nare r&#228;tt, i det att du vederg&#228;ller den skyldige och l&#229;ter hans g&#228;rningar komma &#246;ver hans huvud, men skaffar r&#228;tt &#229;t den som har r&#228;tt och l&#229;ter honom f&#229; efter hans r&#228;ttf&#228;rdighet.</p> 
<p><A NAME="an_6:24">6:24</A>&nbsp;Och om ditt folk Israel bliver slaget av en fiende, d&#228;rf&#246;r att de hava syndat mot dig, men de omv&#228;nda sig och prisa ditt namn och bedja och &#229;kalla inf&#246;r ditt ansikte i detta hus</p> 
<p><A NAME="an_6:25">6:25</A>&nbsp;m&#229; du d&#229; h&#246;ra det fr&#229;n himmelen och f&#246;rl&#229;ta ditt folk Israels synd och l&#229;ta dem komma tillbaka till det land som du har givit &#229;t dem och deras f&#228;der.</p> 
<p><A NAME="an_6:26">6:26</A>&nbsp;Om himmelen bliver tillsluten, s&#229; att regn icke faller, d&#228;rf&#246;r att de hava syndat mot dig, men de d&#229; bedja, v&#228;nda mot denna plats, och prisa ditt namn och omv&#228;nda sig fr&#229;n sin synd, n&#228;r du b&#246;nh&#246;r dem,</p> 
<p><A NAME="an_6:27">6:27</A>&nbsp;m&#229; du d&#229; h&#246;ra det i himmelen och f&#246;rl&#229;ta dina tj&#228;nares och ditt folk Israels synd, i det att du l&#228;r dem den goda v&#228;g som de skola vandra; och m&#229; du l&#229;ta det regna &#246;ver ditt land, det som du har givit &#229;t ditt folk till arvedel.</p> 
<p><A NAME="an_6:28">6:28</A>&nbsp;Om hungersn&#246;d uppst&#229;r i landet, om pest uppst&#229;r, om sot och rost, om gr&#228;shoppor och gr&#228;smaskar komma, om fienderna tr&#228;nga folket i det land d&#228;r deras st&#228;der st&#229;, eller om n&#229;gon annan pl&#229;ga och sjukdom kommer, vilken det vara m&#229;,</p> 
<p><A NAME="an_6:29">6:29</A>&nbsp;och om d&#229; n&#229;gon b&#246;n och &#229;kallan h&#246;jes fr&#229;n n&#229;gon m&#228;nniska, vilken det vara m&#229;, eller ock fr&#229;n hela ditt folk Israel, n&#228;r de var f&#246;r sig k&#228;nna den pl&#229;ga och sm&#228;rta som har drabbat dem, och de s&#229; utr&#228;cka sina h&#228;nder mot detta hus,</p> 
<p><A NAME="an_6:30">6:30</A>&nbsp;m&#229; du d&#229; h&#246;ra det fr&#229;n himmelen, d&#228;r du bor, och f&#246;rl&#229;ta och giva var och en efter alla hans g&#228;rningar, eftersom du k&#228;nner hans hj&#228;rta -- ty du allena k&#228;nner m&#228;nniskornas hj&#228;rtan --</p> 
<p><A NAME="an_6:31">6:31</A>&nbsp;p&#229; det att de alltid m&#229; frukta dig och vandra p&#229; dina v&#228;gar, s&#229; l&#228;nge de leva i det land som du har givit &#229;t v&#229;ra f&#228;der.</p> 
<p><A NAME="an_6:32">6:32</A>&nbsp;Ocks&#229; om en fr&#228;mling, en som icke &#228;r av ditt folk Israel, kommer ifr&#229;n fj&#228;rran land, f&#246;r ditt stora namns och din starka hands och din utr&#228;ckta arms skull, om n&#229;gon s&#229;dan kommer och beder, v&#228;nd mot detta hus,</p> 
<p><A NAME="an_6:33">6:33</A>&nbsp;m&#229; du d&#229; fr&#229;n himmelen, d&#228;r du bor, h&#246;ra det och g&#246;ra allt varom fr&#228;mlingen ropar till dig, p&#229; det att alla jordens folk m&#229; k&#228;nna ditt namn och frukta dig, likasom ditt folk Israel g&#246;r, och f&#246;rnimma att detta hus som jag har byggt &#228;r uppkallat efter ditt namn.</p> 
<p><A NAME="an_6:34">6:34</A>&nbsp;Om ditt folk drager ut till strid mot sina fiender, p&#229; den v&#228;g du s&#228;nder dem, och de d&#229; bedja till dig, v&#228;nda i riktning mot denna stad som du har utvalt och mot det hus som jag har byggt &#229;t ditt namn,</p> 
<p><A NAME="an_6:35">6:35</A>&nbsp;m&#229; du d&#229; fr&#229;n himmelen h&#246;ra deras b&#246;n och &#229;kallan och skaffa dem r&#228;tt.</p> 
<p><A NAME="an_6:36">6:36</A>&nbsp;Om de synda mot dig -- eftersom ingen m&#228;nniska finnes, som icke syndar -- och du bliver vred p&#229; dem och giver dem i fiendens v&#229;ld, s&#229; att man tager dem till f&#229;nga och f&#246;r dem bort till n&#229;got annat land, fj&#228;rran eller n&#228;ra,</p> 
<p><A NAME="an_6:37">6:37</A>&nbsp;men de d&#229; besinna sig i det land d&#228;r de &#228;ro i f&#229;ngenskap, och omv&#228;nda sig och &#229;kalla dig i f&#229;ngenskapens land och s&#228;ga: 'Vi hava syndat, vi hava gjort illa och varit ogudaktiga',</p> 
<p><A NAME="an_6:38">6:38</A>&nbsp;om de s&#229; omv&#228;nda sig till dig av allt sitt hj&#228;rta och av all sin sj&#228;l, i f&#229;ngenskapens land, dit man har f&#246;rt dem i f&#229;ngenskap, och bedja, v&#228;nda i riktning mot sitt land, det som du har givit &#229;t deras f&#228;der, och mot den stad som du har utvalt, och mot det hus som jag har byggt &#229;t ditt namn,</p> 
<p><A NAME="an_6:39">6:39</A>&nbsp;m&#229; du d&#229; fr&#229;n himmelen, d&#228;r du bor, h&#246;ra deras b&#246;n och &#229;kallan och skaffa dem r&#228;tt och f&#246;rl&#229;ta ditt folk vad de hava syndat mot dig.</p> 
<p><A NAME="an_6:40">6:40</A>&nbsp;Ja, min Gud, l&#229;t nu dina &#246;gon vara &#246;ppna och dina &#246;ron akta p&#229; vad som bedes p&#229; denna plats.</p> 
<p><A NAME="an_6:41">6:41</A>&nbsp;Ja: St&#229; upp, HERRE Gud, och kom till din vilostad, du och din makts ark. Dina pr&#228;ster, HERRE Gud, vare kl&#228;dda i fr&#228;lsning, och dina fromma gl&#228;dje sig &#246;ver ditt goda.</p> 
<p><A NAME="an_6:42">6:42</A>&nbsp;HERRE Gud, visa icke tillbaka din smorde; t&#228;nk p&#229; den n&#229;d du har lovat din tj&#228;nare David.</p> 
<p><A NAME="an_7:1">7:1</A>&nbsp;N&#228;r Salomo hade slutat sin b&#246;n, kom eld ned fr&#229;n himmelen och f&#246;rt&#228;rde br&#228;nnoffret och slaktoffren, och HERRENS h&#228;rlighet uppfyllde huset.</p> 
<p><A NAME="an_7:2">7:2</A>&nbsp;Och pr&#228;sterna kunde icke g&#229; in i HERRENS hus, eftersom HERRENS h&#228;rlighet uppfyllde HERRENS hus.</p> 
<p><A NAME="an_7:3">7:3</A>&nbsp;D&#229; nu alla Israels barn s&#229;go huru elden kom ned, och s&#229;go HERRENS h&#228;rlighet &#246;ver huset, f&#246;llo de ned p&#229; den stenlagda g&#229;rden, med ansiktena mot jorden, och tillb&#229;do HERREN och tackade honom, d&#228;rf&#246;r att han &#228;r god, och d&#228;rf&#246;r att hans n&#229;d varar evinnerligen.</p> 
<p><A NAME="an_7:4">7:4</A>&nbsp;Och konungen och allt folket offrade slaktoffer inf&#246;r HERRENS ansikte.</p> 
<p><A NAME="an_7:5">7:5</A>&nbsp;Konung Salomo offrade s&#229;som slaktoffer tjugutv&#229; tusen tjurar och ett hundra tjugu tusen av sm&#229;boskapen.  S&#229; invigdes Guds hus av konungen och allt folket.</p> 
<p><A NAME="an_7:6">7:6</A>&nbsp;Och pr&#228;sterna stodo d&#228;r i sina tj&#228;nstf&#246;rr&#228;ttningar, och leviterna stodo med HERRENS musikinstrumenter, som konung David hade l&#229;tit g&#246;ra, f&#246;r att de med dem skulle tacka HERREN, d&#228;rf&#246;r att hans n&#229;d varar evinnerligen; David l&#228;t n&#228;mligen dem utf&#246;ra lovs&#229;ngen.  Men pr&#228;sterna stodo mitt emot dem och bl&#229;ste i trumpeter, medan hela Israel f&#246;rblev st&#229;ende.</p> 
<p><A NAME="an_7:7">7:7</A>&nbsp;Och Salomo helgade den mellersta delen av f&#246;rg&#229;rden framf&#246;r HERRENS hus; ty d&#228;r offrade han br&#228;nnoffren och fettstyckena av tackoffret eftersom kopparaltaret som Salomo hade l&#229;tit g&#246;ra icke kunde rymma br&#228;nnoffret, spisoffret och fettstyckena.</p> 
<p><A NAME="an_7:8">7:8</A>&nbsp;Tid detta tillf&#228;lle firade Salomo h&#246;gtiden i sju dagar, och med honom hela Israel, en mycket stor f&#246;rsamling ifr&#229;n hela landet, allt ifr&#229;n det st&#228;lle d&#228;r v&#228;gen g&#229;r till Hamat &#228;nda till Egyptens b&#228;ck.</p> 
<p><A NAME="an_7:9">7:9</A>&nbsp;Och p&#229; &#229;ttonde dagen h&#246;llo de h&#246;gtidsf&#246;rsamling.  Ty altarets invigning firade de i sju dagar och h&#246;gtiden i sju dagar.</p> 
<p><A NAME="an_7:10">7:10</A>&nbsp;Men p&#229; tjugutredje dagen i sjunde m&#229;naden l&#228;t han folket g&#229; hem till sina hyddor; och de voro fulla av gl&#228;dje och fr&#246;jd &#246;ver det goda som HERREN hade gjort mot David och Salomo och mot sitt folk Israel.</p> 
<p><A NAME="an_7:11">7:11</A>&nbsp;S&#229; fullbordade Salomo HERRENS hus och konungshuset; och allt vad Salomo hade haft i sinnet att utf&#246;ra i HERRENS hus och i sitt eget hus hade lyckats honom v&#228;l.</p> 
<p><A NAME="an_7:12">7:12</A>&nbsp;Och HERREN uppenbarade sig f&#246;r Salomo om natten och sade till honom: &#187;Jag har h&#246;rt din b&#246;n och utvalt denna plats &#229;t mig till offerplats.</p> 
<p><A NAME="an_7:13">7:13</A>&nbsp;Om jag tillsluter himmelen, s&#229; att regn icke faller, om jag bjuder gr&#228;shoppor att f&#246;rd&#228;rva landet, eller om jag s&#228;nder pest bland mitt folk,</p> 
<p><A NAME="an_7:14">7:14</A>&nbsp;men mitt folk, det som &#228;r uppkallat efter mitt namn, d&#229; &#246;dmjukar sig och beder och s&#246;ker mitt ansikte och omv&#228;nder sig fr&#229;n sina onda v&#228;gar, s&#229; vill jag h&#246;ra det fr&#229;n himmelen och f&#246;rl&#229;ta deras synd och skaffa bot &#229;t deras land.</p> 
<p><A NAME="an_7:15">7:15</A>&nbsp;S&#229; skola nu mina &#246;gon vara &#246;ppna och mina &#246;ron akta p&#229; vad som bedes p&#229; denna plats.</p> 
<p><A NAME="an_7:16">7:16</A>&nbsp;Och nu har jag utvalt och helgat detta hus, f&#246;r att mitt namn skall vara d&#228;r till evig tid.  Och mina &#246;gon och mitt hj&#228;rta skola vara d&#228;r alltid.</p> 
<p><A NAME="an_7:17">7:17</A>&nbsp;Om du nu vandrar inf&#246;r mig, s&#229;som din fader David vandrade, s&#229; att du g&#246;r allt vad jag har bjudit dig och h&#229;ller mina stadgar och r&#228;tter,</p> 
<p><A NAME="an_7:18">7:18</A>&nbsp;d&#229; skall jag uppr&#228;tth&#229;lla din konungatron, s&#229;som jag lovade din fader David, n&#228;r jag sade: 'Aldrig skall den tid komma, d&#229; en avkomling av dig icke r&#229;der &#246;ver Israel.'</p> 
<p><A NAME="an_7:19">7:19</A>&nbsp;Men om I v&#228;nden om och &#246;vergiven de stadgar och bud som jag har f&#246;relagt eder, och g&#229;n bort och tj&#228;nen andra gudar och tillbedjen dem,</p> 
<p><A NAME="an_7:20">7:20</A>&nbsp;d&#229; skall jag rycka upp dem som s&#229; g&#246;ra ur mitt land, det som jag har givit dem; och detta hus som jag har helgat &#229;t mitt namn skall jag f&#246;rkasta ifr&#229;n mitt ansikte; och jag skall g&#246;ra det till ett ordspr&#229;k och en visa bland alla folk.</p> 
<p><A NAME="an_7:21">7:21</A>&nbsp;Och &#246;ver detta hus, som har varit s&#229; upph&#246;jt, skall d&#229; var och en som g&#229;r d&#228;rf&#246;rbi bliva h&#228;pen.  Och n&#228;r n&#229;gon fr&#229;gar: 'Varf&#246;r har HERREN gjort s&#229; mot detta land och detta hus?',</p> 
<p><A NAME="an_7:22">7:22</A>&nbsp;d&#229; skall man svara: 'D&#228;rf&#246;r att de &#246;verg&#229;vo HERREN, sina f&#228;ders Gud, som hade f&#246;rt dem ut ur Egyptens land, och h&#246;llo sig till andra gudar och tillb&#229;do dem och tj&#228;nade dem, d&#228;rf&#246;r har han l&#229;tit allt detta onda komma &#246;ver dem.'&#187;</p> 
<p><A NAME="an_8:1">8:1</A>&nbsp;N&#228;r de tjugu &#229;r voro f&#246;rlidna, under vilka Salomo byggde p&#229; HERRENS hus och p&#229; sitt eget hus,</p> 
<p><A NAME="an_8:2">8:2</A>&nbsp;byggde Salomo upp de st&#228;der som Huram hade givit honom och l&#228;t Israels barn bos&#228;tta sig i dem.</p> 
<p><A NAME="an_8:3">8:3</A>&nbsp;Och Salomo drog till Hamat-Soba och bem&#228;ktigade sig det.</p> 
<p><A NAME="an_8:4">8:4</A>&nbsp;Och han byggde upp Tadmor i &#246;knen och alla de f&#246;rr&#229;dsst&#228;der som i Hamat &#228;ro byggda av honom.</p> 
<p><A NAME="an_8:5">8:5</A>&nbsp;Vidare byggde han upp &#214;vre Bet-Horon och Nedre Bet-Horon och gjorde dem till fasta st&#228;der med murar, portar och bommar,</p> 
<p><A NAME="an_8:6">8:6</A>&nbsp;s&#229; ock Baalat och alla Salomos f&#246;rr&#229;dsst&#228;der, &#228;vensom alla vagnsst&#228;derna och h&#228;stst&#228;derna, och allt annat som Salomo k&#228;nde &#229;stundan att bygga i Jerusalem, p&#229; Libanon och eljest i hela det land som lydde under hans v&#228;lde.</p> 
<p><A NAME="an_8:7">8:7</A>&nbsp;Allt det folk som fanns kvar av hetiterna, amor&#233;erna, periss&#233;erna, hiv&#233;erna och jebus&#233;erna, korteligen, alla de som icke voro av Israel --</p> 
<p><A NAME="an_8:8">8:8</A>&nbsp;deras avkomlingar, s&#229; m&#229;nga som funnos kvar i landet efter dem, i det att Israels barn icke hade utrotat dem, dessa p&#229;lade Salomo att vara arbetspliktiga, s&#229;som de &#228;ro &#228;nnu i dag.</p> 
<p><A NAME="an_8:9">8:9</A>&nbsp;Men somliga av Israels barn gjorde Salomo icke till tr&#228;lar vid de arbeten han utf&#246;rde, utan de blevo krigare och h&#246;vitsm&#228;n f&#246;r hans k&#228;mpar, eller uppsyningsm&#228;n &#246;ver hans vagnar och ridh&#228;star.</p> 
<p><A NAME="an_8:10">8:10</A>&nbsp;Och konung Salomos &#246;verfogdar voro tv&#229; hundra femtio; dessa hade bef&#228;let &#246;ver folket.</p> 
<p><A NAME="an_8:11">8:11</A>&nbsp;Och Salomo l&#228;t Faraos dotter flytta upp fr&#229;n Davids stad till det hus som han hade byggt &#229;t henne; ty han sade: &#187;Jag vill icke att n&#229;gon kvinna skall bo i Davids, Israels konungs, hus, ty det &#228;r en helig plats, eftersom HERRENS ark har kommit dit.&#187;</p> 
<p><A NAME="an_8:12">8:12</A>&nbsp;Nu offrade Salomo br&#228;nnoffer &#229;t HERREN p&#229; HERRENS, altare, det som han hade byggt framf&#246;r f&#246;rhuset;</p> 
<p><A NAME="an_8:13">8:13</A>&nbsp;han offrade var dag de f&#246;r den dagen best&#228;mda offren, efter Moses bud, p&#229; sabbaterna, vid nym&#229;naderna och vid h&#246;gtiderna tre g&#229;nger om &#229;ret, n&#228;mligen vid det osyrade br&#246;dets h&#246;gtid, vid veckoh&#246;gtiden och vid l&#246;vhyddoh&#246;gtiden.</p> 
<p><A NAME="an_8:14">8:14</A>&nbsp;Och efter sin fader Davids anordning fastst&#228;llde han de avdelningar i vilka pr&#228;sterna skulle tj&#228;nstg&#246;ra, &#228;vensom leviternas &#229;ligganden, att de skulle utf&#246;ra lovs&#229;ngen och betj&#228;na pr&#228;sterna -- var dag de f&#246;r den dagen best&#228;mda &#229;liggandena -- s&#229; ock huru d&#246;rrvaktarna, efter sina avdelningar, skulle h&#229;lla vakt vid de s&#228;rskilda portarna; ty s&#229; hade gudsmannen David bjudit.</p> 
<p><A NAME="an_8:15">8:15</A>&nbsp;Och man vek icke av ifr&#229;n vad konungen hade bjudit ang&#229;ende pr&#228;sterna och leviterna, varken i fr&#229;ga om n&#229;gon annan angel&#228;genhet eller i fr&#229;ga om f&#246;rr&#229;den.</p> 
<p><A NAME="an_8:16">8:16</A>&nbsp;S&#229; utf&#246;rdes allt Salomos arbete, f&#246;rst intill den dag d&#229; grunden lades till HERRENS hus, och sedan intill dess det blev fullbordat.  Och s&#229; var d&#229; HERRENS hus f&#228;rdigt.</p> 
<p><A NAME="an_8:17">8:17</A>&nbsp;Vid denna tid drog Salomo till Esjon-Geber och till Elot, p&#229; havsstranden, i Edoms land.</p> 
<p><A NAME="an_8:18">8:18</A>&nbsp;Och Huram s&#228;nde till honom skepp genom sitt folk, och d&#228;rj&#228;mte av sitt folk sj&#246;kunnigt manskap.  De foro med Salomos folk till Ofir och h&#228;mtade d&#228;rifr&#229;n fyra hundra femtio talenter guld, som de f&#246;rde till konung Salomo.</p> 
<p><A NAME="an_9:1">9:1</A>&nbsp;N&#228;r drottningen av Saba fick h&#246;ra ryktet om Salomo, kom hon f&#246;r att i Jerusalem s&#228;tta Salomo p&#229; prov med sv&#229;ra fr&#229;gor.  Hon kom med ett mycket stort f&#246;lje och f&#246;rde med sig kameler, som buro v&#228;lluktande kryddor och guld i myckenhet, s&#229; ock &#228;dla stenar.  Och n&#228;r hon kom inf&#246;r konung Salomo, f&#246;relade hon honom allt vad hon hade i tankarna.</p> 
<p><A NAME="an_9:2">9:2</A>&nbsp;Men Salomo gav henne svar p&#229; alla hennes fr&#229;gor; intet var f&#246;rborgat f&#246;r Salomo, utan han kunde giva henne svar p&#229; allt.</p> 
<p><A NAME="an_9:3">9:3</A>&nbsp;N&#228;r nu drottningen av Saba s&#229;g Salomos vishet, och s&#229;g huset som han hade byggt,</p> 
<p><A NAME="an_9:4">9:4</A>&nbsp;och s&#229;g r&#228;tterna p&#229; hans bord och s&#229;g huru hans tj&#228;nare sutto d&#228;r, och huru de som betj&#228;nade honom utf&#246;rde sina &#229;ligganden, och huru de voro kl&#228;dda, och vidare s&#229;g hans munsk&#228;nkar, och huru de voro kl&#228;dda, och n&#228;r hon s&#229;g den trappg&#229;ng p&#229; vilken han gick upp till HERRENS hus, d&#229; blev hon utom sig av f&#246;rundran.</p> 
<p><A NAME="an_9:5">9:5</A>&nbsp;Och hon sade till konungen: &#187;Sant var det tal som jag h&#246;rde i mitt land om dig och om din vishet.</p> 
<p><A NAME="an_9:6">9:6</A>&nbsp;Jag ville icke tro vad man sade f&#246;rr&#228;n jag sj&#228;lv kom och med egna &#246;gon fick se det; men nu finner jag att vidden av din vishet icke ens till h&#228;lften har blivit omtalad f&#246;r mig.  Du &#228;r vida f&#246;rmer, &#228;n jag genom ryktet hade h&#246;rt.</p> 
<p><A NAME="an_9:7">9:7</A>&nbsp;S&#228;lla &#228;ro dina m&#228;n, och s&#228;lla &#228;ro dessa dina tj&#228;nare, som best&#228;ndigt f&#229; st&#229; inf&#246;r dig och h&#246;ra din visdom.</p> 
<p><A NAME="an_9:8">9:8</A>&nbsp;Lovad vare HERREN, din Gud, som har funnit s&#229;dant behag i dig, att han har satt dig p&#229; sin tron till att vara konung inf&#246;r HERREN, din Gud!  Ja, d&#228;rf&#246;r att din Gud &#228;lskar Israel och vill h&#229;lla det vid makt evinnerligen, d&#228;rf&#246;r har han satt dig till konung &#246;ver dem, f&#246;r att du skall skipa lag och r&#228;tt.&#187;</p> 
<p><A NAME="an_9:9">9:9</A>&nbsp;Och hon gav &#229;t konungen ett hundra tjugu talenter guld, s&#229; och v&#228;lluktande kryddor i stor myckenhet, d&#228;rtill &#228;dla stenar; s&#229;dana v&#228;lluktande kryddor som de vilka drottningen av Saba gav &#229;t konung Salomo hava eljest icke funnits.</p> 
<p><A NAME="an_9:10">9:10</A>&nbsp;N&#228;r Hirams folk och Salomos folk h&#228;mtade guld fr&#229;n Ofir, hemf&#246;rde ocks&#229; de algumtr&#228; och &#228;dla stenar.</p> 
<p><A NAME="an_9:11">9:11</A>&nbsp;Av algumtr&#228;et l&#228;t konungen g&#246;ra tillbeh&#246;r till HERRENS hus och till konungshuset, s&#229; ock harpor och psaltare f&#246;r s&#229;ngarna.  S&#229;dant hade aldrig f&#246;rut blivit sett i Juda land.</p> 
<p><A NAME="an_9:12">9:12</A>&nbsp;Konung Salomo &#229;ter gav &#229;t drottningen av Saba allt vad hon &#229;stundade och beg&#228;rde, f&#246;rutom vad som svarade emot det hon hade medf&#246;rt &#229;t konungen.  Sedan v&#228;nde hon om och for till sitt land igen med sina tj&#228;nare.</p> 
<p><A NAME="an_9:13">9:13</A>&nbsp;Det guld som &#229;rligen inkom till Salomo v&#228;gde sex hundra sextiosex talenter,</p> 
<p><A NAME="an_9:14">9:14</A>&nbsp;f&#246;rutom det som inf&#246;rdes genom kringresande handelsm&#228;n och andra k&#246;pm&#228;n; ocks&#229; Arabiens alla konungar och st&#229;th&#229;llarna i landet f&#246;rde guld och silver till Salomo.</p> 
<p><A NAME="an_9:15">9:15</A>&nbsp;Och konung Salomo l&#228;t g&#246;ra tv&#229; hundra stora sk&#246;ldar av uthamrat guld och anv&#228;nde till var s&#229;dan sk&#246;ld sex hundra siklar uthamrat guld;</p> 
<p><A NAME="an_9:16">9:16</A>&nbsp;likaledes tre hundra mindre sk&#246;ldar av uthamrat guld och anv&#228;nde till var s&#229;dan sk&#246;ld tre hundra siklar guld; och konungen satte upp dem i Libanonskogshuset.</p> 
<p><A NAME="an_9:17">9:17</A>&nbsp;Vidare l&#228;t konungen g&#246;ra en stor tron av elfenben och &#246;verdrog den med rent guld.</p> 
<p><A NAME="an_9:18">9:18</A>&nbsp;Tronen hade sex trappsteg och en pall av guld, fastsatta vid tronen; p&#229; b&#229;da sidor om sitsen voro armst&#246;d, och tv&#229; lejon stodo utmed armst&#246;den;</p> 
<p><A NAME="an_9:19">9:19</A>&nbsp;och tolv lejon stodo d&#228;r p&#229; de sex trappstegen, p&#229; b&#229;da sidor.  N&#229;got s&#229;dant har aldrig blivit f&#246;rf&#228;rdigat i n&#229;got annat rike.</p> 
<p><A NAME="an_9:20">9:20</A>&nbsp;Och alla konung Salomos dryckesk&#228;rl voro av guld, och alla k&#228;rl i Libanonskogshuset voro av fint guld; silver aktades icke f&#246;r n&#229;got i Salomos tid.</p> 
<p><A NAME="an_9:21">9:21</A>&nbsp;Ty konungen hade skepp som gingo till Tarsis med Hurams folk; en g&#229;ng vart tredje &#229;r kommo Tarsis-skeppen hem och f&#246;rde med sig guld och silver, elfenben, apor och p&#229;f&#229;glar.</p> 
<p><A NAME="an_9:22">9:22</A>&nbsp;Och konung Salomo blev st&#246;rre &#228;n n&#229;gon annan konung p&#229; jorden, b&#229;de i rikedom och i vishet.</p> 
<p><A NAME="an_9:23">9:23</A>&nbsp;Alla konungar p&#229; jorden kommo f&#246;r att bes&#246;ka Salomo och h&#246;ra den vishet som Gud hade nedlagt i hans hj&#228;rta.</p> 
<p><A NAME="an_9:24">9:24</A>&nbsp;Och var och en av dem f&#246;rde med sig sk&#228;nker: f&#246;rem&#229;l av silver och av guld, kl&#228;der, vapen, v&#228;lluktande kryddor, h&#228;star och mul&#229;snor.  S&#229; skedde &#229;r efter &#229;r.</p> 
<p><A NAME="an_9:25">9:25</A>&nbsp;Och Salomo hade fyra tusen spann h&#228;star med vagnar och tolv tusen ridh&#228;star; dem f&#246;rlade han dels i vagnsst&#228;derna, dels i Jerusalem, hos konungen sj&#228;lv.</p> 
<p><A NAME="an_9:26">9:26</A>&nbsp;Och han var herre &#246;ver alla konungar ifr&#229;n floden &#228;nda till filist&#233;ernas land och sedan &#228;nda ned till Egyptens gr&#228;ns.</p> 
<p><A NAME="an_9:27">9:27</A>&nbsp;Och konungen styrde s&#229;, att silver blev lika vanligt i Jerusalem som stenar, och cedertr&#228; lika vanligt som mullb&#228;rsfikontr&#228; i L&#229;glandet.</p> 
<p><A NAME="an_9:28">9:28</A>&nbsp;Och h&#228;star inf&#246;rdes till Salomo fr&#229;n Egypten och fr&#229;n alla andra l&#228;nder.</p> 
<p><A NAME="an_9:29">9:29</A>&nbsp;Vad nu vidare &#228;r att s&#228;ga om Salomo, om hans f&#246;rsta tid s&#229;v&#228;l som om hans sista, det finnes upptecknat i profeten Natans kr&#246;nika, i siloniten Ahias profetia och i siaren Jedais syner om Jerobeam, Nebats son.</p> 
<p><A NAME="an_9:30">9:30</A>&nbsp;Salomo regerade i Jerusalem &#246;ver hela Israel i fyrtio &#229;r.</p> 
<p><A NAME="an_9:31">9:31</A>&nbsp;Och Salomo gick till vila hos sina f&#228;der, och man begrov honom i hans fader Davids stad.  Och hans son Rehabeam blev konung efter honom.</p> 
<p><A NAME="an_10:1">10:1</A>&nbsp;Och Rehabeam drog till Sikem, ty hela Israel hade kommit till Sikem f&#246;r att g&#246;ra honom till konung.</p> 
<p><A NAME="an_10:2">10:2</A>&nbsp;N&#228;r Jerobeam, Nebats son, h&#246;rde detta, d&#228;r han var i Egypten -- dit hade han n&#228;mligen flytt f&#246;r konung Salomo -- v&#228;nde han tillbaka fr&#229;n Egypten.</p> 
<p><A NAME="an_10:3">10:3</A>&nbsp;Och de s&#228;nde bort och l&#228;to kalla honom &#229;ter.  D&#229; kom Jerobeam tillst&#228;des j&#228;mte hela Israel och talade till Rehabeam och sade:</p> 
<p><A NAME="an_10:4">10:4</A>&nbsp;&#187;Din fader gjorde v&#229;rt ok f&#246;r sv&#229;rt; men l&#228;tta nu du det sv&#229;ra arbete och det tunga ok som din fader lade p&#229; oss, s&#229; vilja vi tj&#228;na dig.&#187;</p> 
<p><A NAME="an_10:5">10:5</A>&nbsp;Han svarade dem: &#187;V&#228;nten &#228;nnu tre dagar, och kommen s&#229; tillbaka till mig.&#187;  Och folket gick.</p> 
<p><A NAME="an_10:6">10:6</A>&nbsp;D&#229; r&#229;df&#246;rde sig konung Rehabeam med de gamle som hade varit i tj&#228;nst hos hans fader Salomo, medan denne &#228;nnu levde; han sade: &#187;Vilket svar r&#229;den I mig att giva detta folk?&#187;</p> 
<p><A NAME="an_10:7">10:7</A>&nbsp;De svarade honom och sade: &#187;Om du visar dig god mot detta folk och &#228;r n&#229;dig mot dem och talar goda ord till dem, s&#229; skola de f&#246;r alltid bliva dina tj&#228;nare.&#187;</p> 
<p><A NAME="an_10:8">10:8</A>&nbsp;Men han aktade icke p&#229; det r&#229;d som de gamle hade givit honom, utan r&#229;df&#246;rde sig med de unga m&#228;n som hade vuxit upp med honom, och som nu voro i hans tj&#228;nst.</p> 
<p><A NAME="an_10:9">10:9</A>&nbsp;Han sade till dem: &#187;Vilket svar r&#229;den I oss att giva detta folk som har talat till mig och sagt: 'L&#228;tta det ok som din fader har lagt p&#229; oss'?&#187;</p> 
<p><A NAME="an_10:10">10:10</A>&nbsp;De unga m&#228;nnen som hade vuxit upp med honom svarade honom d&#229; och sade: &#187;S&#229; b&#246;r du s&#228;ga till folket som har talat till dig och sagt: 'Din fader gjorde v&#229;rt ok tungt, men l&#228;tta du det f&#246;r oss' -- s&#229; b&#246;r du s&#228;ga till dem: 'Mitt minsta finger &#228;r tjockare &#228;n min faders l&#228;nd.</p> 
<p><A NAME="an_10:11">10:11</A>&nbsp;S&#229; veten nu, att om min fader har belastat eder med ett tungt ok, s&#229; skall jag g&#246;ra edert ok &#228;nnu tyngre; har min fader tuktat eder med ris, s&#229; skall jag g&#246;ra det med skorpiongissel.'&#187;</p> 
<p><A NAME="an_10:12">10:12</A>&nbsp;S&#229; kom nu Jerobeam med allt folket till Rehabeam p&#229; tredje dagen, s&#229;som konungen hade befallt, i det han sade: &#187;Kommen tillbaka till mig p&#229; tredje dagen.&#187;</p> 
<p><A NAME="an_10:13">10:13</A>&nbsp;D&#229; gav konungen dem ett h&#229;rt svar; ty konung Rehabeam aktade icke p&#229; de gamles r&#229;d.</p> 
<p><A NAME="an_10:14">10:14</A>&nbsp;Han talade till dem efter de unga m&#228;nnens r&#229;d och sade: &#187;Jag skall g&#246;ra edert ok tungt, ja, jag skall g&#246;ra det &#228;nnu tyngre &#228;n f&#246;rut; har min fader tuktat eder med ris, s&#229; skall jag g&#246;ra det med skorpiongissel.&#187;</p> 
<p><A NAME="an_10:15">10:15</A>&nbsp;Allts&#229; h&#246;rde konungen icke p&#229; folket; ty det var s&#229; skickat av Gud, f&#246;r att HERRENS ord skulle uppfyllas, det som han hade talat till Jerobeam, Nebats son, genom Ahia fr&#229;n Silo.</p> 
<p><A NAME="an_10:16">10:16</A>&nbsp;D&#229; nu hela Israel f&#246;rnam att konungen icke ville h&#246;ra p&#229; dem, gav folket konungen detta svar: &#187;Vad del hava vi i David? Ingen arvslott hava vi i Isais son. Israel drage hem, var och en till sin hydda. Se nu sj&#228;lv om ditt hus, du David.&#187; D&#228;refter drog hela Israel hem till sina hyddor.</p> 
<p><A NAME="an_10:17">10:17</A>&nbsp;Allenast &#246;ver de israeliter som bodde i Juda st&#228;der f&#246;rblev Rehabeam konung.</p> 
<p><A NAME="an_10:18">10:18</A>&nbsp;Och n&#228;r konung Rehabeam s&#228;nde &#229;stad Hadoram, som hade uppsikten &#246;ver de allm&#228;nna arbetena, stenade Israels barn denne till d&#246;ds; och konung Rehabeam sj&#228;lv m&#229;ste med hast stiga upp i sin vagn och fly till Jerusalem.</p> 
<p><A NAME="an_10:19">10:19</A>&nbsp;S&#229; avf&#246;ll Israel fr&#229;n Davids hus och har varit skilt d&#228;rifr&#229;n &#228;nda till denna dag.</p> 
<p><A NAME="an_11:1">11:1</A>&nbsp;Och n&#228;r Rehabeam kom till Jerusalem, f&#246;rsamlade han Juda hus och Benjamin, ett hundra &#229;ttio tusen utvalda krigare, f&#246;r att de skulle strida mot Israel och &#229;tervinna konungad&#246;met &#229;t Rehabeam.</p> 
<p><A NAME="an_11:2">11:2</A>&nbsp;Men HERRENS ord kom till gudsmannen Semaja; han sade:</p> 
<p><A NAME="an_11:3">11:3</A>&nbsp;&#187;S&#228;g till Rehabeam, Salomos son, Juda konung, och till alla israeliter i Juda och Benjamin:</p> 
<p><A NAME="an_11:4">11:4</A>&nbsp;S&#229; s&#228;ger HERREN: I skolen icke draga upp och strida mot edra br&#246;der.  V&#228;nden tillbaka hem, var och en till sitt, ty vad som har skett har kommit fr&#229;n mig.&#187;  Och de lyssnade till HERRENS ord och v&#228;nde om och drogo icke mot Jerobeam.</p> 
<p><A NAME="an_11:5">11:5</A>&nbsp;Men Rehabeam bodde i Jerusalem, och han bef&#228;ste st&#228;der i Juda och gjorde dem till fasta platser.</p> 
<p><A NAME="an_11:6">11:6</A>&nbsp;Han bef&#228;ste Bet-Lehem, Etam, Tekoa,</p> 
<p><A NAME="an_11:7">11:7</A>&nbsp;Bet-Sur, Soko, Adullam</p> 
<p><A NAME="an_11:8">11:8</A>&nbsp;Gat, Maresa, Sif,</p> 
<p><A NAME="an_11:9">11:9</A>&nbsp;Adoraim, Lakis, Aseka,</p> 
<p><A NAME="an_11:10">11:10</A>&nbsp;Sorga, Ajalon och Hebron, alla i Juda och Benjamin, och gjorde dem till fasta st&#228;der.</p> 
<p><A NAME="an_11:11">11:11</A>&nbsp;Och han gjorde deras bef&#228;stningar starka och tillsatte h&#246;vdingar i dem och lade in i dem f&#246;rr&#229;d av mat, olja och vin;</p> 
<p><A NAME="an_11:12">11:12</A>&nbsp;var och en s&#228;rskild av dessa st&#228;der f&#246;rs&#229;g han med sk&#246;ldar och spjut; han bef&#228;ste dem mycket starkt.  Och Juda och Benjamin f&#246;rblevo under hans v&#228;lde.</p> 
<p><A NAME="an_11:13">11:13</A>&nbsp;Och pr&#228;sterna och leviterna i hela Israel gingo &#246;ver till honom fr&#229;n alla sina omr&#229;den;</p> 
<p><A NAME="an_11:14">11:14</A>&nbsp;ty leviterna &#246;verg&#229;vo sina utmarker och sina andra besittningar och beg&#229;vo sig till Juda och Jerusalem, eftersom Jerobeam med sina s&#246;ner drev dem bort ifr&#229;n deras tj&#228;nst s&#229;som HERRENS pr&#228;ster,</p> 
<p><A NAME="an_11:15">11:15</A>&nbsp;och anst&#228;llde &#229;t sig andra pr&#228;ster f&#246;r offerh&#246;jderna och f&#246;r de onda andarna och f&#246;r kalvarna som han hade l&#229;tit g&#246;ra.</p> 
<p><A NAME="an_11:16">11:16</A>&nbsp;Och dem f&#246;ljde ifr&#229;n alla Israels stammar de som v&#228;nde sina hj&#228;rtan till att s&#246;ka HERREN, Israels Gud; dessa kommo till Jerusalem f&#246;r att offra &#229;t HERREN, sina f&#228;ders Gud.</p> 
<p><A NAME="an_11:17">11:17</A>&nbsp;I tre &#229;r bef&#228;ste de s&#229; konungamakten i Juda och gjorde Rehabeams, Salomos sons, v&#228;lde starkt; ty i tre &#229;r vandrade de p&#229; Davids och Salomos v&#228;g.</p> 
<p><A NAME="an_11:18">11:18</A>&nbsp;Och Rehabeam tog till hustru &#229;t sig Mahalat, dotter till Jerimot, Davids son, och till Abihail, Eliabs, Isais sons, dotter.</p> 
<p><A NAME="an_11:19">11:19</A>&nbsp;Hon f&#246;dde &#229;t honom s&#246;nerna Jeus, Semarja och Saham.</p> 
<p><A NAME="an_11:20">11:20</A>&nbsp;Och efter henne tog han till hustru Maaka, Absaloms dotter.  Hon f&#246;dde &#229;t honom Abia, Attai, Sisa och Selomit.</p> 
<p><A NAME="an_11:21">11:21</A>&nbsp;Och Rehabeam hade Maaka, Absaloms dotter, k&#228;rare &#228;n alla sina andra hustrur och bihustrur -- ty han hade tagit aderton hustrur och sextio bihustrur -- och han f&#246;dde tjugu&#229;tta s&#246;ner och sextio d&#246;ttrar.</p> 
<p><A NAME="an_11:22">11:22</A>&nbsp;Och Rehabeam satte Abia, Maakas son, till huvud och furste bland sina br&#246;der, ty han hade i sinnet att g&#246;ra honom till konung.</p> 
<p><A NAME="an_11:23">11:23</A>&nbsp;Och p&#229; l&#228;mpligt s&#228;tt f&#246;rdelade han alla Judas och Benjamins landskap och alla fasta st&#228;der mellan n&#229;gra av sina s&#246;ner och gav dem rikligt underh&#229;ll; han skaffade dem ock hustrur i m&#228;ngd.</p> 
<p><A NAME="an_12:1">12:1</A>&nbsp;N&#228;r Rehabeams konungamakt nu hade blivit bef&#228;st och han hade blivit m&#228;ktig, &#246;vergav han HERRENS lag, han j&#228;mte hela Israel.</p> 
<p><A NAME="an_12:2">12:2</A>&nbsp;Men i konung Rehabeams femte regerings&#229;r drog Sisak, konungen i Egypten, upp mot Jerusalem, d&#228;rf&#246;r att de hade varit otrogna mot HERREN;</p> 
<p><A NAME="an_12:3">12:3</A>&nbsp;han kom med ett tusen tv&#229; hundra vagnar och sextio tusen ryttare, och ingen kunde r&#228;kna det folk som f&#246;ljde honom fr&#229;n Egypten: libyer, suck&#233;er och etiopier.</p> 
<p><A NAME="an_12:4">12:4</A>&nbsp;Och han intog de fasta st&#228;derna i Juda och kom &#228;nda till Jerusalem.</p> 
<p><A NAME="an_12:5">12:5</A>&nbsp;Och profeten Semaja hade kommit till Rehabeam och till Juda furstar, som hade f&#246;rsamlat sig i Jerusalem av fruktan f&#246;r Sisak; och han sade till dem: &#187;S&#229; s&#228;ger HERREN: I haven &#246;vergivit mig, d&#228;rf&#246;r har ock jag &#246;vergivit eder och givit eder i Sisaks hand.&#187;</p> 
<p><A NAME="an_12:6">12:6</A>&nbsp;D&#229; &#246;dmjukade sig Israels furstar och konungen sj&#228;lv och sade: &#187;HERREN &#228;r r&#228;ttf&#228;rdig.&#187;</p> 
<p><A NAME="an_12:7">12:7</A>&nbsp;N&#228;r nu HERREN s&#229;g att de &#246;dmjukade sig, kom HERRENS ord till Semaja; han sade: &#187;Eftersom de hava &#246;dmjukat sig, vill jag icke f&#246;rd&#228;rva dem; jag skall l&#229;ta dem med knapp n&#246;d komma undan, och min vrede skall icke bliva utgjuten &#246;ver Jerusalem genom Sisaks hand.</p> 
<p><A NAME="an_12:8">12:8</A>&nbsp;Dock skola de n&#246;dgas bliva honom underd&#229;niga, f&#246;r att de m&#229; l&#228;ra sig f&#246;rst&#229; vilken skillnad det &#228;r mellan att tj&#228;na mig och att tj&#228;na fr&#228;mmande konungad&#246;men.&#187;</p> 
<p><A NAME="an_12:9">12:9</A>&nbsp;S&#229; drog nu Sisak, konungen i Egypten, upp mot Jerusalem.  Och han tog skatterna i HERRENS hus och skatterna i konungshuset; alltsammans tog han.  Han tog ock de gyllene sk&#246;ldar som Salomo hade l&#229;tit g&#246;ra.</p> 
<p><A NAME="an_12:10">12:10</A>&nbsp;I deras st&#228;lle l&#228;t konung Rehabeam g&#246;ra sk&#246;ldar av koppar, och dessa l&#228;mnade han i f&#246;rvar &#229;t h&#246;vitsm&#228;nnen f&#246;r drabanterna som h&#246;llo vakt vid ing&#229;ngen till konungshuset.</p> 
<p><A NAME="an_12:11">12:11</A>&nbsp;Och s&#229; ofta konungen gick till HERRENS hus, gingo ock drabanterna och buro dem; sedan f&#246;rde de dem tillbaka till drabantsalen.</p> 
<p><A NAME="an_12:12">12:12</A>&nbsp;D&#228;rf&#246;r att nu Rehabeam &#246;dmjukade sig, v&#228;nde sig HERRENS vrede ifr&#229;n honom, s&#229; att han icke alldeles f&#246;rd&#228;rvade honom.  Ocks&#229; fanns &#228;nnu n&#229;got gott i Juda.</p> 
<p><A NAME="an_12:13">12:13</A>&nbsp;Allts&#229; bef&#228;ste konung Rehabeam sitt v&#228;lde i Jerusalem och fortsatte att regera.  Rehabeam var n&#228;mligen fyrtioett &#229;r gammal, n&#228;r han blev konung, och han regerade sjutton &#229;r i Jerusalem, den stad som HERREN hade utvalt ur alla Israel stammar, till att d&#228;r f&#228;sta sitt namn.  Hans moder hette Naama, ammonitiskan.</p> 
<p><A NAME="an_12:14">12:14</A>&nbsp;Och han gjorde vad ont var, ty han v&#228;nde icke sitt hj&#228;rta till att s&#246;ka HERREN.</p> 
<p><A NAME="an_12:15">12:15</A>&nbsp;Men vad som &#228;r att s&#228;ga om Rehabeam, om hans f&#246;rsta tid s&#229;v&#228;l som om hans sista, det finnes upptecknat i profeten Semajas och siaren Iddos kr&#246;nikor, enligt sl&#228;ktregistrens s&#228;tt.  Och Rehabeam och Jerobeam l&#229;go i krig med varandra, s&#229; l&#228;nge de levde.</p> 
<p><A NAME="an_12:16">12:16</A>&nbsp;Men Rehabeam gick till vila hos sina f&#228;der och blev begraven i Davids stad.  Och hans son Abia blev konung efter honom.</p> 
<p><A NAME="an_13:1">13:1</A>&nbsp;I konung Jerobeams adertonde regerings&#229;r blev Abia konung &#246;ver Juda.</p> 
<p><A NAME="an_13:2">13:2</A>&nbsp;Han regerade tre &#229;r i Jerusalem.  Hans moder hette Mikaja, Uriels dotter, fr&#229;n Gibea.  Men Abia och Jerobeam l&#229;go i krig med varandra.</p> 
<p><A NAME="an_13:3">13:3</A>&nbsp;Och Abia begynte kriget med en h&#228;r av tappra krigsm&#228;n, fyra hundra tusen utvalda m&#228;n; men Jerobeam st&#228;llde upp sig till strid mot honom med &#229;tta hundra tusen utvalda tappra stridsm&#228;n.</p> 
<p><A NAME="an_13:4">13:4</A>&nbsp;Och Abia steg upp p&#229; berget Semaraim i Efraims bergsbygd och sade: &#187;H&#246;ren mig, du, Jerobeam, och I, hela Israel.</p> 
<p><A NAME="an_13:5">13:5</A>&nbsp;Skullen I icke veta att det &#228;r HERREN, Israels Gud, som har givit &#229;t David konungad&#246;met &#246;ver Israel f&#246;r evig tid, &#229;t honom sj&#228;lv och hans s&#246;ner, genom ett saltf&#246;rbund?</p> 
<p><A NAME="an_13:6">13:6</A>&nbsp;Men Jerobeam, Nebats son, Salomos, Davids sons, tj&#228;nare, uppreste sig och avf&#246;ll fr&#229;n sin herre.</p> 
<p><A NAME="an_13:7">13:7</A>&nbsp;Och till honom f&#246;rsamlade sig l&#246;st folk, onda m&#228;n, och de blevo Rehabeam, Salomos son, f&#246;r starka, eftersom Rehabeam &#228;nnu var ung och f&#246;rsagd och d&#228;rf&#246;r icke kunde st&#229; dem emot.</p> 
<p><A NAME="an_13:8">13:8</A>&nbsp;Och nu menen I eder kunna st&#229; emot HERRENS konungad&#246;me, som tillh&#246;r Davids s&#246;ner, eftersom I &#228;ren en stor hop och haven hos eder de guldkalvar som Jerobeam har l&#229;tit g&#246;ra &#229;t eder till gudar.</p> 
<p><A NAME="an_13:9">13:9</A>&nbsp;Haven I icke f&#246;rdrivit HERRENS pr&#228;ster, Arons s&#246;ner, och leviterna, och sj&#228;lva gjort eder pr&#228;ster, s&#229;som de fr&#228;mmande folken g&#246;ra?  Vemhelst som kommer med en ungtjur och sju v&#228;durar for att taga handfyllning, han f&#229;r bliva pr&#228;st &#229;t dessa gudar, som icke &#228;ro gudar.</p> 
<p><A NAME="an_13:10">13:10</A>&nbsp;Men vi hava HERREN till v&#229;r Gud, och vi hava icke &#246;vergivit honom.  Vi hava pr&#228;ster av Arons s&#246;ner, som g&#246;ra tj&#228;nst inf&#246;r HERREN, och leviter, som sk&#246;ta tempelsysslorna;</p> 
<p><A NAME="an_13:11">13:11</A>&nbsp;och de f&#246;rbr&#228;nna &#229;t HERREN br&#228;nnoffer var morgon och var afton och ant&#228;nda v&#228;lluktande r&#246;kelse och l&#228;gga upp br&#246;d p&#229; det gyllene bordet och t&#228;nda var afton den gyllene ljusstaken med dess lampor.  Ty vi h&#229;lla vad HERREN, v&#229;r Gud, har bjudit oss h&#229;lla, men I haven &#246;vergivit honom.</p> 
<p><A NAME="an_13:12">13:12</A>&nbsp;Och se, vi hava Gud i spetsen f&#246;r oss, och vi hava hans pr&#228;ster med larmtrumpeterna f&#246;r att bl&#229;sa till strid mot eder.  I Israels barn, striden icke mot HERREN, edra f&#228;ders Gud; ty d&#229; skall det icke g&#229; eder v&#228;l.&#187;</p> 
<p><A NAME="an_13:13">13:13</A>&nbsp;Men Jerobeam hade l&#229;tit kringg&#229; dem och lagt ett bakh&#229;ll f&#246;r att falla dem i ryggen; s&#229; stodo de nu mitt emot Juda m&#228;n och hade sitt bakh&#229;ll bakom dem.</p> 
<p><A NAME="an_13:14">13:14</A>&nbsp;N&#228;r d&#229; Juda m&#228;n v&#228;nde sig om, fingo de se att de hade fiender b&#229;de framf&#246;r sig och bakom sig.  D&#229; ropade de till HERREN, och pr&#228;sterna bl&#229;ste i trumpeterna.</p> 
<p><A NAME="an_13:15">13:15</A>&nbsp;D&#228;refter hovo Juda m&#228;n upp ett h&#228;rskri; och n&#228;r Juda m&#228;n hovo upp sitt h&#228;rskri, l&#228;t Gud Jerobeam och hela Israel bliva slagna av Abia och Juda.</p> 
<p><A NAME="an_13:16">13:16</A>&nbsp;Och Israels barn flydde f&#246;r Juda, och Gud gav dem i deras hand.</p> 
<p><A NAME="an_13:17">13:17</A>&nbsp;Och Abia med sitt folk anst&#228;llde ett stort nederlag bland dem, s&#229; att fem hundra tusen unga m&#228;n av Israel f&#246;llo slagna.</p> 
<p><A NAME="an_13:18">13:18</A>&nbsp;Allts&#229; blevo Israels barn p&#229; den tiden kuvade; men Juda barn voro starka, ty de st&#246;dde sig p&#229; HERREN sina f&#228;ders Gud.</p> 
<p><A NAME="an_13:19">13:19</A>&nbsp;Och Abia f&#246;rf&#246;ljde Jerobeam och tog ifr&#229;n honom n&#229;gra st&#228;der: Betel med underlydande orter, Jesana med underlydande orter och Efron med underlydande orter.</p> 
<p><A NAME="an_13:20">13:20</A>&nbsp;Och Jerobeam f&#246;rm&#229;dde ingenting mer, s&#229; l&#228;nge Abia levde; och han blev hems&#246;kt av HERREN, s&#229; att han dog.</p> 
<p><A NAME="an_13:21">13:21</A>&nbsp;Men Abia bef&#228;ste sitt v&#228;lde; och han tog sig fjorton hustrur och f&#246;dde tjugutv&#229; s&#246;ner och sexton d&#246;ttrar.</p> 
<p><A NAME="an_13:22">13:22</A>&nbsp;Vad nu mer &#228;r att s&#228;ga om Abia, om hans f&#246;retag och om annat som r&#246;r honom, det finnes upptecknat i profeten Iddos &#187;Utl&#228;ggning&#187;.</p> 
<p><A NAME="an_14:1">14:1</A>&nbsp;Och Abia gick till vila hos sina f&#228;der, och man begrov honom i Davids stad.  Och hans son Asa blev konung efter honom.  Under hans tid hade landet ro i tio &#229;r.</p> 
<p><A NAME="an_14:2">14:2</A>&nbsp;Och Asa gjorde vad gott och r&#228;tt var i HERRENS, sin Guds, &#246;gon.</p> 
<p><A NAME="an_14:3">14:3</A>&nbsp;Han skaffade bort de fr&#228;mmande altarna och offerh&#246;jderna och slog s&#246;nder stoderna och h&#246;gg ned Aserorna.</p> 
<p><A NAME="an_14:4">14:4</A>&nbsp;Och han uppmanade Juda att s&#246;ka HERREN, sina f&#228;ders Gud, och h&#229;lla lagen och budorden.</p> 
<p><A NAME="an_14:5">14:5</A>&nbsp;Ur alla Juda st&#228;der skaffade han bort offerh&#246;jderna och solstoderna; och riket hade ro under honom.</p> 
<p><A NAME="an_14:6">14:6</A>&nbsp;Och han byggde fasta st&#228;der i Juda, eftersom landet hade ro och han under dessa &#229;r icke hade n&#229;got krig; ty HERREN hade givit honom lugn.</p> 
<p><A NAME="an_14:7">14:7</A>&nbsp;Han sade n&#228;mligen till Juda: &#187;L&#229;t oss bygga dessa st&#228;der och f&#246;rse dem runt omkring med murar och torn, med portar och bommar, medan vi &#228;nnu hava landet i v&#229;r makt, d&#228;rf&#246;r att vi hava s&#246;kt HERREN, v&#229;r Gud; ty vi hava s&#246;kt honom, och han har l&#229;tit oss f&#229; lugn p&#229; alla sidor.&#187;  S&#229; byggde de d&#229;, och allt gick v&#228;l.</p> 
<p><A NAME="an_14:8">14:8</A>&nbsp;Och Asa hade en h&#228;r som var v&#228;pnad med stora sk&#246;ldar och med spjut, och som utgjordes av tre hundra tusen man fr&#229;n Juda, vartill kommo tv&#229; hundra &#229;ttio tusen man fr&#229;n Benjamin, som voro v&#228;pnade med sm&#229; sk&#246;ldar och sp&#228;nde b&#229;ge.  Alla dessa voro tappra stridsm&#228;n.</p> 
<p><A NAME="an_14:9">14:9</A>&nbsp;Men Sera fr&#229;n Etiopien drog ut mot dem med en h&#228;r av tusen g&#229;nger tusen man och tre hundra vagnar; och han kom till Maresa.</p> 
<p><A NAME="an_14:10">14:10</A>&nbsp;Och Asa drog ut mot honom, och de st&#228;llde upp sig till strid i Sefatas dal vid Maresa.</p> 
<p><A NAME="an_14:11">14:11</A>&nbsp;Och Asa ropade till HERREN, sin Gud, och sade: &#187;HERRE, f&#246;rutom dig finnes ingen som kan hj&#228;lpa i striden mellan den starke och den svage.  S&#229; hj&#228;lp oss, HERRE, v&#229;r Gud, ty p&#229; dig st&#246;dja vi oss, och i ditt namn hava vi kommit hit mot denna hop.  HERRE, du &#228;r v&#229;r Gud; mot dig f&#246;rm&#229;r ju ingen m&#228;nniska n&#229;got.&#187;</p> 
<p><A NAME="an_14:12">14:12</A>&nbsp;Och HERREN l&#228;t etiopierna bliva slagna av Asa och Juda, s&#229; att etiopierna flydde.</p> 
<p><A NAME="an_14:13">14:13</A>&nbsp;Och Asa och hans folk f&#246;rf&#246;ljde dem &#228;nda till Gerar; och av etiopierna f&#246;llo s&#229; m&#229;nga, att ingen av dem kom undan med livet, ty de blevo nedgjorda av HERREN och hans h&#228;r.  Och folket tog byte i stor myckenhet.</p> 
<p><A NAME="an_14:14">14:14</A>&nbsp;Och de intogo alla st&#228;der runt omkring Gerar, ty en f&#246;rskr&#228;ckelse ifr&#229;n HERREN hade kommit &#246;ver dessa; och de plundrade alla st&#228;derna, ty i dem fanns mycket att plundra.</p> 
<p><A NAME="an_14:15">14:15</A>&nbsp;Till och med boskapsskjulen br&#246;to de ned och f&#246;rde bort sm&#229;boskap i myckenhet och kameler, och v&#228;nde s&#229; tillbaka till Jerusalem.</p> 
<p><A NAME="an_15:1">15:1</A>&nbsp;Och &#246;ver Asarja, Odeds son, kom Guds Ande.</p> 
<p><A NAME="an_15:2">15:2</A>&nbsp;Han gick ut mot Asa och sade till honom: &#187;H&#246;ren mig, du, Asa, och I, hela Juda och Benjamin.  HERREN &#228;r med eder, n&#228;r I &#228;ren med honom, och om I s&#246;ken honom, s&#229; l&#229;ter han sig finnas av eder; men om I &#246;vergiven honom, s&#229; &#246;vergiver han ock eder.</p> 
<p><A NAME="an_15:3">15:3</A>&nbsp;En l&#229;ng tid var ju Israel utan den sanne Guden, utan pr&#228;ster som undervisade dem, och utan n&#229;gon lag.</p> 
<p><A NAME="an_15:4">15:4</A>&nbsp;Men i sin n&#246;d omv&#228;nde de sig till HERREN, Israels Gud, och n&#228;r de s&#246;kte honom, l&#228;t han sig finnas av dem.</p> 
<p><A NAME="an_15:5">15:5</A>&nbsp;Under de tiderna fanns ingen trygghet, n&#228;r man gick ut eller in; utan stor f&#246;rvirring r&#229;dde bland alla dem som bodde h&#228;r i l&#228;nderna,</p> 
<p><A NAME="an_15:6">15:6</A>&nbsp;och folk drabbade samman med folk och stad med stad; ty Gud f&#246;rvirrade dem med allt slags n&#246;d.</p> 
<p><A NAME="an_15:7">15:7</A>&nbsp;Men varen I frimodiga, l&#229;ten icke modet falla, ty edert verk skall f&#229; sin l&#246;n.&#187;</p> 
<p><A NAME="an_15:8">15:8</A>&nbsp;N&#228;r Asa h&#246;rde dessa ord och denna profetia av profeten Oded, tog han mod till sig och skaffade bort styggelserna ur Judas och Benjamins hela land och ur de st&#228;der som han hade tagit i Efraims bergsbygd, och uppr&#228;ttade &#229;ter HERRENS altare, det som stod framf&#246;r HERRENS f&#246;rhus.</p> 
<p><A NAME="an_15:9">15:9</A>&nbsp;Och han f&#246;rsamlade hela Juda och Benjamin, s&#229; ock de fr&#228;mlingar ifr&#229;n Efraim, Manasse och Simeon, som bodde ibland dem; ty m&#229;nga fr&#229;n Israel hade g&#229;tt &#246;ver till honom, n&#228;r de s&#229;go att HERREN, hans Gud, var med honom.</p> 
<p><A NAME="an_15:10">15:10</A>&nbsp;Och de f&#246;rsamlade sig till Jerusalem i tredje m&#229;naden av Asas femtonde regerings&#229;r,</p> 
<p><A NAME="an_15:11">15:11</A>&nbsp;och offrade p&#229; den dagen &#229;t HERREN sju hundra tjurar och sju tusen djur av sm&#229;boskapen, uttagna av det byte som de hade f&#246;rt med sig.</p> 
<p><A NAME="an_15:12">15:12</A>&nbsp;Och de ingingo det f&#246;rbundet att de skulle s&#246;ka HERREN, sina f&#228;ders Gud, av allt sitt hj&#228;rta och av all sin sj&#228;l,</p> 
<p><A NAME="an_15:13">15:13</A>&nbsp;och att var och en som icke s&#246;kte HERREN, Israels Gud, han skulle bliva d&#246;dad, liten eller stor, man eller kvinna.</p> 
<p><A NAME="an_15:14">15:14</A>&nbsp;Och de g&#229;vo HERREN sin ed med h&#246;g r&#246;st och under jubel, och under det att trumpeter och basuner lj&#246;do.</p> 
<p><A NAME="an_15:15">15:15</A>&nbsp;Och hela Juda gladde sig &#246;ver eden; ty de hade svurit den av allt sitt hj&#228;rta, och de s&#246;kte HERREN med hela sin vilja, och han l&#228;t sig finnas av dem, och han l&#228;t dem f&#229; ro p&#229; alla sidor.</p> 
<p><A NAME="an_15:16">15:16</A>&nbsp;Konung Asa avsatte ock sin moder Maaka fr&#229;n hennes drottningsv&#228;rdighet, d&#228;rf&#246;r att hon hade satt upp en styggelse &#229;t Aseran; Asa h&#246;gg nu ned styggelsen och krossade de och br&#228;nde upp den i Kidrons dal.</p> 
<p><A NAME="an_15:17">15:17</A>&nbsp;Men offerh&#246;jderna blevo icke avskaffade ur Israel; dock var Asas hj&#228;rta gudh&#228;ngivet, s&#229; l&#228;nge han levde.</p> 
<p><A NAME="an_15:18">15:18</A>&nbsp;Och han f&#246;rde in i Guds hus b&#229;de vad hans fader och vad han sj&#228;lv hade helgat &#229;t HERREN: silver, guld och k&#228;rl.</p> 
<p><A NAME="an_15:19">15:19</A>&nbsp;Och intet krig uppstod f&#246;rr&#228;n i Asas trettiofemte regerings&#229;r.</p> 
<p><A NAME="an_16:1">16:1</A>&nbsp;I Asas trettiosj&#228;tte regerings&#229;r drog Baesa, Israels konung, upp mot Juda och begynte bef&#228;sta Rama, f&#246;r att hindra att n&#229;gon komme vare sig fr&#229;n eller till Asa, Juda konung.</p> 
<p><A NAME="an_16:2">16:2</A>&nbsp;D&#229; tog Asa silver och guld ur skattkamrarna i HERRENS hus och i konungshuset, och s&#228;nde det till Ben-Hadad, konungen i Aram, som bodde i Damaskus, och l&#228;t s&#228;ga:</p> 
<p><A NAME="an_16:3">16:3</A>&nbsp;&#187;Ett f&#246;rbund best&#229;r ju mellan mig och dig, s&#229;som det var mellan min fader och din fader.  Se, h&#228;r s&#228;nder jag dig silver och guld; s&#229; bryt d&#229; ditt f&#246;rbund med Baesa, Israels konung, f&#246;r att han m&#229; l&#228;mna mig i fred.&#187;</p> 
<p><A NAME="an_16:4">16:4</A>&nbsp;Och Ben-Hadad lyssnade till konung Asa och s&#228;nde sina krigsh&#246;vitsm&#228;n mot Israels st&#228;der, och de f&#246;rh&#228;rjade Ijon, Dan och Abel-Maim samt alla f&#246;rr&#229;dshus i Naftali st&#228;der.</p> 
<p><A NAME="an_16:5">16:5</A>&nbsp;N&#228;r Baesa h&#246;rde detta, avstod han fr&#229;n att bef&#228;sta Rama och l&#228;t sina arbeten d&#228;r upph&#246;ra.</p> 
<p><A NAME="an_16:6">16:6</A>&nbsp;Men konung Asa tog med sig hela Juda, och de f&#246;rde bort ifr&#229;n Rama stenar och tr&#228;virke som Baesa anv&#228;nde till att bef&#228;sta det.  D&#228;rmed bef&#228;ste han s&#229; Geba och Mispa.</p> 
<p><A NAME="an_16:7">16:7</A>&nbsp;Vid samma tid kom siaren Hanani till Asa, Juda konung, och sade till honom: &#187;Eftersom du st&#246;dde dig p&#229; konungen i Aram och icke st&#246;dde dig p&#229; HERREN, din Gud, d&#228;rf&#246;r har den arameiske konungens h&#228;r sluppit undan din hand.</p> 
<p><A NAME="an_16:8">16:8</A>&nbsp;Voro icke etiopierna och libyerna en v&#228;ldig h&#228;r, med vagnar och ryttare i stor myckenhet?  Men d&#228;rf&#246;r att du d&#229; st&#246;dde dig p&#229; HERREN, gav han dem i din hand.</p> 
<p><A NAME="an_16:9">16:9</A>&nbsp;TY HERRENS &#246;gon &#246;verfara hela jorden, f&#246;r att han med sin kraft skall bist&#229; dem som med sina hj&#228;rtan h&#228;ngiva sig &#229;t honom.  H&#228;rutinnan har du handlat d&#229;raktigt.  D&#228;rf&#246;r skall du h&#228;danefter hava st&#228;ndiga strider.&#187;</p> 
<p><A NAME="an_16:10">16:10</A>&nbsp;Men Asa blev f&#246;rt&#246;rnad p&#229; siaren och satte honom i stockhuset; s&#229; f&#246;rbittrad var han p&#229; honom f&#246;r vad han hade sagt.  Vid samma tid f&#246;rfor Asa ock v&#229;ldsamt mot andra av folket.</p> 
<p><A NAME="an_16:11">16:11</A>&nbsp;Men vad som &#228;r att s&#228;ga om Asa, om hans f&#246;rsta tid s&#229;v&#228;l som om hans sista, det finnes upptecknat i boken om Judas och Israels konungar.</p> 
<p><A NAME="an_16:12">16:12</A>&nbsp;Och i sitt trettionionde regerings&#229;r fick Asa en sjukdom i sina f&#246;tter, och sjukdomen blev &#246;verm&#229;ttan sv&#229;r; men oaktat sin sjukdom s&#246;kte han icke HERREN, utan allenast l&#228;kares hj&#228;lp.</p> 
<p><A NAME="an_16:13">16:13</A>&nbsp;Och Asa gick till vila hos sina f&#228;der och dog i sitt fyrtiof&#246;rsta regerings&#229;r.</p> 
<p><A NAME="an_16:14">16:14</A>&nbsp;Och man begrov honom i den grav som han hade l&#229;tit hugga ut &#229;t sig i Davids stad; och man lade honom p&#229; en b&#228;dd som man hade fyllt med v&#228;llukter och kryddor av olika slag, konstm&#228;ssigt beredda, och anst&#228;llde till hans &#228;ra en mycket stor f&#246;rbr&#228;nning.</p> 
<p><A NAME="an_17:1">17:1</A>&nbsp;Och hans son Josafat blev konung; efter honom.  Han bef&#228;ste sitt v&#228;lde mot Israel.</p> 
<p><A NAME="an_17:2">17:2</A>&nbsp;Han lade in krigsfolk i alla Juda fasta st&#228;der och lade in bes&#228;ttningar i Juda land och i de Efraims st&#228;der som hans fader Asa hade intagit.</p> 
<p><A NAME="an_17:3">17:3</A>&nbsp;Och HERREN var med Josafat, ty han vandrade p&#229; sin fader Davids f&#246;rsta v&#228;gar och s&#246;kte icke Baalerna,</p> 
<p><A NAME="an_17:4">17:4</A>&nbsp;utan s&#246;kte sin faders Gud och vandrade efter hans bud och gjorde icke s&#229;som Israel.</p> 
<p><A NAME="an_17:5">17:5</A>&nbsp;D&#228;rf&#246;r bef&#228;ste HERREN konungad&#246;met i hans hand, och hela Juda gav sk&#228;nker &#229;t Josafat, s&#229; att hans rikedom och &#228;ra blev stor.</p> 
<p><A NAME="an_17:6">17:6</A>&nbsp;Och d&#229; hans frimodighet v&#228;xte p&#229; HERRENS v&#228;gar, skaffade han ocks&#229; bort offerh&#246;jderna och Aserorna ur Juda.</p> 
<p><A NAME="an_17:7">17:7</A>&nbsp;Och i sitt tredje regerings&#229;r s&#228;nde han ut sina h&#246;vdingar Ben-Hail, Obadja, Sakarja, Netanel och Mikaja, till att undervisa i Juda st&#228;der,</p> 
<p><A NAME="an_17:8">17:8</A>&nbsp;och med dem n&#229;gra leviter, n&#228;mligen leviterna Semaja, Netanja, Sebadja, Asael, Semiramot, Jonatan, Adonia, Tobia och Tob-Adonia; och de hade med sig pr&#228;sterna Elisama och Joram.</p> 
<p><A NAME="an_17:9">17:9</A>&nbsp;Dessa undervisade nu i Juda och hade HERRENS lagbok med sig; de foro omkring i alla Juda st&#228;der och undervisade bland folket.</p> 
<p><A NAME="an_17:10">17:10</A>&nbsp;Och en f&#246;rskr&#228;ckelse ifr&#229;n HERREN kom &#246;ver alla riken i de l&#228;nder som l&#229;go omkring Juda, s&#229; att de icke v&#229;gade kriga mot Josafat.</p> 
<p><A NAME="an_17:11">17:11</A>&nbsp;Och en del av filist&#233;erna f&#246;rde sk&#228;nker till Josafat och g&#229;vo silver i skatt.  D&#228;rtill f&#246;rde ock araberna till honom sm&#229;boskap, sju tusen sju hundra v&#228;durar och sju tusen sju undra bockar.</p> 
<p><A NAME="an_17:12">17:12</A>&nbsp;S&#229; blev Josafat allt m&#228;ktigare och till slut &#246;verm&#229;ttan m&#228;ktig.  Och han byggde borgar och f&#246;rr&#229;dsst&#228;der i Juda.</p> 
<p><A NAME="an_17:13">17:13</A>&nbsp;Han hade stora upplag i Juda st&#228;der; och krigsfolk, tappra stridsm&#228;n, hade han i Jerusalem.</p> 
<p><A NAME="an_17:14">17:14</A>&nbsp;Och detta var ordningen bland dem, efter deras familjer.  Till Juda h&#246;rde f&#246;ljande &#246;verh&#246;vitsm&#228;n: h&#246;vitsmannen Adna och med honom tre hundra tusen tappra stridsm&#228;n;</p> 
<p><A NAME="an_17:15">17:15</A>&nbsp;d&#228;rn&#228;st h&#246;vitsmannen Johanan och med honom tv&#229; hundra &#229;ttio tusen;</p> 
<p><A NAME="an_17:16">17:16</A>&nbsp;d&#228;rn&#228;st Amasja, Sikris son, som frivilligt hade givit sig i HERRENS tj&#228;nst, och med honom tv&#229; hundra tusen tappra stridsm&#228;n.</p> 
<p><A NAME="an_17:17">17:17</A>&nbsp;Men fr&#229;n Benjamin voro: Eljada, en tapper stridsman, och med honom tv&#229; hundra tusen, v&#228;pnade med b&#229;ge och sk&#246;ld;</p> 
<p><A NAME="an_17:18">17:18</A>&nbsp;d&#228;rn&#228;st Josabad och med honom ett hundra &#229;ttio tusen, rustade till strid.</p> 
<p><A NAME="an_17:19">17:19</A>&nbsp;Dessa voro de som gjorde tj&#228;nst hos konungen; d&#228;rtill kommo de som konungen hade f&#246;rlagt i de bef&#228;sta st&#228;derna i hela Juda.</p> 
<p><A NAME="an_18:1">18:1</A>&nbsp;N&#228;r Josafat nu hade kommit till stor rikedom och &#228;ra, befryndade han sig med Ahab.</p> 
<p><A NAME="an_18:2">18:2</A>&nbsp;Och efter n&#229;gra &#229;rs f&#246;rlopp for han ned till Ahab i Samaria.  Och Ahab l&#228;t f&#246;r honom och folket som han hade med sig slakta f&#229;r och f&#228;kreatur i myckenhet; och han s&#246;kte intala honom att draga upp mot Ramot i Gilead.</p> 
<p><A NAME="an_18:3">18:3</A>&nbsp;Ahab, Israels konung, fr&#229;gade allts&#229; Josafat, Juda konung: &#187;Vill du draga med mig mot Ramot i Gilead?&#187;  Han svarade honom: &#187;Jag s&#229;som du, och mitt folk s&#229;som ditt folk!  Jag vill f&#246;lja med dig i striden.&#187;</p> 
<p><A NAME="an_18:4">18:4</A>&nbsp;Men Josafat sade ytterligare till Israels konung: &#187;Fr&#229;ga dock f&#246;rst HERREN h&#228;rom.&#187;</p> 
<p><A NAME="an_18:5">18:5</A>&nbsp;D&#229; f&#246;rsamlade Israels konung profeterna, fyra hundra m&#228;n, och fr&#229;gade dem: &#187;Skola vi draga &#229;stad till Ramot i Gilead f&#246;r att bel&#228;gra det, eller skall jag avst&#229; d&#228;rifr&#229;n?&#187;  De svarade: &#187;Drag ditupp; Gud skall giva det i konungens hand.&#187;</p> 
<p><A NAME="an_18:6">18:6</A>&nbsp;Men Josafat sade: &#187;Finnes h&#228;r ingen annan HERRENS profet, s&#229; att vi kunna fr&#229;ga genom honom?&#187;</p> 
<p><A NAME="an_18:7">18:7</A>&nbsp;Israels konung svarade Josafat: &#187;H&#228;r finnes &#228;nnu en man, Mika, Jimlas son, genom vilken vi kunna fr&#229;ga HERREN; men han &#228;r mig f&#246;rhatlig, ty han profeterar aldrig lycka &#229;t mig, utan best&#228;ndigt allenast olycka.&#187;  Josafat sade: &#187;Konungen s&#228;ge icke s&#229;.&#187;</p> 
<p><A NAME="an_18:8">18:8</A>&nbsp;D&#229; kallade Israels konung till sig en hovman och sade: &#187;Skaffa skyndsamt hit Mika, Jimlas son.&#187;</p> 
<p><A NAME="an_18:9">18:9</A>&nbsp;Israels konung och Josafat, Juda konung, sutto nu var och en p&#229; sin tron, ikl&#228;dda sina skrudar; de sutto p&#229; en tr&#246;skplats vid Samarias port, under det att alla profeterna profeterade inf&#246;r dem.</p> 
<p><A NAME="an_18:10">18:10</A>&nbsp;D&#229; gjorde sig Sidkia, Kenaanas son, horn av j&#228;rn och sade: &#187;S&#229; s&#228;ger HERREN: Med dessa skall du st&#229;nga aram&#233;erna, s&#229; att de f&#246;rg&#246;ras.&#187;</p> 
<p><A NAME="an_18:11">18:11</A>&nbsp;Och alla profeterna profeterade p&#229; samma s&#228;tt och sade: &#187;Drag upp mot Ramot i Gilead, s&#229; skall du bliva lyckosam; HERREN skall giva det i konungens hand.&#187;</p> 
<p><A NAME="an_18:12">18:12</A>&nbsp;Och budet som hade g&#229;tt f&#246;r att kalla p&#229; Mika talade till honom och sade: &#187;Det &#228;r s&#229;, att profeterna med en mun lova konungen lycka; s&#229; l&#229;t nu ock ditt tal st&#228;mma &#246;verens med deras, och lova ocks&#229; du lycka.&#187;</p> 
<p><A NAME="an_18:13">18:13</A>&nbsp;Men Mika svarade: &#187;S&#229; sant HERREN lever, jag skall allenast tala det som min Gud s&#228;ger.&#187;</p> 
<p><A NAME="an_18:14">18:14</A>&nbsp;N&#228;r han sedan kom till konungen, fr&#229;gade konungen honom: &#187;Mika, skola vi draga &#229;stad till Ramot i Gilead f&#246;r att bel&#228;gra det, eller skall jag avst&#229; d&#228;rifr&#229;n?&#187;  Han svarade: &#187;Dragen ditupp, s&#229; skolen I bliva lyckosamma; de skola bliva givna i eder hand.&#187;</p> 
<p><A NAME="an_18:15">18:15</A>&nbsp;Men konungen sade till honom: &#187;Huru m&#229;nga g&#229;nger skall jag besv&#228;rja dig att icke tala till mig annat &#228;n sanning i HERRENS namn?&#187;</p> 
<p><A NAME="an_18:16">18:16</A>&nbsp;D&#229; sade han: &#187;Jag s&#229;g hela Israel f&#246;rskingrat p&#229; bergen, likt f&#229;r som icke hava n&#229;gon herde.  Och HERREN sade: 'Dessa hava icke n&#229;gon herre; m&#229; de v&#228;nda tillbaka hem i frid, var och en till sitt.'&#187;</p> 
<p><A NAME="an_18:17">18:17</A>&nbsp;D&#229; sade Israels konung till Josafat: &#187;Sade jag dig icke att denne aldrig profeterar lycka &#229;t mig, utan allenast olycka?&#187;</p> 
<p><A NAME="an_18:18">18:18</A>&nbsp;Men han sade: &#187;H&#246;ren allts&#229; HERRENS ord.  Jag s&#229;g HERREN sitta p&#229; sin tron och himmelens hela h&#228;rskara st&#229; p&#229; hans h&#246;gra sida och p&#229; hans v&#228;nstra.</p> 
<p><A NAME="an_18:19">18:19</A>&nbsp;Och HERREN sade: 'Vem vill locka Ahab, Israels konung, att draga upp mot Ramot i Gilead, f&#246;r att han m&#229; falla d&#228;r?'  D&#229; sade den ene s&#229; och den andre s&#229;.</p> 
<p><A NAME="an_18:20">18:20</A>&nbsp;Slutligen kom anden fram och st&#228;llde sig inf&#246;r HERREN och sade: 'Jag vill locka honom d&#228;rtill.'  HERREN fr&#229;gade honom: 'P&#229; vad s&#228;tt?'</p> 
<p><A NAME="an_18:21">18:21</A>&nbsp;Han svarade: 'Jag vill g&#229; ut och bliva en l&#246;gnens ande i alla hans profeters mun.&#187;  D&#229; sade han: 'Du m&#229; f&#246;rs&#246;ka att locka honom d&#228;rtill och du skall ocks&#229; lyckas; g&#229; ut och g&#246;r s&#229;.'</p> 
<p><A NAME="an_18:22">18:22</A>&nbsp;Och se, nu har HERREN lagt en l&#246;gnens ande i dessa dina profeters mun, medan HERREN &#228;nd&#229; har beslutit att olycka skall komma &#246;ver dig.&#187;</p> 
<p><A NAME="an_18:23">18:23</A>&nbsp;D&#229; tr&#228;dde Sidkia, Kenaanas son, fram och gav Mika ett slag p&#229; kinden och sade: &#187;P&#229; vilken v&#228;g har d&#229; HERRENS Ande g&#229;tt bort ifr&#229;n mig f&#246;r att tala med dig?&#187;</p> 
<p><A NAME="an_18:24">18:24</A>&nbsp;Mika svarade: &#187;Du skall f&#229; se det p&#229; den dag d&#229; du n&#246;dgas springa fr&#229;n kammare till kammare f&#246;r att g&#246;mma dig.&#187;</p> 
<p><A NAME="an_18:25">18:25</A>&nbsp;Men Israels konung sade: &#187;Tagen Mika och f&#246;ren honom tillbaka till Amon, h&#246;vitsmannen i staden, och till Joas, konungasonen.</p> 
<p><A NAME="an_18:26">18:26</A>&nbsp;Och s&#228;gen: S&#229; s&#228;ger konungen: S&#228;tten denne i f&#228;ngelse och bespisen honom med f&#229;ngkost, till dess jag kommer v&#228;lbeh&#229;llen tillbaka.&#187;</p> 
<p><A NAME="an_18:27">18:27</A>&nbsp;Mika svarade: &#187;Om du kommer v&#228;lbeh&#229;llen tillbaka, s&#229; har HERREN icke talat genom mig.&#187;  Och han sade ytterligare: &#187;H&#246;ren detta, I folk, allasammans.&#187;</p> 
<p><A NAME="an_18:28">18:28</A>&nbsp;S&#229; drog nu Israels konung j&#228;mte Josafat, Juda konung, upp till Ramot i Gilead.</p> 
<p><A NAME="an_18:29">18:29</A>&nbsp;Och Israels konung sade till Josafat: &#187;Jag vill f&#246;rkl&#228;da mig, n&#228;r jag drager ut i striden, men du m&#229; vara kl&#228;dd i dina egna kl&#228;der.&#187;  S&#229; f&#246;rkl&#228;dde sig Israels konung, n&#228;r de drogo ut i striden.</p> 
<p><A NAME="an_18:30">18:30</A>&nbsp;Men konungen i Aram hade bjudit och sagt till sina vagnsh&#246;vitsm&#228;n: &#187;I skolen icke giva eder i strid med n&#229;gon, vare sig liten eller stor, utom med Israels konung allena.&#187;</p> 
<p><A NAME="an_18:31">18:31</A>&nbsp;N&#228;r d&#229; h&#246;vitsmannen &#246;ver vagnarna fingo se Josafat, t&#228;nkte de: &#187;Detta &#228;r Israels konung&#187;, och omringade honom d&#228;rf&#246;r, i avsikt att anfalla honom.  D&#229; gav Josafat upp ett rop, och HERREN hj&#228;lpte honom, Gud v&#228;nde dem bort ifr&#229;n honom.</p> 
<p><A NAME="an_18:32">18:32</A>&nbsp;S&#229; snart n&#228;mligen h&#246;vitsm&#228;nnen &#246;ver vagnarna m&#228;rkte att det icke var Israels konung, v&#228;nde de om och l&#228;to honom vara.</p> 
<p><A NAME="an_18:33">18:33</A>&nbsp;Men en man som sp&#228;nde sin b&#229;ge och sk&#246;t p&#229; m&#229;f&#229; tr&#228;ffade Israels konung i en fog p&#229; rustningen.  D&#229; sade denne till sin k&#246;rsven: &#187;Sv&#228;ng om vagnen och f&#246;r mig ut ur h&#228;ren, ty jag &#228;r s&#229;rad.&#187;</p> 
<p><A NAME="an_18:34">18:34</A>&nbsp;Och striden blev p&#229; den dagen allt h&#228;ftigare, och Israels konung h&#246;ll sig &#228;nda till aftonen uppr&#228;tt i sin vagn, v&#228;nd mot aram&#233;erna; men vid den tid d&#229; solen gick ned gav han upp andan.</p> 
<p><A NAME="an_19:1">19:1</A>&nbsp;Men Josafat, Juda konung, v&#228;nde v&#228;lbeh&#229;llen hem igen till Jerusalem.</p> 
<p><A NAME="an_19:2">19:2</A>&nbsp;D&#229; gick siaren Jehu, Hananis son, ut mot konung Josafat och sade till honom: &#187;Skall man d&#229; hj&#228;lpa den ogudaktige?  Skall du d&#229; &#228;lska dem som hata HERREN?  F&#246;r vad du har gjort vilar nu HERRENS f&#246;rt&#246;rnelse &#246;ver dig.</p> 
<p><A NAME="an_19:3">19:3</A>&nbsp;Dock har n&#229;got gott blivit funnet hos dig, ty du har utrotat Aserorna ur landet och har v&#228;nt ditt hj&#228;rta till att s&#246;ka Gud.&#187;</p> 
<p><A NAME="an_19:4">19:4</A>&nbsp;Och Josafat stannade nu i Jerusalem, men sedan drog han &#229;ter ut bland folket, ifr&#229;n Beer-Seba &#228;nda till Efraims bergsbygd, och f&#246;rde dem tillbaka till HERREN, deras f&#228;ders Gud.</p> 
<p><A NAME="an_19:5">19:5</A>&nbsp;Och han anst&#228;llde domare i landet, i alla Juda bef&#228;sta st&#228;der, s&#228;rskilda f&#246;r var stad.</p> 
<p><A NAME="an_19:6">19:6</A>&nbsp;Och han sade till dessa domare: &#187;Sen till, vad I g&#246;ren; ty I d&#246;men icke m&#228;nniskodom, utan HERRENS dom, och han &#228;r n&#228;rvarande, s&#229; ofta I d&#246;men.</p> 
<p><A NAME="an_19:7">19:7</A>&nbsp;L&#229;ten allts&#229; nu fruktan f&#246;r HERREN vara &#246;ver eder.  Given akt p&#229; vad I g&#246;ren; ty hos HERREN, v&#229;r Gud, finnes ingen or&#228;tt, och han har icke anseende till personen, ej heller tager han mutor.&#187;</p> 
<p><A NAME="an_19:8">19:8</A>&nbsp;Ocks&#229; i Jerusalem hade Josafat anst&#228;llt n&#229;gra av leviterna och pr&#228;sterna och n&#229;gra av huvudm&#228;nnen f&#246;r Israels familjer till att d&#246;ma HERRENS dom och avg&#246;ra r&#228;ttstvister.  N&#228;r de sedan v&#228;nde tillbaka till Jerusalem,</p> 
<p><A NAME="an_19:9">19:9</A>&nbsp;bj&#246;d han dem och sade: &#187;S&#229; skolen I g&#246;ra i HERRENS fruktan, redligt och med h&#228;ngivet hj&#228;rta.</p> 
<p><A NAME="an_19:10">19:10</A>&nbsp;Och s&#229; ofta n&#229;gon r&#228;ttssak drages inf&#246;r eder av edra br&#246;der, som bo i sina st&#228;der, det m&#229; g&#228;lla dom i en blodssak eller eljest till&#228;mpning av lag och bud, stadgar och r&#228;tter, d&#229; skolen I varna dem, s&#229; att de icke &#229;draga sig skuld inf&#246;r HERREN, varigenom f&#246;rt&#246;rnelse kommer &#246;ver eder och edra br&#246;der.  S&#229; skolen I g&#246;ra, f&#246;r att I icke m&#229;n &#229;draga eder skuld.</p> 
<p><A NAME="an_19:11">19:11</A>&nbsp;Och se, &#246;verstepr&#228;sten Amarja skall vara eder f&#246;rman i alla HERRENS saker, och Sebadja, Ismaels son, fursten f&#246;r Juda hus, i alla konungens saker; och leviterna skola vara tillsyningsm&#228;n under eder.  Varen nu st&#229;ndaktiga i vad I g&#246;ren, och HERREN skall vara med den som &#228;r god.&#187;</p> 
<p><A NAME="an_20:1">20:1</A>&nbsp;D&#228;refter kommo Moabs barn och Ammons barn och med dem en del av ammoniterna f&#246;r att strida mot Josafat.</p> 
<p><A NAME="an_20:2">20:2</A>&nbsp;Och man kom och ber&#228;ttade detta f&#246;r Josafat och sade: &#187;En stor hop kommer mot dig fr&#229;n landet p&#229; andra sidan havet, fr&#229;n Aram, och de &#228;ro redan i Hasason-Tamar (det &#228;r En-Gedi).&#187;</p> 
<p><A NAME="an_20:3">20:3</A>&nbsp;D&#229; blev Josafat f&#246;rskr&#228;ckt och v&#228;nde sin h&#229;g till att s&#246;ka HERREN; och han l&#228;t lysa ut en fasta &#246;ver hela Juda.</p> 
<p><A NAME="an_20:4">20:4</A>&nbsp;Och Juda f&#246;rsamlade sig f&#246;r att s&#246;ka hj&#228;lp hos HERREN; ja, fr&#229;n alla Juda st&#228;der kom man f&#246;r att s&#246;ka HERREN.</p> 
<p><A NAME="an_20:5">20:5</A>&nbsp;Och Josafat tr&#228;dde upp i Juda m&#228;ns och Jerusalems f&#246;rsamling i HERRENS hus, framf&#246;r den nya f&#246;rg&#229;rden,</p> 
<p><A NAME="an_20:6">20:6</A>&nbsp;och sade: &#187;HERRE, v&#229;ra f&#228;ders Gud, &#228;r icke du Gud i himmelen och den som r&#229;der &#246;ver alla hednafolkens riken?  I din hand &#228;r kraft och makt; och ingen finnes, som kan st&#229; dig emot.</p> 
<p><A NAME="an_20:7">20:7</A>&nbsp;Var det icke du, v&#229;r Gud, som f&#246;rdrev detta lands inbyggare f&#246;r ditt folk Israel och gav det &#229;t Abrahams, din v&#228;ns, s&#228;d f&#246;r evig tid?</p> 
<p><A NAME="an_20:8">20:8</A>&nbsp;De fingo bo d&#228;r, och de byggde dig d&#228;r en helgedom &#229;t ditt namn, i det de sade:</p> 
<p><A NAME="an_20:9">20:9</A>&nbsp;'Om n&#229;got ont kommer &#246;ver oss, sv&#228;rd, straffdom eller pest eller hungersn&#246;d, s&#229; vilja vi tr&#228;da upp inf&#246;r detta hus och inf&#246;r dig, ty ditt namn &#228;r i detta hus; och vi vilja ropa till dig i v&#229;r n&#246;d, och du skall d&#229; h&#246;ra och hj&#228;lpa.'</p> 
<p><A NAME="an_20:10">20:10</A>&nbsp;Se d&#228;rf&#246;r nu huru Ammons barn och Moab och folket i Seirs bergsbygd -- genom vilkas omr&#229;de du icke tillstadde Israel att g&#229;, n&#228;r de kommo fr&#229;n Egyptens land, varf&#246;r de ock togo en omv&#228;g bort ifr&#229;n dem och icke f&#246;rgjorde dem --</p> 
<p><A NAME="an_20:11">20:11</A>&nbsp;se huru dessa nu vederg&#228;lla oss, i det att de komma f&#246;r att f&#246;rjaga oss ur det land som &#228;r din besittning, och som du har givit oss till besittning.</p> 
<p><A NAME="an_20:12">20:12</A>&nbsp;Du, v&#229;r Gud, skall du icke h&#229;lla dom &#246;ver dem?  Ty vi f&#246;rm&#229; intet mot denna stora hop som kommer emot oss, och sj&#228;lva veta vi icke vad vi skola g&#246;ra, utan till dig se v&#229;ra &#246;gon.&#187;</p> 
<p><A NAME="an_20:13">20:13</A>&nbsp;Och hela Juda stod d&#228;r inf&#246;r HERREN med sina sp&#228;da barn, sina hustrur och s&#246;ner.</p> 
<p><A NAME="an_20:14">20:14</A>&nbsp;D&#229; kom HERRENS Ande mitt i f&#246;rsamlingen &#246;ver Jahasiel, son till Sakarja, son till Benaja, son till Jegiel, son till Mattanja, en levit, av Asafs s&#246;ner,</p> 
<p><A NAME="an_20:15">20:15</A>&nbsp;och han sade: &#187;Akten h&#228;rp&#229;, alla I av Juda, och I Jerusalems inv&#229;nare, och du konung Josafat.  S&#229; s&#228;ger HERREN till eder: Frukten icke och varen icke f&#246;rf&#228;rade f&#246;r denna stora hop, ty striden &#228;r icke eder, utan Guds.</p> 
<p><A NAME="an_20:16">20:16</A>&nbsp;Dragen i morgon ned mot dem.  De draga d&#229; upp p&#229; Hassish&#246;jden, och I skolen tr&#228;ffa dem vid andan av dalen, framf&#246;r Jeruels &#246;ken.</p> 
<p><A NAME="an_20:17">20:17</A>&nbsp;Men d&#228;rvid bliver det icke eder sak att strida.  I skolen allenast tr&#228;da fram och st&#229; stilla och se p&#229;, huru HERREN fr&#228;lsar eder, I av Juda och Jerusalem.  Frukten icke och varen icke f&#246;rf&#228;rade.  Dragen i morgon ut mot dem, och HERREN skall vara med eder.&#187;</p> 
<p><A NAME="an_20:18">20:18</A>&nbsp;D&#229; b&#246;jde Josafat sig ned med ansiktet mot jorden, och alla Juda m&#228;n och Jerusalems inv&#229;nare f&#246;llo ned f&#246;r HERREN och tillb&#229;do HERREN.</p> 
<p><A NAME="an_20:19">20:19</A>&nbsp;Och de av leviterna, som tillh&#246;rde kehatiternas och koraiternas barn, stodo upp och lovade HERREN, Israels Gud, med h&#246;g och stark r&#246;st.</p> 
<p><A NAME="an_20:20">20:20</A>&nbsp;Men bittida f&#246;ljande morgon drogo de ut till Tekoas &#246;ken.  Och n&#228;r de drogo ut, tr&#228;dde Josafat fram och sade: &#187;H&#246;ren mig, I av Juda och I Jerusalems inv&#229;nare.  Haven tro p&#229; HERREN, eder Gud, s&#229; skolen I hava ro.  Och tron p&#229; hans profeter, s&#229; skolen I bliva lyckosamma.&#187;</p> 
<p><A NAME="an_20:21">20:21</A>&nbsp;Och sedan han hade r&#229;df&#246;rt sig med folket, st&#228;llde han upp m&#228;n som skulle sjunga till HERRENS &#228;ra och lova honom i helig skrud, under det att de drogo ut framf&#246;r den v&#228;pnade h&#228;ren; de skulle sjunga: &#187;Tacken HERREN, ty hans n&#229;d varar evinnerligen.&#187;</p> 
<p><A NAME="an_20:22">20:22</A>&nbsp;Och just som de begynte med s&#229;ngen och lovet, l&#228;t HERREN ett angrepp ske bakifr&#229;n p&#229; Ammons barn och Moab och folket ifr&#229;n Seirs bergsbygd, dem som hade kommit mot Juda; och de blevo slagna.</p> 
<p><A NAME="an_20:23">20:23</A>&nbsp;Och Ammons barn och Moab reste sig mot folket ifr&#229;n Seirs bergsbygd och g&#229;vo dem till spillo och f&#246;rgjorde dem; och n&#228;r de hade gjort &#228;nde p&#229; folket ifr&#229;n Seir, hj&#228;lptes de &#229;t att nedg&#246;ra varandra.</p> 
<p><A NAME="an_20:24">20:24</A>&nbsp;N&#228;r sedan Juda m&#228;n kommo upp p&#229; h&#246;jden, varifr&#229;n man kunde se ut &#246;ver &#246;knen, och v&#228;nde sig mot fiendernas hop, fingo de se dessa ligga d&#246;da p&#229; jorden, och ingen hade undkommit.</p> 
<p><A NAME="an_20:25">20:25</A>&nbsp;Och n&#228;r Josafat begav sig dit med sitt folk f&#246;r att plundra och taga byte fr&#229;n dem, funno de d&#228;r en myckenhet av gods och av d&#246;da kroppar och av dyrbara ting; och de togo for sig s&#229; mycket att de icke kunde b&#228;ra det.  Och de fortsatte plundringen i tre dagar; s&#229; stort var bytet.</p> 
<p><A NAME="an_20:26">20:26</A>&nbsp;Men p&#229; fj&#228;rde dagen f&#246;rsamlade de sig i Berakadalen; d&#228;r lovade de HERREN, och d&#228;rav fick det st&#228;llet namnet Berakadalen, s&#229;som det heter &#228;nnu i dag.</p> 
<p><A NAME="an_20:27">20:27</A>&nbsp;D&#228;refter v&#228;nde alla Judas och Jerusalems m&#228;n, med Josafat i spetsen, glada tillbaka igen till Jerusalem; ty HERREN hade berett dem gl&#228;dje genom vad som hade skett med deras fiender.</p> 
<p><A NAME="an_20:28">20:28</A>&nbsp;Och de drogo in i Jerusalem med psaltare, harpor och trumpeter och t&#229;gade till HERRENS hus.</p> 
<p><A NAME="an_20:29">20:29</A>&nbsp;Och en f&#246;rskr&#228;ckelse ifr&#229;n Gud kom &#246;ver alla de fr&#228;mmande rikena, n&#228;r de h&#246;rde att HERREN hade stritt mot Israels fiender.</p> 
<p><A NAME="an_20:30">20:30</A>&nbsp;Och Josafats rike hade nu ro, ty hans Gud l&#228;t honom f&#229; lugn p&#229; alla sidor.</p> 
<p><A NAME="an_20:31">20:31</A>&nbsp;S&#229; regerade Josafat &#246;ver Juda.  han var trettiofem &#229;r gammal, n&#228;r han blev konung, och han regerade tjugufem &#229;r i Jerusalem.  Hans moder hette Asuba, Silhis dotter.</p> 
<p><A NAME="an_20:32">20:32</A>&nbsp;Och han vandrade p&#229; sin fader Asas v&#228;g, utan att vika av ifr&#229;n den; han gjorde n&#228;mligen vad r&#228;tt var i HERRENS &#246;gon.</p> 
<p><A NAME="an_20:33">20:33</A>&nbsp;Dock blevo offerh&#246;jderna icke avskaffade, och &#228;nnu hade folket icke v&#228;nt sina hj&#228;rtan till sina f&#228;ders Gud.</p> 
<p><A NAME="an_20:34">20:34</A>&nbsp;Vad nu mer &#228;r att s&#228;ga om Josafat, om hans f&#246;rsta tid s&#229;v&#228;l som om hans sista, det finnes upptecknat i Jehus, Hananis sons, kr&#246;nika, som &#228;r upptagen i boken om Israels konungar.</p> 
<p><A NAME="an_20:35">20:35</A>&nbsp;Men sedan f&#246;rband sig Josafat, Juda konung, med Ahasja, Israels konung, fast&#228;n denne var ogudaktig i sina g&#228;rningar;</p> 
<p><A NAME="an_20:36">20:36</A>&nbsp;han f&#246;rband sig med honom f&#246;r att bygga skepp som skulle g&#229; till Tarsis.  Och de byggde skepp i Esjon-Geber.</p> 
<p><A NAME="an_20:37">20:37</A>&nbsp;D&#229; profeterade Elieser, Dodavahus son, fr&#229;n Maresa, mot Josafat; han sade: &#187;D&#228;rf&#246;r att du har f&#246;rbundit dig med Ahasja, skall HERREN l&#229;ta ditt f&#246;retag bliva om intet.&#187;  Och somliga av skeppen ledo skeppsbrott, s&#229; att de icke kunde g&#229; till Tarsis.</p> 
<p><A NAME="an_21:1">21:1</A>&nbsp;Och Josafat gick till vila hos sina f&#228;der och blev begraven hos sina f&#228;der i Davids stad.  Och hans son Joram blev konung efter honom.</p> 
<p><A NAME="an_21:2">21:2</A>&nbsp;Denne hade br&#246;der, s&#246;ner till Josafat: Asarja, Jehiel, Sakarja, Asarjahu, Mikael och Sefatja; alla dessa voro s&#246;ner till Josafat, Israels konung.</p> 
<p><A NAME="an_21:3">21:3</A>&nbsp;Och deras fader gav dem stora sk&#228;nker i silver och guld och dyrbarheter, d&#228;rtill ock fasta st&#228;der i Juda; men konungad&#246;met hade han givit &#229;t Joram, ty denne var den f&#246;rstf&#246;dde.</p> 
<p><A NAME="an_21:4">21:4</A>&nbsp;N&#228;r Joram nu hade &#246;vertagit sin faders konungad&#246;me och bef&#228;st sig d&#228;ri, dr&#228;pte han alla sina br&#246;der med sv&#228;rd, s&#229; ock n&#229;gra av Israels furstar,</p> 
<p><A NAME="an_21:5">21:5</A>&nbsp;Joram var trettiotv&#229; &#229;r gammal, &#228;r han blev konung, och han regerade &#229;tta &#229;r i Jerusalem.</p> 
<p><A NAME="an_21:6">21:6</A>&nbsp;Men han vandrade p&#229; Israels konungars v&#228;g, s&#229;som Ahabs hus hade gjort, ty en dotter till Ahab var hans hustru; han gjorde vad ont var i HERRENS &#246;gon.</p> 
<p><A NAME="an_21:7">21:7</A>&nbsp;Dock ville HERREN icke f&#246;rd&#228;rva Davids hus, f&#246;r det f&#246;rbunds skull som han hade slutit med David, och enligt sitt l&#246;fte, att han skulle l&#229;ta honom och hans s&#246;ner hava en lampa f&#246;r alltid.</p> 
<p><A NAME="an_21:8">21:8</A>&nbsp;I hans tid avf&#246;ll Edom fr&#229;n Juda v&#228;lde och satte en egen konung &#246;ver sig.</p> 
<p><A NAME="an_21:9">21:9</A>&nbsp;D&#229; drog Joram dit med sina h&#246;vitsm&#228;n och med alla sina stridsvagnar.  Och om natten gjorde han ett anfall p&#229; edom&#233;erna, som hade omringat honom, och slog dem och h&#246;vitsm&#228;nnen &#246;ver deras vagnar.</p> 
<p><A NAME="an_21:10">21:10</A>&nbsp;S&#229; avf&#246;ll Edom fr&#229;n Juda v&#228;lde, och det har varit skilt d&#228;rifr&#229;n &#228;nda till denna dag.  Vid samma tid avf&#246;ll ock Libna fr&#229;n hans v&#228;lde, d&#228;rf&#246;r att han hade &#246;vergivit HERREN, sina f&#228;ders Gud.</p> 
<p><A NAME="an_21:11">21:11</A>&nbsp;Ocks&#229; han uppf&#246;rde offerh&#246;jder p&#229; bergen i Juda och f&#246;rledde s&#229; Jerusalems inv&#229;nare till trol&#246;s avf&#228;llighet och f&#246;rf&#246;rde Juda.</p> 
<p><A NAME="an_21:12">21:12</A>&nbsp;Men en skrivelse kom honom till handa fr&#229;n profeten Elia, s&#229; lydande: &#187;S&#229; s&#228;ger HERREN, din fader Davids Gud: Se, du har icke vandrat p&#229; din fader Josafats v&#228;gar eller p&#229; Asas, Juda konungs, v&#228;gar,</p> 
<p><A NAME="an_21:13">21:13</A>&nbsp;utan du har vandrat p&#229; Israels konungars v&#228;g och f&#246;rlett Juda och Jerusalems inv&#229;nare till trol&#246;s avf&#228;llighet, p&#229; samma s&#228;tt som Ahabs hus f&#246;rledde till avf&#228;llighet; du har ocks&#229; dr&#228;pt dina br&#246;der, dem som h&#246;rde till din faders hus, och som voro b&#228;ttre &#228;n du.</p> 
<p><A NAME="an_21:14">21:14</A>&nbsp;D&#228;rf&#246;r skall HERREN l&#229;ta en stor hems&#246;kelse drabba ditt folk, s&#229; ock dina barn och dina hustrur och allt vad du &#228;ger;</p> 
<p><A NAME="an_21:15">21:15</A>&nbsp;och sj&#228;lv skall du tr&#228;ffas av sv&#229;r sjukdom, en sjukdom i dina in&#228;lvor, s&#229; sv&#229;r att dina in&#228;lvor, efter &#229;r och dagar, skola falla ut i f&#246;ljd av sjukdomen.&#187;</p> 
<p><A NAME="an_21:16">21:16</A>&nbsp;Och HERREN uppv&#228;ckte mot Joram filist&#233;ernas ande och de arabers som bodde n&#228;rmast etiopierna;</p> 
<p><A NAME="an_21:17">21:17</A>&nbsp;och de drogo upp mot Juda och br&#246;to in d&#228;r och f&#246;rde bort allt gods som fanns i konungens hus, d&#228;rtill ock hans s&#246;ner och hustrur, s&#229; att han icke hade kvar n&#229;gon av sina s&#246;ner f&#246;rutom Joahas, sin yngste son.</p> 
<p><A NAME="an_21:18">21:18</A>&nbsp;Och efter allt detta hems&#246;kte HERREN honom med en obotlig sjukdom i in&#228;lvorna.</p> 
<p><A NAME="an_21:19">21:19</A>&nbsp;Och efter &#229;r och dagar, n&#228;r tv&#229; &#229;r voro f&#246;rlidna, f&#246;llo hans in&#228;lvor ut i f&#246;ljd av sjukdomen, och han dog i sv&#229;ra pl&#229;gor; men hans folk anst&#228;llde ingen f&#246;rbr&#228;nning till hans &#228;ra, s&#229;som de hade gjort efter hans f&#228;der.</p> 
<p><A NAME="an_21:20">21:20</A>&nbsp;Han var trettiotv&#229; &#229;r gammal, n&#228;r han blev konung, och han regerade &#229;tta &#229;r i Jerusalem.  Och han gick bort utan att bliva saknad, och man begrov honom i Davids stad, men icke i konungagravarna.</p> 
<p><A NAME="an_22:1">22:1</A>&nbsp;Och Jerusalems inv&#229;nare gjorde Ahasja, hans yngste son, till konung efter honom; ty alla de &#228;ldre hade blivit dr&#228;pta av den r&#246;varskara som med araberna hade kommit till l&#228;gret.  S&#229; blev d&#229; Ahasja, Jorams son, konung i Juda.</p> 
<p><A NAME="an_22:2">22:2</A>&nbsp;Fyrtiotv&#229; &#229;r gammal var Ahasja, &#228;r han blev konung, ock han regerade ett &#229;r i Jerusalem.  Hans moder hette Atalja, Omris dotter.</p> 
<p><A NAME="an_22:3">22:3</A>&nbsp;Ocks&#229; han vandrade p&#229; Ahabs hus' v&#228;gar, ty hans moder var hans r&#229;dgiverska i ogudaktighet.</p> 
<p><A NAME="an_22:4">22:4</A>&nbsp;Han gjorde vad ont var i HERRENS &#246;gon likasom Ahabs hus; ty d&#228;rifr&#229;n tog han, efter sin faders d&#246;d, sina r&#229;dgivare, till sitt eget f&#246;rd&#228;rv.</p> 
<p><A NAME="an_22:5">22:5</A>&nbsp;Det var ock deras r&#229;d han f&#246;ljde, n&#228;r han drog &#229;stad med Joram, Ahabs son, Israels konung, och stridde mot Hasael, konungen i Aram, vid Ramot i Gilead.  Men Joram blev s&#229;rad av aram&#233;erna.</p> 
<p><A NAME="an_22:6">22:6</A>&nbsp;D&#229; v&#228;nde han tillbaka, f&#246;r att i Jisreel l&#229;ta hela sig fr&#229;n de s&#229;r som han hade f&#229;tt vid Rama, i striden mot Hasael, konungen i Aram.  Och Asarja, Jorams son, Juda konung, for ned f&#246;r att bes&#246;ka Joram, Ahabs son, i Jisreel, eftersom denne l&#229;g sjuk.</p> 
<p><A NAME="an_22:7">22:7</A>&nbsp;Men till Ahasjas f&#246;rd&#228;rv var det av Gud best&#228;mt att han skulle komma till Joram.  Ty n&#228;r han hade kommit dit, for han med Joram f&#246;r att m&#246;ta Jehu, Nimsis son, som HERREN hade smort till att utrota Ahabs hus.</p> 
<p><A NAME="an_22:8">22:8</A>&nbsp;S&#229; h&#228;nde sig att Jehu, n&#228;r han utf&#246;rde straffdomen &#246;ver Ahabs hus, tr&#228;ffade p&#229; de Juda furstar och de brors&#246;ner till Ahasja, som voro i Ahasjas tj&#228;nst, och dr&#228;pte dem.</p> 
<p><A NAME="an_22:9">22:9</A>&nbsp;Sedan s&#246;kte han efter Ahasja; och man grep denne, d&#228;r han h&#246;ll sig g&#246;md i Samaria, och f&#246;rde honom till Jehu och d&#246;dade honom.  Men d&#228;refter begrovo de honom, ty de sade: &#187;Han var dock son till Josafat, som s&#246;kte HERREN av allt sitt hj&#228;rta.&#187;  Och av Ahasjas hus fanns sedan ingen dom f&#246;rm&#229;dde &#246;vertaga konungad&#246;met.</p> 
<p><A NAME="an_22:10">22:10</A>&nbsp;N&#228;r nu Atalja, Ahasjas moder, f&#246;rnam att hennes son var d&#246;d, stod hon upp och f&#246;rgjorde hela konungasl&#228;kten i Juda hus.</p> 
<p><A NAME="an_22:11">22:11</A>&nbsp;Men just n&#228;r konungabarnen skulle d&#246;das, tog konungadottern Josabeat Joas, Ahasjas son, och skaffade honom hemligen undan, i det att han f&#246;rde honom j&#228;mte hans amma in i sovkammaren; d&#228;r h&#246;ll Josabeat, konung Jorams dotter, pr&#228;sten Jojadas hustru -- som ju ock var Ahasjas syster -- honom dold f&#246;r Atalja, s&#229; att denna icke fick d&#246;da honom.</p> 
<p><A NAME="an_22:12">22:12</A>&nbsp;Sedan var han hos dem i Guds hus, d&#228;r han f&#246;rblev g&#246;md i sex &#229;r, medan Atalja regerade i landet.</p> 
<p><A NAME="an_23:1">23:1</A>&nbsp;Men i det sjunde &#229;ret tog Jojada mod till sig och f&#246;rband sig med underh&#246;vitsm&#228;nnen Asarja, Jerohams son, Ismael, Johanans son, Asarja, Obeds son, Maaseja, Adajas son, och Elisafat, Sikris son.</p> 
<p><A NAME="an_23:2">23:2</A>&nbsp;Dessa foro d&#228;refter omkring i Juda och f&#246;rsamlade leviterna ur alla Juda st&#228;der, s&#229; ock huvudm&#228;nnen f&#246;r Israels familjer.  Och n&#228;r de kommo till Jerusalem,</p> 
<p><A NAME="an_23:3">23:3</A>&nbsp;Sl&#246;t hela f&#246;rsamlingen i Guds hus ett f&#246;rbund med konungen.  Och Jojada sade till dem: &#187;Konungens son skall nu vara konung, s&#229;som HERREN har talat ang&#229;ende Davids s&#246;ner.</p> 
<p><A NAME="an_23:4">23:4</A>&nbsp;Detta &#228;r allts&#229; vad I skolen g&#246;ra: en tredjedel av eder, n&#228;mligen de pr&#228;ster och leviter som hava att intr&#228;da i vakth&#229;llningen p&#229; sabbaten, skall st&#229; p&#229; vakt vid tr&#246;sklarna</p> 
<p><A NAME="an_23:5">23:5</A>&nbsp;och en tredjedel vid konungshuset och en tredjedel vid Jesodporten; och allt folket skall vara p&#229; f&#246;rg&#229;rdarna till HERRENS hus.</p> 
<p><A NAME="an_23:6">23:6</A>&nbsp;Dock m&#229; ingen annan &#228;n pr&#228;sterna och de tj&#228;nstg&#246;rande leviterna g&#229; in i HERRENS hus; dessa m&#229; g&#229; in, ty de &#228;ro heliga.  Men allt det &#246;vriga folket skall iakttaga vad HERREN har bjudit dem iakttaga.</p> 
<p><A NAME="an_23:7">23:7</A>&nbsp;Och leviterna skola st&#228;lla sig runt omkring konungen, var och en med sina vapen i handen; och om n&#229;gon vill tr&#228;nga sig in i huset, skall han d&#246;das.  Och I skolen f&#246;lja konungen, vare sig han g&#229;r in eller ut.&#187;</p> 
<p><A NAME="an_23:8">23:8</A>&nbsp;Leviterna och hela Juda gjorde allt vad pr&#228;sten Jojada hade bjudit dem, var och en av dem tog sina m&#228;n, b&#229;de de som skulle intr&#228;da i vakth&#229;llningen p&#229; sabbaten och de som skulle avg&#229; d&#228;rifr&#229;n p&#229; sabbaten, ty pr&#228;sten Jojada l&#228;t ingen avdelning vara fri ifr&#229;n tj&#228;nstg&#246;ring.</p> 
<p><A NAME="an_23:9">23:9</A>&nbsp;Och pr&#228;sten Jojada gav &#229;t underh&#246;vitsm&#228;nnen de spjut och de sk&#246;ldar av olika slag, som hade tillh&#246;rt konung David, och som funnos i Guds hus.</p> 
<p><A NAME="an_23:10">23:10</A>&nbsp;Och han st&#228;llde upp allt folket, var och en med sitt vapen i handen, fr&#229;n husets s&#246;dra sida till husets norra sida, mot altaret och mot huset, runt omkring konungen.</p> 
<p><A NAME="an_23:11">23:11</A>&nbsp;D&#228;refter f&#246;rde de ut konungasonen och satte p&#229; honom kronan och g&#229;vo honom vittnesb&#246;rdet och gjorde honom till konung; och Jojada och hans s&#246;ner smorde honom och ropade: &#187;Leve konungen!&#187;</p> 
<p><A NAME="an_23:12">23:12</A>&nbsp;N&#228;r Atalja nu h&#246;rde folkets rop, d&#229; de skyndade fram och hyllade konungen, gick hon in i HERRENS hus till folket.</p> 
<p><A NAME="an_23:13">23:13</A>&nbsp;D&#228;r fick hon d&#229; se konungen st&#229; vid sin pelare, n&#228;ra ing&#229;ngen, och h&#246;vitsm&#228;nnen och trumpetbl&#229;sarna bredvid konungen, och fick h&#246;ra huru hela folkm&#228;ngden jublade och st&#246;tte i trumpeterna, och huru s&#229;ngarna med sina instrumenter ledde hyllningss&#229;ngen.  D&#229; rev Atalja s&#246;nder sina kl&#228;der och ropade: &#187;Sammansv&#228;rjning! Sammansv&#228;rjning!&#187;</p> 
<p><A NAME="an_23:14">23:14</A>&nbsp;Men pr&#228;sten Jojada l&#228;t underh&#246;vitsm&#228;nnen som anf&#246;rde skaran tr&#228;da fram, och han sade till dem: &#187;F&#246;ren henne ut mellan leden, och om n&#229;gon f&#246;ljer henne, s&#229; m&#229; han d&#246;das med sv&#228;rd.&#187;  Pr&#228;sten f&#246;rbj&#246;d dem n&#228;mligen att d&#246;da henne i HERRENS hus.</p> 
<p><A NAME="an_23:15">23:15</A>&nbsp;Allts&#229; grepo de henne, och n&#228;r hon hade kommit fram dit d&#228;r H&#228;stporten f&#246;r in i konungshuset, d&#246;dade de henne d&#228;r.</p> 
<p><A NAME="an_23:16">23:16</A>&nbsp;Och Jojada sl&#246;t ett f&#246;rbund mellan sig och allt folket och konungen, att de skulle vara ett HERRENS folk.</p> 
<p><A NAME="an_23:17">23:17</A>&nbsp;Och allt folket begav sig till Baals tempel och rev ned det och slog s&#246;nder dess altaren och bilder; och Mattan, Baals pr&#228;st, dr&#228;pte de framf&#246;r altarna.</p> 
<p><A NAME="an_23:18">23:18</A>&nbsp;D&#228;refter st&#228;llde Jojada ut vakter vid HERRENS hus och betrodde detta v&#228;rv &#229;t de levitiska pr&#228;sterna, dem som David hade indelat i klasser f&#246;r tj&#228;nstg&#246;ringen i HERRENS hus, till att offra br&#228;nnoffer &#229;t HERREN, s&#229;som det var f&#246;reskrivet i Moses lag, med jubel och s&#229;ng, efter Davids anordning.</p> 
<p><A NAME="an_23:19">23:19</A>&nbsp;Och han st&#228;llde d&#246;rrvaktarna vid portarna till HERRENS hus, f&#246;r att ingen skulle komma in, som p&#229; n&#229;got s&#228;tt var oren.</p> 
<p><A NAME="an_23:20">23:20</A>&nbsp;Och han tog med sig underh&#246;vitsm&#228;nnen och de f&#246;rn&#228;msta och m&#228;ktigaste bland folket och hela folkm&#228;ngden och f&#246;rde konungen ned fr&#229;n HERRENS hus, och de gingo in i konungshuset genom &#214;vre porten; och de satte konungen p&#229; konungatronen.</p> 
<p><A NAME="an_23:21">23:21</A>&nbsp;Och hela folkm&#228;ngden gladde sig, och staden f&#246;rblev lugn.  Men Atalja hade de d&#246;dat med sv&#228;rd.</p> 
<p><A NAME="an_24:1">24:1</A>&nbsp;Joas var sju &#229;r gammal, n&#228;r han blev konung, och han regerade fyrtio &#229;r i Jerusalem.  Hans moder hette Sibja, fr&#229;n Beer-Seba.</p> 
<p><A NAME="an_24:2">24:2</A>&nbsp;Och Joas gjorde vad r&#228;tt var i HERRENS &#246;gon, s&#229; l&#228;nge pr&#228;sten Jojada levde.</p> 
<p><A NAME="an_24:3">24:3</A>&nbsp;Och Jojada tog &#229;t honom tv&#229; hustrur, och han f&#246;dde s&#246;ner och d&#246;ttrar.</p> 
<p><A NAME="an_24:4">24:4</A>&nbsp;D&#228;refter blev Joas bet&#228;nkt p&#229; att upphj&#228;lpa HERRENS hus.</p> 
<p><A NAME="an_24:5">24:5</A>&nbsp;Och han f&#246;rsamlade pr&#228;sterna och leviterna och sade till dem: &#187;Faren vart &#229;r ut till Juda st&#228;der, och samlen fr&#229;n hela Israel in penningar till att s&#228;tta eder Guds hus i st&#229;nd; och I skolen bedriva denna sak med skyndsamhet.&#187;  Men leviterna skyndade sig icke.</p> 
<p><A NAME="an_24:6">24:6</A>&nbsp;D&#229; kallade konungen till sig &#246;verstepr&#228;sten Jojada och sade till honom: &#187;Varf&#246;r har du icke tillh&#229;llit leviterna att fr&#229;n Juda och Jerusalem indriva den skatt som HERRENS tj&#228;nare Mose p&#229;lade, och som Israels f&#246;rsamling skulle erl&#228;gga till vittnesb&#246;rdets tabernakel?</p> 
<p><A NAME="an_24:7">24:7</A>&nbsp;Ty Ataljas, den ogudaktiga kvinnans, s&#246;ner hava f&#246;rd&#228;rvat Gud hus; ja, allt som var helgat till HERRENS hus hava de anv&#228;nt till Baalerna.&#187;</p> 
<p><A NAME="an_24:8">24:8</A>&nbsp;P&#229; konungens befallning gjorde man d&#228;refter en kista och st&#228;llde den utanf&#246;r porten till HERREN hus.</p> 
<p><A NAME="an_24:9">24:9</A>&nbsp;Och man l&#228;t utropa i Juda och Jerusalem att den skatt som Guds tj&#228;nare Mose hade p&#229;lagt Israel i &#246;knen skulle erl&#228;ggas &#229;t HERREN.</p> 
<p><A NAME="an_24:10">24:10</A>&nbsp;Och alla furstarna och allt folket buro fram penningar med gl&#228;dje och kastade dem i kistan, till dess att allt var insamlat.</p> 
<p><A NAME="an_24:11">24:11</A>&nbsp;Och n&#228;r tid blev att genom leviternas f&#246;rsorg f&#246;ra kistan till de granskningsm&#228;n som konungen hade f&#246;rordnat, och dessa d&#229; m&#228;rkte att mycket penningar fanns i den, d&#229; kommo konungens sekreterare och &#246;verstepr&#228;stens tillsyningsman och t&#246;mde kistan och buro den sedan tillbaka till dess plats.  S&#229; gjorde de g&#229;ng efter annan och samlade in penningar i myckenhet.</p> 
<p><A NAME="an_24:12">24:12</A>&nbsp;D&#228;refter l&#228;mnade konungen och Jojada dessa &#229;t den som skulle utf&#246;ra arbetet p&#229; HERRENS hus, och lejde stenhuggare och timmerm&#228;n till att upphj&#228;lpa HERRENS hus, s&#229; ock j&#228;rn- och kopparsmeder till att s&#228;tta HERRENS hus i st&#229;nd.</p> 
<p><A NAME="an_24:13">24:13</A>&nbsp;Och de som utf&#246;rde arbetet bedrevo det s&#229;, att arbetet gick fram&#229;t under deras h&#228;nder, Och de &#229;terst&#228;llde Guds hus i dess f&#246;rra skick och satte det i gott st&#229;nd.</p> 
<p><A NAME="an_24:14">24:14</A>&nbsp;Och n&#228;r de hade slutat, buro de &#229;terstoden av penningarna till konungen och Jojada; och man gjorde d&#228;rav k&#228;rl till HERRENS hus, k&#228;rl till gudstj&#228;nsten och offren, sk&#229;lar och andra k&#228;rl av guld och silver Och man offrade br&#228;nnoffer i HERRENS hus best&#228;ndigt, s&#229; l&#228;nge Jojada levde.</p> 
<p><A NAME="an_24:15">24:15</A>&nbsp;Men Jojada blev gammal och m&#228;tt p&#229; att leva och dog s&#229;; ett hundra trettio &#229;r gammal var han vid sin d&#246;d.</p> 
<p><A NAME="an_24:16">24:16</A>&nbsp;Och man begrov honom i Davids stad bland konungarna, d&#228;rf&#246;r att han hade gjort vad gott var mot Israel och mot Gud och hans hus.</p> 
<p><A NAME="an_24:17">24:17</A>&nbsp;Men efter Jojadas d&#246;d kommo Juda furstar och f&#246;llo ned f&#246;r konungen; d&#229; lyssnade konungen till dem.</p> 
<p><A NAME="an_24:18">24:18</A>&nbsp;Och de &#246;verg&#229;vo HERRENS, sina f&#228;ders Guds, hus och tj&#228;nade Aserorna och avgudarna.  D&#229; kom f&#246;rt&#246;rnelse &#246;ver Juda och Jerusalem genom den skuld de s&#229; &#229;drogo sig.</p> 
<p><A NAME="an_24:19">24:19</A>&nbsp;Och profeter s&#228;ndes ibland dem f&#246;r att omv&#228;nda dem till HERREN; och dessa varnade dem, men de lyssnade icke d&#228;rtill.</p> 
<p><A NAME="an_24:20">24:20</A>&nbsp;Men Sakarja, pr&#228;sten Jojadas son, hade blivit bekl&#228;dd med Guds Andes kraft, och han tr&#228;dde fram inf&#246;r folket och sade till dem: &#187;S&#229; s&#228;ger Gud: Varf&#246;r &#246;vertr&#228;den I HERRENS bud, eder sj&#228;lva till ingen fromma?  Eftersom I haven &#246;vergivit HERREN, har han ock &#246;vergivit eder.&#187;</p> 
<p><A NAME="an_24:21">24:21</A>&nbsp;D&#229; sammansvuro de sig mot honom och stenade honom, enligt konungens befallning, p&#229; f&#246;rg&#229;rden till HERRENS hus.</p> 
<p><A NAME="an_24:22">24:22</A>&nbsp;Ty konung Joas t&#228;nkte icke p&#229; den k&#228;rlek som Jojada, dennes fader, hade bevisat honom, utan dr&#228;pte hans son.  Men denne sade i sin d&#246;dsstund: &#187;M&#229; HERREN se detta och utkr&#228;va det.&#187;</p> 
<p><A NAME="an_24:23">24:23</A>&nbsp;Och n&#228;r &#229;ret hade g&#229;tt till &#228;nda, drog aram&#233;ernas h&#228;r upp mot honom, och de kommo till Juda och Jerusalem och utrotade ur folket alla folkets furstar.  Och allt byte som de togo s&#228;nde de till konungen i Damaskus.</p> 
<p><A NAME="an_24:24">24:24</A>&nbsp;Ty fast&#228;n aram&#233;ernas h&#228;r som d&#229; ryckte an utgjorde allenast en ringa skara, gav HERREN likv&#228;l i deras hand en mycket talrik h&#228;r, d&#228;rf&#246;r att folket hade &#246;vergivit HERREN, sina f&#228;ders Gud.  S&#229; fingo de utf&#246;ra straffdomen &#246;ver Joas.</p> 
<p><A NAME="an_24:25">24:25</A>&nbsp;Och n&#228;r dessa drogo bort ifr&#229;n honom -- ty de l&#228;mnade honom kvar illa sjuk -- sammansvuro sig hans tj&#228;nare mot honom, d&#228;rf&#246;r att han hade utgjutit pr&#228;sten Jojadas s&#246;ners blod, och dr&#228;pte honom p&#229; hans s&#228;ng; detta blev hans d&#246;d.  Och man begrov honom i Davids stad; dock begrov man honom icke i konungagravarna.</p> 
<p><A NAME="an_24:26">24:26</A>&nbsp;Och de som sammansvuro sig mot honom voro Sabad, son till ammonitiskan Simeat, och Josabad, son till moabitiskan Simrit.</p> 
<p><A NAME="an_24:27">24:27</A>&nbsp;Men om hans s&#246;ner, och om de m&#229;nga profetior som f&#246;rkunnades mot honom, och om huru Guds hus &#229;ter uppr&#228;ttades, h&#228;rom &#228;r skrivet i &#187;Utl&#228;ggning av Konungaboken&#187;.  Och hans son Amasja blev konung efter honom.</p> 
<p><A NAME="an_25:1">25:1</A>&nbsp;Amasja var tjugufem &#229;r gammal, n&#228;r han blev konung, och han regerade tjugunio &#229;r i Jerusalem.  Hans moder hette Joaddan, fr&#229;n Jerusalem.</p> 
<p><A NAME="an_25:2">25:2</A>&nbsp;Han gjorde vad r&#228;tt var i HERRENS &#246;gon, dock icke av fullt h&#228;ngivet hj&#228;rta.</p> 
<p><A NAME="an_25:3">25:3</A>&nbsp;Och sedan hans konungad&#246;me hade blivit bef&#228;st, l&#228;t han dr&#228;pa dem av sina tj&#228;nare, som hade d&#246;dat hans fader, konungen.</p> 
<p><A NAME="an_25:4">25:4</A>&nbsp;Men deras barn d&#246;dade han icke, utan handlade i enlighet med vad f&#246;reskrivet var i Moses lagbok, d&#228;r HERREN hade bjudit och sagt: &#187;F&#246;r&#228;ldrarna skola icke d&#246; f&#246;r sina barns skull, och barnen skola icke d&#246; f&#246;r sina f&#246;r&#228;ldrars skull, utan var och en skall d&#246; genom sin egen synd.&#187;</p> 
<p><A NAME="an_25:5">25:5</A>&nbsp;Och Amasja f&#246;rsamlade Juda barn och l&#228;t dem st&#228;lla upp sig efter sina familjer, efter sina &#246;ver- och under- h&#246;vitsm&#228;n, hela Juda och Benjamin.  D&#228;refter inm&#246;nstrade han dem som voro tjugu &#229;r gamla eller d&#228;rut&#246;ver, och fann dem utg&#246;ra tre hundra tusen utvalda stridbara m&#228;n, som kunde f&#246;ra spjut och sk&#246;ld.</p> 
<p><A NAME="an_25:6">25:6</A>&nbsp;D&#228;rtill lejde han f&#246;r hundra talenter silver ett hundra tusen tappra stridsm&#228;n ur Israel.</p> 
<p><A NAME="an_25:7">25:7</A>&nbsp;Men en gudsman kom till honom och sade: &#187;O konung, l&#229;t icke Israels h&#228;r draga &#229;stad med dig, ty HERREN &#228;r icke med Israel, icke med hela hopen av Efraims barn;</p> 
<p><A NAME="an_25:8">25:8</A>&nbsp;utan du sj&#228;lv m&#229; allena draga &#229;stad.  Grip verket an, g&#229; frimodigt ut i striden.  Gud skall eljest l&#229;ta dig komma p&#229; fall genom fienden; ty Gud f&#246;rm&#229;r b&#229;de att hj&#228;lpa och att stj&#228;lpa.&#187;</p> 
<p><A NAME="an_25:9">25:9</A>&nbsp;Amasja sade till gudsmannen: &#187;Men huru skall det d&#229; g&#229; med de hundra talenterna som jag har givit &#229;t skaran fr&#229;n Israel?&#187; Gudsmannen svarade: &#187;HERREN kan v&#228;l giva dig mer &#228;n det.&#187;</p> 
<p><A NAME="an_25:10">25:10</A>&nbsp;D&#229; avskilde Amasja den skara som hade kommit till honom fr&#229;n Efraim och l&#228;t dem g&#229; hem igen.  H&#228;r&#246;ver blevo dessa h&#246;geligen f&#246;rgrymmade p&#229; Juda och v&#228;nde tillbaka hem i vredesmod.</p> 
<p><A NAME="an_25:11">25:11</A>&nbsp;Men Amasja tog mod till sig och t&#229;gade ut med sitt folk och drog till Saltdalen och nedgjorde d&#228;r av Seirs barn tio tusen.</p> 
<p><A NAME="an_25:12">25:12</A>&nbsp;Och Juda barn togo andra tio tusen till f&#229;nga levande; dem f&#246;rde de upp p&#229; spetsen av en klippa och st&#246;rtade dem ned fr&#229;n klippspetsen, s&#229; att de alla krossades.</p> 
<p><A NAME="an_25:13">25:13</A>&nbsp;Men de som tillh&#246;rde den skara som Amasja hade s&#228;nt tillbaka, och som icke hade f&#229;tt g&#229; med honom ut i striden, f&#246;retogo plundringst&#229;g i Juda st&#228;der, fr&#229;n Samaria &#228;nda till Bet-Horon; och de nedgjorde tre tusen av inv&#229;narna och togo stort byte.</p> 
<p><A NAME="an_25:14">25:14</A>&nbsp;N&#228;r sedan Amasja kom tillbaka fr&#229;n sin seger &#246;ver edom&#233;erna, f&#246;rde han med sig Seirs barns gudar och st&#228;llde upp dem till gudar &#229;t sig; och han tillbad inf&#246;r dem och t&#228;nde offereld &#229;t dem.</p> 
<p><A NAME="an_25:15">25:15</A>&nbsp;D&#229; uppt&#228;ndes HERRENS vrede mot Amasja, och han s&#228;nde till honom en profet; denne sade till honom: &#187;Varf&#246;r s&#246;ker du detta folks gudar, som ju icke hava kunnat r&#228;dda sitt eget folk ur din hand?&#187;</p> 
<p><A NAME="an_25:16">25:16</A>&nbsp;N&#228;r denne s&#229; talade till honom, svarade han honom: &#187;Hava vi satt dig till konungens r&#229;dgivare?  H&#229;ll upp, om du icke vill att man skall dr&#228;pa dig.&#187;  D&#229; h&#246;ll profeten upp och sade: &#187;Jag f&#246;rst&#229;r nu att Gud har beslutit att f&#246;rd&#228;rva dig, eftersom du g&#246;r p&#229; detta s&#228;tt och icke vill h&#246;ra p&#229; mitt r&#229;d.&#187;</p> 
<p><A NAME="an_25:17">25:17</A>&nbsp;Och sedan Amasja, Juda konung, hade h&#229;llit r&#229;dpl&#228;gning, s&#228;nde han till Joas, son till Joahas, son till Jehu, Israels konung, och l&#228;t s&#228;ga: &#187;Kom, l&#229;t oss drabba samman med varandra.&#187;</p> 
<p><A NAME="an_25:18">25:18</A>&nbsp;Men Joas, Israels konung, s&#228;nde d&#229; till Amasja, Juda konung, och l&#228;t svara: &#187;T&#246;rnbusken p&#229; Libanon s&#228;nde en g&#229;ng bud till cedern p&#229; Libanon och l&#228;t s&#228;ga: 'Giv din dotter &#229;t min son till hustru.'  Men sedan gingo markens djur p&#229; Libanon fram &#246;ver t&#246;rnbusken och trampade ned den.</p> 
<p><A NAME="an_25:19">25:19</A>&nbsp;Du t&#228;nker p&#229; huru du har slagit Edom, och d&#228;r&#246;ver f&#246;rh&#228;ver du dig ditt hj&#228;rta och vill vinna &#228;nnu mer &#228;ra.  Men stanna nu hemma. Varf&#246;r utmanar du olyckan, dig sj&#228;lv och Juda med dig till fall?&#187;</p> 
<p><A NAME="an_25:20">25:20</A>&nbsp;Men Amasja ville icke h&#246;ra h&#228;rp&#229;, ty Gud skickade det s&#229;, f&#246;r att de skulle bliva givna i fiendehand, eftersom de hade s&#246;kt Edoms gudar.</p> 
<p><A NAME="an_25:21">25:21</A>&nbsp;S&#229; drog d&#229; Joas, Israels konung, upp, och de drabbade samman med varandra, han och Amasja, Juda konung, vid det Bet-Semes som h&#246;r till Juda.</p> 
<p><A NAME="an_25:22">25:22</A>&nbsp;Och Juda m&#228;n blevo slagna av Israels m&#228;n och flydde, var och en till sin hydda.</p> 
<p><A NAME="an_25:23">25:23</A>&nbsp;Och Amasja, Juda konung, son till Joas, son till Joahas, blev tagen till f&#229;nga i Bet-Semes av Joas, Israels konung.  Och n&#228;r denne hade f&#246;rt honom till Jerusalem, br&#246;t han ned ett stycke av Jerusalems mur, fr&#229;n Efraimsporten &#228;nda till Poneporten, fyra hundra alnar.</p> 
<p><A NAME="an_25:24">25:24</A>&nbsp;Och han tog allt guld och silver och alla k&#228;rl som funnos i Guds hus, hos Obed-Edom, och konungshusets skatter, d&#228;rtill ock gisslan, och v&#228;nde s&#229; tillbaka till Samaria.</p> 
<p><A NAME="an_25:25">25:25</A>&nbsp;Men Amasja, Joas' son, Juda konung, levde i femton &#229;r efter Joas', Joahas' sons, Israels konungs, d&#246;d.</p> 
<p><A NAME="an_25:26">25:26</A>&nbsp;Vad nu mer &#228;r att s&#228;ga om Amasja, om hans f&#246;rsta tid s&#229;v&#228;l som om hans sista, det finnes upptecknat i boken om Judas och Israels konungar.</p> 
<p><A NAME="an_25:27">25:27</A>&nbsp;Och fr&#229;n den tid d&#229; Amasja vek av ifr&#229;n HERREN begynte man anstifta en sammansv&#228;rjning mot honom i Jerusalem, s&#229; att han m&#229;ste fly till Lakis.  D&#229; s&#228;ndes m&#228;n efter honom till Lakis, och dessa d&#246;dade honom d&#228;r.</p> 
<p><A NAME="an_25:28">25:28</A>&nbsp;Sedan f&#246;rde man honom d&#228;rifr&#229;n p&#229; h&#228;star och begrov honom hos hans f&#228;der i Juda huvudstad.</p> 
<p><A NAME="an_26:1">26:1</A>&nbsp;Och allt folket i Juda tog Ussia, som d&#229; var sexton &#229;r gammal, och gjorde honom till konung i hans fader Amasjas st&#228;lle.</p> 
<p><A NAME="an_26:2">26:2</A>&nbsp;Det var han som bef&#228;ste Elot, och han lade det &#229;ter under Juda, sedan konungen hade g&#229;tt till vila hos sina f&#228;der.</p> 
<p><A NAME="an_26:3">26:3</A>&nbsp;Ussia var sexton &#229;r gammal, n&#228;r han blev konung, och han regerade femtiotv&#229; &#229;r i Jerusalem.  Hans moder hette Jekilja, fr&#229;n Jerusalem.</p> 
<p><A NAME="an_26:4">26:4</A>&nbsp;Han gjorde vad r&#228;tt var i HERRENS &#246;gon, alldeles s&#229;som hans fader Amasja hade gjort.</p> 
<p><A NAME="an_26:5">26:5</A>&nbsp;Och han s&#246;kte Gud, s&#229; l&#228;nge Sakarja levde, han som aktade p&#229; Guds syner.  Och s&#229; l&#228;nge han s&#246;kte HERREN, l&#228;t Gud det g&#229; honom v&#228;l.</p> 
<p><A NAME="an_26:6">26:6</A>&nbsp;Han drog ut och stridde mot filist&#233;erna och br&#246;t ned Gats, Jabnes och Asdods murar; och han byggde st&#228;der p&#229; Asdods omr&#229;de och annorst&#228;des i filist&#233;ernas land.</p> 
<p><A NAME="an_26:7">26:7</A>&nbsp;Och Gud hj&#228;lpte honom mot filist&#233;erna och mot de araber som bodde i Gur-Baal och mot maoniterna.</p> 
<p><A NAME="an_26:8">26:8</A>&nbsp;Och ammoniterna m&#229;ste giva sk&#228;nker &#229;t Ussia, och ryktet om honom str&#228;ckte sig &#228;nda till Egypten, ty han blev &#246;verm&#229;ttan m&#228;ktig.</p> 
<p><A NAME="an_26:9">26:9</A>&nbsp;Och Ussia byggde torn i Jerusalem &#246;ver H&#246;rnporten och &#246;ver Dalporten och &#246;ver Vinkeln och bef&#228;ste dem.</p> 
<p><A NAME="an_26:10">26:10</A>&nbsp;Han byggde ock torn i &#246;knen och h&#246;gg ut m&#229;nga brunnar, ty han hade mycken boskap, b&#229;de i l&#229;glandet och p&#229; sl&#228;tten.  Jordbruks- och ving&#229;rdsarbetare hade han i bergsbygden och p&#229; de b&#246;rdiga f&#228;lten, ty han var en v&#228;n av &#229;kerbruk.</p> 
<p><A NAME="an_26:11">26:11</A>&nbsp;Och Ussia hade en krigsh&#228;r som drog ut till strid i avdelade skaror, med en mansstyrka som hade blivit fastst&#228;lld vid m&#246;nstring genom sekreteraren Jeguel och tillsyningsmannen Maaseja, under &#246;verinseende av Hananja, en av konungens h&#246;vitsm&#228;n.</p> 
<p><A NAME="an_26:12">26:12</A>&nbsp;Hela antalet av de tappra stridsm&#228;n som voro huvudm&#228;n f&#246;r familjerna var tv&#229; tusen sex hundra.</p> 
<p><A NAME="an_26:13">26:13</A>&nbsp;Under deras bef&#228;l stod en krigsh&#228;r av tre hundra sju tusen fem hundra m&#228;n, som stridde med kraft och mod och voro konungens hj&#228;lp mot fienden.</p> 
<p><A NAME="an_26:14">26:14</A>&nbsp;Och Ussia f&#246;rs&#229;g hela denna h&#228;r med sk&#246;ldar, spjut, hj&#228;lmar, pansar och b&#229;gar, s&#229; ock med slungstenar.</p> 
<p><A NAME="an_26:15">26:15</A>&nbsp;Och han l&#228;t i Jerusalem g&#246;ra krigsredskap, konstm&#228;ssigt utt&#228;nkta, till att s&#228;tta upp p&#229; tornen och p&#229; murarnas h&#246;rn, f&#246;r att med dem avskjuta pilar och stora stenar.  Och ryktet om honom gick ut vida omkring, ty underbart hj&#228;lptes han fram till makt.</p> 
<p><A NAME="an_26:16">26:16</A>&nbsp;Men n&#228;r han nu var s&#229; m&#228;ktig, blev hans hj&#228;rta h&#246;gmodigt, s&#229; att han gjorde vad f&#246;rd&#228;rvligt var; han f&#246;rbr&#246;t sig trol&#246;st mot HERREN, sin Gud, i det att han gick in i HERRENS tempel f&#246;r att ant&#228;nda r&#246;kelse p&#229; r&#246;kelsealtaret.</p> 
<p><A NAME="an_26:17">26:17</A>&nbsp;D&#229; gick pr&#228;sten Asarja ditin efter honom, &#229;tf&#246;ljd av &#229;ttio HERRENS pr&#228;ster, of&#246;rskr&#228;ckta m&#228;n.</p> 
<p><A NAME="an_26:18">26:18</A>&nbsp;Dessa tr&#228;dde fram mot konung Ussia och sade till honom: &#187;Det h&#246;r icke dig till, Ussia, att ant&#228;nda r&#246;kelse &#229;t HERREN, utan det tillh&#246;r pr&#228;sterna, Arons s&#246;ner, som &#228;r helgade till att ant&#228;nda r&#246;kelse.  G&#229; ut ur helgedomen, ty du har beg&#229;tt en f&#246;rbrytelse, och HERREN Gud skall icke l&#229;ta detta l&#228;nda dig till &#228;ra.&#187;</p> 
<p><A NAME="an_26:19">26:19</A>&nbsp;D&#229; for Ussia ut i vrede, d&#228;r han stod med ett r&#246;kelsekar i sin hand f&#246;r att ant&#228;nda r&#246;kelse.  Men just som han for ut mot pr&#228;sterna, slog spet&#228;lska ut p&#229; hans panna, i pr&#228;sternas n&#228;rvaro, inne i HERRENS hus, bredvid r&#246;kelsealtaret.</p> 
<p><A NAME="an_26:20">26:20</A>&nbsp;Och n&#228;r &#246;verstepr&#228;sten Asarja och alla pr&#228;sterna v&#228;nde sig till honom och fingo se att han var spet&#228;lsk i pannan, drevo de honom strax ut d&#228;rifr&#229;n.  Sj&#228;lv skyndade han ocks&#229; ut, eftersom HERREN s&#229; hems&#246;kte honom.</p> 
<p><A NAME="an_26:21">26:21</A>&nbsp;Sedan var konung Ussia spet&#228;lsk f&#246;r hela sitt liv och bodde i ett s&#228;rskilt hus s&#229;som spet&#228;lsk, ty han var utesluten fr&#229;n HERRENS hus.  Hans son Jotam f&#246;restod d&#229; konungens hus och d&#246;mde folket i landet.</p> 
<p><A NAME="an_26:22">26:22</A>&nbsp;Vad nu mer &#228;r att s&#228;ga om Ussia, om hans f&#246;rsta tid s&#229;v&#228;l som om hans sista, det har profeten Jesaja, Amos' son, tecknat upp.</p> 
<p><A NAME="an_26:23">26:23</A>&nbsp;Och Ussia gick till vila hos sina f&#228;der, och man begrov honom hos hans f&#228;der, ute p&#229; konungagravens mark, detta med tanke d&#228;rp&#229; att han hade varit spet&#228;lsk.  Och hans son Jotam blev konung efter honom.</p> 
<p><A NAME="an_27:1">27:1</A>&nbsp;Jotam var tjugufem &#229;r gammal n&#228;r han blev konung, och han regerade sexton &#229;r i Jerusalem.  Hans moder hette Jerusa, Sadoks dotter.</p> 
<p><A NAME="an_27:2">27:2</A>&nbsp;Han gjorde vad r&#228;tt var i HERRENS &#246;gon, alldeles s&#229;som hans fader Ussia hade gjort, vartill kom att han icke tr&#228;ngde in i HERRENS tempel; men folket gjorde &#228;nnu vad f&#246;rd&#228;rvligt var.</p> 
<p><A NAME="an_27:3">27:3</A>&nbsp;Han byggde &#214;vre porten till HERRENS hus, och p&#229; Ofelmuren utf&#246;rde han stora byggnadsarbeten.</p> 
<p><A NAME="an_27:4">27:4</A>&nbsp;D&#228;rtill byggde han st&#228;der i Juda bergsbygd, och i skogarna byggde han borgar och torn.</p> 
<p><A NAME="an_27:5">27:5</A>&nbsp;Och n&#228;r han s&#229; kom i strid med Ammons barns konung, blev han dem &#246;verm&#228;ktig, s&#229; att Ammons barn det &#229;ret m&#229;ste giva honom ett hundra talenter silver, tio tusen korer vete och tio tusen korer korn.  Lika mycket m&#229;ste Ammons barn erl&#228;gga &#229;t honom ocks&#229; n&#228;sta &#229;r och &#229;ret d&#228;rp&#229;.</p> 
<p><A NAME="an_27:6">27:6</A>&nbsp;S&#229; m&#228;ktig blev Jotam, d&#228;rf&#246;r att han vandrade st&#229;ndaktigt inf&#246;r HERREN, sin Gud.</p> 
<p><A NAME="an_27:7">27:7</A>&nbsp;Vad nu mer &#228;r att s&#228;ga om Jotam och om alla hans krig och andra f&#246;retag, det finnes upptecknat i boken om Israels och Juda konungar.</p> 
<p><A NAME="an_27:8">27:8</A>&nbsp;Han var tjugufem &#229;r gammal, n&#228;r han blev konung, och han regerade sexton &#229;r i Jerusalem.</p> 
<p><A NAME="an_27:9">27:9</A>&nbsp;Och Jotam gick till vila hos sina f&#228;der, och man begrov honom i Davids stad.  Och hans son Ahas blev konung efter honom.</p> 
<p><A NAME="an_28:1">28:1</A>&nbsp;Ahas var tjugu &#229;r gammal n&#228;r han blev konung, och han regerade sexton &#229;r i Jerusalem.  Han gjorde icke vad r&#228;tt var i HERRENS &#246;gon, s&#229;som hans fader David,</p> 
<p><A NAME="an_28:2">28:2</A>&nbsp;utan vandrade p&#229; Israels konungars v&#228;g; ja, han l&#228;t ock g&#246;ra gjutna bel&#228;ten &#229;t Baalerna.</p> 
<p><A NAME="an_28:3">28:3</A>&nbsp;Och sj&#228;lv t&#228;nde han offereld i Hinnoms sons dal och br&#228;nde upp sina barn i eld, efter den styggeliga seden hos de folk som HERREN hade f&#246;rdrivit f&#246;r Israels barn.</p> 
<p><A NAME="an_28:4">28:4</A>&nbsp;Och han frambar offer och t&#228;nde offereld p&#229; h&#246;jderna och kullarna och under alla gr&#246;na tr&#228;d.</p> 
<p><A NAME="an_28:5">28:5</A>&nbsp;D&#228;rf&#246;r gav HERREN, hans Gud, honom i den arameiske konungens hand; de slogo honom och togo av hans folk en stor hop f&#229;ngar och f&#246;rde dem till Damaskus.  Han blev ock given i Israels konungs hand, s&#229; att denne tillfogade honom ett stort nederlag.</p> 
<p><A NAME="an_28:6">28:6</A>&nbsp;Ty Peka, Remaljas son, dr&#228;pte av Juda ett hundra tjugu tusen man p&#229; en enda dag, allasammans stridbara m&#228;n.  Detta skedde d&#228;rf&#246;r att de hade &#246;vergivit HERREN, sina f&#228;ders Gud.</p> 
<p><A NAME="an_28:7">28:7</A>&nbsp;Och Sikri, en tapper man fr&#229;n Efraim, dr&#228;pte Maaseja, konungasonen, och Asrikam, slottsh&#246;vdingen, och Elkana, konungens n&#228;rmaste man.</p> 
<p><A NAME="an_28:8">28:8</A>&nbsp;Och Israels barn bortf&#246;rde fr&#229;n sina br&#246;der tv&#229; hundra tusen f&#229;ngar, n&#228;mligen deras hustrur, s&#246;ner och d&#246;ttrar, och togo d&#228;rj&#228;mte mycket byte fr&#229;n dem och f&#246;rde bytet till Samaria.</p> 
<p><A NAME="an_28:9">28:9</A>&nbsp;Men d&#228;r var en HERRENS profet som hette Oded; denne gick ut mot h&#228;ren, n&#228;r den kom till Samaria, och sade till dem: &#187;Se, i sin vrede &#246;ver Juda har HERREN, edra f&#228;ders Gud, givit dem i eder hand, men I haven dr&#228;pt dem med en h&#228;tskhet som har n&#229;tt upp till himmelen.</p> 
<p><A NAME="an_28:10">28:10</A>&nbsp;Och nu t&#228;nken I g&#246;ra Judas och Jerusalems barn till tr&#228;lar och tr&#228;linnor &#229;t eder.  D&#228;rmed dragen I ju allenast skuld &#246;ver eder sj&#228;lva inf&#246;r HERREN, eder Gud.</p> 
<p><A NAME="an_28:11">28:11</A>&nbsp;S&#229; h&#246;ren mig nu: S&#228;nden tillbaka f&#229;ngarna som I haven tagit fr&#229;n edra br&#246;der; ty HERRENS vrede &#228;r uppt&#228;nd mot eder.&#187;</p> 
<p><A NAME="an_28:12">28:12</A>&nbsp;N&#229;gra av huvudm&#228;nnen bland Efraims barn, n&#228;mligen Asarja, Johanans son, Berekja, Mesillemots son, Hiskia, Sallums son, och Amasa, Hadlais son, stodo d&#229; upp och gingo emot dem som kommo fr&#229;n kriget</p> 
<p><A NAME="an_28:13">28:13</A>&nbsp;och sade till dem: &#187;I skolen icke f&#246;ra dessa f&#229;ngar hitin; ty I f&#246;rehaven n&#229;got som drager skuld &#246;ver oss inf&#246;r HERREN, och varigenom I ytterligare f&#246;r&#246;ken v&#229;ra synder och v&#229;r skuld.  V&#229;r skuld &#228;r ju redan stor nog, och vrede &#228;r uppt&#228;nd mot Israel.&#187;</p> 
<p><A NAME="an_28:14">28:14</A>&nbsp;D&#229; l&#228;mnade krigsfolket ifr&#229;n sig f&#229;ngarna och bytet inf&#246;r de &#246;verste och hela f&#246;rsamlingen.</p> 
<p><A NAME="an_28:15">28:15</A>&nbsp;Och de n&#228;mnda m&#228;nnen stodo upp och togo sig an f&#229;ngarna.  Alla som voro nakna bland dem kl&#228;dde de upp med vad de hade tagit s&#229;som byte; de g&#229;vo dem kl&#228;der och skor, mat och dryck, och smorde dem med olja, och alla som icke orkade g&#229; l&#228;to de s&#228;tta sig upp p&#229; &#229;snor, och f&#246;rde dem s&#229; till Jeriko, Palmstaden, till deras br&#246;der d&#228;r.  Sedan v&#228;nde de tillbaka till Samaria.</p> 
<p><A NAME="an_28:16">28:16</A>&nbsp;Vid samma tid s&#228;nde konung Ahas bud till konungarna i Assyrien, med beg&#228;ran att de skulle hj&#228;lpa honom.</p> 
<p><A NAME="an_28:17">28:17</A>&nbsp;Ty f&#246;rutom allt annat hade edom&#233;erna kommit och slagit Juda och tagit f&#229;ngar.</p> 
<p><A NAME="an_28:18">28:18</A>&nbsp;Och filist&#233;erna hade fallit in i st&#228;derna i Juda l&#229;gland och sydland och hade intagit Bet-Semes, Ajalon och Gederot, s&#229; ock Soko med underlydande orter, Timna med underlydande orter och Gimso med underlydande orter, och hade bosatt sig i dem.</p> 
<p><A NAME="an_28:19">28:19</A>&nbsp;Ty HERREN ville f&#246;r&#246;dmjuka Juda, f&#246;r Ahas', den israelitiske konungens, skull, d&#228;rf&#246;r att denne hade v&#229;llat oordning i Juda och varit otrogen mot HERREN.</p> 
<p><A NAME="an_28:20">28:20</A>&nbsp;Men Tillegat-Pilneeser, konungen i Assyrien, drog emot honom och angrep honom, i st&#228;llet f&#246;r att underst&#246;dja honom.</p> 
<p><A NAME="an_28:21">28:21</A>&nbsp;Ty fast&#228;n Ahas plundrade HERRENS hus och konungshuset och de &#246;verstes hus och gav allt &#229;t konungen i Assyrien, s&#229; hj&#228;lpte det honom dock icke.</p> 
<p><A NAME="an_28:22">28:22</A>&nbsp;Och i sin n&#246;d f&#246;rsyndade sig samme konung Ahas &#228;nnu mer genom otrohet mot HERREN.</p> 
<p><A NAME="an_28:23">28:23</A>&nbsp;Han offrade n&#228;mligen &#229;t gudarna i Damaskus, som hade slagit honom; ty han t&#228;nkte: &#187;Eftersom de arameiska konungarnas gudar hava f&#246;rm&#229;tt hj&#228;lpa dem, vill jag offra &#229;t dessa gudar, f&#246;r att de ock m&#229; hj&#228;lpa mig.&#187;  Men i st&#228;llet var det dessa som kommo honom och hela Israel p&#229; fall.</p> 
<p><A NAME="an_28:24">28:24</A>&nbsp;Ahas samlade ihop de k&#228;rl som funnos i Guds hus och br&#246;t s&#246;nder k&#228;rlen i Guds hus och st&#228;ngde igen d&#246;rrarna till HERRENS hus, och gjorde sig altaren i vart h&#246;rn i Jerusalem.</p> 
<p><A NAME="an_28:25">28:25</A>&nbsp;Och i var och en av Juda st&#228;der uppf&#246;rde han offerh&#246;jder f&#246;r att d&#228;r t&#228;nda offereld &#229;t andra gudar, och han f&#246;rt&#246;rnade s&#229; HERREN, sina f&#228;ders Gud.</p> 
<p><A NAME="an_28:26">28:26</A>&nbsp;Vad nu mer &#228;r att s&#228;ga om honom och om alla hans f&#246;retag, under hans f&#246;rsta tid s&#229;v&#228;l som under hans sista, det finnes upptecknat i boken om Judas och Israels konungar.</p> 
<p><A NAME="an_28:27">28:27</A>&nbsp;Och Ahas gick till vila hos sina f&#228;der, och man begrov honom i Jerusalem, inne i sj&#228;lva staden; de lade honom n&#228;mligen icke i Israels konungars gravar.  Och hans son Hiskia blev konung efter honom.</p> 
<p><A NAME="an_29:1">29:1</A>&nbsp;Hiskia var tjugufem &#229;r gammal, n&#228;r han blev konung, och han regerade tjugunio &#229;r i Jerusalem.  Hans moder hette Abia, Sakarjas dotter.</p> 
<p><A NAME="an_29:2">29:2</A>&nbsp;Han gjorde vad r&#228;tt var i HERRENS &#246;gon, alldeles s&#229;som hans fader David hade gjort.</p> 
<p><A NAME="an_29:3">29:3</A>&nbsp;I sitt f&#246;rsta regerings&#229;r, i f&#246;rsta m&#229;naden, &#246;ppnade han d&#246;rrarna till HERRENS hus och satte dem i st&#229;nd</p> 
<p><A NAME="an_29:4">29:4</A>&nbsp;Och han l&#228;t h&#228;mta pr&#228;sterna och leviterna och f&#246;rsamlade dem p&#229; den &#246;ppna platsen mot &#246;ster.</p> 
<p><A NAME="an_29:5">29:5</A>&nbsp;Och han sade till dem: &#187;H&#246;ren mig, I leviter.  Helgen nu eder sj&#228;lva, och helgen HERRENS, edra f&#228;ders Guds, hus, och skaffen orenheten ut ur helgedomen.</p> 
<p><A NAME="an_29:6">29:6</A>&nbsp;Ty v&#229;ra f&#228;der voro otrogna och gjorde vad ont var i HERRENS, v&#229;r Guds, &#246;gon och &#246;verg&#229;vo honom; de v&#228;nde sitt ansikte bort ifr&#229;n HERRENS boning och v&#228;nde honom ryggen.</p> 
<p><A NAME="an_29:7">29:7</A>&nbsp;De st&#228;ngde ock igen d&#246;rrarna till f&#246;rhuset, sl&#228;ckte ut lamporna, t&#228;nde ingen r&#246;kelse och offrade inga br&#228;nnoffer i helgedomen &#229;t Israels Gud.</p> 
<p><A NAME="an_29:8">29:8</A>&nbsp;D&#228;rf&#246;r har HERRENS f&#246;rt&#246;rnelse kommit &#246;ver Juda och Jerusalem, och han har gjort dem till en varnagel, till ett f&#246;rem&#229;l f&#246;r h&#228;pnad och begabberi, s&#229;som I sen med egna &#246;gon.</p> 
<p><A NAME="an_29:9">29:9</A>&nbsp;Ja, d&#228;rf&#246;r hava ock v&#229;ra f&#228;der fallit f&#246;r sv&#228;rd, och v&#229;ra s&#246;ner och d&#246;ttrar och hustrur hava f&#246;rdenskull kommit i f&#229;ngenskap.</p> 
<p><A NAME="an_29:10">29:10</A>&nbsp;Men nu har jag i sinnet att sluta ett f&#246;rbund med HERREN, Israels Gud, f&#246;r att hans vredes gl&#246;d m&#229; v&#228;nda sig ifr&#229;n oss.</p> 
<p><A NAME="an_29:11">29:11</A>&nbsp;S&#229; varen nu icke f&#246;rsumliga, mina barn, ty eder har HERREN utvalt till att st&#229; inf&#246;r hans ansikte och g&#246;ra tj&#228;nst inf&#246;r honom, till att vara hans tj&#228;nare och ant&#228;nda r&#246;kelse &#229;t honom.&#187;</p> 
<p><A NAME="an_29:12">29:12</A>&nbsp;D&#229; stodo leviterna upp: Mahat, Amasais son, och Joel, Asarjas son, av kehatiternas barn; av Meraris barn Kis, Abdis son, och Asarja, Jehallelels son; av gersoniterna Joa, Simmas son, och Eden, Joas son;</p> 
<p><A NAME="an_29:13">29:13</A>&nbsp;av Elisafans barn Simri och Jeguel; av Asafs barn Sakarja och Mattanja;</p> 
<p><A NAME="an_29:14">29:14</A>&nbsp;av Hemans barn Jehuel och Simei; av Jedutuns barn Semaja och Ussiel.</p> 
<p><A NAME="an_29:15">29:15</A>&nbsp;Dessa f&#246;rsamlade nu sina br&#246;der och helgade sig och gingo, s&#229;som konungen hade bjudit i kraft av HERRENS ord, sedan in f&#246;r att rena HERRENS hus.</p> 
<p><A NAME="an_29:16">29:16</A>&nbsp;Men pr&#228;sterna gingo in i det inre av HERRENS hus f&#246;r att rena det, och all orenhet som de funno i HERRENS tempel buro de ut p&#229; f&#246;rg&#229;rden till HERRENS hus; d&#228;r togo leviterna emot den och buro ut den i Kidrons dal.</p> 
<p><A NAME="an_29:17">29:17</A>&nbsp;De begynte att helga templet p&#229; f&#246;rsta dagen i f&#246;rsta m&#229;naden, och p&#229; &#229;ttonde dagen i m&#229;naden hade de hunnit till HERRENS f&#246;rhus och helgade sedan HERRENS hus under &#229;tta dagar; och p&#229; sextonde dagen i f&#246;rsta m&#229;naden hade de fullgjort sitt arbete.</p> 
<p><A NAME="an_29:18">29:18</A>&nbsp;D&#229; gingo de in till konung Hiskia och sade: &#187;Vi hava renat hela HERRENS hus och br&#228;nnoffersaltaret med alla dess tillbeh&#246;r och sk&#229;debr&#246;dsbordet med alla dess tillbeh&#246;r.</p> 
<p><A NAME="an_29:19">29:19</A>&nbsp;Och alla de k&#228;rl som konung Ahas under sin regering i sin otrohet f&#246;rkastade, dem hava vi &#229;terst&#228;llt och helgat, och de st&#229; nu framf&#246;r HERRENS altare.&#187;</p> 
<p><A NAME="an_29:20">29:20</A>&nbsp;D&#229; l&#228;t konung Hiskia bittida om morgonen f&#246;rsamla de &#246;verste i staden och gick upp i HERRENS hus.</p> 
<p><A NAME="an_29:21">29:21</A>&nbsp;Och man f&#246;rde fram sju tjurar, sju v&#228;durar och sju lamm, s&#229; ock sju bockar till syndoffer f&#246;r riket och f&#246;r helgedomen och f&#246;r Juda; och han befallde Arons s&#246;ner, pr&#228;sterna, att offra detta p&#229; HERRENS altare.</p> 
<p><A NAME="an_29:22">29:22</A>&nbsp;D&#229; slaktade de f&#228;kreaturen, och pr&#228;sterna togo upp blodet och st&#228;nkte det p&#229; altaret; d&#228;refter slaktade de v&#228;durarna och st&#228;nkte blodet p&#229; altaret; sedan slaktade de lammen och st&#228;nkte blodet p&#229; altaret.</p> 
<p><A NAME="an_29:23">29:23</A>&nbsp;D&#228;refter f&#246;rde de syndoffersbockarna fram inf&#246;r konungen och f&#246;rsamlingen, och de lade sina h&#228;nder p&#229; dem.</p> 
<p><A NAME="an_29:24">29:24</A>&nbsp;Och pr&#228;sterna slaktade dem och l&#228;to deras blod s&#229;som syndoffer komma p&#229; altaret, till f&#246;rsoning f&#246;r hela Israel; ty konungen hade befallt att offra dessa br&#228;nnoffer och syndoffer f&#246;r hela Israel.</p> 
<p><A NAME="an_29:25">29:25</A>&nbsp;Och han l&#228;t leviterna st&#228;lla upp sig till tj&#228;nstg&#246;ring i HERRENS hus med cymbaler, psaltare och harpor, s&#229;som David och Gad, konungens siare, och profeten Natan hade bjudit; ty budet h&#228;rom var givet av HERREN genom hans profeter.</p> 
<p><A NAME="an_29:26">29:26</A>&nbsp;Och leviterna st&#228;llde upp sig med Davids instrumenter, och pr&#228;sterna med trumpeterna.</p> 
<p><A NAME="an_29:27">29:27</A>&nbsp;Och Hiskia befallde att man skulle offra br&#228;nnoffret p&#229; altaret; och p&#229; samma g&#229;ng som offret begynte, begynte ock HERRENS s&#229;ng ljuda j&#228;mte trumpeterna, och detta under ledning av Davids, Israels konungs, instrumenter.</p> 
<p><A NAME="an_29:28">29:28</A>&nbsp;Och hela f&#246;rsamlingen f&#246;ll ned, under det att s&#229;ngen sj&#246;ngs och trumpeterna skallade -- allt detta &#228;nda till dess br&#228;nnoffret var fullbordat.</p> 
<p><A NAME="an_29:29">29:29</A>&nbsp;Och n&#228;r de hade offrat br&#228;nnoffret, kn&#228;b&#246;jde konungen och alla som voro d&#228;r tillst&#228;des med honom, och tillb&#229;do.</p> 
<p><A NAME="an_29:30">29:30</A>&nbsp;Och konung Hiskia och de &#246;verste befallde leviterna att lova HERREN med Davids och siaren Asafs ord; och de sj&#246;ngo hans lov med gl&#228;dje och b&#246;jde sig ned och tillb&#229;do.</p> 
<p><A NAME="an_29:31">29:31</A>&nbsp;Och Hiskia tog till orda och sade: &#187;I haven nu tagit handfyllning till HERRENS tj&#228;nst.  S&#229; tr&#228;den nu hit och f&#246;ren fram slaktoffer och lovoffer till HERRENS hus.&#187;  D&#229; f&#246;rde f&#246;rsamlingen fram slaktoffer och lovoffer, och var och en som av sitt hj&#228;rta manades d&#228;rtill offrade br&#228;nnoffer.</p> 
<p><A NAME="an_29:32">29:32</A>&nbsp;Antalet av de br&#228;nnoffersdjur som f&#246;rsamlingen f&#246;rde fram var sjuttio tjurar, ett hundra v&#228;durar och tv&#229; hundra lamm, alla dessa till br&#228;nnoffer &#229;t HERREN.</p> 
<p><A NAME="an_29:33">29:33</A>&nbsp;Och tackoffren utgjordes av sex hundra tjurar och tre tusen djur av sm&#229;boskapen.</p> 
<p><A NAME="an_29:34">29:34</A>&nbsp;Men pr&#228;sterna voro f&#246;r f&#229;, s&#229; att de icke kunde draga av huden p&#229; alla br&#228;nnoffersdjuren; d&#228;rf&#246;r underst&#246;ddes de av sina br&#246;der leviterna, till dess detta g&#246;rom&#229;l var fullgjort, och till dess pr&#228;sterna hade helgat sig.  Ty i fr&#229;ga om att helga sig hade leviterna visat sig mer r&#228;ttsinniga &#228;n pr&#228;sterna.</p> 
<p><A NAME="an_29:35">29:35</A>&nbsp;Ocks&#229; var antalet stort av br&#228;nnoffer, vartill kommo fettstyckena fr&#229;n tackoffren, s&#229; ock de drickoffer som h&#246;rde till br&#228;nnoffren. S&#229; blev det ordnat med tj&#228;nstg&#246;ringen i HERRENS hus.</p> 
<p><A NAME="an_29:36">29:36</A>&nbsp;Och Hiskia och allt folket gladde sig &#246;ver vad Gud hade berett &#229;t folket; ty helt ov&#228;ntat hade detta kommit till st&#229;nd.</p> 
<p><A NAME="an_30:1">30:1</A>&nbsp;D&#228;refter s&#228;nde Hiskia ut bud till hela Israel och Juda och skrev ocks&#229; brev till Efraim och Manasse, att de skulle komma till HERRENS hus i Jerusalem f&#246;r att h&#229;lla HERRENS, Israels Guds, p&#229;skh&#246;gtid.</p> 
<p><A NAME="an_30:2">30:2</A>&nbsp;Och konungen och hans f&#246;rn&#228;msta m&#228;n och hela f&#246;rsamlingen i Jerusalem enade sig om att h&#229;lla p&#229;skh&#246;gtiden i andra m&#229;naden;</p> 
<p><A NAME="an_30:3">30:3</A>&nbsp;ty de kunde icke h&#229;lla den nu genast, eftersom pr&#228;sterna &#228;nnu icke hade helgat sig i tillr&#228;ckligt antal och folket icke hade hunnit f&#246;rsamla sig till Jerusalem.</p> 
<p><A NAME="an_30:4">30:4</A>&nbsp;D&#228;rf&#246;r syntes det konungen och hela f&#246;rsamlingen r&#228;tt att g&#246;ra s&#229;.</p> 
<p><A NAME="an_30:5">30:5</A>&nbsp;Och de besl&#246;to att l&#229;ta utropa i hela Israel, fr&#229;n Beer-Seba &#228;nda till Dan, att man skulle komma och h&#229;lla HERRENS, Israels Guds, p&#229;skh&#246;gtid i Jerusalem; ty man hade icke eljest h&#229;llit den samf&#228;llt, s&#229;som f&#246;reskrivet var.</p> 
<p><A NAME="an_30:6">30:6</A>&nbsp;S&#229; beg&#229;vo sig d&#229; ilbuden &#229;stad med breven fr&#229;n konungen och hans f&#246;rn&#228;msta m&#228;n och drogo genom hela Israel och Juda, enligt konungens befallning, och sade: &#187;I Israels barn, v&#228;nden om till HERREN, Abrahams, Isaks och Israels Gud, p&#229; det att han m&#229; v&#228;nda om till den kvarleva av eder, som har r&#228;ddats undan de assyriska konungarnas hand.</p> 
<p><A NAME="an_30:7">30:7</A>&nbsp;Och varen icke s&#229;som edra f&#228;der och br&#246;der, som voro otrogna mot HERREN, sina f&#228;ders Gud, s&#229; att han prisgav dem &#229;t f&#246;r&#246;delse, s&#229;som I sj&#228;lva haven sett.</p> 
<p><A NAME="an_30:8">30:8</A>&nbsp;Varen allts&#229; nu icke h&#229;rdnackade s&#229;som edra f&#228;der, utan underkasten eder HERREN och kommen till hans helgedom, den som han har helgat f&#246;r evig tid, och tj&#228;nen HERREN, eder Gud, p&#229; det att hans vredes gl&#246;d m&#229; v&#228;nda sig ifr&#229;n eder.</p> 
<p><A NAME="an_30:9">30:9</A>&nbsp;Ty om I v&#228;nden om till HERREN, skola edra br&#246;der och edra barn finna barmh&#228;rtighet inf&#246;r dem som h&#229;lla dem f&#229;ngna, s&#229; att de f&#229; v&#228;nda tillbaka till detta land; ty HERREN, eder Gud, &#228;r n&#229;dig och barmh&#228;rtig, och han skall icke v&#228;nda sitt ansikte ifr&#229;n eder, om I v&#228;nden om till honom.&#187;</p> 
<p><A NAME="an_30:10">30:10</A>&nbsp;Och ilbuden foro ifr&#229;n stad till stad i Efraims och Manasse land och &#228;nda till Sebulon; men man gjorde spe av dem och bespottade dem.</p> 
<p><A NAME="an_30:11">30:11</A>&nbsp;Dock funnos n&#229;gra i Aser, Manasse och Sebulon, som &#246;dmjukade sig och kommo till Jerusalem.</p> 
<p><A NAME="an_30:12">30:12</A>&nbsp;Ocks&#229; i Juda verkade Guds hand, s&#229; att han gav dem ett endr&#228;ktigt hj&#228;rta till att g&#246;ra efter vad konungen och de &#246;verste hade bjudit i kraft av HERRENS ord.</p> 
<p><A NAME="an_30:13">30:13</A>&nbsp;Och mycket folk kom tillhopa i Jerusalem f&#246;r att h&#229;lla det osyrade br&#246;dets h&#246;gtid i andra m&#229;naden, en mycket stor f&#246;rsamling.</p> 
<p><A NAME="an_30:14">30:14</A>&nbsp;Och de stodo upp och skaffade bort de altaren som funnos i Jerusalem; ocks&#229; alla offereldsaltarna skaffade de bort och kastade dem i Kidrons dal.</p> 
<p><A NAME="an_30:15">30:15</A>&nbsp;Och de slaktade p&#229;skalammet p&#229; fjortonde dagen i andra m&#229;naden; pr&#228;sterna och leviterna, som nu k&#228;nde blygsel och d&#228;rf&#246;r hade helgat sig, f&#246;rde d&#228;rvid fram br&#228;nnoffer till HERRENS hus.</p> 
<p><A NAME="an_30:16">30:16</A>&nbsp;Och de inst&#228;llde sig till tj&#228;nstg&#246;ring p&#229; sina platser, s&#229;som det var f&#246;reskrivet f&#246;r dem, efter gudsmannen Moses lag; och pr&#228;sterna st&#228;nkte med blodet, sedan de hade tagit emot det av leviterna.</p> 
<p><A NAME="an_30:17">30:17</A>&nbsp;Ty m&#229;nga funnos i f&#246;rsamlingen, som icke hade helgat sig; d&#228;rf&#246;r m&#229;ste leviterna slakta p&#229;skalammen f&#246;r alla som icke voro rena, och s&#229; helga dem &#229;t HERREN.</p> 
<p><A NAME="an_30:18">30:18</A>&nbsp;Det var n&#228;mligen en myckenhet av folket, m&#229;nga fr&#229;n Efraim och Manasse, Isaskar och Sebulon, som icke hade renat sig, utan &#229;to p&#229;skalammet p&#229; annat s&#228;tt &#228;n f&#246;reskrivet var.  Men Hiskia hade bett f&#246;r dem och sagt: &#187;HERREN, den gode, f&#246;rl&#229;te var och en</p> 
<p><A NAME="an_30:19">30:19</A>&nbsp;som har v&#228;nt sitt hj&#228;rta till att s&#246;ka Gud, HERREN, sina f&#228;ders Gud, om han &#228;n icke &#228;r ren efter helgedomens ordning.&#187;</p> 
<p><A NAME="an_30:20">30:20</A>&nbsp;Och HERREN h&#246;rde Hiskia och skonade folket.</p> 
<p><A NAME="an_30:21">30:21</A>&nbsp;S&#229; h&#246;llo Israels barn, de som d&#229; voro tillst&#228;des i Jerusalem, det osyrade br&#246;dets h&#246;gtid i sju dagar med stor gl&#228;dje; och leviterna och pr&#228;sterna lovade HERREN var dag med kraftiga instrumenter, HERREN till &#228;ra.</p> 
<p><A NAME="an_30:22">30:22</A>&nbsp;Och Hiskia talade v&#228;nligt till alla de leviter som voro v&#228;l f&#246;rfarna i HERRENS tj&#228;nst.  Och de &#229;to av h&#246;gtidsoffren under de sju dagarna, i det att de offrade tackoffer och prisade HERREN, sina faders Gud.</p> 
<p><A NAME="an_30:23">30:23</A>&nbsp;Och hela f&#246;rsamlingen enade sig om att h&#229;lla h&#246;gtid under &#228;nnu sju dagar; och s&#229; h&#246;ll man h&#246;gtid med gl&#228;dje ocks&#229; under de sju dagarna.</p> 
<p><A NAME="an_30:24">30:24</A>&nbsp;Ty Hiskia, Juda konung, hade s&#229;som offerg&#228;rd givit &#229;t f&#246;rsamlingen ett tusen tjurar och av sm&#229;boskapen sju tusen djur, och de &#246;verste hade s&#229;som offerg&#228;rd givit &#229;t f&#246;rsamlingen ett tusen tjurar och av sm&#229;boskapen tio tusen djur.  Och ett stort antal pr&#228;ster helgade sig.</p> 
<p><A NAME="an_30:25">30:25</A>&nbsp;Och hela Juda f&#246;rsamling gladde sig med pr&#228;sterna och leviterna, s&#229; ock hela f&#246;rsamlingen av dem som hade kommit fr&#229;n Israel, &#228;vensom de fr&#228;mlingar som hade kommit fr&#229;n Israels land, eller som bodde i Juda.</p> 
<p><A NAME="an_30:26">30:26</A>&nbsp;Och i Jerusalem var stor gl&#228;dje; ty alltsedan Salomos, Davids sons, Israels konungs, tid hade icke n&#229;got s&#229;dant som detta skett i Jerusalem.</p> 
<p><A NAME="an_30:27">30:27</A>&nbsp;Och de levitiska pr&#228;sterna stodo upp och v&#228;lsignade folket, och deras r&#246;st blev h&#246;rd, och deras b&#246;n kom till himmelen, hans heliga boning.</p> 
<p><A NAME="an_31:1">31:1</A>&nbsp;N&#228;r nu allt detta var till &#228;nda, drogo alla israeliter som hade varit d&#228;r tillst&#228;des ut till Juda st&#228;der och slogo s&#246;nder stoderna, h&#246;ggo ned Aserorna och br&#246;to ned offerh&#246;jderna och altarna i hela Juda och Benjamin och i Efraim och Manasse, till dess att de hade gjort &#228;nde p&#229; dem; sedan v&#228;nde alla Israels barn tillbaka till sina st&#228;der, var och en till sin egendom.</p> 
<p><A NAME="an_31:2">31:2</A>&nbsp;Och Hiskia f&#246;rordnade om pr&#228;sternas och leviternas avdelningar, alltefter som de tillh&#246;rde den ena eller den andra avdelningen, s&#229; att var och en av s&#229;v&#228;l pr&#228;sterna som leviterna fick sitt best&#228;mda g&#246;rom&#229;l, n&#228;r br&#228;nnoffer och tackoffer skulle offras, till att d&#228;rvid g&#246;ra tj&#228;nst och tacka och lovsjunga i portarna till HERRENS l&#228;ger.</p> 
<p><A NAME="an_31:3">31:3</A>&nbsp;Och konungen anslog en del av sin egendom till br&#228;nnoffren, n&#228;mligen till att offra br&#228;nnoffer morgon och afton, och till att offra br&#228;nnoffer p&#229; sabbaterna, vid nym&#229;naderna och vid h&#246;gtiderna, s&#229;som det var f&#246;reskrivet i HERRENS lag.</p> 
<p><A NAME="an_31:4">31:4</A>&nbsp;Och han befallde folket som bodde i Jerusalem att giva pr&#228;sterna och leviterna deras del, f&#246;r att de skulle kunna h&#229;lla fast vid HERRENS lag.</p> 
<p><A NAME="an_31:5">31:5</A>&nbsp;Och n&#228;r denna befallning blev k&#228;nd, g&#229;vo Israels barn rikligen en f&#246;rstling av s&#228;d, vin, olja och honung och av all markens avkastning; och tionde av allt f&#246;rde de fram i myckenhet.</p> 
<p><A NAME="an_31:6">31:6</A>&nbsp;Och de av Israels och Juda barn, som bodde i Juda st&#228;der, f&#246;rde ock fram tionde av f&#228;kreatur och sm&#229; boskap, s&#229; ock tionde av de heliga g&#229;vor som helgades &#229;t HERRENS, deras Gud, och lade upp dem i s&#228;rskilda h&#246;gar.</p> 
<p><A NAME="an_31:7">31:7</A>&nbsp;I tredje m&#229;naden begynte de att l&#228;gga upp h&#246;garna, och i sjunde m&#229;naden hade de slutat d&#228;rmed.</p> 
<p><A NAME="an_31:8">31:8</A>&nbsp;N&#228;r d&#229; Hiskia och de &#246;verste kommo och s&#229;go h&#246;garna, prisade de HERREN och hans folk Israel.</p> 
<p><A NAME="an_31:9">31:9</A>&nbsp;Och Hiskia fr&#229;gade pr&#228;sterna och leviterna om h&#246;garna.</p> 
<p><A NAME="an_31:10">31:10</A>&nbsp;D&#229; svarade honom &#246;verstepr&#228;sten Asarja, av Sadoks hus, och sade; &#187;Alltsedan man begynte f&#246;ra fram offerg&#228;rden till HERRENS hus, hava vi &#228;tit och blivit m&#228;tta och dock f&#229;tt mycket kvar; ty HERREN har v&#228;lsignat sitt folk, och vad som &#228;r kvar &#228;r denna stora rikedom.&#187;</p> 
<p><A NAME="an_31:11">31:11</A>&nbsp;Och Hiskia befallde att man skulle inreda f&#246;rr&#229;dskamrar i HERRENS hus, och man inredde s&#229;dana.</p> 
<p><A NAME="an_31:12">31:12</A>&nbsp;Och i dem f&#246;rde man in offerg&#228;rden och tionden och de heliga g&#229;vorna, allt p&#229; heder och tro.  Och &#246;veruppsyningsman d&#228;r&#246;ver var leviten Konanja, och hans n&#228;rmaste man var hans broder Simei.</p> 
<p><A NAME="an_31:13">31:13</A>&nbsp;Men Jehiel, Asasja, Nahat, Asael, Jerimot, Josabad, Eliel, Jismakja, Mahat och Benaja voro tillsyningsm&#228;n under Konanja och hans broder Simei, efter f&#246;rordnande av konung Hiskia och Asarja, fursten i Guds hus.</p> 
<p><A NAME="an_31:14">31:14</A>&nbsp;Och leviten Kore, Jimnas son, som var d&#246;rrvaktare p&#229; &#246;stra sidan, hade uppsikten &#246;ver de frivilliga g&#229;vorna &#229;t Gud och skulle f&#246;rdela HERRENS offerg&#228;rd och det h&#246;gheliga av offren.</p> 
<p><A NAME="an_31:15">31:15</A>&nbsp;Och under honom sattes Eden, Minjamin, Jesua, Semaja, Amarja och Sekanja till f&#246;rtroendem&#228;n i pr&#228;stst&#228;derna f&#246;r att ombes&#246;rja utdelningen &#229;t sina br&#246;der, efter deras avdelningar, &#229;t den minste s&#229;v&#228;l som &#229;t den st&#246;rste.</p> 
<p><A NAME="an_31:16">31:16</A>&nbsp;H&#228;rifr&#229;n voro undantagna alla s&#229;dana i sina sl&#228;ktregister upptecknade personer av mank&#246;n, fr&#229;n tre &#229;rs &#229;lder och d&#228;rut&#246;ver, som skulle infinna sig i HERRENS hus, d&#228;r var dag de f&#246;r den dagen best&#228;mda sysslorna skulle utf&#246;ras genom dem som hade tj&#228;nstg&#246;ringen, med de s&#228;rskilda &#229;ligganden de hade efter sina avdelningar.</p> 
<p><A NAME="an_31:17">31:17</A>&nbsp;Och vad angick pr&#228;sternas sl&#228;ktregister, s&#229; var det uppgjort efter deras familjer; och av leviterna voro de upptagna, som voro tjugu &#229;r gamla eller d&#228;rut&#246;ver, efter sina s&#228;rskilda &#229;ligganden, alltefter sina avdelningar.</p> 
<p><A NAME="an_31:18">31:18</A>&nbsp;Och i sl&#228;ktregistret skulle de vara upptecknade j&#228;mte alla sina sp&#228;da barn, hustrur, s&#246;ner och d&#246;ttrar, s&#229; m&#229;nga de voro.  Ty p&#229; heder och tro skulle de f&#246;rvalta det heliga s&#229;som heligt.</p> 
<p><A NAME="an_31:19">31:19</A>&nbsp;Och f&#246;r dem av Arons s&#246;ner, pr&#228;sterna, som bodde p&#229; sina st&#228;ders utmarker, voro i var s&#228;rskild stad namngivna m&#228;n tillsatta, som &#229;t allt mank&#246;n bland pr&#228;sterna och &#229;t alla de leviter som voro upptecknade i sl&#228;ktregistret skulle utdela vad dem tillkom.</p> 
<p><A NAME="an_31:20">31:20</A>&nbsp;S&#229; f&#246;rfor Hiskia i hela Juda, och han gjorde inf&#246;r HERREN, sin Gud, vad gott och r&#228;tt och sant var.</p> 
<p><A NAME="an_31:21">31:21</A>&nbsp;Och allt som han f&#246;retog sig, n&#228;r han nu s&#246;kte sin Gud, allt, vare sig det angick tj&#228;nstg&#246;ringen i Guds hus eller det angick lagen och budorden, det gjorde han av allt sitt hj&#228;rta, och det lyckades honom v&#228;l.</p> 
<p><A NAME="an_32:1">32:1</A>&nbsp;Sedan han hade utf&#246;rt detta och bevisat s&#229;dan trohet, kom Sanherib, konungen i Assyrien, och drog in i Juda och bel&#228;grade dess bef&#228;sta st&#228;der och t&#228;nkte er&#246;vra dem &#229;t sig.</p> 
<p><A NAME="an_32:2">32:2</A>&nbsp;D&#229; nu Hiskia s&#229;g att Sanherib kom, i avsikt att bel&#228;gra Jerusalem,</p> 
<p><A NAME="an_32:3">32:3</A>&nbsp;r&#229;df&#246;rde han sig med sina f&#246;rn&#228;msta m&#228;n och sina hj&#228;ltar om att t&#228;ppa f&#246;r vattnet i de k&#228;llor som l&#229;go utom staden; och de hj&#228;lpte honom h&#228;rmed.</p> 
<p><A NAME="an_32:4">32:4</A>&nbsp;Mycket folk f&#246;rsamlades och t&#228;ppte till alla k&#228;llorna och d&#228;mde f&#246;r b&#228;cken som fl&#246;t mitt igenom trakten, ty de sade: &#187;N&#228;r de assyriska konungarna komma, b&#246;ra de icke finna vatten i s&#229;dan myckenhet.&#187;</p> 
<p><A NAME="an_32:5">32:5</A>&nbsp;Och han tog mod till sig och byggde upp muren &#246;verallt d&#228;r den var nedbruten, och byggde tornen h&#246;gre, och f&#246;rde upp en annan mur d&#228;rutanf&#246;r, och bef&#228;ste Millo i Davids stad, och l&#228;t g&#246;ra skjutvapen i myckenhet, s&#229; ock sk&#246;ldar.</p> 
<p><A NAME="an_32:6">32:6</A>&nbsp;Och han tillsatte krigsh&#246;vitsm&#228;n &#246;ver folket och f&#246;rsamlade dem till sig p&#229; den &#246;ppna platsen vid stadsporten, och talade uppmuntrande till dem och sade:</p> 
<p><A NAME="an_32:7">32:7</A>&nbsp;&#187;Varen frimodiga och of&#246;rf&#228;rade, frukten icke och varen icke f&#246;rskr&#228;ckta f&#246;r konungen i Assyrien och f&#246;r hela den hop han har med sig; ty med oss &#228;r en som &#228;r st&#246;rre &#228;n den som &#228;r med honom.</p> 
<p><A NAME="an_32:8">32:8</A>&nbsp;Med honom &#228;r en arm av k&#246;tt, men med oss &#228;r HERREN, v&#229;r Gud, och han skall hj&#228;lpa oss och f&#246;ra v&#229;ra krig.  Och folket tryggade sig vid Hiskias, Juda konungs, ord.</p> 
<p><A NAME="an_32:9">32:9</A>&nbsp;D&#228;refter s&#228;nde Sanherib, konungen i Assyrien -- som nu med hela sin h&#228;rsmakt l&#229;g framf&#246;r Lakis -- sina tj&#228;nare till Jerusalem, till Hiskia, Juda konung, och till alla dem av Juda, som voro i Jerusalem, och l&#228;t s&#228;ga:</p> 
<p><A NAME="an_32:10">32:10</A>&nbsp;&#187;S&#229; s&#228;ger Sanherib, konungen i Assyrien: Varp&#229; f&#246;rtr&#246;sten I, eftersom I stannen kvar i det bel&#228;grade Jerusalem?</p> 
<p><A NAME="an_32:11">32:11</A>&nbsp;Se, Hiskia uppeggar eder, s&#229; att I kommen att d&#246; genom hunger och t&#246;rst; han s&#228;ger: 'HERREN, v&#229;r Gud, skall r&#228;dda oss ur den assyriske konungens hand.'</p> 
<p><A NAME="an_32:12">32:12</A>&nbsp;Har icke denne samme Hiskia avskaffat hans offerh&#246;jder och altaren och sagt till Juda och Jerusalem: 'Inf&#246;r ett enda altare skolen I tillbedja, och p&#229; detta skolen I t&#228;nda offereld'?</p> 
<p><A NAME="an_32:13">32:13</A>&nbsp;Veten I icke vad jag och mina f&#228;der hava gjort med andra l&#228;nders alla folk?  Hava v&#228;l de gudar som dyrkas av folken i dessa andra l&#228;nder n&#229;gonsin f&#246;rm&#229;tt r&#228;dda sina l&#228;nder ur min hand?</p> 
<p><A NAME="an_32:14">32:14</A>&nbsp;Ja, vilket bland alla dessa folk som mina f&#228;der hava givit till spillo har v&#228;l haft n&#229;gon gud som har f&#246;rm&#229;tt r&#228;dda sitt folk ur min hand eftersom I menen att eder Gud f&#246;rm&#229;r r&#228;dda eder ur min hand!&#187;</p> 
<p><A NAME="an_32:15">32:15</A>&nbsp;Nej, l&#229;ten nu icke Hiskia s&#229; bedraga och uppegga eder, och tron honom icke; ty ingen gud hos n&#229;got folk eller i n&#229;got rike har f&#246;rm&#229;tt r&#228;dda sitt folk ur min hand eller ur mina f&#228;ders hand.  Huru mycket mindre skall d&#229; eder Gud kunna r&#228;dda eder ur min hand!&#187;</p> 
<p><A NAME="an_32:16">32:16</A>&nbsp;Och hans tj&#228;nare talade &#228;nnu mer mot HERREN Gud och mot hans tj&#228;nare Hiskia.</p> 
<p><A NAME="an_32:17">32:17</A>&nbsp;Han hade ock skrivit ett brev vari han sm&#228;dade HERREN, Israels Gud, och talade mot honom s&#229;: &#187;Lika litet som de gudar som dyrkas av folken i de andra l&#228;nderna hava kunnat r&#228;dda sina folk ur min hand, lika litet skall Hiskias Gud kunna r&#228;dda sitt folk ur min hand.&#187;</p> 
<p><A NAME="an_32:18">32:18</A>&nbsp;Och till Jerusalems folk, dem som stodo p&#229; muren, ropade de med h&#246;g r&#246;st p&#229; judiska f&#246;r att g&#246;ra dem modl&#246;sa och f&#246;rskr&#228;ckta, s&#229; att man sedan skulle kunna intaga staden.</p> 
<p><A NAME="an_32:19">32:19</A>&nbsp;Och de talade om Jerusalems Gud p&#229; samma s&#228;tt som om de fr&#228;mmande folkens gudar, vilka &#228;ro verk av m&#228;nniskoh&#228;nder.</p> 
<p><A NAME="an_32:20">32:20</A>&nbsp;Men vid allt detta b&#229;do konung Hiskia och profeten Jesaja, Amos' son, och ropade till himmelen.</p> 
<p><A NAME="an_32:21">32:21</A>&nbsp;D&#229; s&#228;nde HERREN en &#228;ngel, som f&#246;rgjorde alla de tappra stridsm&#228;nnen och furstarna och h&#246;vitsm&#228;nnen i den assyriske konungens l&#228;ger, s&#229; att han med skam m&#229;ste draga tillbaka till sitt land.  Och n&#228;r han en g&#229;ng gick in i sin guds hus, blev han d&#228;r nedhuggen med sv&#228;rd av sina egna s&#246;ner.</p> 
<p><A NAME="an_32:22">32:22</A>&nbsp;S&#229; fr&#228;lste HERREN Hiskia och Jerusalems inv&#229;nare ur Sanheribs, den assyriske konungens, hand och ur alla andras hand; och han beskyddade dem p&#229; alla sidor.</p> 
<p><A NAME="an_32:23">32:23</A>&nbsp;Och m&#229;nga f&#246;rde sk&#228;nker till HERREN i Jerusalem och dyrbara g&#229;vor till Hiskia, Juda konung; och han blev h&#228;refter h&#246;gt aktad av alla folk.</p> 
<p><A NAME="an_32:24">32:24</A>&nbsp;Vid den tiden blev Hiskia d&#246;dssjuk.  D&#229; bad han till HERREN, och han svarade honom och gav honom ett undertecken.</p> 
<p><A NAME="an_32:25">32:25</A>&nbsp;Dock &#229;terg&#228;ldade Hiskia icke det goda som hade blivit honom bevisat, utan hans hj&#228;rta blev h&#246;gmodigt; d&#228;rf&#246;r kom f&#246;rt&#246;rnelse &#246;ver honom och &#246;ver Juda och Jerusalem.</p> 
<p><A NAME="an_32:26">32:26</A>&nbsp;Men d&#229; Hiskia &#246;dmjukade sig, mitt i sitt hj&#228;rtas h&#246;gmod, och Jerusalems inv&#229;nare med honom, drabbade HERRENS f&#246;rt&#246;rnelse dem icke, s&#229; l&#228;nge Hiskia levde.</p> 
<p><A NAME="an_32:27">32:27</A>&nbsp;Och Hiskias rikedom och h&#228;rlighet var mycket stor; han hade byggt sig skattkamrar f&#246;r silver och guld och &#228;dla stenar, och f&#246;r v&#228;lluktande kryddor, och f&#246;r sk&#246;ldar och f&#246;r allahanda dyrbara h&#229;vor av andra slag,</p> 
<p><A NAME="an_32:28">32:28</A>&nbsp;s&#229; ock f&#246;rr&#229;dshus f&#246;r vad som kom in av s&#228;d, vin och olja, &#228;vensom stall f&#246;r allt slags boskap; och hjordar hade han skaffat f&#246;r sina f&#229;llor.</p> 
<p><A NAME="an_32:29">32:29</A>&nbsp;Och han hade byggt sig st&#228;der och f&#246;rv&#228;rvat sig stor rikedom p&#229; f&#229;r och f&#228;kreatur; ty Gud hade givit honom mycket stora &#228;godelar.</p> 
<p><A NAME="an_32:30">32:30</A>&nbsp;Det var ock Hiskia som t&#228;ppte till Gihonsvattnets &#246;vre k&#228;lla och ledde vattnet ned&#229;t, v&#228;ster om Davids stad.  Och Hiskia var lyckosam i allt vad han f&#246;retog sig.</p> 
<p><A NAME="an_32:31">32:31</A>&nbsp;J&#228;mv&#228;l n&#228;r fr&#229;n Babels furstar de s&#228;ndebud kommo, som voro skickade till honom f&#246;r att fr&#229;ga efter det under som hade skett i landet, &#246;vergav Gud honom allenast f&#246;r att pr&#246;va honom, p&#229; det att han skulle f&#246;rnimma allt vad som var i hans hj&#228;rta.</p> 
<p><A NAME="an_32:32">32:32</A>&nbsp;Vad nu mer &#228;r att s&#228;ga om Hiskia och om hans fromma g&#228;rningar, det finnes upptecknat i &#187;Profeten Jesajas, Amos' sons, syner&#187;, i boken om Judas och Israels konungar.</p> 
<p><A NAME="an_32:33">32:33</A>&nbsp;Och Hiskia gick till vila hos sina f&#228;der, och han begrov honom p&#229; den plats d&#228;r man g&#229;r upp till Davids hus' gravar; och hela Juda och Jerusalems inv&#229;nare bevisade honom &#228;ra vid hans d&#246;d.  Och hans son Manasse blev konung efter honom.</p> 
<p><A NAME="an_33:1">33:1</A>&nbsp;Manasse var tolv &#229;r gammal, n&#228;r han blev konung, och han regerade femtiofem &#229;r i Jerusalem.</p> 
<p><A NAME="an_33:2">33:2</A>&nbsp;Han gjorde vad ont var i HERRENS &#246;gon, efter den styggeliga seden hos de folk som HERREN hade f&#246;rdrivit f&#246;r Israels barn.</p> 
<p><A NAME="an_33:3">33:3</A>&nbsp;Han byggde &#229;ter upp de offerh&#246;jder som hans fader Hiskia hade brutit ned, och reste altaren &#229;t Baalerna och gjorde Aseror, och tillbad och tj&#228;nade himmelens hela h&#228;rskara.</p> 
<p><A NAME="an_33:4">33:4</A>&nbsp;Ja, han byggde altaren i HERRENS hus, det om vilket HERREN hade sagt: &#187;I Jerusalem skall mitt namn vara till evig tid.&#187;</p> 
<p><A NAME="an_33:5">33:5</A>&nbsp;Han byggde altaren &#229;t himmelens hela h&#228;rskara p&#229; de b&#229;da f&#246;rg&#229;rdarna till HERRENS hus.</p> 
<p><A NAME="an_33:6">33:6</A>&nbsp;Han l&#228;t ock sina barn g&#229; genom eld i Hinnoms sons dal och &#246;vade teckentyderi, svartkonst och trolldom och skaffade sig andebesv&#228;rjare och sp&#229;m&#228;n och gjorde mycket som var ont i HERRENS &#246;gon, s&#229; att han f&#246;rt&#246;rnade honom.</p> 
<p><A NAME="an_33:7">33:7</A>&nbsp;Och avgudabel&#228;tet som han hade l&#229;tit g&#246;ra satte han i Guds hus, om vilket Gud hade sagt till David och till hans son Salomo: &#187;Vid detta hus och vid Jerusalem, som jag har utvalt bland alla Israels stammar, vill jag f&#228;sta mitt namn f&#246;r evig tid.</p> 
<p><A NAME="an_33:8">33:8</A>&nbsp;Och jag skall icke mer l&#229;ta Israel vandra bort ifr&#229;n det land som jag har best&#228;mt &#229;t edra f&#228;der, om de allenast h&#229;lla och g&#246;ra allt vad jag har bjudit dem, alldeles efter den lag, de stadgar och r&#228;tter som de hava f&#229;tt genom Mose.&#187;</p> 
<p><A NAME="an_33:9">33:9</A>&nbsp;Men Manasse f&#246;rf&#246;rde Juda och Jerusalems inv&#229;nare, s&#229; att de gjorde mer ont &#228;n de folk som HERREN hade f&#246;rgjort f&#246;r Israels barn.</p> 
<p><A NAME="an_33:10">33:10</A>&nbsp;Och HERREN talade till Manasse och hans folk, men de aktade icke d&#228;rp&#229;.</p> 
<p><A NAME="an_33:11">33:11</A>&nbsp;D&#229; l&#228;t HERREN den assyriske konungens h&#228;rh&#246;vitsm&#228;n komma &#246;ver dem; de slogo Manasse i bojor och f&#228;ngslade honom med kopparfj&#228;ttrar och f&#246;rde honom till Babel.</p> 
<p><A NAME="an_33:12">33:12</A>&nbsp;Men n&#228;r han nu var i n&#246;d, b&#246;n f&#246;ll han inf&#246;r HERREN, sin Gud, och &#246;dmjukade sig storligen f&#246;r sina f&#228;ders Gud.</p> 
<p><A NAME="an_33:13">33:13</A>&nbsp;Och n&#228;r han s&#229; bad till honom, l&#228;t han beveka sig och h&#246;rde hans b&#246;n och l&#228;t honom komma tillbaka till Jerusalem s&#229;som konung.  Och d&#229; besinnade Manasse att HERREN &#228;r Gud.</p> 
<p><A NAME="an_33:14">33:14</A>&nbsp;D&#228;refter byggde han en yttre mur till Davids stad v&#228;sterut mot Gihon i dalen, intill Fiskporten, och runt omkring Ofel, och gjorde den mycket h&#246;g.  Och han insatte krigsh&#246;vitsm&#228;n i alla bef&#228;sta st&#228;der i Juda.</p> 
<p><A NAME="an_33:15">33:15</A>&nbsp;Och han skaffade bort de fr&#228;mmande gudarna och avgudabel&#228;tet ur HERRENS hus, s&#229; ock alla de altaren som han hade byggt p&#229; det berg d&#228;r HERRENS hus stod och i Jerusalem, och kastade dem utanf&#246;r staden.</p> 
<p><A NAME="an_33:16">33:16</A>&nbsp;Och han uppr&#228;ttade HERRENS altare och offrade tackoffer och lovoffer d&#228;rp&#229;, och uppmanade Juda att tj&#228;na HERREN, Israels Gud.</p> 
<p><A NAME="an_33:17">33:17</A>&nbsp;Men folket offrade &#228;nnu p&#229; h&#246;jderna, dock allenast &#229;t HERREN, sin Gud.</p> 
<p><A NAME="an_33:18">33:18</A>&nbsp;Vad nu mer &#228;r att s&#228;ga om Manasse och om hans b&#246;n till sin Gud och om de ord som siarna talade till honom i HERRENS, Israels Guds, namn, det st&#229;r i Israels konungars kr&#246;nika.</p> 
<p><A NAME="an_33:19">33:19</A>&nbsp;Och om hans b&#246;n och huru han blev b&#246;nh&#246;rd, och om all hans synd och otrohet, och om de platser p&#229; vilka han byggde offerh&#246;jder och st&#228;llde upp sina Aseror och bel&#228;ten, innan han &#246;dmjukade sig, h&#228;rom &#228;r skrivet i Hosais kr&#246;nika.</p> 
<p><A NAME="an_33:20">33:20</A>&nbsp;Och Manasse gick till vila hos sina f&#228;der, och man begrov honom d&#228;r han bodde.  Och hans son Amon blev konung efter honom.</p> 
<p><A NAME="an_33:21">33:21</A>&nbsp;Amon var tjugutv&#229; &#229;r gammal, n&#228;r han blev konung, och han regerade tv&#229; &#229;r i Jerusalem.</p> 
<p><A NAME="an_33:22">33:22</A>&nbsp;Han gjorde vad ont var i HERRENS &#246;gon, s&#229;som hans fader Manasse hade gjort; &#229;t alla de bel&#228;ten som hans fader Manasse hade l&#229;tit g&#246;ra offrade Amon, och han tj&#228;nade dem.</p> 
<p><A NAME="an_33:23">33:23</A>&nbsp;Men han &#246;dmjukade sig icke f&#246;r HERREN, s&#229;som hans fader Manasse hade gjort, utan denne Amon hopade skuld p&#229; skuld.</p> 
<p><A NAME="an_33:24">33:24</A>&nbsp;Och hans tj&#228;nare sammansvuro sig mot honom och d&#246;dade honom hemma i hans hus.</p> 
<p><A NAME="an_33:25">33:25</A>&nbsp;Men folket i landet dr&#228;pte alla som hade sammansvurit sig mot konung Amon.  D&#228;refter gjorde folket i landet hans son Josia till konung efter honom.</p> 
<p><A NAME="an_34:1">34:1</A>&nbsp;Josia var &#229;tta &#229;r gammal, n&#228;r han blev konung, och han regerade trettioett &#229;r i Jerusalem.</p> 
<p><A NAME="an_34:2">34:2</A>&nbsp;Han gjorde vad r&#228;tt var i HERRENS &#246;gon och vandrade p&#229; sin fader Davids v&#228;gar och vek icke av vare sig till h&#246;ger eller till v&#228;nster.</p> 
<p><A NAME="an_34:3">34:3</A>&nbsp;I sitt &#229;ttonde regerings&#229;r, medan han &#228;nnu var en yngling, begynte han att s&#246;ka sin fader Davids Gud; och i det tolfte &#229;ret begynte han att rena Juda och Jerusalem fr&#229;n offerh&#246;jderna och Aserorna och fr&#229;n de skurna och gjutna bel&#228;tena.</p> 
<p><A NAME="an_34:4">34:4</A>&nbsp;Men Baalsaltarna br&#246;tos ned i hans &#229;syn, och solstoderna som voro uppst&#228;llda p&#229; dem h&#246;gg han ned, och Aserorna och de skurna och gjutna bel&#228;tena slog han s&#246;nder och krossade dem till stoft och str&#246;dde ut stoftet p&#229; de m&#228;ns gravar, som hade offrat &#229;t dem.</p> 
<p><A NAME="an_34:5">34:5</A>&nbsp;Och pr&#228;sternas ben br&#228;nde han upp p&#229; deras altaren.  S&#229; renade han Juda och Jerusalem.</p> 
<p><A NAME="an_34:6">34:6</A>&nbsp;Och i Manasses, Efraims och Simeons st&#228;der &#228;nda till Naftali genoms&#246;kte han &#246;verallt husen.</p> 
<p><A NAME="an_34:7">34:7</A>&nbsp;Och sedan han hade brutit ned altarna och krossat Aserorna och bel&#228;tena s&#246;nder till stoft och huggit ned alla solstoder i hela Israels land, v&#228;nde han tillbaka till Jerusalem.</p> 
<p><A NAME="an_34:8">34:8</A>&nbsp;Och i sitt adertonde regerings&#229;r, medan han h&#246;ll p&#229; med att rena landet och templet, s&#228;nde han Safan, Asaljas son, och Maaseja, h&#246;vitsmannen i staden, och kansleren Joa, Joahas' son, f&#246;r att s&#228;tta HERRENS, sin Guds, hus i st&#229;nd.</p> 
<p><A NAME="an_34:9">34:9</A>&nbsp;Och de gingo till &#246;verstepr&#228;sten Hilkia och avl&#228;mnade de penningar som hade influtit till Guds hus, sedan de av de leviter som h&#246;llo vakt vid tr&#246;skeln hade blivit insamlade fr&#229;n Manasse, Efraim och hela det &#246;vriga Israel, s&#229; ock fr&#229;n hela Juda och Benjamin och fr&#229;n Jerusalems inv&#229;nare;</p> 
<p><A NAME="an_34:10">34:10</A>&nbsp;de &#246;verl&#228;mnade dem &#229;t de m&#228;n som f&#246;rr&#228;ttade arbete s&#229;som tillsyningsm&#228;n vid HERRENS hus.  Sedan g&#229;vos penningarna av dessa m&#228;n, som f&#246;rr&#228;ttade arbete och hade befattning vid HERRENS hus med att laga huset och s&#228;tta det i st&#229;nd,</p> 
<p><A NAME="an_34:11">34:11</A>&nbsp;de g&#229;vos &#229;t timmerm&#228;nnen och byggningsm&#228;nnen, till att ink&#246;pa huggen sten och tr&#228;virke till stockar, f&#246;r att man d&#228;rmed skulle timra upp de hus som Juda konungar hade f&#246;rst&#246;rt.</p> 
<p><A NAME="an_34:12">34:12</A>&nbsp;Och m&#228;nnen fingo vid sitt arbete handla p&#229; heder och tro; och tillsyningsm&#228;n &#246;ver dem och f&#246;rest&#229;ndare f&#246;r arbetet voro Jahat och Obadja, leviter av Meraris barn, och Sakarja och Mesullam, av kehatiternas barn, s&#229; ock alla de leviter som voro kunniga p&#229; musikinstrumenter.</p> 
<p><A NAME="an_34:13">34:13</A>&nbsp;De hade ock tillsynen &#246;ver b&#228;rarna, s&#229; att f&#246;rest&#229;ndare funnos f&#246;r alla arbetarna vid de s&#228;rskilda g&#246;rom&#229;len.  Av leviterna togos ock skrivare, uppsyningsm&#228;n och d&#246;rrvaktare.</p> 
<p><A NAME="an_34:14">34:14</A>&nbsp;N&#228;r de nu togo ut penningarna som hade influtit till HERRENS hus, fann pr&#228;sten Hilkia HERRENS lagbok, den som hade blivit given genom Mose</p> 
<p><A NAME="an_34:15">34:15</A>&nbsp;D&#229; tog Hilkia till orda och sade till sekreteraren Safan: &#187;Jag har funnit lagboken i HERRENS hus.&#187;  Och Hilkia gav boken &#229;t Safan.</p> 
<p><A NAME="an_34:16">34:16</A>&nbsp;Och Safan bar boken till konungen och avgav d&#228;rj&#228;mte sin ber&#228;ttelse inf&#246;r konungen och sade: &#187;Allt vad dina tj&#228;nare hava f&#229;tt i uppdrag att g&#246;ra, det g&#246;ra de.</p> 
<p><A NAME="an_34:17">34:17</A>&nbsp;Och de hava t&#246;mt ut de penningar som funnos i HERRENS hus, och hava &#246;verl&#228;mnat dem &#229;t tillsyningsm&#228;nnen och &#229;t arbetarna.&#187;</p> 
<p><A NAME="an_34:18">34:18</A>&nbsp;Vidare ber&#228;ttade sekreteraren Safan f&#246;r konungen och sade: &#187;Pr&#228;sten Hilkia har givit mig en bok.&#187;  Och Safan f&#246;rel&#228;ste d&#228;rur f&#246;r konungen</p> 
<p><A NAME="an_34:19">34:19</A>&nbsp;N&#228;r konungen nu h&#246;rde lagens ord, rev han s&#246;nder sina kl&#228;der.</p> 
<p><A NAME="an_34:20">34:20</A>&nbsp;Och konungen bj&#246;d Hilkia och Ahikam, Safans son, och Abdon, Mikas son, och sekreteraren Safan och Asaja, konungens tj&#228;nare, och sade:</p> 
<p><A NAME="an_34:21">34:21</A>&nbsp;&#187;G&#229;n och fr&#229;gen HERREN f&#246;r mig och f&#246;r dem som &#228;ro kvar av Israel och Juda, ang&#229;ende det som st&#229;r i den bok som nu har blivit funnen.  Ty stor &#228;r HERRENS vrede, den som &#228;r utgjuten &#246;ver oss, d&#228;rf&#246;r att v&#229;ra f&#228;der icke hava h&#229;llit HERRENS ord och icke hava gjort allt som &#228;r f&#246;reskrivet i denna bok.&#187;</p> 
<p><A NAME="an_34:22">34:22</A>&nbsp;D&#229; gick Hilkia, tillika med andra som konungen s&#228;nde &#229;stad, till profetissan Hulda, hustru &#229;t Sallum, kl&#228;dkammarvaktaren, som var son till Tokehat, Hasras son; hon bodde i Jerusalem, i Nya staden.  Och de talade med henne s&#229;som dem bjudet var.</p> 
<p><A NAME="an_34:23">34:23</A>&nbsp;D&#229; svarade hon dem: &#187;S&#229; s&#228;ger HERREN, Israels Gud: S&#228;gen till den man som har s&#228;nt eder till mig:</p> 
<p><A NAME="an_34:24">34:24</A>&nbsp;S&#229; s&#228;ger HERREN: Se, &#246;ver denna plats och &#246;ver dess inv&#229;nare skall jag l&#229;ta olycka komma, alla de f&#246;rbannelser som &#228;ro skrivna i den bok som man har f&#246;rel&#228;st f&#246;r Juda konung --</p> 
<p><A NAME="an_34:25">34:25</A>&nbsp;detta d&#228;rf&#246;r att de hava &#246;vergivit mig och t&#228;nt offereld &#229;t andra gudar, och s&#229; hava f&#246;rt&#246;rnat mig med alla sina h&#228;nders verk.  Min vrede skall utgjutas &#246;ver denna plats och skall icke bliva utsl&#228;ckt.</p> 
<p><A NAME="an_34:26">34:26</A>&nbsp;Men till Juda konung, som har s&#228;nt eder f&#246;r att fr&#229;ga HERREN, till honom skolen I s&#228;ga s&#229;: S&#229; s&#228;ger HERREN, Israels Gud, ang&#229;ende de ord som du har h&#246;rt:</p> 
<p><A NAME="an_34:27">34:27</A>&nbsp;Eftersom ditt hj&#228;rta blev bevekt och du &#246;dmjukade dig inf&#246;r Gud, n&#228;r du h&#246;rde hans ord mot denna plats och mot dess inv&#229;nare, ja, &#246;dmjukade dig inf&#246;r mig och rev s&#246;nder dina kl&#228;der och gr&#228;t inf&#246;r mig, f&#246;rdenskull har jag ock h&#246;rt dig, s&#228;ger HERREN.</p> 
<p><A NAME="an_34:28">34:28</A>&nbsp;Se, jag vill samla dig till dina f&#228;der, s&#229; att du f&#229;r samlas till dem i din grav med frid, och dina &#246;gon skola slippa att se all den olycka som jag skall l&#229;ta komma &#246;ver denna plats och dess inv&#229;nare.&#187;  Och de v&#228;nde tillbaka till konungen med detta svar.</p> 
<p><A NAME="an_34:29">34:29</A>&nbsp;D&#229; s&#228;nde konungen &#229;stad och l&#228;t f&#246;rsamla alla de &#228;ldste i Juda och Jerusalem.</p> 
<p><A NAME="an_34:30">34:30</A>&nbsp;Och konungen gick upp i HERRENS hus med alla Juda m&#228;n och Jerusalems inv&#229;nare, ocks&#229; pr&#228;sterna och leviterna, ja, allt folket, ifr&#229;n den st&#246;rste till den minste.  Och han l&#228;ste upp f&#246;r dem allt vad som stod i f&#246;rbundsboken, som hade blivit funnen i HERRENS hus.</p> 
<p><A NAME="an_34:31">34:31</A>&nbsp;Och konungen tr&#228;dde fram p&#229; sin plats och sl&#246;t inf&#246;r HERRENS ansikte det f&#246;rbundet, att de skulle f&#246;lja efter HERREN och h&#229;lla hans bud, hans vittnesb&#246;rd och hans stadgar, av allt sitt hj&#228;rta och av all sin sj&#228;l, och g&#246;ra efter f&#246;rbundets ord, dem som voro skrivna i denna bok.</p> 
<p><A NAME="an_34:32">34:32</A>&nbsp;Och han l&#228;t alla som funnos i Jerusalem och Benjamin tr&#228;da in i f&#246;rbundet Och Jerusalems inv&#229;nare gjorde efter Guds, sina f&#228;ders Guds, f&#246;rbund.</p> 
<p><A NAME="an_34:33">34:33</A>&nbsp;Och Josia skaffade bort alla styggelser ur Israels barns alla landomr&#229;den, och tillh&#246;ll alla dem som funnos i Israel att tj&#228;na HERREN, sin Gud.  S&#229; l&#228;nge han levde, veko de icke av ifr&#229;n HERREN, sina f&#228;ders Gud.</p> 
<p><A NAME="an_35:1">35:1</A>&nbsp;D&#228;refter h&#246;ll Josia HERRENS p&#229;skh&#246;gtid i Jerusalem; man slaktade p&#229;skalammet p&#229; fjortonde dagen i f&#246;rsta m&#229;naden.</p> 
<p><A NAME="an_35:2">35:2</A>&nbsp;Och han fastst&#228;llde pr&#228;sternas &#229;ligganden och styrkte dem till tj&#228;nstg&#246;ringen i HERRENS hus.</p> 
<p><A NAME="an_35:3">35:3</A>&nbsp;Och han sade till leviterna som undervisade hela Israel, och som voro helgade &#229;t HERREN: &#187;S&#228;tten den heliga arken i det hus som Salomo, Davids son, Israels konung, har byggt.  Den skall icke mer vara en b&#246;rda p&#229; edra axlar.  Tj&#228;nen nu HERREN, eder Gud, och hans folk Israel.</p> 
<p><A NAME="an_35:4">35:4</A>&nbsp;G&#246;ren eder redo efter edra familjer, i edra avdelningar, enligt vad David, Israels konung, har f&#246;reskrivit, och enligt hans son Salomos f&#246;reskrifter,</p> 
<p><A NAME="an_35:5">35:5</A>&nbsp;och inst&#228;llen eder i helgedomen, ordnade efter edra br&#246;ders, det meniga folkets, familjeskiften, s&#229; att en avdelning av en levitisk familj kommer p&#229; vart skifte.</p> 
<p><A NAME="an_35:6">35:6</A>&nbsp;Och slakten p&#229;skalammet och helgen eder och reden till det f&#246;r edra br&#246;der, s&#229; att I g&#246;ren efter HERRENS ord genom Mose.&#187;</p> 
<p><A NAME="an_35:7">35:7</A>&nbsp;Och Josia gav &#229;t det meniga folket s&#229;som offerg&#228;rd sm&#229;boskap, dels lamm och dels killingar, till ett antal av trettio tusen, alltsammans till p&#229;skoffer, &#229;t alla som voro d&#228;r tillst&#228;des, s&#229; ock tre tusen f&#228;kreatur, detta allt av konungens enskilda egendom.</p> 
<p><A NAME="an_35:8">35:8</A>&nbsp;Och hans f&#246;rn&#228;msta m&#228;n g&#229;vo efter sin fria vilja offerg&#229;vor &#229;t folket, &#229;t pr&#228;sterna och leviterna.  Hilkia, Sakarja och Jehiel, furstarna i Guds hus, g&#229;vo &#229;t pr&#228;sterna tv&#229; tusen sex hundra lamm och killingar till p&#229;skoffer, s&#229; ock tre hundra f&#228;kreatur.</p> 
<p><A NAME="an_35:9">35:9</A>&nbsp;Men Konanja och hans br&#246;der, Semaja och Netanel, j&#228;mte Hasabja, Jegiel och Josabad, de &#246;versta bland leviterna, g&#229;vo &#229;t leviterna s&#229;som offerg&#228;rd fem tusen lamm och killingar till p&#229;skoffer, s&#229; ock fem hundra f&#228;kreatur.</p> 
<p><A NAME="an_35:10">35:10</A>&nbsp;S&#229; blev det d&#229; ordnat f&#246;r gudstj&#228;nsten; och pr&#228;sterna inst&#228;llde sig till tj&#228;nstg&#246;ring p&#229; sina platser och likaledes leviterna, efter sina avdelningar, s&#229;som konungen hade bjudit.</p> 
<p><A NAME="an_35:11">35:11</A>&nbsp;D&#228;refter slaktade de p&#229;skalammet, och pr&#228;sterna st&#228;nkte med blodet som de togo emot av leviterna; och dessa drogo av huden.</p> 
<p><A NAME="an_35:12">35:12</A>&nbsp;Och de avskilde br&#228;nnoffersstyckena och delade ut dem &#229;t det meniga folket, efter deras familjeskiften, f&#246;r att de skulle offra dem &#229;t HERREN, s&#229;som det var f&#246;reskrivet i Moses bok.  P&#229; samma s&#228;tt gjorde de ock med f&#228;kreaturen.</p> 
<p><A NAME="an_35:13">35:13</A>&nbsp;Och de stekte p&#229;skalammet p&#229; eld, p&#229; f&#246;reskrivet s&#228;tt; men tackoffersk&#246;ttet kokade de i grytor, pannor och kittlar och delade ut det med hast &#229;t allt det meniga folket.</p> 
<p><A NAME="an_35:14">35:14</A>&nbsp;Sedan redde de till &#229;t sig sj&#228;lva och &#229;t pr&#228;sterna; ty pr&#228;sterna, Arons s&#246;ner, voro upptagna &#228;nda till natten med att offra br&#228;nnoffret och fettstyckena; d&#228;rf&#246;r m&#229;ste leviterna reda till b&#229;de &#229;t sig och &#229;t pr&#228;sterna, Arons s&#246;ner.</p> 
<p><A NAME="an_35:15">35:15</A>&nbsp;Och s&#229;ngarna, Asafs barn, stodo p&#229; sin plats, s&#229;som David och Asaf och Heman och konungens siare Jedutun hade bjudit, och d&#246;rrvaktarna stodo var och en vid sin port; de beh&#246;vde icke g&#229; ifr&#229;n sin tj&#228;nstg&#246;ring, ty deras br&#246;der, de andra leviterna, redde till &#229;t dem.</p> 
<p><A NAME="an_35:16">35:16</A>&nbsp;S&#229; blev allt ordnat f&#246;r HERRENS tj&#228;nst p&#229; den dagen, i det att man h&#246;ll p&#229;skh&#246;gtid och offrade br&#228;nnoffer p&#229; HERRENS altare, s&#229;som konung Josia hade bjudit.</p> 
<p><A NAME="an_35:17">35:17</A>&nbsp;De israeliter som voro d&#228;r tillst&#228;des h&#246;llo nu p&#229;skh&#246;gtid och firade det osyrade br&#246;dets h&#246;gtid i sju dagar.</p> 
<p><A NAME="an_35:18">35:18</A>&nbsp;En p&#229;skh&#246;gtid lik denna hade icke blivit h&#229;llen i Israel sedan profeten Samuels tid; ty ingen av Israels konungar hade h&#229;llit en s&#229;dan p&#229;skh&#246;gtid som den vilken nu h&#246;lls av Josia j&#228;mte pr&#228;sterna och leviterna och hela Juda och dem av Israel, som voro d&#228;r tillst&#228;des, j&#228;mv&#228;l Jerusalems inv&#229;nare.</p> 
<p><A NAME="an_35:19">35:19</A>&nbsp;I Josias adertonde regerings&#229;r h&#246;lls denna p&#229;skh&#246;gtid.</p> 
<p><A NAME="an_35:20">35:20</A>&nbsp;Efter allt detta, sedan Josia hade f&#246;rsatt templet i gott st&#229;nd, drog Neko, konungen i Egypten, upp f&#246;r att strida vid Karkemis, som ligger vid Frat; och Josia drog ut mot honom.</p> 
<p><A NAME="an_35:21">35:21</A>&nbsp;D&#229; skickade denne s&#228;ndebud till honom och l&#228;t s&#228;ga: &#187;Vad har du med mig att g&#246;ra, du Juda konung?  Det &#228;r icke mot dig jag nu kommer, utan mot min arvfiende, och Gud har befallt mig att skynda.  H&#246;r upp att trotsa Gud, som &#228;r med mig, och tag dig till vara, s&#229; att han icke f&#246;rd&#228;rvar dig.&#187;</p> 
<p><A NAME="an_35:22">35:22</A>&nbsp;Men i st&#228;llet f&#246;r att v&#228;nda om och l&#228;mna honom i fred f&#246;rkl&#228;dde Josia sig och gick att strida mot honom, utan att h&#246;ra p&#229; Nekos ord, som dock kommo fr&#229;n Guds mun.  Och det kom till strid p&#229; Megiddos sl&#228;tt.</p> 
<p><A NAME="an_35:23">35:23</A>&nbsp;Men skyttarnas skott tr&#228;ffade konung Josia; och konungen sade till sina tj&#228;nare: &#187;B&#228;ren mig undan, ty jag &#228;r sv&#229;rt s&#229;rad.&#187;</p> 
<p><A NAME="an_35:24">35:24</A>&nbsp;D&#229; buro hans tj&#228;nare honom fr&#229;n stridsvagnen och satte honom i hans andra vagn och f&#246;rde honom till Jerusalem; och han gav upp andan och blev begraven d&#228;r hans f&#228;der voro begravna.  Och hela Juda och Jerusalem s&#246;rjde Josia.</p> 
<p><A NAME="an_35:25">35:25</A>&nbsp;Och Jeremia sj&#246;ng en klagos&#229;ng &#246;ver Josia.  Och alla s&#229;ngare och s&#229;ngerskor talade sedan i sina klagos&#229;nger om Josia, s&#229;som man g&#246;r &#228;nnu i dag; och dessa s&#229;nger blevo allm&#228;nt g&#228;ngse i Israel.  De finnas upptecknade bland &#187;Klagos&#229;ngerna&#187;.</p> 
<p><A NAME="an_35:26">35:26</A>&nbsp;Vad nu mer &#228;r att s&#228;ga om Josia och om de fromma g&#228;rningar han gjorde, efter vad f&#246;reskrivet var i HERRENS lag,</p> 
<p><A NAME="an_35:27">35:27</A>&nbsp;och om annat som han f&#246;retog sig under sin f&#246;rsta tid s&#229;v&#228;l som under sin sista, det finnes upptecknat i boken om Israels och Juda konungar</p> 
<p><A NAME="an_36:1">36:1</A>&nbsp;Och folket i landet tog Josias son Joahas och gjorde honom till konung i Jerusalem efter hans fader.</p> 
<p><A NAME="an_36:2">36:2</A>&nbsp;Joahas var tjugutre &#229;r gammal, n&#228;r han blev konung, och han regerade tre m&#229;nader i Jerusalem.</p> 
<p><A NAME="an_36:3">36:3</A>&nbsp;Konungen i Egypten avsatte honom i Jerusalem och p&#229;lade landet en skatt av ett hundra talenter silver och en talent guld.</p> 
<p><A NAME="an_36:4">36:4</A>&nbsp;Och konungen i Egypten gjorde hans broder Eljakim till konung &#246;ver Juda och Jerusalem och f&#246;r&#228;ndrade hans namn till Jojakim men hans broder Joahas, honom tog Neko med sig, och han f&#246;rde honom till Egypten.</p> 
<p><A NAME="an_36:5">36:5</A>&nbsp;Jojakim var tjugufem &#229;r gammal n&#228;r han blev konung, och han regerade elva &#229;r i Jerusalem.  Han gjorde vad ont var i HERRENS, sin Guds, &#246;gon.</p> 
<p><A NAME="an_36:6">36:6</A>&nbsp;Och Nebukadnessar, konungen i Babel, drog upp mot honom och f&#228;ngslade honom med kopparfj&#228;ttrar och f&#246;rde honom bort till Babel.</p> 
<p><A NAME="an_36:7">36:7</A>&nbsp;Och en del av k&#228;rlen i HERRENS hus f&#246;rde Nebukadnessar till Babel, och han satte in dem i sitt tempel i Babel.</p> 
<p><A NAME="an_36:8">36:8</A>&nbsp;Vad nu mer &#228;r att s&#228;ga om Jojakim och om de styggelser som han gjorde, och om vad han eljest har befunnits vara skyldig till, det finnes upptecknat i boken om Israels och Juda konungar.  Och hans son Jojakin blev konung efter honom.</p> 
<p><A NAME="an_36:9">36:9</A>&nbsp;Jojakin var &#229;tta &#229;r gammal, n&#228;r han blev konung, och han regerade tre m&#229;nader och tio dagar i Jerusalem.  Han gjorde vad ont var i HERRENS &#246;gon.</p> 
<p><A NAME="an_36:10">36:10</A>&nbsp;Och vid f&#246;ljande &#229;rs b&#246;rjan s&#228;nde konung Nebukadnessar och l&#228;t h&#228;mta honom till Babel, tillika med de dyrbara k&#228;rlen i HERRENS hus; och han gjorde hans broder Sidkia till konung &#246;ver Juda och Jerusalem.</p> 
<p><A NAME="an_36:11">36:11</A>&nbsp;Sidkia var tjuguett &#229;r gammal, n&#228;r han blev konung, och han regerade elva &#229;r i Jerusalem.</p> 
<p><A NAME="an_36:12">36:12</A>&nbsp;Han gjorde vad ont var i HERRENS, sin Guds, &#246;gon; han &#246;dmjukade sig icke f&#246;r profeten Jeremia, som talade HERRENS ord.</p> 
<p><A NAME="an_36:13">36:13</A>&nbsp;Han avf&#246;ll fr&#229;n konung Nebukadnessar, som hade tagit ed av honom vid Gud.  Och han var h&#229;rdnackad och f&#246;rstockade sitt hj&#228;rta, s&#229; att han icke omv&#228;nde sig till HERREN, Israels Gud.</p> 
<p><A NAME="an_36:14">36:14</A>&nbsp;Alla de &#246;versta bland pr&#228;sterna och folket f&#246;rsyndade sig ock storligen i otrohet mot Gud med hedningarnas alla styggelser och orenade HERRENS hus, som han hade helgat i Jerusalem.</p> 
<p><A NAME="an_36:15">36:15</A>&nbsp;Och HERREN, deras faders Gud, skickade sina budskap till dem titt och ofta genom sina s&#228;ndebud, ty han &#246;mkade sig &#246;ver sitt folk och sin boning.</p> 
<p><A NAME="an_36:16">36:16</A>&nbsp;Men de begabbade Guds s&#228;ndebud och f&#246;raktade hans ord och bespottade hans profeter, till dess HERRENS vrede &#246;ver hans folk v&#228;xte s&#229;, att ingen bot mer fanns.</p> 
<p><A NAME="an_36:17">36:17</A>&nbsp;D&#229; s&#228;nde han emot dem kald&#233;ernas konung, och denne dr&#228;pte deras unga m&#228;n med sv&#228;rd i deras helgedomshus och skonade varken ynglingar eller jungfrur, ej heller gamla och gr&#229;h&#229;rsm&#228;n; allt blev givet i hans hand.</p> 
<p><A NAME="an_36:18">36:18</A>&nbsp;Och alla k&#228;rl i Guds hus, b&#229;de stora och sm&#229;, och skatterna i HERRENS hus, s&#229; ock konungens och hans f&#246;rn&#228;msta m&#228;ns skatter, allt f&#246;rde han till Babel.</p> 
<p><A NAME="an_36:19">36:19</A>&nbsp;Och man br&#228;nde upp Guds hus och br&#246;t ned Jerusalems mur, och alla dess palats br&#228;nde man upp i eld och f&#246;rst&#246;rde alla de dyrbara f&#246;rem&#229;l som funnos d&#228;r.</p> 
<p><A NAME="an_36:20">36:20</A>&nbsp;Och dem som hade undsluppit sv&#228;rdet f&#246;rde han bort i f&#229;ngenskap till Babel, och de blevo tj&#228;nare &#229;t honom och &#229;t hans s&#246;ner, till dess att perserna kommo till v&#228;ldet --</p> 
<p><A NAME="an_36:21">36:21</A>&nbsp;f&#246;r att HERRENS ord genom Jeremias mun skulle uppfyllas -- allts&#229; till dess att landet hade f&#229;tt gottg&#246;relse f&#246;r sina sabbater.  Ty medan det l&#229;g &#246;de, hade det sabbat -- till dess att sjuttio &#229;r hade g&#229;tt till &#228;nda.</p> 
<p><A NAME="an_36:22">36:22</A>&nbsp;Men i den persiske konungens Kores' f&#246;rsta regerings&#229;r uppv&#228;ckte HERREN -- f&#246;r att HERRENS ord genom Jeremias mun skulle fullbordas -- den persiske konungen Kores' ande, s&#229; att denne l&#228;t utropa &#246;ver hela sitt rike och tillika skriftligen kung&#246;ra f&#246;ljande:</p> 
<p><A NAME="an_36:23">36:23</A>&nbsp;&#187;S&#229; s&#228;ger Kores, konungen i Persien: Alla riken p&#229; jorden har HERREN, himmelens Gud, givit mig; och han har anbefallt mig att bygga honom ett hus i Jerusalem i Juda.  Vemhelst nu bland eder, som tillh&#246;r hans folk, med honom vare HERREN, hans Gud, och han drage ditupp.&#187;</p> 
<p><HR>
<CENTER>
<A HREF="ezr.htm">Next: Ezra</A></CENTER>
</BODY>
</HTML>
