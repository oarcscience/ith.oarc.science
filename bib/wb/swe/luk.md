[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](mar)  [Next](joh.md) 

------------------------------------------------------------------------

### Swedish Bible: Luke

<span id="an_1:1">1:1</span> Alldenstund många andra hava företagit sig
att om de händelser, som bland oss hava timat, avfatta berättelser,

<span id="an_1:2">1:2</span> i enlighet med vad som har blivit oss
meddelat av dem som själva voro åsyna vittnen och ordets tjänare,

<span id="an_1:3">1:3</span> så har ock jag, sedan jag grundligt har
efterforskat allt ända ifrån begynnelsen, beslutit mig för att i följd
och ordning skriva därom till dig, ädle Teofilus,

<span id="an_1:4">1:4</span> så att du kan inse huru tillförlitliga de
stycken äro, i vilka du har blivit undervisad.

<span id="an_1:5">1:5</span> På den tid då Herodes var konung över
Judeen levde en präst vid namn Sakarias, av Abias' »dagsavdelning».
Denne hade till hustru en av Arons döttrar som hette Elisabet.

<span id="an_1:6">1:6</span> De voro båda rättfärdiga inför Gud och
vandrade ostraffligt efter alla Herrens bud och stadgar.

<span id="an_1:7">1:7</span> Men de hade inga barn, ty Elisabet var
ofruktsam; och båda voro de komna till hög ålder.

<span id="an_1:8">1:8</span> Medan han nu en gång, när ordningen kom
till hans avdelning, gjorde prästerlig tjänst inför Gud,

<span id="an_1:9">1:9</span> hände det sig, vid den övliga lottningen om
de prästerliga sysslorna, att det tillföll honom att gå in i Herrens
tempel och tända rökelsen.

<span id="an_1:10">1:10</span> Och hela menigheten stod utanför och bad,
medan rökoffret förrättades.

<span id="an_1:11">1:11</span> Då visade sig för honom en Herrens ängel,
stående på högra sidan om rökelsealtaret.

<span id="an_1:12">1:12</span> Och när Sakarias såg honom, blev han
förskräckt, och fruktan föll över honom.

<span id="an_1:13">1:13</span> Men ängeln sade till honom: »Frukta icke,
Sakarias; ty din bön är hörd, och din hustru Elisabet skall föda dig en
son, och honom skall du giva namnet Johannes.

<span id="an_1:14">1:14</span> Och han skall bliva dig till glädje och
fröjd, och många skola glädja sig över hans födelse.

<span id="an_1:15">1:15</span> Ty han skall bliva stor inför Herren. Vin
och starka drycker skall han icke dricka, och redan i sin moders liv
skall han bliva uppfylld av helig ande.

<span id="an_1:16">1:16</span> Och många av Israels barn skall han
omvända till Herren, deras Gud.

<span id="an_1:17">1:17</span> Han skall gå framför honom i Elias' ande
och kraft, för att 'vända fädernas hjärtan till barnen' och omvända de
ohörsamma till de rättfärdigas sinnelag, så att han skaffar åt Herren
ett välberett folk.»

<span id="an_1:18">1:18</span> Då sade Sakarias till ängeln: »Varav
skall jag veta detta? Jag är ju själv gammal, och min hustru är kommen
till hög ålder.»

<span id="an_1:19">1:19</span> Ängeln svarade och sade till honom: »Jag
är Gabriel, som står inför Gud, och jag är utsänd för att tala till dig
och förkunna dig detta glada budskap.

<span id="an_1:20">1:20</span> Och se, ända till den dag då detta sker
skall du vara mållös och icke kunna tala, därför att du icke trodde mina
ord, vilka dock i sin tid skola fullbordas.»

<span id="an_1:21">1:21</span> Och folket stod och väntade på Sakarias
och förundrade sig över att han så länge dröjde i templet;

<span id="an_1:22">1:22</span> och när han kom ut, kunde han icke tala
till dem. Då förstodo de att han hade sett någon syn i templet. Och han
tecknade åt dem och förblev stum.

<span id="an_1:23">1:23</span> Och när tiden för hans tjänstgöring hade
gått till ända, begav han sig hem.

<span id="an_1:24">1:24</span> Men efter den tiden blev hans hustru
Elisabet havande och höll sig dold i fem månader;

<span id="an_1:25">1:25</span> och hon sade: »Så har Herren gjort med
mig nu, då han har sett till min smälek bland människorna, för att
borttaga den.»

<span id="an_1:26">1:26</span> I sjätte månaden blev ängeln Gabriel sänd
av Gud till en stad i Galileen som hette Nasaret,

<span id="an_1:27">1:27</span> till en jungfru som var trolovad med en
man vid namn Josef, av Davids hus; och jungfruns namn var Maria.

<span id="an_1:28">1:28</span> Och ängeln kom in till henne och sade:
»Hell dig, du högtbenådade! Herren är med dig.»

<span id="an_1:29">1:29</span> Men hon blev mycket förskräckt vid hans
ord och tänkte på vad denna hälsning månde innebära.

<span id="an_1:30">1:30</span> Då sade ängeln till henne: »Frukta icke,
Maria; ty du har funnit nåd för Gud.

<span id="an_1:31">1:31</span> Se, du skall bliva havande och föda en
son, och honom skall du giva namnet Jesus.

<span id="an_1:32">1:32</span> Han skall bliva stor och kallas den
Högstes Son, och Herren Gud skall giva honom hans fader Davids tron.

<span id="an_1:33">1:33</span> Och han skall vara konung över Jakobs hus
till evig tid, och på hans rike skall ingen ände vara.»

<span id="an_1:34">1:34</span> Då sade Maria till ängeln: »Huru skall
detta ske? Jag vet ju icke av någon man.»

<span id="an_1:35">1:35</span> Ängeln svarade och sade till henne:
»Helig ande skall komma över dig, och kraft från den Högste skall
överskygga dig; därför skall ock det heliga som varder fött kallas Guds
Son.

<span id="an_1:36">1:36</span> Och se, jämväl din fränka Elisabet har
blivit havande och skall föda en son, nu på sin ålderdom; och detta är
sjätte månaden för henne, som säges vara ofruktsam.

<span id="an_1:37">1:37</span> Ty för Gud kan intet vara omöjligt.»

<span id="an_1:38">1:38</span> Då sade Maria: »Se, jag är Herrens
tjänarinna; ske mig såsom du har sagt.» Och ängeln lämnade henne.

<span id="an_1:39">1:39</span> En av de närmaste dagarna stod Maria upp
och begav sig skyndsamt till en stad i Judeen, uppe i bergsbygden.

<span id="an_1:40">1:40</span> Och hon trädde in i Sakarias' hus och
hälsade Elisabet.

<span id="an_1:41">1:41</span> När då Elisabet hörde Marias hälsning,
spratt barnet till i hennes liv; och Elisabet blev fylld av helig ande

<span id="an_1:42">1:42</span> och brast ut och ropade högt och sade:
»Välsignad vare du bland kvinnor, och välsignad din livsfrukt!

<span id="an_1:43">1:43</span> Men varför sker mig detta, att min Herres
moder kommer till mig?

<span id="an_1:44">1:44</span> Se, när ljudet av din hälsning nådde mina
öron, spratt barnet till av fröjd i mitt liv.

<span id="an_1:45">1:45</span> Och salig är du, som trodde att det
skulle fullbordas, som blev dig sagt från Herren.»

<span id="an_1:46">1:46</span> Då sade Maria: »Min själ prisar storligen
Herren,

<span id="an_1:47">1:47</span> och min ande fröjdar sig i Gud, min
Frälsare.

<span id="an_1:48">1:48</span> Ty han har sett till sin tjänarinnas
ringhet; och se, härefter skola alla släkten prisa mig salig.

<span id="an_1:49">1:49</span> Ty den Mäktige har gjort stora ting med
mig, och heligt är hans namn.

<span id="an_1:50">1:50</span> Hans barmhärtighet varar från släkte till
släkte över dem som frukta honom.

<span id="an_1:51">1:51</span> Han har utfört väldiga gärningar med sin
arm, han har förskingrat dem som tänkte övermodiga tankar i sina
hjärtan.

<span id="an_1:52">1:52</span> Härskare har han störtat från deras
troner, och ringa män har han upphöjt;

<span id="an_1:53">1:53</span> hungriga har han mättat med sitt goda,
och rika har han skickat bort med tomma händer.

<span id="an_1:54">1:54</span> Han har tagit sig an sin tjänare Israel
och tänkt på att bevisa barmhärtighet

<span id="an_1:55">1:55</span> mot Abraham och mot hans säd till evig
tid, efter sitt löfte till våra fäder.»

<span id="an_1:56">1:56</span> Och Maria stannade hos henne vid pass tre
månader och vände därefter hem igen.

<span id="an_1:57">1:57</span> Så var nu för Elisabet tiden inne, då hon
skulle föda; och hon födde en son.

<span id="an_1:58">1:58</span> Och när hennes grannar och fränder fingo
höra att Herren hade bevisat henne så stor barmhärtighet, gladde de sig
med henne.

<span id="an_1:59">1:59</span> Och på åttonde dagen kommo de för att
omskära barnet; och de ville kalla honom Sakarias, efter hans fader.

<span id="an_1:60">1:60</span> Men hans moder tog till orda och sade:
»Ingalunda; han skall heta Johannes.»

<span id="an_1:61">1:61</span> Då sade de till henne: »I din släkt
finnes ju ingen som har det namnet.»

<span id="an_1:62">1:62</span> Och de frågade hans fader genom tecken
vad han ville att barnet skulle heta.

<span id="an_1:63">1:63</span> Då begärde han en tavla och skrev dessa
ord: »Johannes är hans namn.» Och alla förundrade sig.

<span id="an_1:64">1:64</span> Men i detsamma öppnades hans mun, och
hans tunga löstes, och han talade och lovade Gud.

<span id="an_1:65">1:65</span> Och deras grannar betogos alla av häpnad,
och ryktet om allt detta gick ut över Judeens hela bergsbygd.

<span id="an_1:66">1:66</span> Och alla som hörde det lade märke därtill
och sade: »Vad månde väl varda av detta barn?» Också var ju Herrens hand
med honom.

<span id="an_1:67">1:67</span> Och hans fader Sakarias blev uppfylld av
helig ande och profeterade och sade:

<span id="an_1:68">1:68</span> »Lovad vare Herren, Israels Gud, som har
sett till sitt folk och berett det förlossning,

<span id="an_1:69">1:69</span> och som har upprättat åt oss ett
frälsningens horn i sin tjänare Davids hus,

<span id="an_1:70">1:70</span> såsom han hade lovat genom sin forntida
heliga profeters mun.

<span id="an_1:71">1:71</span> Ty han ville frälsa oss från våra ovänner
och ur alla våra motståndares hand,

<span id="an_1:72">1:72</span> och så göra barmhärtighet med våra fäder
och tänka på sitt heliga förbund,

<span id="an_1:73">1:73</span> vad han med ed hade lovat för vår fader
Abraham,

<span id="an_1:74">1:74</span> Han ville beskära oss att få tjäna honom
utan fruktan, frälsta ur våra ovänners hand,

<span id="an_1:75">1:75</span> ja, att göra tjänst inför honom i
helighet och rättfärdighet i alla våra dagar.

<span id="an_1:76">1:76</span> Och du, barn, skall bliva kallad den
Högstes profet, ty du skall gå framför Herren och bereda vägar för
honom,

<span id="an_1:77">1:77</span> till att giva hans folk kunskap om
frälsning, i det att deras synder bliva dem förlåtna.

<span id="an_1:78">1:78</span> Så skall ske för vår Guds förbarmande
kärleks skull, som skall låta ett ljus gå upp och skåda ned till oss
från höjden,

<span id="an_1:79">1:79</span> för att 'skina över dem som sitta i
mörker och dödsskugga' och så styra våra fötter in på fridens väg.»

<span id="an_1:80">1:80</span> Och barnet växte upp och blev allt
starkare i anden. Och han vistades i öknen, intill den dag då han skulle
träda fram för Israel.

<span id="an_2:1">2:1</span> Och det hände sig vid den tiden att från
kejsar Augustus utgick ett påbud att hela världen skulle skattskrivas.

<span id="an_2:2">2:2</span> Detta var den första skattskrivningen, och
den hölls, när Kvirinius var landshövding över Syrien.

<span id="an_2:3">2:3</span> Då färdades alla var och en till sin stad,
för att låta skattskriva sig.

<span id="an_2:4">2:4</span> Så gjorde ock Josef; och eftersom han var
av Davids hus och släkt, for han från staden Nasaret i Galileen upp till
Davids stad, som heter Betlehem, i Judeen,

<span id="an_2:5">2:5</span> för att låta skattskriva sig jämte Maria,
sin trolovade, som var havande.

<span id="an_2:6">2:6</span> Medan de voro där, hände sig att tiden var
inne, då hon skulle föda.

<span id="an_2:7">2:7</span> Och hon födde sin förstfödde son och
lindade honom och lade honom i en krubba, ty det fanns icke rum för dem
i härbärget.

<span id="an_2:8">2:8</span> I samma nejd voro då några herdar ute på
marken och höllo vakt om natten över sin hjord.

<span id="an_2:9">2:9</span> Då stod en Herrens ängel framför dem, och
Herrens härlighet kringstrålade dem; och de blevo mycket förskräckta.

<span id="an_2:10">2:10</span> Men ängeln sade till dem: »Varen icke
förskräckta. Se, jag bådar eder en stor glädje, som skall vederfaras
allt folket.

<span id="an_2:11">2:11</span> Ty i dag har en Frälsare blivit född åt
eder i Davids stad, och han är Messias, Herren.

<span id="an_2:12">2:12</span> Och detta skall för eder vara tecknet: I
skolen finna ett nyfött barn, som ligger lindat i en krubba.»

<span id="an_2:13">2:13</span> I detsamma sågs där jämte ängeln en stor
hop av den himmelska härskaran, och de lovade Gud och sade:

<span id="an_2:14">2:14</span> »Ära vare Gud i höjden, och frid på
jorden, bland människor till vilka han har behag!»

<span id="an_2:15">2:15</span> När så änglarna hade farit ifrån herdarna
upp i himmelen, sade dessa till varandra: »Låt oss nu gå till Betlehem
och se det som där har skett, och som Herren har kungjort för oss.»

<span id="an_2:16">2:16</span> Och de skyndade åstad dit och funno Maria
och Josef, och barnet som låg i krubban.

<span id="an_2:17">2:17</span> Och när de hade sett det, omtalade de vad
som hade blivit sagt till dem om detta barn.

<span id="an_2:18">2:18</span> Och alla som hörde det förundrade sig
över vad herdarna berättade för dem.

<span id="an_2:19">2:19</span> Men Maria gömde och begrundade allt detta
i sitt hjärta.

<span id="an_2:20">2:20</span> Och herdarna vände tillbaka och prisade
och lovade Gud för allt vad de hade fått höra och se, alldeles såsom det
blivit dem sagt.

<span id="an_2:21">2:21</span> När sedan åtta dagar hade gått till ända
och han skulle omskäras, gavs honom namnet Jesus, det namn som hade
blivit nämnt av ängeln, förrän han blev avlad i sin moders liv.

<span id="an_2:22">2:22</span> Och när deras reningsdagar hade gått till
ända, de som voro föreskrivna i Moses' lag, förde de honom upp till
Jerusalem för att bära honom fram inför Herren,

<span id="an_2:23">2:23</span> enligt den föreskriften i Herrens lag,
att »allt mankön som öppnar moderlivet skall räknas såsom helgat åt
Herren»,

<span id="an_2:24">2:24</span> så ock för att offra »ett par duvor eller
två unga turturduvor», såsom stadgat var i Herrens lag.

<span id="an_2:25">2:25</span> I Jerusalem levde då en man, vid namn
Simeon, en rättfärdig och from man, som väntade på Israels tröst; och
helig ande var över honom.

<span id="an_2:26">2:26</span> Och av den helige Ande hade han fått den
uppenbarelsen att han icke skulle se döden, förrän han hade fått se
Herrens Smorde.

<span id="an_2:27">2:27</span> Han kom nu genom Andens tillskyndelse
till helgedomen. Och när föräldrarna buro in barnet Jesus, för att så
göra med honom som sed var efter lagen,

<span id="an_2:28">2:28</span> då tog också han honom i sin famn och
lovade Gud och sade:

<span id="an_2:29">2:29</span> »Herre, nu låter du din tjänare fara
hädan i frid, efter ditt ord,

<span id="an_2:30">2:30</span> ty mina ögon hava sett din frälsning,

<span id="an_2:31">2:31</span> vilken du har berett till att skådas av
alla folk:

<span id="an_2:32">2:32</span> ett ljus som skall uppenbaras för
hedningarna, och en härlighet som skall givas åt ditt folk Israel.»

<span id="an_2:33">2:33</span> Och hans fader och moder förundrade sig
över det som sades om honom.

<span id="an_2:34">2:34</span> Och Simeon välsignade dem och sade till
Maria, hans moder: »Se, denne är satt till fall eller upprättelse för
många i Israel, och till ett tecken som skall bliva motsagt.

<span id="an_2:35">2:35</span> Ja, också genom din själ skall ett svärd
gå. Så skola många hjärtans tankar bliva uppenbara.»

<span id="an_2:36">2:36</span> Där fanns ock en profetissa, Hanna,
Fanuels dotter, av Asers stam. Hon var kommen till hög ålder; i sju år
hade hon levat med sin man, från den tid då hon var jungfru,

<span id="an_2:37">2:37</span> och hon var nu änka, åttiofyra år gammal.
Och hon lämnade aldrig helgedomen, utan tjänade där Gud med fastor och
böner, natt och dag.

<span id="an_2:38">2:38</span> Hon kom också i samma stund tillstädes
och prisade Gud och talade om honom till alla dem som väntade på
förlossning för Jerusalem.

<span id="an_2:39">2:39</span> Och när de hade fullgjort allt som var
stadgat i Herrens lag, vände de tillbaka till sin stad, Nasaret i
Galileen.

<span id="an_2:40">2:40</span> Men barnet växte upp och blev allt
starkare och uppfylldes av vishet; och Guds nåd var över honom.

<span id="an_2:41">2:41</span> Nu plägade hans föräldrar årligen vid
påskhögtiden begiva sig till Jerusalem.

<span id="an_2:42">2:42</span> När han var tolv år gammal, gingo de
också dit upp, såsom sed var vid högtiden.

<span id="an_2:43">2:43</span> Men när de hade varit med om alla
högtidsdagarna och vände hem igen, stannade gossen Jesus kvar i
Jerusalem, utan att hans föräldrar lade märke därtill.

<span id="an_2:44">2:44</span> De menade att han var med i ressällskapet
och vandrade så en dagsled och sökte efter honom bland fränder och
vänner.

<span id="an_2:45">2:45</span> När de då icke funno honom, vände de
tillbaka till Jerusalem och sökte efter honom.

<span id="an_2:46">2:46</span> Och efter tre dagar funno de honom i
helgedomen, där han satt mitt ibland lärarna och hörde på dem och
frågade dem;

<span id="an_2:47">2:47</span> och alla som hörde honom blevo uppfyllda
av häpnad över hans förstånd och hans svar.

<span id="an_2:48">2:48</span> När de nu fingo se honom där, förundrade
de sig högeligen; och hans moder sade till honom: »Min son, varför
gjorde du oss detta? Se, din fader och jag hava sökt efter dig med stor
oro.»

<span id="an_2:49">2:49</span> Då sade han till dem: »Varför behövden I
söka efter mig? Vissten I då icke att jag bör vara där min Fader bor?»

<span id="an_2:50">2:50</span> Men de förstodo icke det som han talade
till dem.

<span id="an_2:51">2:51</span> Så följde han med dem och kom ned till
Nasaret; och han var dem underdånig. Och hans moder gömde allt detta i
sitt hjärta.

<span id="an_2:52">2:52</span> Och Jesus växte till i ålder och vishet
och nåd inför Gud och människor.

<span id="an_3:1">3:1</span> I femtonde året av kejsar Tiberius'
regering, när Pontius Pilatus var landshövding i Judeen, och Herodes var
landsfurste i Galileen, och hans broder Filippus landsfurste i Itureen
och Trakonitis-landet, och Lysanias landsfurste i Abilene,

<span id="an_3:2">3:2</span> på den tid då Hannas var överstepräst jämte
Kaifas -- då kom Guds befallning till Johannes, Sakarias' son, i öknen;

<span id="an_3:3">3:3</span> och han gick åstad och predikade i hela
trakten omkring Jordan bättringens döpelse till syndernas förlåtelse.

<span id="an_3:4">3:4</span> Så uppfylldes vad som var skrivet i
profeten Esaias' utsagors bok: »Hör rösten av en som ropar i öknen:
Bereden vägen för Herren, gören stigarna jämna för honom.

<span id="an_3:5">3:5</span> Alla dalar skola fyllas och alla berg och
höjder sänkas; vad krokigt är skall bliva rak väg, och vad oländigt är
skall bliva släta stigar;

<span id="an_3:6">3:6</span> och allt kött skall se Guds frälsning.'»

<span id="an_3:7">3:7</span> Han sade nu till folket som kom ut för att
låta döpa sig av honom: »I huggormars avföda, vem har ingivit eder att
söka komma undan den tillstundande vredesdomen?

<span id="an_3:8">3:8</span> Bären då ock sådan frukt som tillhör
bättringen. Och sägen icke vid eder själva: 'Vi hava ju Abraham till
fader'; Ty jag säger eder att Gud av dessa stenar kan uppväcka barn åt
Abraham.

<span id="an_3:9">3:9</span> Redan är också yxan satt till roten på
träden; så bliver då vart träd som icke bär god frukt avhugget och
kastat på elden.

<span id="an_3:10">3:10</span> Och folket frågade honom och sade: »Vad
skola vi då göra?»

<span id="an_3:11">3:11</span> Han svarade och sade till dem: »Den som
har två livklädnader, han dele med sig åt den som icke har någon; och en
som har matförråd, han göre sammalunda.»

<span id="an_3:12">3:12</span> Så kommo ock publikaner för att låta döpa
sig, och de sade till honom: »Mästare, vad skola vi göra?»

<span id="an_3:13">3:13</span> Han svarade dem: »Kräven icke ut mer än
vad som är eder föreskrivet.»

<span id="an_3:14">3:14</span> Också krigsmän frågade honom och sade:
»Vad skola då vi göra? Han svarade dem: »Tilltvingen eder icke penningar
av någon, genom hot eller på annat otillbörligt sätt, utan låten eder
nöja med eder sold.»

<span id="an_3:15">3:15</span> Och folket gick där i förbidan, och alla
undrade i sina hjärtan om Johannes icke till äventyrs vore Messias.

<span id="an_3:16">3:16</span> Men Johannes tog till orda och sade: till
dem alla: »Jag döper eder med vatten, men den som kommer, som är
starkare än jag, den vilkens skorem jag icke är värdig att upplösa; han
skall döpa eder i helig ande och eld.

<span id="an_3:17">3:17</span> Han har sin kastskovel i handen, ty han
vill noga rensa sin loge och samla in vetet i sin lada; men agnarna
skall han bränna upp i en eld som icke utsläckes.»

<span id="an_3:18">3:18</span> Så förmanade han folket också i många
andra stycken och förkunnade evangelium för dem.

<span id="an_3:19">3:19</span> Men när han hade förehållit Herodes,
landsfursten, hans synd i fråga om hans broders hustru Herodias och
förehållit honom allt det onda som han eljest hade gjort,

<span id="an_3:20">3:20</span> lade Herodes till allt annat också det
att han inspärrade Johannes i fängelse.

<span id="an_3:21">3:21</span> När nu allt folket lät döpa sig och
jämväl Jesus blev döpt, så skedde därvid, medan han bad, att himmelen
öppnades,

<span id="an_3:22">3:22</span> och den helige Ande sänkte sig ned över
honom I lekamlig skepnad såsom en duva; och från himmelen kom en röst:
»Du är min älskade Son; i dig har jag funnit behag.»

<span id="an_3:23">3:23</span> Och Jesus var vid pass trettio år gammal,
när han begynte sitt verk. Och man menade att han var son av Josef, som
var son av Eli,

<span id="an_3:24">3:24</span> som var son av Mattat, som var son av
Levi, som var son av Melki, som var son av Jannai, som var son av Josef,

<span id="an_3:25">3:25</span> som var son av Mattatias, som var son av
Amos, som var son av Naum, som var son av Esli, som var son av Naggai,

<span id="an_3:26">3:26</span> som var son av Maat, som var son av
Mattatias, som var son av Semein, som var son av Josek, som var son av
Joda,

<span id="an_3:27">3:27</span> som var son av Joanan, som var son av
Resa, som var son av Sorobabel, som var son av Salatiel, som var son av
Neri,

<span id="an_3:28">3:28</span> som var son av Melki, som var son av
Addi, som var son av Kosam, som var son av Elmadam, som var son av Er,

<span id="an_3:29">3:29</span> som var son av Jesus, som var son av
Elieser, som var son av Jorim, som var son av Mattat, som var son av
Levi,

<span id="an_3:30">3:30</span> som var son av Simeon, som var son av
Judas, som var son av Josef, som var son av Jonam, som var son av
Eljakim,

<span id="an_3:31">3:31</span> som var son av Melea, som var son av
Menna, som var son av Mattata, som var son av Natam, som var son av
David,

<span id="an_3:32">3:32</span> som var son av Jessai, som var son av
Jobed, som var son av Boos, som var son av Sala, som var son av Naasson,

<span id="an_3:33">3:33</span> som var son av Aminadab, som var son av
Admin, som var son av Arni, som var son av Esrom, som var son av Fares,
som var son av Judas,

<span id="an_3:34">3:34</span> som var son av Jakob, som var son av
Isak, som var son av Abraham, som var son av Tara, som var son av Nakor,

<span id="an_3:35">3:35</span> som var son av Seruk, som var son av
Ragau, som var son av Falek, som var son av Eber, som var son av Sala,

<span id="an_3:36">3:36</span> som var son av Kainam, som var son av
Arfaksad, som var son av Sem, som var son av Noa, som var son av Lamek,

<span id="an_3:37">3:37</span> som var son av Matusala, som var son av
Enok, som var son av Jaret som var son av Maleleel, som var son av
Kainan,

<span id="an_3:38">3:38</span> som var son av Enos, som var son av Set,
som var son av Adam, som var son av Gud.

<span id="an_4:1">4:1</span> Sedan vände Jesus tillbaka från Jordan,
full av helig ande, och fördes genom Anden omkring i öknen

<span id="an_4:2">4:2</span> och frestades av djävulen under fyrtio
dagar. Och under de dagarna åt han intet; men när de hade gått till
ända, blev han hungrig.

<span id="an_4:3">4:3</span> Då sade djävulen till honom: »Är du Guds
Son, så bjud denna sten att bliva bröd.»

<span id="an_4:4">4:4</span> Jesus svarade honom: »Det är skrivet:
'Människan skall leva icke allenast av bröd.'»

<span id="an_4:5">4:5</span> Och djävulen förde honom upp på en höjd och
visade honom i ett ögonblick alla riken i världen

<span id="an_4:6">4:6</span> och sade till honom: »Åt dig vill jag giva
makten över allt detta med dess härlighet; ty åt mig har den blivit
överlämnad, och åt vem jag vill kan jag giva den.

<span id="an_4:7">4:7</span> Om du alltså tillbeder inför mig, så skall
den hel och hållen höra dig till.»

<span id="an_4:8">4:8</span> Jesus svarade och sade till honom: »Det är
skrivet: 'Herren, din Gud, skall du tillbedja, och honom allena skall du
tjäna.'»

<span id="an_4:9">4:9</span> Och han förde honom till Jerusalem och
ställde honom uppe på helgedomens mur och sade till honom: »Är du Guds
Son, så kasta dig ned härifrån;

<span id="an_4:10">4:10</span> det är ju skrivet: 'Han skall giva sina
änglar befallning om dig, att de skola väl bevara dig';

<span id="an_4:11">4:11</span> så ock: 'De skola bära dig på händerna,
så att du icke stöter din fot mot någon sten.'»

<span id="an_4:12">4:12</span> Då svarade Jesus och sade till honom:
»Det är sagt: 'Du skall icke fresta Herren, din Gud.'»

<span id="an_4:13">4:13</span> När djävulen så hade slutat med alla sina
frestelser, vek han ifrån honom, intill läglig tid.

<span id="an_4:14">4:14</span> Och Jesus vände i Andens kraft tillbaka
till Galileen; och ryktet om honom gick ut i hela den kringliggande
trakten.

<span id="an_4:15">4:15</span> Och han undervisade i deras synagogor och
blev prisad av alla.

<span id="an_4:16">4:16</span> Så kom han till Nasaret, där han var
uppfödd. Och på sabbatsdagen gick han, såsom hans sed var, in i
synagogan: och där stod han upp till att föreläsa.

<span id="an_4:17">4:17</span> Då räckte man åt honom profeten Esaias'
bok; och när han öppnade boken, fick han se det ställe där det stod
skrivet:

<span id="an_4:18">4:18</span> »Herrens Ande är över mig, ty han har
smort mig. Han har satt mig till att förkunna glädjens budskap för de
fattiga, till att predika frihet för de fångna och syn för de blinda,
ja, till att giva de förtryckta frihet

<span id="an_4:19">4:19</span> och till att predika ett nådens år från
Herren.»

<span id="an_4:20">4:20</span> Sedan lade han ihop boken och gav den
tillbaka åt tjänaren och satte sig ned. Och alla som voro i synagogan
hade sina ögon fästa på honom.

<span id="an_4:21">4:21</span> Då begynte han tala och sade till dem: »I
dag är detta skriftens ord fullbordat inför edra öron.»

<span id="an_4:22">4:22</span> Och de gåvo honom alla sitt vittnesbörd
och förundrade sig över de nådens ord som utgingo från hans mun, och
sade: »Är då denne icke Josefs son?»

<span id="an_4:23">4:23</span> Då sade han till dem: »Helt visst skolen
I nu vända mot mig det ordet: 'Läkare, bota dig själv' och säga: 'Sådana
stora ting som vi hava hört vara gjorda i Kapernaum, sådana må du göra
också här i din fädernestad.'»

<span id="an_4:24">4:24</span> Och han tillade: »Sannerligen säger jag
eder: Ingen profet bliver i sitt fädernesland väl mottagen.

<span id="an_4:25">4:25</span> Men jag säger eder, såsom sant är: I
Israel funnos många änkor på Elias' tid då himmelen var tillsluten i tre
år och sex månader, och stor hungersnöd kom över hela landet --

<span id="an_4:26">4:26</span> och likväl blev Elias icke sänd till
någon av dessa, utan allenast till en änka i Sarepta i Sidons land.

<span id="an_4:27">4:27</span> Och många spetälska funnos i Israel på
profeten Elisas tid; och likväl blev ingen av dessa gjord ren, utan
allenast Naiman från Syrien.»

<span id="an_4:28">4:28</span> När de som voro i synagogan hörde detta,
uppfylldes de alla av vrede

<span id="an_4:29">4:29</span> och stodo upp och drevo honom ut ur
staden och förde honom ända fram till branten av det berg som deras stad
var byggd på, och ville störta honom därutför.

<span id="an_4:30">4:30</span> Men han gick sin väg mitt igenom hopen
och vandrade vidare.

<span id="an_4:31">4:31</span> Och han kom ned till Kapernaum, en stad i
Galileen, och undervisade folket på sabbaten.

<span id="an_4:32">4:32</span> Och de häpnade över hans undervisning, ty
han talade med makt och myndighet.

<span id="an_4:33">4:33</span> Och i synagogan var en man som var besatt
av en oren ond ande. Denne ropade med hög röst:

<span id="an_4:34">4:34</span> »Bort härifrån! Vad har du med oss att
göra, Jesus från Nasaret? Har du kommit för att förgöra oss? Jag vet vem
du är, du Guds Helige.»

<span id="an_4:35">4:35</span> Men Jesus tilltalade honom strängt och
sade: »Tig och far ut ur honom.» Då kastade den onde anden omkull mannen
mitt ibland dem och for ut ur honom, utan att hava gjort honom någon
skada.

<span id="an_4:36">4:36</span> Och häpnad kom över dem alla, och de
talade med varandra och sade: »Vad är det med dennes ord? Med myndighet
och makt befaller han ju de orena andarna, och de fara ut.»

<span id="an_4:37">4:37</span> Och ryktet om honom spriddes åt alla håll
i den kringliggande trakten.

<span id="an_4:38">4:38</span> Men han stod upp och gick ut ur synagogan
och kom in i Simons hus. Och Simons svärmoder var ansatt av en svår
feber, och de bådo honom för henne.

<span id="an_4:39">4:39</span> Då trädde han fram och lutade sig över
henne och näpste febern, och den lämnade henne; och strax stod hon upp
och betjänade dem.

<span id="an_4:40">4:40</span> Men när solen gick ned, förde alla till
honom sina sjuka, sådana som ledo av olika slags sjukdomar. Och han lade
händerna på var och en av dem och botade dem.

<span id="an_4:41">4:41</span> Onda andar blevo ock utdrivna ur många,
och de ropade därvid och sade: »Du är Guds Son.» Men han tilltalade dem
strängt och tillsade dem att icke säga något, eftersom de visste att han
var Messias.

<span id="an_4:42">4:42</span> Och när det åter hade blivit dag, gick
han åstad bort till en öde trakt. Men folket sökte efter honom; och när
de kommo fram till honom, ville de hålla honom kvar och hindra honom att
gå sin väg.

<span id="an_4:43">4:43</span> Men han sade till dem: »Också för de
andra städerna måste jag förkunna evangelium om Guds rike, ty därtill
har jag blivit utsänd.»

<span id="an_4:44">4:44</span> Och han predikade i synagogorna i Judeen.

<span id="an_5:1">5:1</span> Då nu en gång folket, för att höra Guds
ord, trängde sig inpå honom där han stod vid Gennesarets sjö,

<span id="an_5:2">5:2</span> fick han se två båtar ligga vid
sjöstranden; men de som fiskade hade gått i land och höllo på att skölja
sina nät.

<span id="an_5:3">5:3</span> Då steg han i en av båtarna, den som
tillhörde Simon, och bad honom lägga ut något litet från land. Sedan
satte han sig ned och undervisade folket från båten.

<span id="an_5:4">5:4</span> Och när han hade slutat att tala, sade han
till Simon: »Lägg ut på djupet; och kasten där ut edra nät till fångst.»

<span id="an_5:5">5:5</span> Då svarade Simon och sade: »Mästare, vi
hava arbetat hela natten och fått intet; men på ditt ord vill jag kasta
ut näten.»

<span id="an_5:6">5:6</span> Och när de hade gjort så, fingo de en stor
hop fiskar i sina nät; och näten gingo sönder.

<span id="an_5:7">5:7</span> Då vinkade de åt sina kamrater i den andra
båten, att dessa skulle komma och hjälpa dem. Och de kommo och fyllde
upp båda båtarna, så att de begynte sjunka.

<span id="an_5:8">5:8</span> När Simon Petrus såg detta, föll han ned
för Jesu knän och sade: »Gå bort ifrån mig, Herre; jag är en syndig
människa.»

<span id="an_5:9">5:9</span> Ty för detta fiskafänges skull hade han och
alla som voro med honom betagits av häpnad,

<span id="an_5:10">5:10</span> jämväl Jakob och Johannes, Sebedeus'
söner, som deltogo med Simon i fisket. Men Jesus sade till Simon:
»Frukta icke; härefter skall du fånga människor.»

<span id="an_5:11">5:11</span> Och de förde båtarna i land och lämnade
alltsammans och följde honom.

<span id="an_5:12">5:12</span> Och medan han var i en av städerna, hände
sig, att där kom en man som var full av spetälska. När denne fick se
Jesus, föll han ned på sitt ansikte och bad honom och sade: »Herre, vill
du, så kan du göra mig ren.»

<span id="an_5:13">5:13</span> Då räckte han ut handen och rörde vid
honom och sade: »Jag vill; bliv ren.» Och strax vek spetälskan ifrån
honom.

<span id="an_5:14">5:14</span> Och han förbjöd honom att omtala detta
för någon, men tillade: »Gå åstad och visa dig för prästen och frambär
för din rening ett offer, såsom Moses har påbjudit, till ett vittnesbörd
för dem.»

<span id="an_5:15">5:15</span> Men ryktet om honom spridde sig dess mer;
och mycket folk samlade sig för att höra honom och för att bliva botade
från sina sjukdomar.

<span id="an_5:16">5:16</span> Men han drog sig undan till öde trakter
och bad.

<span id="an_5:17">5:17</span> Nu hände sig en dag, då han undervisade
folket, att där sutto några fariséer och laglärare -- sådana hade
nämligen kommit dit från alla byar i Galileen och Judeen och från
Jerusalem -- och Herrens kraft verkade, så att sjuka blevo botade av
honom.

<span id="an_5:18">5:18</span> Då kommo några män dit med en lam man,
som de buro på en säng; och de försökte komma in med honom för att lägga
honom ned framför Jesus.

<span id="an_5:19">5:19</span> Men då de för folkets skull icke kunde
finna något annat sätt att komma in med honom stego de upp på taket och
släppte honom tillika med sängen ned genom tegelbeläggningen, mitt
ibland dem, framför Jesus.

<span id="an_5:20">5:20</span> När han såg deras tro, sade han: »Min
vän, dina synder äro dig förlåtna.»

<span id="an_5:21">5:21</span> Då begynte de skriftlärde och fariséerna
tänka så: »Vad är denne för en, som talar så hädiska ord? Vem kan
förlåta synder utom Gud allena?»

<span id="an_5:22">5:22</span> Men Jesus förnam deras tankar och svarade
och sade till dem: »Vad är det I tänken i edra hjärtan?

<span id="an_5:23">5:23</span> Vilket är lättare att säga: 'Dina synder
äro dig förlåtna' eller att säga: 'Stå upp och gå'?

<span id="an_5:24">5:24</span> Men för att I skolen veta, att
Människosonen har makt här på jorden att förlåta synder, så säger jag
dig» (och härmed vände han sig till den lame): »Stå upp, tag din säng
och gå hem.»

<span id="an_5:25">5:25</span> Då stod han strax upp i deras åsyn och
tog sängen, som han hade legat på, och gick hem, prisande Gud.

<span id="an_5:26">5:26</span> Och de grepos alla av bestörtning och
prisade Gud; och de sade, fulla av häpnad: »Vi hava i dag sett
förunderliga ting.»

<span id="an_5:27">5:27</span> Sedan begav han sig därifrån. Och han
fick se en publikan, vid namn Levi, sitta vid tullhuset. Och han sade
till denne: »Följ mig.»

<span id="an_5:28">5:28</span> Då lämnade han allt och stod upp och
följde honom.

<span id="an_5:29">5:29</span> Och Levi gjorde i sitt hus ett stort
gästabud för honom; och en stor hop publikaner och andra voro
bordsgäster där jämte dem.

<span id="an_5:30">5:30</span> Men fariséerna -- särskilt de skriftlärde
bland dem -- knorrade mot hans lärjungar och sade: »Huru kunnen I äta
och dricka med publikaner och syndare?»

<span id="an_5:31">5:31</span> Då svarade Jesus och sade till dem: »De
är icke de friska som behöva läkare, utan de sjuka.

<span id="an_5:32">5:32</span> Jag har icke kommit för att kalla
rättfärdiga, utan syndare, till bättring.

<span id="an_5:33">5:33</span> Och de sade till honom: »Johannes'
lärjungar fasta ofta och hålla böner, sammalunda ock fariséernas; men
dina lärjungar äta och dricka.»

<span id="an_5:34">5:34</span> Jesus svarade dem: »Icke kunnen I väl
ålägga bröllopsgästerna att fasta, medan brudgummen ännu är hos dem?

<span id="an_5:35">5:35</span> Men en annan tid skall komma, och då, när
brudgummen tages ifrån dem, då, på den tiden, skola de fasta.» --

<span id="an_5:36">5:36</span> Han framställde ock för dem denna
liknelse: »Ingen river av en lapp från en ny mantel och sätter den på en
gammal mantel; om någon så gjorde, skulle han icke allenast riva sönder
den nya manteln, utan därtill komme, att lappen från den nya manteln
icke skulle passa den gamla.

<span id="an_5:37">5:37</span> Ej heller slår någon nytt vin i gamla
skinnläglar; om någon så gjorde, skulle det nya vinet spränga sönder
läglarna, och vinet skulle spillas ut, jämte det att läglarna
fördärvades.

<span id="an_5:38">5:38</span> Nej, nytt vin bör man slå i nya läglar.
--

<span id="an_5:39">5:39</span> Och ingen som har druckit gammalt vin
vill sedan gärna hava nytt; ty han tycker, att det gamla är bättre.»

<span id="an_6:1">6:1</span> Och det hände sig på en sabbat att han tog
vägen genom ett sädesfält; och hans lärjungar ryckte av axen och
gnuggade sönder dem med händerna och åto.

<span id="an_6:2">6:2</span> Då sade några av fariséerna; »Huru kunnen I
göra vad som icke är lovligt att göra på sabbaten?

<span id="an_6:3">6:3</span> Jesus svarade och sade till dem: »Haven I
icke läst om det som David gjorde, när han själv och de som följde honom
blevo hungriga:

<span id="an_6:4">6:4</span> huru han då gick in i Guds hus och tog
skådebröden och åt, och jämväl gav åt dem som följde honom, fastän det
ju icke är lovligt för andra än allenast för prästerna att äta sådant
bröd?»

<span id="an_6:5">6:5</span> Därefter sade han till dem: »Människosonen
är herre över sabbaten.»

<span id="an_6:6">6:6</span> På en annan sabbat hände sig att han gick
in i synagogan och undervisade. Där var då en man vilkens högra hand var
förvissnad.

<span id="an_6:7">6:7</span> Och de skriftlärde och fariséerna vaktade
på honom, för att se om han botade någon på sabbaten; de ville nämligen
finna något att anklaga honom för.

<span id="an_6:8">6:8</span> Men han förstod deras tankar och sade till
mannen som hade den förvissnade handen: »Stå upp, och träd fram.» Då
stod han upp och trädde fram.

<span id="an_6:9">6:9</span> Sedan sade Jesus till dem: »Jag vill göra
eder en fråga. Vilketdera är lovligt på sabbaten: att göra vad gott är,
eller att göra vad ont är, att rädda någons liv, eller att förgöra det?»

<span id="an_6:10">6:10</span> Och han såg sig omkring på dem alla och
sade till mannen: »Räck ut din hand.» Och han gjorde så; och hans hand
blev frisk igen.

<span id="an_6:11">6:11</span> Men de blevo såsom ursinniga och talade
med varandra om vad de skulle kunna företaga sig mot Jesus.

<span id="an_6:12">6:12</span> Så hände sig på den tiden att han gick
åstad upp på berget för att bedja; och han blev kvar där över natten i
bön till Gud.

<span id="an_6:13">6:13</span> Men när det blev dag, kallade han till
sig sina lärjungar och utvalde bland dem tolv, som han ock benämnde
apostlar:

<span id="an_6:14">6:14</span> Simon, vilken han ock gav namnet Petrus,
och Andreas, hans broder; vidare Jakob och Johannes och Filippus och
Bartolomeus

<span id="an_6:15">6:15</span> och Matteus och Tomas och Jakob, Alfeus'
son, och Simon, som kallades ivraren;

<span id="an_6:16">6:16</span> vidare Judas, Jakobs son, och Judas
Iskariot, den som blev en förrädare.

<span id="an_6:17">6:17</span> Dessa tog han nu med sig och steg åter
ned och stannade på en jämn plats; och en stor skara av hans lärjungar
var där församlad, så ock en stor hop folk ifrån hela Judeen och
Jerusalem, och från kuststräckan vid Tyrus och Sidon.

<span id="an_6:18">6:18</span> Dessa hade kommit för att höra honom och
för att bliva botade från sina sjukdomar. Och jämväl de som voro kvalda
av orena andar blevo botade.

<span id="an_6:19">6:19</span> Och allt folket sökte att få röra vid
honom, ty kraft gick ut ifrån honom och botade alla.

<span id="an_6:20">6:20</span> Och han lyfte upp sina ögon och säg på
sina lärjungar och sade: »Saliga ären I, som ären fattiga, ty eder hör
Guds rike till.

<span id="an_6:21">6:21</span> Saliga ären I, som nu hungren, ty I
skolen bliva mättade. Saliga ären I, som nu gråten, ty I skolen le.

<span id="an_6:22">6:22</span> Saliga ären I, när människorna för
Människosonens skull hata eder och förskjuta och smäda eder och kasta
bort edert namn såsom något ont.

<span id="an_6:23">6:23</span> Glädjens på den dagen, ja, springen upp
av fröjd, ty se, eder lön är stor i himmelen. På samma satt gjorde ju
deras fäder med profeterna.

<span id="an_6:24">6:24</span> Men ve eder, I som ären rika, ty I haven
fått ut eder hugnad!

<span id="an_6:25">6:25</span> Ve eder, som nu ären mätta, ty I skolen
hungra! Ve eder, som nu len, ty I skolen sörja och gråta!

<span id="an_6:26">6:26</span> Ve eder, när alla människor tala väl om
eder! På samma sätt gjorde ju deras fader i fråga om de falska
profeterna.

<span id="an_6:27">6:27</span> Men till eder, som hören mig, säger jag:
Älsken edra ovänner, gören gott mot dem som hata eder,

<span id="an_6:28">6:28</span> välsignen dem som förbanna eder, bedjen
för dem som förorätta eder.

<span id="an_6:29">6:29</span> Om någon slår dig på den ena kinden, så
håll ock fram den andra åt honom; och om någon tager manteln ifrån dig,
så förvägra honom icke heller livklädnaden.

<span id="an_6:30">6:30</span> Giv åt var och en som beder dig; och om
någon tager ifrån dig vad som är ditt, så kräv det icke igen.

<span id="an_6:31">6:31</span> Såsom I viljen att människorna skola göra
mot eder, så skolen I ock göra mot dem.

<span id="an_6:32">6:32</span> Om I älsken dem som älska eder, vad tack
kunnen I få därför? Också syndare älska ju dem av vilka de bliva
älskade.

<span id="an_6:33">6:33</span> Och om I gören gott mot dem som göra eder
gott, vad tack kunnen I få därför? Också syndare göra ju detsamma.

<span id="an_6:34">6:34</span> Och om I lånen åt dem av vilka I kunnen
hoppas att själva få något, vad tack kunnen I få därför? Också syndare
låna ju åt syndare för att få lika igen.

<span id="an_6:35">6:35</span> Nej, älsken edra ovänner, och gören gott
och given lån utan att hoppas på någon gengäld. Då skall eder lön bliva
stor, och då skolen I vara den Högstes barn; ty han är mild mot de
otacksamma och onda.

<span id="an_6:36">6:36</span> Varen barmhärtiga, såsom eder Fader är
barmhärtig.

<span id="an_6:37">6:37</span> Dömen icke, så skolen I icke bliva dömda;
fördömen icke, så skolen I icke bliva fördömda. Förlåten, och eder skall
bliva förlåtet.

<span id="an_6:38">6:38</span> Given, och eder skall bliva givet. Ett
gott mått, väl packat, skakat och överflödande, skall man giva eder i
skötet; ty med det mått som I mäten med skall ock mätas åt eder igen.»

<span id="an_6:39">6:39</span> Han framställde ock för dem denna
liknelse: »Kan väl en blind leda en blind? Falla de icke då båda i
gropen?

<span id="an_6:40">6:40</span> Lärjungen är icke förmer än sin mästare;
när någon bliver fullärd, så bliver han allenast sin mästare lik.

<span id="an_6:41">6:41</span> Huru kommer det till, att du ser grandet
i din broders öga, men icke bliver varse bjälken i ditt eget öga?

<span id="an_6:42">6:42</span> Huru kan du säga till din broder:
'Broder, låt mig taga ut grandet i ditt öga', du som icke ser bjälken i
ditt eget öga? Du skrymtare, tag först ut bjälken ur ditt eget öga;
därefter må du se till, att du kan tala ut grandet i din broders öga.

<span id="an_6:43">6:43</span> Ty intet gott träd finnes, som bär dålig
frukt, och lika litet finnes något dåligt träd som bär god frukt;

<span id="an_6:44">6:44</span> vart och ett träd kännes ju igen på sin
frukt. Icke hämtar man väl fikon ifrån törnen, ej heller skördar man
vindruvor av törnbuskar.

<span id="an_6:45">6:45</span> En god människa bär ur sitt hjärtas goda
förråd fram vad gott är, och en ond människa bär ur sitt onda förråd
fram vad ont är; ty vad hennes hjärta är fullt av, det talar hennes mun.
--

<span id="an_6:46">6:46</span> Men varför ropen I till mig: 'Herre,
Herre', och gören dock icke vad jag säger?

<span id="an_6:47">6:47</span> Var och en som kommer till mig och hör
mina ord och gör efter dem, vem han är lik, det skall jag visa eder.

<span id="an_6:48">6:48</span> Han är lik en man som ville bygga ett hus
och som då grävde djupt och lade dess grund på hälleberget. När sedan
översvämning kom, störtade sig vattenströmmen mot det huset, men den
förmådde dock icke skaka det, eftersom det var så byggt.

<span id="an_6:49">6:49</span> Men den som hör och icke gör, han är lik
en man som byggde ett hus på blotta jorden, utan att lägga någon grund.
Och vattenströmmen störtade sig emot det, och strax föll det samman, och
det husets fall blev stort.»

<span id="an_7:1">7:1</span> När han nu hade talat allt detta till slut
inför folket, gick han in i Kapernaum.

<span id="an_7:2">7:2</span> Men där var en hövitsman som hade en
tjänare, vilken låg sjuk och var nära döden; och denne var högt skattad
av honom.

<span id="an_7:3">7:3</span> Då han nu fick höra om Jesus, sände han
till honom några av judarnas äldste och bad honom komma och bota hans
tjänare.

<span id="an_7:4">7:4</span> När dessa kommo till Jesus, bådo de honom
enträget och sade: »Han är värd att du gör honom detta,

<span id="an_7:5">7:5</span> ty han har vårt folk kärt, och det är han
som har byggt synagogan åt oss.»

<span id="an_7:6">7:6</span> Då gick Jesus med dem. Men när han icke var
långt ifrån hövitsmannens hus, sände denne några av sina vänner och lät
säga till honom: »Herre, gör dig icke omak; ty jag är icke värdig att du
går in under mitt tak.

<span id="an_7:7">7:7</span> Därför har jag ej heller aktat mig själv
värdig att komma till dig Men säg ett ord, så bliver min tjänare frisk.

<span id="an_7:8">7:8</span> Jag är ju själv en man som står under
andras befäl; jag har ock krigsmän under mig, och om jag säger till en
av dem: 'Gå', så går han, eller till en annan: 'Kom', så kommer han, och
om jag säger till min tjänare: 'Gör det', då gör han så.»

<span id="an_7:9">7:9</span> När Jesus hörde detta, förundrade han sig
över honom och vände sig om och sade till folket som följde honom: »Jag
säger eder: Icke ens i Israel har jag funnit så stor tro.»

<span id="an_7:10">7:10</span> Och de som hade blivit utsända gingo hem
igen och funno tjänaren vara frisk.

<span id="an_7:11">7:11</span> Därefter begav han sig till en stad som
hette Nain; och med honom gingo hans lärjungar och mycket folk.

<span id="an_7:12">7:12</span> Och se, då han kom nära stadsporten, bars
där ut en död, och han var sin moders ende son, och hon var änka; och en
ganska stor hop folk ifrån staden gick med henne.

<span id="an_7:13">7:13</span> När Herren fick se henne, ömkade han sig
över henne och sade till henne: »Gråt icke.»

<span id="an_7:14">7:14</span> Och han gick fram och rörde vid båren,
och de som buro stannade. Och han sade: »Unge man, jag säger dig: Stå
upp.»

<span id="an_7:15">7:15</span> Då satte sig den döde upp och begynte
tala. Och han gav honom åt hans moder.

<span id="an_7:16">7:16</span> Och alla betogos av häpnad och prisade
Gud och sade: Den stor profet har uppstått ibland oss» och: »Gud har
sett till sitt folk.»

<span id="an_7:17">7:17</span> Och detta tal om honom gick ut i hela
Judeen och i hela landet däromkring.

<span id="an_7:18">7:18</span> Och allt detta fick Johannes höra
berättas av sina lärjungar.

<span id="an_7:19">7:19</span> Då kallade Johannes till sig två av sina
lärjungar och sände dem till Herren med denna fråga: »Är du den som
skulle komma, eller skola vi förbida någon annan?»

<span id="an_7:20">7:20</span> När mannen kommo fram till honom, sade
de: »Johannes döparen har sänt oss till dig och låter fråga: 'Är du den
som skulle komma, eller skola vi förbida någon annan?'»

<span id="an_7:21">7:21</span> Just då höll Jesus på med att bota många
som ledo av sjukdomar och plågor, eller som voro besatta av onda andar,
och åt många blinda gav han deras syn.

<span id="an_7:22">7:22</span> Och han svarade och sade till männen:
»Gån tillbaka och omtalen för Johannes vad I haven sett och hört: blinda
få sin syn, halta gå, spetälska bliva rena, döva höra, döda uppstå, 'för
fattiga förkunnas glädjens budskap'.

<span id="an_7:23">7:23</span> Och salig är den för vilken jag icke
bliver en stötesten.»

<span id="an_7:24">7:24</span> När sedan Johannes' sändebud hade gått
sin väg, begynte han tala till folket om Johannes: »Varför var det I
gingen ut i öknen? Var det för att se ett rör som drives hit och dit av
vinden?

<span id="an_7:25">7:25</span> Eller varför gingen I ut? Var det för att
se en människa klädd i fina kläder? De som bära präktiga kläder och leva
i kräslighet, dem finnen I ju i konungapalatsen.

<span id="an_7:26">7:26</span> Varför gingen I då ut? Var det för att se
en profet? Ja, jag säger eder: Ännu mer än en profet är han.

<span id="an_7:27">7:27</span> Han är den om vilken det är skrivet: 'Se,
jag sänder ut min ängel framför dig, och han skall bereda vägen för
dig.'

<span id="an_7:28">7:28</span> Jag säger eder: Bland dem som äro födda
av kvinnor har ingen varit större än Johannes; men den som är minst i
Guds rike är likväl större än han.

<span id="an_7:29">7:29</span> Så gav ock allt folket som hörde honom
Gud rätt, jämväl publikanerna, och läto döpa sig med Johannes' dop.

<span id="an_7:30">7:30</span> Men fariséerna och de lagkloke föraktade
Guds rådslut i fråga om dem själva och läto icke döpa sig av honom.

<span id="an_7:31">7:31</span> Vad skall jag då likna detta släktes
människor vid? Ja, vad äro de lika?

<span id="an_7:32">7:32</span> De äro lika barn som sitta på torget och
ropa till varandra och säga: 'Vi hava spelat för eder, och I haven icke
dansat; vi hava sjungit sorgesång, och I haven icke gråtit.'

<span id="an_7:33">7:33</span> Ty Johannes döparen har kommit, och han
äter icke bröd och dricker ej heller vin, och så sägen I: 'Han är besatt
av en ond ande.'

<span id="an_7:34">7:34</span> Människosonen har kommit, och han både
äter och dricker, och nu sägen I: 'Se, vilken frossare och vindrinkare
han är, en publikaners och syndares vän!'

<span id="an_7:35">7:35</span> Men Visheten har fått rätt av alla sina
barn.»

<span id="an_7:36">7:36</span> Och en farisé inbjöd honom till en måltid
hos sig; och han gick in i fariséens hus och lade sig till bords.

<span id="an_7:37">7:37</span> Nu fanns där i staden en synderska; och
när denna fick veta att han låg till bords i fariséens hus, gick hon dit
med en alabasterflaska med smörjelse

<span id="an_7:38">7:38</span> och stannade bakom honom vid hans fötter,
gråtande, och begynte väta hans fötter med sina tårar och torkade dem
med sitt huvudhår och kysste ivrigt hans fötter och smorde dem med
smörjelsen.

<span id="an_7:39">7:39</span> Men när fariséen som hade inbjudit honom
såg detta, sade han vid sig själv: »Vore denne en profet, så skulle han
känna till, vilken och hurudan denna kvinna är, som rör vid honom; han
skulle då veta att hon är en synderska.»

<span id="an_7:40">7:40</span> Då tog Jesus till orda och sade till
honom: »Simon, jag har något att säga dig.» Han svarade: »Mästare, säg
det.

<span id="an_7:41">7:41</span> »En man som lånade ut penningar hade två
gäldenärer. Den ene var skyldig honom fem hundra silverpenningar, den
andre femtio.

<span id="an_7:42">7:42</span> Men då de icke kunde betala, efterskänkte
han skulden för dem båda. Vilken av dem kommer nu att älska honom mest?»

<span id="an_7:43">7:43</span> Simon svarade och sade: »Jag menar den åt
vilken han efterskänkte mest.» Då sade han till honom: »Rätt dömde du»

<span id="an_7:44">7:44</span> Och så vände han sig åt kvinnan och sade
till Simon: »Ser du denna kvinna? När jag kom in i ditt hus, gav du mig
intet vatten till mina fötter, men hon har vätt mina fötter med sina
tårar och torkat dem med sitt hår.

<span id="an_7:45">7:45</span> Du gav mig ingen hälsningskyss, men ända
ifrån den stund då jag kom hitin, har hon icke upphört att ivrigt kyssa
mina fötter.

<span id="an_7:46">7:46</span> Du smorde icke mitt huvud med olja, men
hon har smort mina fötter med smörjelse.

<span id="an_7:47">7:47</span> Fördenskull säger jag dig: Hennes många
synder äro henne förlåtna; hon har ju ock visat mycken kärlek. Men den
som får litet förlåtet, han älskar ock litet.»

<span id="an_7:48">7:48</span> Sedan sade han till henne: »Dina synder
äro dig förlåtna.»

<span id="an_7:49">7:49</span> Då begynte de som voro bordsgäster jämte
honom att säga vid sig själva: »Vem är denne, som till och med förlåter
synder?»

<span id="an_7:50">7:50</span> Men han sade till kvinnan: »Din tro har
frälst dig. Gå i frid.»

<span id="an_8:1">8:1</span> Därefter vandrade han igenom landet, från
stad till stad och från by till by, och predikade och förkunnade
evangelium om Guds rike. Och med honom följde de tolv,

<span id="an_8:2">8:2</span> så ock några kvinnor som hade blivit
befriade från onda andar och botade från sjukdomar: Maria, som kallades
Magdalena, ur vilken sju onda andar hade blivit utdrivna,

<span id="an_8:3">8:3</span> och Johanna, hustru till Herodes' fogde
Kusas, och Susanna och många andra som tjänade dem med sina ägodelar.

<span id="an_8:4">8:4</span> Då nu mycket folk kom tillhopa, i det att
inbyggarna i de särskilda städerna begåvo sig ut till honom, sade han i
en liknelse:

<span id="an_8:5">8:5</span> »En såningsman gick ut för att så sin säd.
Och när han sådde, föll somt vid vägen och blev nedtrampat, och
himmelens fåglar åto upp det.

<span id="an_8:6">8:6</span> Och somt föll på stengrund, och när det
hade vuxit upp, torkade det bort, eftersom det icke där hade någon
fuktighet.

<span id="an_8:7">8:7</span> Och somt föll bland törnen, och törnena
växte upp tillsammans därmed och förkvävde det.

<span id="an_8:8">8:8</span> Men somt föll i god jord, och när det hade
vuxit upp, bar det hundrafaldig frukt.» Sedan han hade talat detta, sade
han med hög röst: »Den som har öron till att höra, han höre.»

<span id="an_8:9">8:9</span> Då frågade hans lärjungar honom vad denna
liknelse betydde.

<span id="an_8:10">8:10</span> Han sade: »Eder är givet att lära känna
Guds rikes hemligheter, men åt de andra meddelas de i liknelser, för att
de med seende ögon intet skola se och med hörande öron intet förstå'.

<span id="an_8:11">8:11</span> Så är nu detta liknelsens mening: Säden
är Guds ord.

<span id="an_8:12">8:12</span> Och att den såddes vid vägen, det är sagt
om dem som hava hört ordet, men sedan kommer djävulen och tager bort det
ur deras hjärtan, för att de icke skola komma till tro och bliva
frälsta.

<span id="an_8:13">8:13</span> Och att den såddes på stengrunden det är
sagt om dem, som när de få höra ordet, taga emot det med glädje, men
icke hava någon rot; de tro allenast till en tid, och i frestelsens
stund avfalla de.

<span id="an_8:14">8:14</span> Och att den föll bland törnena, det är
sagt om dem, som när de hava hört ordet, gå bort och låta sig förkvävas
av rikedomens omsorger och njutandet av livets goda och så icke föra
något fram till mognad.

<span id="an_8:15">8:15</span> Men att den föll i den goda jorden, det
är sagt om dem, som när de hava hört ordet, behålla det i rättsinniga
och goda hjärtan och bära frukt i ståndaktighet.

<span id="an_8:16">8:16</span> Ingen tänder ett ljus och gömmer det
sedan under ett kärl eller sätter det under en bänk, utan man sätter det
på en ljusstake, för att de som komma in skola se skenet.

<span id="an_8:17">8:17</span> Ty intet är fördolt, som icke skall bliva
uppenbart, ej heller är något undangömt, som icke skall bliva känt och
komma i dagen.

<span id="an_8:18">8:18</span> Akten fördenskull på huru I hören. Ty den
som har, åt honom skall varda givet; men den som icke har, från honom
skall tagas också det han menar sig hava.»

<span id="an_8:19">8:19</span> Och hans moder och hans bröder kommo och
sökte honom, men för folkets skull kunde de icke komma in till honom.

<span id="an_8:20">8:20</span> Då sade man till honom: »Din moder och
dina broder stå härutanför och vilja träffa dig.»

<span id="an_8:21">8:21</span> Men han svarade och sade till dem: »Min
moder och mina bröder äro dessa, som höra Guds ord och göra det.»

<span id="an_8:22">8:22</span> En dag steg han med sina lärjungar i en
båt och sade till dem: »Låt oss fara över sjön till andra sidan.» Och de
lade ut.

<span id="an_8:23">8:23</span> Och medan de seglade fram, somnade han.
Men en stormvind for ned över sjön, och deras båt begynte fyllas med
vatten, så att de voro i fara.

<span id="an_8:24">8:24</span> Då gingo de fram och väckte upp honom och
sade: »Mästare, Mästare, vi förgås.» När han så hade vaknat, näpste han
vinden och vattnets vågor, och de stillades, och det blev lugnt.

<span id="an_8:25">8:25</span> Därefter sade han till dem: »Var är eder
tro?» Men de hade blivit häpna och förundrade sig och sade till
varandra: »Vem är då denne? Han befaller ju både vindarna och vattnet,
och de lyda honom.»

<span id="an_8:26">8:26</span> Så foro de över till gerasenernas land,
som ligger mitt emot Galileen.

<span id="an_8:27">8:27</span> Och när han hade stigit i land, kom en
man från staden emot honom, en som var besatt av onda andar, och som
under ganska lång tid icke hade haft kläder på sig och icke bodde i hus,
utan bland gravarna.

<span id="an_8:28">8:28</span> Då nu denne fick se Jesus, skriade han
och föll ned för honom och sade med hög röst: »Vad har du med mig att
göra, Jesus, du Guds, den Högstes, son? Jag beder dig, plåga mig icke.»

<span id="an_8:29">8:29</span> Jesus skulle nämligen just bjuda den
orene anden att fara ut ur mannen. Ty i lång tid hade han farit svårt
fram med mannen; och väl hade denne varit fängslad med kedjor och
fotbojor och hållits i förvar, men han hade slitit sönder bojorna och
hade av den onde anden blivit driven ut i öknarna.

<span id="an_8:30">8:30</span> Jesus frågade honom: »Vad är ditt namn?»
Han svarade: »Legion.» Ty det var många onda andar som hade farit in i
honom.

<span id="an_8:31">8:31</span> Och dessa bådo Jesus att han icke skulle
befalla dem att fara ned i avgrunden.

<span id="an_8:32">8:32</span> Nu gick där en ganska stor svinhjord i
bet på berget. Och de bådo honom att han ville tillstädja dem att fara
in i svinen. Och han tillstadde dem det.

<span id="an_8:33">8:33</span> Då gåvo sig de onda andarna åstad ut ur
mannen och foro in i svinen. Och hjorden störtade sig utför branten ned
i sjön och drunknade.

<span id="an_8:34">8:34</span> Men när herdarna sågo vad som hade skett,
flydde de och berättade härom i staden och på landsbygden.

<span id="an_8:35">8:35</span> Och folket gick ut för att se vad som
hade skett. När de då kommo till Jesus, funno de mannen, ur vilken de
onda andarna hade blivit utdrivna, sitta invid Jesu fötter, klädd och
vid sina sinnen; och de betogos av häpnad.

<span id="an_8:36">8:36</span> Och de som hade sett händelsen omtalade
för dem huru den besatte hade blivit botad.

<span id="an_8:37">8:37</span> Allt folket ifrån den kringliggande
trakten av gerasenernas land bad då Jesus att han skulle gå bort ifrån
dem, ty de voro gripna av stor förskräckelse. Så steg han då i en båt
för att vända tillbaka.

<span id="an_8:38">8:38</span> Och mannen, ur vilken de onda andarna
hade blivit utdrivna, bad honom att få följa honom. Men Jesus tillsade
honom att gå, med de orden:

<span id="an_8:39">8:39</span> »Vänd tillbaka hem, och förtälj huru
stora ting Gud har gjort med dig.» Då gick han bort och förkunnade i
hela staden huru stora ting Jesus hade gjort med honom.

<span id="an_8:40">8:40</span> När Jesus kom tillbaka, mottogs han av
folket; ty alla väntade de på honom.

<span id="an_8:41">8:41</span> Då kom där en man, vid namn Jairus, som
var föreståndare för synagogan. Denne föll ned för Jesu fötter och bad
honom att han skulle komma till hans hus;

<span id="an_8:42">8:42</span> ty han hade ett enda barn, en dotter, vid
pass tolv år gammal, som låg för döden. Men under det att han var på väg
dit, trängde folket hårt på honom.

<span id="an_8:43">8:43</span> Nu var där en kvinna som hade haft
blodgång i tolv år och icke hade kunnat botas av någon.

<span id="an_8:44">8:44</span> Hon närmade sig honom bakifrån och rörde
vid hörntofsen på hans mantel, och strax stannade hennes blodgång

<span id="an_8:45">8:45</span> Men Jesus frågade: »Vem var det som rörde
vid mig?» Då alla nekade till att hava gjort det, sade Petrus: »Mästare,
hela folkhopen trycker och tränger dig ju.»

<span id="an_8:46">8:46</span> Men Jesus sade: »Det var någon som rörde
vid mig; ty jag kände att kraft gick ut ifrån mig.»

<span id="an_8:47">8:47</span> Då nu kvinnan såg att hon icke hade
blivit obemärkt, kom hon fram bävande och föll ned för honom och
omtalade inför allt folket varför hon hade rört vid honom, och huru hon
strax hade blivit frisk.

<span id="an_8:48">8:48</span> Då sade han till henne: »Min dotter, din
tro har hjälpt dig. Gå i frid.»

<span id="an_8:49">8:49</span> Medan han ännu talade, kom någon från
synagogföreståndarens hus och sade: »Din dotter är död; du må icke
vidare göra mästaren omak.»

<span id="an_8:50">8:50</span> Men när Jesus hörde detta, sade han till
honom: »Frukta icke; tro allenast, så får hon liv igen.»

<span id="an_8:51">8:51</span> Och när han hade kommit fram till hans
hus, tillstadde han ingen att gå med ditin, utom Petrus och Johannes och
Jakob och därtill flickans fader och moder.

<span id="an_8:52">8:52</span> Och alla gräto och jämrade sig över
henne. Men han sade: »Gråten icke; hon är icke död, hon sover.»

<span id="an_8:53">8:53</span> Då hånlogo de åt honom, ty de visste ju
att hon var död.

<span id="an_8:54">8:54</span> Men han tog henne vid handen och sade med
hög röst: »Flicka, stå upp.»

<span id="an_8:55">8:55</span> Då kom hennes ande igen, och hon stod
strax upp. Och han tillsade att man skulle giva henne något att äta.

<span id="an_8:56">8:56</span> Och hennes föräldrar blevo uppfyllda av
häpnad; men han förbjöd dem att för någon omtala vad som hade skett.

<span id="an_9:1">9:1</span> Och han kallade tillhopa de tolv och gav
dem makt och myndighet över alla onda andar, så ock makt att bota
sjukdomar.

<span id="an_9:2">9:2</span> Och han sände ut dem till att predika Guds
rike och till att bota sjuka.

<span id="an_9:3">9:3</span> Och han sade till dem: »Tagen intet med
eder på vägen, varken stav eller ränsel eller bröd eller penningar, och
haven icke heller dubbla livklädnader.

<span id="an_9:4">9:4</span> Och när I haven kommit in något hus, så
stannen där, till dess I lämnen den orten.

<span id="an_9:5">9:5</span> Och om man någonstädes icke tager emot
eder, så gån bort ifrån den staden, och skudden stoftet av edra fötter,
till ett vittnesbörd mot dem.»

<span id="an_9:6">9:6</span> Och de gingo ut och vandrade igenom landet,
från by till by, och förkunnade evangelium och botade sjuka allestädes.

<span id="an_9:7">9:7</span> Men när Herodes, landsfursten, fick höra om
allt detta som skedde visste han icke vad han skulle tro. Ty somliga
sade: »Det är Johannes, som har uppstått från de döda.»

<span id="an_9:8">9:8</span> Men andra sade: »Det är Elias, som har
visat sig.» Andra åter sade: »Det är någon av de gamla profeterna, som
har uppstått.»

<span id="an_9:9">9:9</span> Men Herodes själv sade: »Johannes har jag
låtit halshugga. Vem är då denne, som jag hör sådant om?» Och han sökte
efter tillfälle att få se honom.

<span id="an_9:10">9:10</span> Och apostlarna kommo tillbaka och
förtäljde för Jesus huru stora ting de hade gjort. De tog han dem med
sig och drog sig undan till en stad som hette Betsaida, där de kunde
vara allena.

<span id="an_9:11">9:11</span> Men när folket fick veta detta, gingo de
efter honom. Och han lät dem komma till sig och talade till dem om Guds
rike; och dem som behövde botas gjorde han friska.

<span id="an_9:12">9:12</span> Men dagen begynte nalkas sitt slut. Då
trädde de tolv fram och sade till honom: »Låt folket skiljas åt, så att
de kunna gå bort i byarna och gårdarna häromkring och skaffa sig
härbärge och få mat; vi äro ju här i en öde trakt.»

<span id="an_9:13">9:13</span> Men han sade till dem: »Given I dem att
äta.» De svarade: »Vi hava icke mer än fem bröd och två fiskar, såframt
vi icke skola gå bort och köpa mat åt allt detta folk.»

<span id="an_9:14">9:14</span> Där voro nämligen vid pass fem tusen män.
Då sade han till sina lärjungar: »Låten dem lägga sig ned i matlag,
femtio eller så omkring i vart.»

<span id="an_9:15">9:15</span> Och de gjorde så och läto dem alla lägga
sig ned.

<span id="an_9:16">9:16</span> Därefter tog han de fem bröden och de två
fiskarna och säg upp till himmelen och välsignade dem. Och han bröt
bröden och gav åt lärjungarna, för att de skulle lägga fram åt folket.

<span id="an_9:17">9:17</span> Och de åto alla och blevo mätta. sedan
samlade man upp de stycken som hade blivit över efter dem, tolv korgar.

<span id="an_9:18">9:18</span> När han en gång hade dragit sig undan och
var stadd i byn, voro hans lärjungar hos honom. Och han frågade dem och
sade: »Vem säger folket mig vara?»

<span id="an_9:19">9:19</span> De svarade och sade: »Johannes döparen;
dock säga andra Elias; andra åter säga: 'Det är någon av de gamla
profeterna, som har uppstått.'»

<span id="an_9:20">9:20</span> Då frågade han dem: »Vem sägen då I mig
vara?» Petrus svarade och sade: »Guds Smorde.»

<span id="an_9:21">9:21</span> Då förbjöd han dem strängeligen att säga
detta till någon.

<span id="an_9:22">9:22</span> Och han sade: »Människosonen måste lida
mycket, och han skall bliva förkastad av de äldste och översteprästerna
och de skriftlärda och skall bliva dödad, men på tredje dagen skall han
uppstå igen.»

<span id="an_9:23">9:23</span> Och han sade till alla: »Om någon vill
efterfölja mig, så försake han sig själv och tage sitt kors på sig var
dag; så följe han mig.

<span id="an_9:24">9:24</span> Ty den som vill bevara sitt liv han skall
mista det; men den som mister sitt liv, för min skull, han skall bevara
det.

<span id="an_9:25">9:25</span> Och vad hjälper det en människa om hon
vinner hela världen, men mister sig själv eller själv går förlorad?

<span id="an_9:26">9:26</span> Den som blyges för mig och för mina ord,
för honom skall Människosonen blygas, när han kom mer i sin och min
Faders och de heliga änglarnas härlighet.

<span id="an_9:27">9:27</span> Men sannerligen säger jag eder: Bland dem
som här stå finnas några som icke skola smaka döden, förrän de få se
Guds rike.»

<span id="an_9:28">9:28</span> Vid pass åtta dagar efter det att han
hade talat detta tog han Petrus och Johannes och Jakob med sig och gick
upp på berget för att bedja.

<span id="an_9:29">9:29</span> Och under det att han bad, blev hans
ansikte förvandlat, och hans kläder blevo skinande vita.

<span id="an_9:30">9:30</span> Och de, två män stodo där och samtalade
med honom, och dessa voro Moses och Elias.

<span id="an_9:31">9:31</span> De visade sig i härlighet och talade om
hans bortgång, vilken han skulle fullborda i Jerusalem.

<span id="an_9:32">9:32</span> Men Petrus och de som voro med honom voro
förtyngda av sömn; då de sedan vaknade, sågo de hans härlighet och de
båda männen, som stodo hos honom.

<span id="an_9:33">9:33</span> När så dessa skulle skiljas ifrån honom,
sade Petrus till Jesus: »Mästare, har är oss gott att vara; låt oss göra
tre hyddor, en åt dig och en åt Moses och en åt Elias.» Han visste
nämligen icke vad han sade.

<span id="an_9:34">9:34</span> Medan han så talade, kom en sky och
överskyggde dem; och de blevo förskräckta, när de trädde in i skyn.

<span id="an_9:35">9:35</span> Och ur skyn kom en röst som sade: »Denne
är min Son, den utvalde; hören honom.»

<span id="an_9:36">9:36</span> Och i detsamma som rösten kom, funno de
Jesus vara där allena. -- Och de förtego detta och omtalade icke för
någon på den tiden något av vad de hade sett.

<span id="an_9:37">9:37</span> När de dagen därefter gingo ned från
berget, hände sig att mycket folk kom honom till mötes.

<span id="an_9:38">9:38</span> Då ropade en man ur folkhopen och sade:
»Mästare, jag beder dig, se till min son, ty han är mitt enda barn.

<span id="an_9:39">9:39</span> Det är så, att en ande plägar gripa fatt
i honom, och strax skriar han då, och anden sliter och rycker honom, och
fradgan står honom om munnen. Och det är med knapp nöd han släpper
honom, sedan han har sönderbråkat honom.

<span id="an_9:40">9:40</span> Nu bad jag dina lärjungar att de skulle
driva ut honom, men de kunde det icke.»

<span id="an_9:41">9:41</span> Då svarade Jesus och sade: »O du otrogna
och vrånga släkte, huru länge måste jag vara hos eder och härda ut med
eder? För hit din son.»

<span id="an_9:42">9:42</span> Men ännu medan denne var på väg fram,
kastade den onde anden omkull honom och slet och ryckte honom. Då
tilltalade Jesus den orene anden strängt och gjorde gossen frisk och gav
honom tillbaka åt hans fader.

<span id="an_9:43">9:43</span> Och alla häpnade över Guds stora makt. Då
nu alla förundrade sig över alla de gärningar som han gjorde, sade han
till sina lärjungar:

<span id="an_9:44">9:44</span> »Tagen emot dessa ord med öppna öron:
Människosonen skall bliva överlämnad i människors händer.

<span id="an_9:45">9:45</span> Men de förstodo icke detta som han sade,
och det var förborgat för dem, så att de icke kunde fatta det; dock
fruktade de att fråga honom om det som han hade sagt.

<span id="an_9:46">9:46</span> Och bland dem uppstod tanken på vilken av
dem som vore störst.

<span id="an_9:47">9:47</span> Men Jesus förstod deras hjärtans tankar
och tog ett barn och ställde det bredvid sig

<span id="an_9:48">9:48</span> och sade till dem: »Den som tager emot
detta barn i mitt namn, han tager emot mig, och den som tager emot mig,
han tager emot honom som har sänt mig. Ty den som är minst bland eder
alla, han är störst.

<span id="an_9:49">9:49</span> Och Johannes tog till orda och sade:
»Mästare, sågo huru en man drev ut onda andar genom ditt namn; och du
ville hindra honom, eftersom han icke följde med oss.»

<span id="an_9:50">9:50</span> Men Jesus sade till honom: »Hindren honom
icke; ty den som icke är emot eder, han är för eder.»

<span id="an_9:51">9:51</span> Då nu tiden var inne att han skulle bliva
upptagen, beslöt han att ställa sin färd till Jerusalem.

<span id="an_9:52">9:52</span> Och han sände budbärare framför sig; och
de gingo åstad och kommo in i en samaritisk by för att reda till åt
honom.

<span id="an_9:53">9:53</span> Men folket där tog icke emot honom,
eftersom han var stadd på färd till Jerusalem.

<span id="an_9:54">9:54</span> När de båda lärjungarna Jakob i och
Johannes förnummo detta, sade de: »Herre, vill du att vi skola bedja att
eld kommer ned från himmelen och förtär dem?»

<span id="an_9:55">9:55</span> Då vände han sig om och tillrättavisade
dem.

<span id="an_9:56">9:56</span> Och de gingo till en annan by.

<span id="an_9:57">9:57</span> Medan de nu färdades fram på vägen, sade
någon till honom: »Jag vill följa dig, varthelst du går.

<span id="an_9:58">9:58</span> Då svarade Jesus honom: »Rävarna hava
kulor, och himmelens fåglar hava nästen; men Människosonen har ingen
plats där han kan vila sitt huvud.»

<span id="an_9:59">9:59</span> Och till en annan sade han: »Föl; mig.»
Men denne svarade: »Tillstäd mig att först gå bort och begrava min
fader.»

<span id="an_9:60">9:60</span> Då sade han till honom: »Låt de döda
begrava sina döda; men gå du åstad och förkunna Guds rike.»

<span id="an_9:61">9:61</span> Åter en annan sade: »Jag vill följa dig,
Herre, men tillstäd mig att först taga avsked av dem som höra till mitt
hus.»

<span id="an_9:62">9:62</span> Då svarade Jesus honom: »Ingen som ser
sig tillbaka, sedan han har satt sin hand till plogen, är skickad för
Guds rike.»

<span id="an_10:1">10:1</span> Därefter utsåg Herren sjuttiotvå andra
och sände ut dem framför sig, två och två, till var stad och ort dit han
själv tänkte komma

<span id="an_10:2">10:2</span> »Skörden är mycken, men arbetarna äro få.
Bedjen fördenskull skördens Herre att han sänder ut arbetare till sin
skörd.

<span id="an_10:3">10:3</span> Gån åstad. Se, jag sänder eder såsom lamm
mitt in ibland ulvar.

<span id="an_10:4">10:4</span> Bären ingen penningpung, ingen ränsel,
inga skor, och hälsen icke på någon under vägen.

<span id="an_10:5">10:5</span> Men när I kommen in i något hus, så sägen
först: 'Frid vare över detta hus.'

<span id="an_10:6">10:6</span> Om då någon finnes därinne, som är frid
värd, så skall den frid I tillönsken vila över honom; varom icke, så
skall den vända tillbaka över eder själva.

<span id="an_10:7">10:7</span> Och stannen kvar i det huset, och äten
och dricken vad de hava att giva, ty arbetaren är värd sin lön. Gån icke
ur hus i hus.

<span id="an_10:8">10:8</span> Och när I kommen in i någon stad där man
tager emot eder, så äten vad som sättes fram åt eder,

<span id="an_10:9">10:9</span> och boten de sjuka som finnas där, och
sägen till dem: 'Guds rike är eder nära.'

<span id="an_10:10">10:10</span> Men när I kommen in i någon stad där
man icke tager emot eder, så gån ut på dess gator och sägen:

<span id="an_10:11">10:11</span> 'Till och med det stoft som låder vid
våra fötter ifrån eder stad skaka vi av oss åt eder. Men det mån I veta,
att Guds rike är nära.'

<span id="an_10:12">10:12</span> Jag säger eder att det för Sodom skall
på 'den dagen' bliva drägligare än för den staden.

<span id="an_10:13">10:13</span> Ve dig, Korasin! Ve dig, Betsaida! Ty
om de kraftgärningar som äro gjorda i eder hade blivit gjorda i Tyrus
och Sidon, så skulle de för länge sedan hava suttit i säck och aska och
gjort bättring.

<span id="an_10:14">10:14</span> Men också skall det vid domen bliva
drägligare för Tyrus och Sidon än för eder.

<span id="an_10:15">10:15</span> Och du. Kapernaum, skall väl du bliva
upphöjt till himmelen? Nej, ned till dödsriket måste du fara. --

<span id="an_10:16">10:16</span> Den som hör eder, han hör mig, och den
som förkastar eder, han förkastar mig; men den som förkastar mig, han
förkastar honom som har sänt mig.»

<span id="an_10:17">10:17</span> Och de sjuttiotvå kommo tillbaka,
uppfyllda av glädje, och sade: »Herre, också de onda andarna äro oss
underdåniga genom ditt namn.»

<span id="an_10:18">10:18</span> Då sade han till dem: »Jag såg Satan
falla ned från himmelen såsom en ljungeld.

<span id="an_10:19">10:19</span> Se, jag har givit eder makt att trampa
på ormar och skorpioner och att förtrampa all ovännens härsmakt, och han
skall icke kunna göra eder någon skada.

<span id="an_10:20">10:20</span> Dock, glädjens icke över att änglarna
äro eder underdåniga, utan glädjens över att edra namn äro skrivna i
himmelen.»

<span id="an_10:21">10:21</span> I samma stund uppfylldes han av fröjd
genom den helige Ande och sade: »Jag prisar dig, Fader, du himmelens och
jordens Herre, för att du väl har dolt detta för de visa och kloka, men
uppenbarat det för de enfaldiga. Ja, Fader; så har ju varit ditt behag.

<span id="an_10:22">10:22</span> Allt har av min Fader blivit för trott
åt mig. Och ingen känner vem Sonen är utom Fadern, ej heller vem Fadern
är, utom Sonen och den för vilken Sonen vill göra honom känd.»

<span id="an_10:23">10:23</span> Sedan vände han sig till lärjungarna,
när han var allena med dem och sade: »Saliga äro de ögon som se det I
sen.

<span id="an_10:24">10:24</span> Ty jag säger eder: Många profeter och
konungar ville se det som I sen men fingo dock icke se det, och höra det
som I hören, men fingo dock icke höra det.»

<span id="an_10:25">10:25</span> Men en lagklok stod upp och ville
snärja honom och sade: »Mästare, vad skall jag göra för att få evigt liv
till arvedel?»

<span id="an_10:26">10:26</span> Då sade han till honom: »Vad är skrivet
i lagen? Huru läser du?»

<span id="an_10:27">10:27</span> Han svarade och sade: »'Du skall älska
Herren, din Gud, av allt ditt hjärta och av all din själ och av all din
kraft och av allt ditt förstånd och din nästa såsom dig själv.'»

<span id="an_10:28">10:28</span> Han sade till honom: »Rätt svarade du.
Gör det, så får du leva,

<span id="an_10:29">10:29</span> Då ville han rättfärdiga sig och sade
till Jesus: »Vilken är då min nästa?»

<span id="an_10:30">10:30</span> Jesus svarade och sade: »En man begav
sig från Jerusalem ned till Jeriko, men råkade ut för rövare, som togo
ifrån honom hans kläder och därtill slogo honom; därefter gingo de sin
väg och läto honom ligga där halvdöd.

<span id="an_10:31">10:31</span> Så hände sig att en präst färdades
samma väg; och när han fick se honom, gick han förbi.

<span id="an_10:32">10:32</span> Likaledes ock en levit: när denne kom
till det stället och fick se honom, gick han förbi.

<span id="an_10:33">10:33</span> Men en samarit, som färdades samma väg,
kom också dit där han låg; och när denne fick se honom, ömkade han sig
över honom

<span id="an_10:34">10:34</span> och gick fram till honom och göt olja
och vin i hans sår och förband dem. Sedan lyfte han upp honom på sin
åsna och förde honom till ett härbärge och skötte honom.

<span id="an_10:35">10:35</span> Morgonen därefter tog han fram två
silverpenningar och gav dem åt värden och sade: 'Sköt honom och vad du
mer kostar på honom skall jag betala dig, när jag kommer tillbaka.' --

<span id="an_10:36">10:36</span> Vilken av dessa tre synes dig nu hava
visat sig vara den mannens nästa, som hade fallit i rövarhänder?»

<span id="an_10:37">10:37</span> Han svarade: »Den som bevisade honom
barmhärtighet.» Då sade Jesus till honom: »Gå du och gör sammalunda.»

<span id="an_10:38">10:38</span> När de nu voro på vandring, gick han in
i en by, och en kvinna, vid namn Marta, tog emot honom i sitt hus.

<span id="an_10:39">10:39</span> Och hon hade en syster, som hette
Maria; denna satte sig ned vid Herrens fötter och hörde på hans ord.

<span id="an_10:40">10:40</span> Men Marta var upptagen av mångahanda
bestyr för att tjäna honom. Och hon gick fram och sade: »Herre, frågar
du icke efter att min syster har lämnat alla bestyr åt mig allena? Säg
nu till henne att hon hjälper mig.»

<span id="an_10:41">10:41</span> Då svarade Herren och sade till henne:
»Marta, Marta, du gör dig bekymmer och oro för mångahanda,

<span id="an_10:42">10:42</span> men allenast ett är nödvändigt. Maria
har utvalt den goda delen, och den skall icke tagas ifrån henne.»

<span id="an_11:1">11:1</span> När han en gång uppehöll sig på ett
ställe för att bedja och hade slutat sin bön, sade en av hans lärjungar
till honom: »Herre, lär oss att bedja, såsom ock Johannes lärde sina
lärjungar.»

<span id="an_11:2">11:2</span> Då sade han till dem: »När I bedjen,
skolen I säga så: 'Fader, helgat varde ditt namn; tillkomme ditt rike;

<span id="an_11:3">11:3</span> vårt dagliga bröd giv oss var dag;

<span id="an_11:4">11:4</span> och förlåt oss våra synder, ty också vi
förlåta var och en som är oss något skyldig; och inled oss icke i
frestelse.'»

<span id="an_11:5">11:5</span> Ytterligare sade han till dem: »Om någon
av eder har en vän och mitt i natten kommer till denne och säger till
honom: 'Käre vän, låna mig tre bröd;

<span id="an_11:6">11:6</span> ty en av mina vänner har kommit resande
till mig, och jag har intet att sätta fram åt honom'

<span id="an_11:7">11:7</span> så svarar kanske den andre inifrån huset
och säger: 'Gör mig icke omak; dörren är redan stängd, och både jag och
mina barn hava gått till sängs; jag kan icke stå upp och göra dig
något.'

<span id="an_11:8">11:8</span> Men jag säger eder: Om han än icke, av
det skälet att han är hans vän, vill stå upp och giva honom något, så
kommer han likväl, därför att den andre är så påträngande, att stå upp
och giva honom så mycket han behöver.

<span id="an_11:9">11:9</span> Likaså säger jag till eder: Bedjen, och
eder skall varda givet; söken, och I skolen finna; klappen, och för eder
skall varda upplåtet.

<span id="an_11:10">11:10</span> Ty var och en som beder, han får; och
den som söker, han finner; och för den som klappar skall varda upplåtet.

<span id="an_11:11">11:11</span> Finnes bland eder någon fader, som när
hans son beder honom om en fisk, i stallet för en fisk räcker honom en
orm,

<span id="an_11:12">11:12</span> eller som räcker honom en skorpion, när
han beder om ett ägg?

<span id="an_11:13">11:13</span> Om nu I, som ären onda, förstån att
giva edra barn goda gåvor, huru mycket mer skall icke då den himmelske
Fadern giva helig ande åt dem som bedja honom!»

<span id="an_11:14">11:14</span> Och han drev ut en ond ande som var
dövstum. Och när den onde anden hade blivit utdriven, talade den
dövstumme; och folket förundrade sig.

<span id="an_11:15">11:15</span> Men några av dem sade: »Det är med
Beelsebul, de onda andarnas furste, som han driver ut de onda andarna.»

<span id="an_11:16">11:16</span> Och några andra ville sätta honom på
prov och begärde av honom ett tecken från himmelen.

<span id="an_11:17">11:17</span> Men han förstod deras tankar och sade
till dem: »Vart rike som har kommit i strid med sig självt bliver
förött, så att hus faller på hus.

<span id="an_11:18">11:18</span> Om nu Satan har kommit i strid med sig
själv, huru kan då hans rike hava bestånd? I sägen ju att det är med
Beelsebul som jag driver ut de onda andarna.

<span id="an_11:19">11:19</span> Men om det är med Beelsebul som jag
driver ut de onda andarna, med vem driva då edra egna anhängare ut dem?
De skola alltså vara edra domare.

<span id="an_11:20">11:20</span> Om det åter är med Guds finger som jag
driver ut de onda andarna, så har ju Guds rike kommit till eder. --

<span id="an_11:21">11:21</span> När en stark man, fullt väpnad, bevakar
sin gård, då äro hans ägodelar fredade.

<span id="an_11:22">11:22</span> Men om någon som är starkare än han
angriper honom och övervinner honom, så tager denne ifrån honom alla
vapnen, som han förtröstade på, och skiftar ut bytet efter honom.

<span id="an_11:23">11:23</span> Den som icke är med mig, han är emot
mig, och den som icke församlar med mig, han förskingrar.

<span id="an_11:24">11:24</span> När en oren ande har farit ut ur en
människa, vandrar han omkring i ökentrakter och söker efter ro. Men då
han icke finner någon, säger han: 'Jag vill vända tillbaka till mitt
hus, som jag gick ut ifrån.'

<span id="an_11:25">11:25</span> Och när han kommer dit och finner det
fejat och prytt,

<span id="an_11:26">11:26</span> då går han åstad och tager med sig sju
andra andar, som äro värre än han själv, och de gå ditin och bo där; och
så bliver för den människan det sista värre än det första.»

<span id="an_11:27">11:27</span> När han sade detta, hov en kvinna in
folkhopen upp sin röst och ropade till honom: »Saligt är det moderssköte
som har burit dig, och de bröst som du har diat.»

<span id="an_11:28">11:28</span> Men han svarade: »Ja, saliga är de som
höra Guds ord och gömma det.»

<span id="an_11:29">11:29</span> Men när folket strömmade till tog han
till orda och sade: »Detta släkte är ett ont släkte Det begär ett
tecken, men intet annat tecken skall givas det än Jonas' tecken.

<span id="an_11:30">11:30</span> Ty såsom Jonas blev ett tecken för
nineviterna, så skall ock Människosonen vara ett tecken för detta
släkte.

<span id="an_11:31">11:31</span> Drottningen av Söderlandet skall vid
domen träda fram tillsammans med detta släktes män och bliva dem till
dom. Ty hon kom från jordens ända för att höra Salomos visdom; och se,
har är vad som är mer än Salomo.

<span id="an_11:32">11:32</span> Ninevitiska män skola vid domen träda
fram tillsammans med detta släkte och bliva det till dom. Ty de gjorde
bättring vid Jonas' predikan; och se, här är vad som är mer än Jonas.

<span id="an_11:33">11:33</span> Ingen tänder ett ljus och sätter det på
en undangömd plats eller under skäppan, utan man sätter det på
ljusstaken, för att de som komma in skola se skenet.

<span id="an_11:34">11:34</span> Ditt öga är kroppens lykta. När ditt
öga är friskt, då har ock hela din kropp ljus; men när det är fördärvat,
då är ock din kropp höljd i mörker.

<span id="an_11:35">11:35</span> Se därför till, att ljuset som du har i
dig icke är mörker.

<span id="an_11:36">11:36</span> Om så hela din kropp får ljus och icke
har någon del höljd i mörker, då har den ljus i sin helhet, såsom när en
lykta lyser dig med sitt klara sken.»

<span id="an_11:37">11:37</span> Under det att han så talade, inbjöd en
farisé honom till måltid hos sig; och han gick ditin och tog plats vid
bordet.

<span id="an_11:38">11:38</span> Men när fariséen såg att han icke
tvådde sig före måltiden, förundrade han sig.

<span id="an_11:39">11:39</span> Då sade Herren till honom: »I fariséer,
I gören nu det yttre av bägaren och fatet rent, medan edert inre är
fullt av rofferi och ondska.

<span id="an_11:40">11:40</span> I dårar, har icke han som har gjort det
yttre också gjort det inre?

<span id="an_11:41">11:41</span> Given fastmer såsom allmosa vad inuti
kärlet är; först då bliver allt hos eder rent.

<span id="an_11:42">11:42</span> Men ve eder, I fariséer, som given
tionde av mynta och ruta och alla slags kryddväxter, men icke akten på
rätten och på kärleken till Gud! Det ena borden I göra, men icke
underlåta det andra.

<span id="an_11:43">11:43</span> Ve eder, I fariséer, som gärna viljen
sitta främst i synagogorna och gärna viljen bliva hälsade på torgen!

<span id="an_11:44">11:44</span> Ve eder, I som ären lika gravar som
ingen kan märka, och över vilka människorna gå fram utan att veta det!»

<span id="an_11:45">11:45</span> Då tog en av de lagkloke till orda och
sade till honom: »Mästare, när du så talar, skymfar du också oss.»

<span id="an_11:46">11:46</span> Han svarade: »Ja, ve ock eder, I
lagkloke, som på människorna läggen bördor, svåra att bära, men själva
icke viljen med ett enda finger röra vid de bördorna!

<span id="an_11:47">11:47</span> Ve eder, I som byggen upp profeternas
gravar, deras som edra fäder dräpte!

<span id="an_11:48">11:48</span> Så bären I då vittnesbörd om edra
fäders gärningar och gillen dem; ty om de dräpte profeterna, så byggen I
upp deras gravar.

<span id="an_11:49">11:49</span> Därför har ock Guds vishet sagt: 'Jag
skall sända till dem profeter och apostlar, och somliga av dem skola de
dräpa, och andra skola de förfölja.

<span id="an_11:50">11:50</span> Och så skall av detta släkte utkrävas
alla profeters blod, allt det som är utgjutet från världens begynnelse,

<span id="an_11:51">11:51</span> ända ifrån Abels blod intill Sakarias'
blod, hans som förgjordes mellan altaret och templet.' Ja, jag säger
eder: Det skall utkrävas av detta släkte.

<span id="an_11:52">11:52</span> Ve eder, I lagkloke, som haven tagit
bort nyckeln till kunskapen! Själva haven I icke kommit ditin och för
dem som ville komma dit haven I lagt hinder.»

<span id="an_11:53">11:53</span> När han inför allt folket sade detta
till dem, blevo fariséerna och de lagkloke mycket förbittrade och gåvo
sig i strid med honom om många stycken;

<span id="an_11:54">11:54</span> de sökte nämligen efter tillfälle att
kunna anklaga honom.

<span id="an_12:1">12:1</span> Då nu otaligt mycket folk var församlat
omkring honom, så att de trampade på varandra, tog han till orda och
sade, närmast till sina lärjungar: »Tagen eder till vara för fariséernas
surdeg, det är för skrymteri.

<span id="an_12:2">12:2</span> Intet är förborgat, som icke skall bliva
uppenbarat, och intet är fördolt, som icke skall bliva känt.

<span id="an_12:3">12:3</span> Därför skall allt vad I haven sagt i
mörkret bliva hört i ljuset, och vad I haven viskat i någons öra i
kammaren, det skall bliva utropat på taken.

<span id="an_12:4">12:4</span> Men jag säger eder, mina vänner: Frukten
icke för dem som väl kunna dräpa kroppen, men sedan icke hava makt att
göra något mer.

<span id="an_12:5">12:5</span> Jag vill lära eder vem I skolen frukta:
frukten honom som har makt att, sedan han har dräpt, också kasta i
Gehenna. Ja, jag säger eder: Honom skolen I frukta. --

<span id="an_12:6">12:6</span> Säljas icke fem sparvar för två skärvar?
Och icke en av dem är förgäten hos Gud.

<span id="an_12:7">12:7</span> Men på eder äro till och med huvudhåren
allasammans räknade. Frukten icke; I ären mer värda än många sparvar.

<span id="an_12:8">12:8</span> Och jag säger eder: Var och en som
bekänner mig inför människorna, honom skall ock Människosonen kännas vid
inför Guds änglar.

<span id="an_12:9">12:9</span> Men den som förnekar mig inför
människorna, han skall ock bliva förnekad inför Guds änglar.

<span id="an_12:10">12:10</span> Och om någon säger något mot
Människosonen, så skall det bliva honom förlåtet; men den som hädar den
helige Ande, honom skall det icke bliva förlåtet.

<span id="an_12:11">12:11</span> Men när man drager eder fram inför
synagogor och överheter och myndigheter, så gören eder icke bekymmer för
huru eller varmed I skolen försvara eder, eller vad I skolen säga;

<span id="an_12:12">12:12</span> ty den helige Ande skall i samma stund
lära eder vad I skolen säga.»

<span id="an_12:13">12:13</span> Och en man i folkhopen sade till honom:
»Mästare, säg till min broder att han skiftar arvet med mig.»

<span id="an_12:14">12:14</span> Men han svarade honom: »Min vän, vem
har satt mig till domare eller skiftesman över eder?»

<span id="an_12:15">12:15</span> Därefter sade han till dem: »Sen till,
att I tagen eder till vara för allt slags girighet; ty en människas liv
beror icke därpå att hon har överflöd på ägodelar.»

<span id="an_12:16">12:16</span> Och han framställde för dem en
liknelse; han sade: »Det var en rik man vilkens åkrar buro ymniga
skördar.

<span id="an_12:17">12:17</span> Och han tänkte vid sig själv och sade:
'Vad skall jag göra? Jag har ju icke rum nog för att inbärga min skörd.'

<span id="an_12:18">12:18</span> Därefter sade han: 'Så vill jag göra:
jag vill riva ned mina lador och bygga upp större, och i dem skall jag
samla in all min gröda och allt mitt goda.

<span id="an_12:19">12:19</span> Sedan vill jag säga till min själ: Kära
själ, du har mycket gott för varat för många år; giv dig nu ro, ät,
drick och var glad.

<span id="an_12:20">12:20</span> Men Gud sade till honom: 'Du dåre, i
denna natt skall din själ utkrävas av dig; vem skall då få vad du har
samlat i förråd?' --

<span id="an_12:21">12:21</span> Så går det den som samlar skatter åt
sig själv, men icke är rik inför Gud.»

<span id="an_12:22">12:22</span> Och han sade till sina lärjungar:
»Därför säger jag eder: Gören eder icke bekymmer för edert liv, vad I
skolen äta, ej heller för eder kropp, vad I skolen kläda eder med.

<span id="an_12:23">12:23</span> Livet är ju mer än maten, och kroppen
mer än kläderna.

<span id="an_12:24">12:24</span> Given akt på korparna: de så icke, ej
heller skörda de, och de hava varken visthus eller lada; och likväl
föder Gud dem. Huru mycket mer ären icke I än fåglarna!

<span id="an_12:25">12:25</span> Vilken av eder kan med allt sitt
bekymmer lägga en aln till sin livslängd?

<span id="an_12:26">12:26</span> Förmån I nu icke ens det som minst är,
varför gören I eder då bekymmer för det övriga?

<span id="an_12:27">12:27</span> Given akt på liljorna, huru de varken
spinna eller väva; och likväl säger jag eder att icke ens Salomo i all
sin härlighet var så klädd som en av dem.

<span id="an_12:28">12:28</span> Kläder nu Gud så gräset på marken,
vilket i dag står och i morgon kastas i ugnen, huru mycket mer skall han
då icke kläda eder, I klentrogne!

<span id="an_12:29">12:29</span> Söken därför icke heller I efter vad I
skolen äta, eller vad I skolen dricka, och begären icke vad som är för
högt.

<span id="an_12:30">12:30</span> Efter allt detta söka ju hedningarna i
världen, och eder Fader vet att I behöven detta.

<span id="an_12:31">12:31</span> Nej, söken efter hans rike, så skall
också detta andra tillfalla eder.

<span id="an_12:32">12:32</span> Frukta icke, du lilla hjord; ty det har
behagat eder Fader att giva eder riket.

<span id="an_12:33">12:33</span> Säljen vad I ägen och given allmosor;
skaffen eder penningpungar som icke nötas ut, en outtömlig skatt i
himmelen, dit ingen tjuv når, och där man icke fördärvar.

<span id="an_12:34">12:34</span> Ty där eder skatt är, där komma ock
edra hjärtan att vara.

<span id="an_12:35">12:35</span> Haven edra länder omgjordade och edra
lampor brinnande.

<span id="an_12:36">12:36</span> Och varen I lika tjänare som vänta på
att deras herre skall bryta upp från bröllopet, för att strax kunna
öppna för honom, när han kommer och klappar.

<span id="an_12:37">12:37</span> Saliga äro de tjänare som deras herre
finner vakande, när han kommer. Sannerligen säger jag eder: Han skall
fästa upp sin klädnad och låta dem taga plats vid bordet och själv gå
fram och betjäna dem.

<span id="an_12:38">12:38</span> Och vare sig han kommer under den andra
nattväkten eller under den tredje och finner dem så göra -- saliga äro
de då.

<span id="an_12:39">12:39</span> Men det förstån I väl, att om husbonden
visste vilken stund tjuven skulle komma, så tillstadde han icke att
någon bröt sig in i hans hus.

<span id="an_12:40">12:40</span> Så varen ock I redo ty i en stund då I
icke vänten det skall Människosonen komma.»

<span id="an_12:41">12:41</span> Då sade Petrus: »Herre, är det om oss
som du talar i denna liknelse, eller är det om alla?»

<span id="an_12:42">12:42</span> Herren svarade: »Finnes någon trogen
och förståndig förvaltare, som av sin herre kan sättas över hans
husfolk, för att i rätt tid giva dem deras bestämda kost --

<span id="an_12:43">12:43</span> salig är då den tjänaren, om hans
herre, när han kommer, finner honom göra så.

<span id="an_12:44">12:44</span> Sannerligen säger jag eder: Han skall
sätta honom över allt vad han äger.

<span id="an_12:45">12:45</span> Men om så är, att tjänaren säger i sitt
hjärta: 'Min herre kommer icke så snart', och han begynner att slå de
andra tjänarna och tjänarinnorna och att äta och dricka så att han
bliver drucken,

<span id="an_12:46">12:46</span> då skall den tjänarens herre komma på
en dag då han icke väntar det, och i en stund då han icke tänker sig
det, och han skall låta hugga honom i stycken och låta honom få sin del
med de otrogna. --

<span id="an_12:47">12:47</span> Och den tjänare som hade fått veta sin
herres vilja, men icke redde till eller gjorde efter hans vilja, han
skall bliva straffad med många slag.

<span id="an_12:48">12:48</span> Men den som, utan att hava fått veta
hans vilja, gjorde vad som val slag värt, han skall bliva straffad med
allenast få slag. Var och en åt vilken mycket är givet, av honom skall
mycket varda utkrävt och den som har blivit betrodd med mycket, av honom
skall man fordra dess mera.

<span id="an_12:49">12:49</span> Jag har kommit för att tända en eld på
jorden; och huru gärna ville jag icke att den redan brunne!

<span id="an_12:50">12:50</span> Men jag måste genomgå ett dop; och huru
ängslas jag icke, till dess att det är fullbordat!

<span id="an_12:51">12:51</span> Menen I att jag har kommit för att
skaffa frid på jorden? Nej, säger jag eder, fastmer söndring.

<span id="an_12:52">12:52</span> Ty om fem finnas i samma hus, skola de
härefter vara söndrade från varandra, så att tre stå mot två Och två mot
tre:

<span id="an_12:53">12:53</span> fadern mot sin son och sonen mot sin
fader, modern mot sin dotter och dottern mot sin moder, svärmodern mot
sin sonhustru och sonhustrun mot sin svärmoder.

<span id="an_12:54">12:54</span> Han hade också till folket: »När I sen
ett moln stiga upp i väster, sägen I strax: 'Nu kommer regn'; och det
sker så.

<span id="an_12:55">12:55</span> Och när I sen sunnanvind blåsa, sägen
I: 'Nu kommer stark hetta'; och detta sker.

<span id="an_12:56">12:56</span> I skrymtare, jordens och himmelens
utseende förstån I att tyda; huru kommer det då till, att I icke kunnen
tyda denna tiden?

<span id="an_12:57">12:57</span> Varför låten I icke edert eget inre
döma om vad rätt är?

<span id="an_12:58">12:58</span> När du går till en överhetsperson med
din motpart, så gör dig under vägen all möda att bliva förlikt med
denne, så att han icke drager dig fram inför domaren; då händer att
domaren överlämnar dig åt rättstjänaren, och att rättstjänaren kastar
dig i fängelse.

<span id="an_12:59">12:59</span> Jag säger dig: Du skall icke slippa ut
därifrån, förrän du har betalt ända till den yttersta skärven.»

<span id="an_13:1">13:1</span> Vid samma tid kommo några och berättade
för honom om de galiléer vilkas blod Pilatus hade blandat med deras
offer.

<span id="an_13:2">13:2</span> Då svarade han och sade till dem: »Menen
I att dessa galiléer voro större syndare än alla andra galiléer,
eftersom de fingo lida sådant?

<span id="an_13:3">13:3</span> Nej, säger jag eder; men om I icke gören
bättring, skolen I alla sammalunda förgås.

<span id="an_13:4">13:4</span> Eller de aderton som dödades, när tornet
i Siloam föll på dem, menen I att de voro mer brottsliga än alla andra
människor som bo i Jerusalem?

<span id="an_13:5">13:5</span> Nej, säger jag eder; men om I icke gören
bättring, skolen I alla sammalunda förgås.»

<span id="an_13:6">13:6</span> Och han framställde denna liknelse: »En
man hade ett fikonträd planterat i sin vingård; och han kom och sökte
frukt därpå, men fann ingen.

<span id="an_13:7">13:7</span> Då sade han till vingårdsmannen: 'Se, nu
i tre år har jag kommit och sökt frukt på detta fikonträd, utan att
finna någon. Hugg bort det. Varför skall det därjämte få utsuga jorden?'

<span id="an_13:8">13:8</span> Men vingårdsmannen svarade och sade till
honom: 'Herre, låt det stå kvar också detta år, för att jag under tiden
må gräva omkring det och göda det;

<span id="an_13:9">13:9</span> kanhända skall det så till nästa å bära
frukt. Varom icke, så må du då hugga bort det.'»

<span id="an_13:10">13:10</span> När han en gång på sabbaten undervisade
i en synagoga,

<span id="an_13:11">13:11</span> var där en kvinna som i aderton år hade
varit besatt av en sjukdomsande, och hon var så hopkrumpen, att hon alls
icke kunde räta upp sin kropp.

<span id="an_13:12">13:12</span> Då nu Jesus fick se henne, kallade han
henne till sig och sade till henne »Kvinna, du är fri ifrån din sjuk
dom»,

<span id="an_13:13">13:13</span> och han lade därvid händerna på henne.
Och strax rätade hon upp sig och prisade Gud.

<span id="an_13:14">13:14</span> Men det förtröt synagogföreståndaren
att Jesus på sabbaten botade sjuka; och han tog till orda och sade till
folket: »Sex dagar finnas, på vilka man bör arbeta. På dem mån I alltså
komma och låta bota eder, men icke på sabbatsdagen.

<span id="an_13:15">13:15</span> Då svarade Herren honom och sade: »I
skrymtare, löser icke var och en av eder på sabbaten sin oxe eller åsna
från krubban och leder den bort för att vattna den?

<span id="an_13:16">13:16</span> Och denna kvinna, en Abrahams dotter,
som Satan har hållit bunden nu i aderton år, skulle då icke hon på
sabbatsdagen få lösas från sin boja?»

<span id="an_13:17">13:17</span> När han sade detta, blygdes alla hans
motståndare; och allt folket gladde sig över alla de härliga gärningar
som gjordes av honom.

<span id="an_13:18">13:18</span> Så sade han då: »Vad är Guds rike likt,
ja, vad skall jag likna det vid?

<span id="an_13:19">13:19</span> Det är likt ett senapskorn som en man
tager och lägger ned i sin trädgård, och det växer och bliver ett träd,
och himmelens fåglar bygga sina nästen på dess grenar.»

<span id="an_13:20">13:20</span> Ytterligare sade han: »Vad skall jag
likna Guds rike vid?

<span id="an_13:21">13:21</span> Det är likt en surdeg som en kvinna
tager och blandar in i tre skäppor mjöl, till dess alltsammans bliver
syrat.»

<span id="an_13:22">13:22</span> Och han vandrade från stad till stad
och från by till by och undervisade folket, under det att han fortsatte
sin färd till Jerusalem.

<span id="an_13:23">13:23</span> Och någon frågade honom: »Herre, är det
allenast få som bliva frälsta?» Då svarade han dem:

<span id="an_13:24">13:24</span> »Kämpen för att komma in genom den
trånga dörren; ty många, säger jag eder, skola försöka att komma in och
skola dock icke förmå det.

<span id="an_13:25">13:25</span> Om husbonden har stått upp och
tillslutit dörren, och I sedan kommen och ställen eder därutanför och
klappen på dörren och sägen: 'Herre, låt upp för oss', så skall han
svara och säga till eder: 'Jag vet icke varifrån I ären.'

<span id="an_13:26">13:26</span> Och I skolen då säga: 'Vi hava ju ätit
och druckit med dig, och du har undervisat på våra gator.'

<span id="an_13:27">13:27</span> Men han skall svara: 'Jag säger eder:
Jag vet icke varifrån I ären; gån bort ifrån mig, alla I ogärningsmän.'

<span id="an_13:28">13:28</span> Där skall då bliva gråt och
tandagnisslan, när I fån se Abraham, Isak och Jakob och alla profeterna
vara i Guds rike, men finnen eder själva utkastade.

<span id="an_13:29">13:29</span> Ja, människor skola komma från öster
och väster, från norr och söder och bliva bordsgäster i Guds rike.

<span id="an_13:30">13:30</span> Och se, då skola somliga som äro de
sista bliva de första, och somliga som äro de första bliva de sista.

<span id="an_13:31">13:31</span> I samma stund kommo några fariséer fram
och sade till honom: »Begiv dig åstad bort härifrån; ty Herodes vill
dräpa dig.»

<span id="an_13:32">13:32</span> Då svarade han dem: »Gån och sägen den
räven, att jag i dag och i morgon driver ut onda andar och botar sjuka,
och att jag först på tredje dagen är färdig.

<span id="an_13:33">13:33</span> Men jag måste vandra i dag och i morgon
och i övermorgon, ty det är icke i sin ordning att en profet förgöres
annorstädes än i Jerusalem. --

<span id="an_13:34">13:34</span> Jerusalem, Jerusalem, du som dräper
profeterna och stenar dem som äro sända till dig! Huru ofta har jag icke
velat församla dina barn, likasom hönan församlar sina kycklingar under
sina vingar! Men haven icke velat.

<span id="an_13:35">13:35</span> Se, edert hus skall komma att stå
övergivet. Men jag säger eder: I skolen icke se mig, förrän den tid
kommen, då I sägen: 'Välsignad vare han som kommer, i Herrens namn.'

<span id="an_14:1">14:1</span> När han på en sabbat hade kommit in till
en av de förnämligaste fariséerna för att intaga en måltid, hände sig,
medan man där vaktade på honom,

<span id="an_14:2">14:2</span> att en vattusiktig man kom dit och stod
framför honom.

<span id="an_14:3">14:3</span> Då tog Jesus till orda och sade till de
lagkloke och fariséerna: »Är det lovligt att bota sjuka på sabbaten,
eller är det icke lovligt?»

<span id="an_14:4">14:4</span> Men de tego. Då tog han mannen vid handen
och gjorde honom frisk och lät honom gå.

<span id="an_14:5">14:5</span> Sedan sade han till dem: »Om någon av
eder har en åsna eller en oxe som faller i en brunn, går han icke då
strax och drager upp den, jämväl på sabbatsdagen?»

<span id="an_14:6">14:6</span> Och de förmådde icke svara något härpå.

<span id="an_14:7">14:7</span> Då han nu märkte huru gästerna utvalde åt
sig de främsta platserna, framställde han för dem en liknelse; han sade
till dem:

<span id="an_14:8">14:8</span> »När du av någon har blivit bjuden till
bröllop, så tag icke den främsta platsen vid bordet. Ty kanhända finnes
bland gästerna någon som är mer ansedd än du,

<span id="an_14:9">14:9</span> och då kommer till äventyrs den som har
bjudit både dig och honom och säger till dig: 'Giv plats åt denne'; och
så måste du med skam intaga den nedersta platsen.

<span id="an_14:10">14:10</span> Nej, när du har blivit bjuden, så gå
och tag den nedersta platsen vid bordet. Ty det kan då hända att den som
har bjudit dig säger till dig, när han kommer: 'Min vän, stig högre
upp.' Då vederfares dig heder inför alla de andra bordsgästerna.

<span id="an_14:11">14:11</span> Ty var och en som upphöjer sig, han
skall bliva förödmjukad, och den som ödmjukar sig, han skall bliva
upphöjd.»

<span id="an_14:12">14:12</span> Han sade ock till den som hade bjudit
honom: »När du gör ett gästabud, på middagen eller på aftonen, så inbjud
icke dina vänner eller dina bröder eller dina fränder, ej heller rika
grannar, så att de bjuda dig igen och du därigenom får vedergällning.

<span id="an_14:13">14:13</span> Nej, när du gör gästabud, så bjud
fattiga, krymplingar, halta, blinda.

<span id="an_14:14">14:14</span> Salig är du då; ty eftersom de icke
förmå vedergälla dig, skall du få din vedergällning vid de rättfärdigas
uppståndelse.»

<span id="an_14:15">14:15</span> Då nu en av de andra vid bordet hörde
detta, sade denne till honom: »Salig är den som får bliva bordsgäst i
Guds rike!»

<span id="an_14:16">14:16</span> Då sade han till honom: »En man
tillredde ett stort gästabud och bjöd många.

<span id="an_14:17">14:17</span> Och när gästabudet skulle hållas, sände
han ut sin tjänare och lät säga till dem som voro bjudna: 'Kommen, ty nu
är allt redo.'

<span id="an_14:18">14:18</span> Men de begynte alla strax ursäkta sig.
Den förste sade till honom: 'Jag har köpt ett jordagods, och jag måste
gå ut och bese det. Jag beder dig, tag emot min ursäkt.'

<span id="an_14:19">14:19</span> En annan sade: 'Jag har köpt fem par
oxar, och jag skall nu gå åstad och försöka dem. Jag beder dig, tag emot
min ursäkt.'

<span id="an_14:20">14:20</span> Åter en annan sade: 'Jag har tagit mig
hustru, och därför kan jag icke komma.'

<span id="an_14:21">14:21</span> Och tjänaren kom igen och omtalade
detta för sin herre. Då blev husbonden vred och sade till sin tjänare:
'Gå strax ut på gator och gränder i staden, och för hitin fattiga och
krymplingar och blinda och halta.'

<span id="an_14:22">14:22</span> Sedan sade tjänaren: 'Herre, vad du
befallde har blivit gjort, men har är ännu rum.'

<span id="an_14:23">14:23</span> Då sade herren till tjänaren: 'Gå ut på
vägar och stigar, och nödga människorna att komma hitin, så att mitt hus
bliver fullt.

<span id="an_14:24">14:24</span> Ty jag säger eder att ingen av de män
som voro bjudna skall smaka sin måltid.'»

<span id="an_14:25">14:25</span> Och mycket folk gick med honom; och han
vände sig om och sade till dem:

<span id="an_14:26">14:26</span> »Om någon kommer till mig, och han
därvid ej hatar sin fader och sin moder, och sin hustru och sina barn,
och sina bröder och systrar, därtill ock sitt eget liv, så kan han icke
vara min lärjunge.

<span id="an_14:27">14:27</span> Den som icke bär sitt kors och
efterföljer mig, han kan icke vara min lärjunge.

<span id="an_14:28">14:28</span> Ty om någon bland eder vill bygga ett
torn, sätter han sig icke då först ned och beräknar kostnaden och mer
till, om han äger vad som behöves för att bygga det färdigt?

<span id="an_14:29">14:29</span> Eljest, om han lade grunden, men icke
förmådde fullborda verket skulle ju alla som finge se det begynna att
begabba honom

<span id="an_14:30">14:30</span> och säga: 'Den mannen begynte bygga,
men förmådde icke fullborda sitt verk.'

<span id="an_14:31">14:31</span> Eller om en konung vill draga ut i krig
för att drabba samman med en annan konung, sätter han sig icke då först
ned och tänker efter, om han förmår att med tio tusen möta den som
kommer emot honom med tjugu tusen?

<span id="an_14:32">14:32</span> Om så icke är, måste han ju, medan den
andre ännu är långt borta, skicka sändebud och underhandla om fred.

<span id="an_14:33">14:33</span> Likaså kan ingen av eder vara min
lärjunge, om han icke försakar allt vad han äger. --

<span id="an_14:34">14:34</span> Så är väl saltet en god sak, men om
till och med saltet mister sin sälta, varmed skall man då återställa
dess kraft?

<span id="an_14:35">14:35</span> Varken för jorden eller för gödselhögen
är det tjänligt; man kastar ut det. Den som har öron till att höra, han
höre.»

<span id="an_15:1">15:1</span> Och till honom kom allt vad publikaner
och syndare hette för att höra honom.

<span id="an_15:2">15:2</span> Men fariséerna och de skriftlärde
knorrade och sade: »Denne tager emot syndare och äter med dem.»

<span id="an_15:3">15:3</span> Då framställde han för dem denna
liknelse; han sade:

<span id="an_15:4">15:4</span> »Om ibland eder finnes en man som har
hundra får, och han förlorar ett av dem, lämnar han icke då de nittionio
i öknen och går och söker efter det förlorade, till dess han finner det?

<span id="an_15:5">15:5</span> Och när han har funnit det, lägger han
det på sina axlar med glädje.

<span id="an_15:6">15:6</span> Och när han kommer hem, kallar han
tillhopa sina vänner och grannar och säger till dem: 'Glädjens med mig,
ty jag har funnit mitt får, som var förlorat.'

<span id="an_15:7">15:7</span> Jag säger eder att likaså bliver mer
glädje i himmelen över en enda syndare som gör bättring, än över
nittionio rättfärdiga som ingen bättring behöva.

<span id="an_15:8">15:8</span> Eller om en kvinna har tio
silverpenningar, och hon tappar bort en av dem, tänder hon icke då upp
ljus och sopar huset och söker noga, till dess hon finner den?

<span id="an_15:9">15:9</span> Och när hon har funnit den, kallar hon
tillhopa sina väninnor och grannkvinnor och säger: 'Glädjens med mig, ty
jag har funnit den penning som jag hade tappat bort.'

<span id="an_15:10">15:10</span> Likaså, säger jag eder, bliver glädje
hos Guds änglar över en enda syndare som gör bättring.

<span id="an_15:11">15:11</span> Ytterligare sade han: »En man hade två
söner.

<span id="an_15:12">15:12</span> Och den yngre av dem sade till fadern:
'Fader, giv mig den del av förmögenheten, som faller på min lott.' Då
skiftade han sina ägodelar mellan dem.

<span id="an_15:13">15:13</span> Och icke lång tid därefter lade den
yngre sonen allt sitt tillhopa och for långt bort till ett främmande
land. Där levde han i utsvävningar och förfor så sin förmögenhet.

<span id="an_15:14">15:14</span> Men sedan han hade slösat bort allt,
kom en svär hungersnöd över det landet, och han begynte lida nöd.

<span id="an_15:15">15:15</span> Då gick han bort och gav sig under en
man där i landet, och denne sände honom ut på sina marker för att vakta
svin.

<span id="an_15:16">15:16</span> Och han åstundade att få fylla sin buk
med de fröskidor som svinen åto; men ingen gav honom något.

<span id="an_15:17">15:17</span> Då kom han till besinning och sade:
'Huru många legodrängar hos min fader hava icke bröd i överflöd, medan
jag har förgås av hunger!

<span id="an_15:18">15:18</span> Jag vill stå upp och gå till min fader
och säga till honom: Fader, jag har syndat mot himmelen och inför dig;

<span id="an_15:19">15:19</span> jag är icke mer värd att kallas din
son. Låt mig bliva såsom en av dina legodrängar.'

<span id="an_15:20">15:20</span> Så stod han upp och gick till sin
fader. Och medan han ännu var långt borta, fick hans fader se honom och
ömkade sig över honom och skyndade emot honom och föll honom om halsen
och kysste honom innerligt.

<span id="an_15:21">15:21</span> Men sonen sade till honom: 'Fader, jag
har syndat mot himmelen och inför dig; jag är icke mer värd att kallas
din son.'

<span id="an_15:22">15:22</span> Då sade fadern till sina tjänare
'Skynden eder att taga fram den yppersta klädnaden och kläden honom i
den, och sätten en ring på hans hand och skor på hans fötter.

<span id="an_15:23">15:23</span> Och hämten den gödda kalven och slakten
den, så vilja vi äta och gör oss glada.

<span id="an_15:24">15:24</span> Ty denne min son var död, men har fått
liv igen; han var förlorad men är återfunnen.' Och de begynte göra sig
glada.

<span id="an_15:25">15:25</span> Men hans äldre son var ute på marken.
När denne nu vände tillbaka och hade kommit nära huset fick han höra
spel och dans.

<span id="an_15:26">15:26</span> Då kallade han till sig en av tjänarna
och frågade vad detta kunde betyda.

<span id="an_15:27">15:27</span> Denne svarade honom: 'Din broder har
kommit hem; och då nu din fader har fått honom välbehållen tillbaka, har
han låtit slakta den gödda kalven.'

<span id="an_15:28">15:28</span> Då blev han vred och ville icke gå in.
Hans fader gick då ut och talade vanligt med honom.

<span id="an_15:29">15:29</span> Men han svarade och sade till sin
fader: 'Se, i så många år har jag nu tjänat dig, och aldrig har jag
överträtt något ditt bud; och lik väl har du åt mig aldrig givit ens en
killing, för att jag skulle kunna göra mig glad med mina vänner.

<span id="an_15:30">15:30</span> Men när denne din son, som har förtärt
dina ägodelar tillsammans med skökor, nu har kommit tillbaka, så har du
för honom låtit slakta den gödda kalven.'

<span id="an_15:31">15:31</span> Då sade han till honom: 'Min son, du är
alltid hos mig, och all mitt är ditt.

<span id="an_15:32">15:32</span> Men nu måste vi fröjda oss och vara
glada; ty denne din broder var död, men har fått liv igen, han var
förlorad, men är återfunnen.'»

<span id="an_16:1">16:1</span> Han sade också till sina lärjungar: »En
rik man hade en förvaltare som hos honom blev angiven för förskingring
av hans ägodelar.

<span id="an_16:2">16:2</span> Då kallade han honom till sig och sade
till honom: 'Vad är det jag hör om dig? Gör räkenskap för din
förvaltning; ty du kan icke längre få vara förvaltare.'

<span id="an_16:3">16:3</span> Men förvaltaren sade vid sig själv: 'Vad
skall jag göra, då min herre nu tager ifrån mig förvaltningen? Gräva
orkar jag icke; att tigga blyges jag för.

<span id="an_16:4">16:4</span> Dock, nu vet jag vad jag skall göra, för
att man må upptaga mig i sina hus, när jag bliver avsatt ifrån
förvaltningen.'

<span id="an_16:5">16:5</span> Och han kallade till sig sin herres
gäldenärer, var och en särskilt. Och han frågade den förste: 'Huru
mycket är du skyldig min herre?'

<span id="an_16:6">16:6</span> Han svarade: 'Hundra fat olja.' Då sade
han till honom: 'Tag här ditt skuldebrev, och sätt dig nu strax ned och
skriv femtio.'

<span id="an_16:7">16:7</span> Sedan frågade han en annan: 'och du, huru
mycket är du skyldig?' Denne svarade: 'hundra tunnor vete.' Då sade han
till honom: 'Tag här ditt skuldebrev och skriv åttio.'

<span id="an_16:8">16:8</span> Och husbonden prisade den orättrådige
förvaltaren för det att han hade handlat klokt. Ty denna tidsålders barn
skicka sig klokare mot sitt släkte än ljusets barn.

<span id="an_16:9">16:9</span> Och jag säger eder: Skaffen eder vänner
medelst den orättrådige Mamons goda, för att de, när detta har tagit
slut, må taga emot eder i de eviga hyddorna.

<span id="an_16:10">16:10</span> Den som är trogen i det minsta, han är
ock trogen i vad mer är, och den som är orättrådig i det minsta, han är
ock orättrådig i vad mer är.

<span id="an_16:11">16:11</span> Haven I nu icke varit trogna, när det
gällde den orättrådige Mamons goda, vem vill då betro eder det
sannskyldiga goda?

<span id="an_16:12">16:12</span> Och haven I icke varit trogna, när det
gällde vad som tillhörde en annan, vem vill då giva eder det som hör
eder till?

<span id="an_16:13">16:13</span> Ingen som tjänar kan tjäna två herrar;
ty antingen kommer han då att hata den ene och älska den andre, eller
kommer han att hålla sig till den förre och förakta den senare. I kunnen
icke tjäna både Gud och Mamon.»

<span id="an_16:14">16:14</span> Allt detta hörde nu fariséerna, som
voro penningkära, och de drevo då gäck med honom.

<span id="an_16:15">16:15</span> Men han sade till dem: »I hören till
dem som göra sig rättfärdiga inför människorna. Men Gud känner edra
hjärtan; ty det som bland människor är högt är en styggelse inför Gud.

<span id="an_16:16">16:16</span> Lagen och profeterna hava haft sin tid
intill Johannes. Sedan dess förkunnas evangelium om Guds rike, och var
man vill storma ditin.

<span id="an_16:17">16:17</span> Men snarare kunna himmel och jord
förgås, än en enda prick av lagen kan falla bort.

<span id="an_16:18">16:18</span> Var och en som skiljer sig från sin
hustru och tager sig en annan hustru, han begår äktenskapsbrott. Och den
som tager till hustru en kvinna som är skild från sin man, han begår
äktenskapsbrott.

<span id="an_16:19">16:19</span> Det var en rik man som klädde sig i
purpur och fint linne och levde var dag i glädje och prakt.

<span id="an_16:20">16:20</span> Men en fattig man, vid namn Lasarus,
låg vid hans port, full av sår,

<span id="an_16:21">16:21</span> och åstundade att få stilla sin hunger
med vad som kunde falla ifrån den rike mannens bord. Ja, det gick så
långt att hundarna kommo och slickade hans sår.

<span id="an_16:22">16:22</span> Så hände sig att den fattige dog och
blev förd av änglarna till Abrahams sköte. Också den rike dog och blev
begraven.

<span id="an_16:23">16:23</span> När han nu låg i dödsriket och
plågades, lyfte han upp sina ögon och fick se Abraham långt borta och
Lasarus i hans sköte.

<span id="an_16:24">16:24</span> Då ropade han och sade: 'Fader Abraham,
förbarma dig över mig, och sänd Lasarus att doppa det yttersta av sitt
finger i vatten och svalka min tunga, ty jag pinas svårt i dessa lågor.'

<span id="an_16:25">16:25</span> Men Abraham svarade: 'Min son kom ihåg
att du, medan du levde, fick ut ditt goda och Lasarus däremot vad ont
var; nu åter får han här hugnad, under det att du pinas.

<span id="an_16:26">16:26</span> Och till allt detta kommer, att ett
stort svalg är satt mellan oss och eder, för att de som vilja begiva sig
över härifrån till eder icke skola kunna det, och för att ej heller
någon därifrån skall kunna komma över till oss.»

<span id="an_16:27">16:27</span> Då sade han: 'Så beder jag dig då,
fader, att du sänder honom till min faders hus,

<span id="an_16:28">16:28</span> där jag har fem bröder, och låter honom
varna dem, så att icke också de komma till detta pinorum.'

<span id="an_16:29">16:29</span> Men Abraham sade: 'De hava Moses och
profeterna; dem må de lyssna till.'

<span id="an_16:30">16:30</span> Han svarade: 'Nej, fader Abraham; men
om någon kommer till dem från de döda, så skola de göra bättring.'

<span id="an_16:31">16:31</span> Då sade han till honom: 'Lyssna de icke
till Moses och profeterna, så skola de icke heller låta övertyga sig, om
någon uppstår från de döda.'»

<span id="an_17:1">17:1</span> Och han sade till sina lärjungar: »Det är
icke annat möjligt än att förförelser måste komma, men ve den genom
vilken de komma!

<span id="an_17:2">17:2</span> För honom vore det bättre att en
kvarnsten hängdes om hans hals och han kastades i havet, än att han
skulle förföra en av dessa små.

<span id="an_17:3">17:3</span> Tagen eder till vara! Om din broder
försyndat sig, så tillrättavisa honom; och om han då ångrar sig, så
förlåt honom.

<span id="an_17:4">17:4</span> Ja, om han sju gånger om dagen försyndar
sig mot dig och sju gånger kommer tillbaka till dig och säger: 'Jag
ångrar mig' så skall du förlåta honom.»

<span id="an_17:5">17:5</span> Och apostlarna sade till Herren: »Föröka
vår tro.»

<span id="an_17:6">17:6</span> Då sade Herren: »Om I haden tro, vore den
ock blott såsom ett senapskorn, så skullen I kunna säga till detta
mullbärsfikonträd: 'Ryck dig upp med rötterna, och plantera dig i
havet', och det skulle lyda eder.

<span id="an_17:7">17:7</span> Om någon bland eder har en tjänare som
kör plogen eller vaktar boskap, icke säger han väl till tjänaren, när
denne kommer hem från marken: 'Gå du nu strax till bords'?

<span id="an_17:8">17:8</span> Säger han icke fastmer till honom: 'Red
till min måltid, och fäst så upp din klädnad och betjäna mig, medan jag
äter och dricker; sedan må du själv äta och dricka'?

<span id="an_17:9">17:9</span> Icke tackar han väl tjänaren för att
denne gjorde det som blev honom befallt?

<span id="an_17:10">17:10</span> Sammalunda, när I haven gjort allt som
har blivit eder befallt, då skolen I säga: 'Vi äro blott ringa tjänare:
vi hava endast gjort vad vi voro pliktiga att göra.'»

<span id="an_17:11">17:11</span> Då han nu var stadd på sin färd till
Jerusalem, tog han vägen mellan Samarien och Galileen.

<span id="an_17:12">17:12</span> Och när han kom in i en by, möttes han
av tio spetälska män. Dessa stannade på avstånd

<span id="an_17:13">17:13</span> och ropade och sade: »Jesus, Mästare,
förbarma dig över oss.»

<span id="an_17:14">17:14</span> När han fick se dem, sade han till dem:
»Gån och visen eder för prästerna.» Och medan de voro på väg dit, blevo
de rena.

<span id="an_17:15">17:15</span> Och en av dem vände tillbaka, när han
såg att han hade blivit botad, och prisade Gud med hög röst

<span id="an_17:16">17:16</span> och föll ned på mitt ansikte för Jesu
fötter och tackade honom. Och denne var en samarit.

<span id="an_17:17">17:17</span> Då svarade Jesus och sade: »Blevo icke
alla tio gjorda rena? Var äro de nio?

<span id="an_17:18">17:18</span> Fanns då ibland dem ingen som vände
tillbaka för att prisa Gud, utom denne främling?»

<span id="an_17:19">17:19</span> Och han sade till honom: »Stå upp och
gå dina färde. Din tro har frälst dig.»

<span id="an_17:20">17:20</span> Och då han blev tillfrågad av
fariséerna när Guds rike skulle komma, svarade han dem och sade: »Guds
rike kommer icke på sådant sätt att det kan förnimmas med ögonen,

<span id="an_17:21">17:21</span> ej heller skall man kunna säga: 'Se här
är det', eller: 'Där är det.' Ty se, Guds rike är invärtes i eder.»

<span id="an_17:22">17:22</span> Och han sade till lärjungarna: »Den tid
skall komma, då I gärna skullen vilja se en av Människosonens dagar, men
I skolen icke få det.

<span id="an_17:23">17:23</span> Väl skall man då säga till eder: 'Se
där är han', eller: 'Se här är han'; men gån icke dit, och löpen icke
därefter.

<span id="an_17:24">17:24</span> Ty såsom ljungelden, när den ljungar
fram, lyser från himmelens ena ända till den andra, så skall det vara
med Människosonen på hand dag.

<span id="an_17:25">17:25</span> Men först måste han lida mycket och
bliva förkastad av detta släkte.

<span id="an_17:26">17:26</span> Och såsom det skedde på Noas tid, så
skall det ock ske i Människosonens dagar:

<span id="an_17:27">17:27</span> människorna åto och drucko, män togo
sig hustrur, och hustrur gåvos åt män, ända till den dag då Noa gick in
i arken; då kom floden och förgjorde dem allasammans.

<span id="an_17:28">17:28</span> Likaledes, såsom det skedde på Lots
tid: människorna åto och drucko, köpte och sålde, planterade och byggde,

<span id="an_17:29">17:29</span> men på den dag då Lot gick ut från
Sodom regnade eld och svavel ned från himmelen och förgjorde dem
allasammans,

<span id="an_17:30">17:30</span> alldeles på samma sätt skall det ske
den dag då Människosonen uppenbaras.

<span id="an_17:31">17:31</span> Den som den dagen är på taket och har
sitt bohag inne i huset, han må icke stiga ned för att hämta det; ej
heller må den som är ute på marken vända tillbaka.

<span id="an_17:32">17:32</span> Kommen ihåg Lots hustru.

<span id="an_17:33">17:33</span> Den som står efter att vinna sitt liv,
han skall mista det; men den som mister det, han skall rädda det.

<span id="an_17:34">17:34</span> Jag säger eder: Den natten skola två
ligga i samma säng; den ene skall bliva upptagen, den andre skall lämnas
kvar.

<span id="an_17:35">17:35</span> Två kvinnor skola mala tillhopa; den
ena skall bliva upptagen, den andra skall lämnas kvar.»

<span id="an_17:36">17:36</span> Då frågade de honom: »Var då, Herre?»
Han svarade dem: »Där den döda kroppen är, dit skola ock rovfåglarna
församla sig.»

<span id="an_18:1">18:1</span> Och han framställde för dem en liknelse,
för att lära dem att de alltid borde bedja, utan att förtröttas.

<span id="an_18:2">18:2</span> Han sade: »I en stad fanns en domare som
icke fruktade Gud och ej heller hade försyn för någon människa.

<span id="an_18:3">18:3</span> I samma stad fanns ock en änka som åter
och åter kom till honom och sade: 'Skaffa mig rätt av min motpart.'

<span id="an_18:4">18:4</span> Till en tid ville han icke. Men omsider
sade han vid sig själv: 'Det må nu vara, att jag icke fruktar Gud och ej
heller har försyn för någon människa;

<span id="an_18:5">18:5</span> likväl, eftersom denna änka är mig så
besvärlig, vill jag ändå skaffa henne rätt, för att hon icke med sina
ideliga besök skall alldeles pina ut mig.'»

<span id="an_18:6">18:6</span> Och Herren tillade: »Hören vad den
orättfärdige domaren här säger.

<span id="an_18:7">18:7</span> Skulle då Gud icke skaffa rätt åt sina
utvalda, som ropa till honom dag och natt, och skulle han icke hava
tålamod med dem?

<span id="an_18:8">18:8</span> Jag säger eder: Han skall snart skaffa
dem rätt. Men skall väl Människosonen, när han kommer, finna tro här på
jorden?»

<span id="an_18:9">18:9</span> Ytterligare framställde han denna
liknelse för somliga som förtröstade på sig själva och menade sig vara
rättfärdiga, under det att de föraktade andra:

<span id="an_18:10">18:10</span> »Två män gingo upp i helgedomen för att
bedja; den ene var en farisé och den andre en publikan.

<span id="an_18:11">18:11</span> Fariséen trädde fram och bad så för sig
själv: 'Jag tackar dig, Gud, för att jag icke är såsom andra människor,
rövare, orättrådiga, äktenskapsbrytare, ej heller såsom denne publikan.

<span id="an_18:12">18:12</span> Jag fastar två gånger i veckan; jag
giver tionde av allt vad jag förvärvar.'

<span id="an_18:13">18:13</span> Men publikanen stod långt borta och
ville icke ens lyfta sina ögon upp mot himmelen, utan slog sig för sitt
bröst och sade: 'Gud, misskunda dig över mig syndare.' --

<span id="an_18:14">18:14</span> Jag säger eder: Denne gick hem igen
rättfärdig mer an den andre. Ty var och en som upphöjer sig, han skall
bliva förödmjukad, men den som ödmjukar sig, han skall bliva upphöjd.»

<span id="an_18:15">18:15</span> Man bar fram till honom också späda
barn, för att han skulle röra vid dem; men när hans lärjungar sågo
detta, visade de bort dem.

<span id="an_18:16">18:16</span> Då kallade Jesus barnen till sig, i det
han sade: »Låten barnen komma till mig, och förmenen dem det icke; ty
Guds rike hör sådana till.

<span id="an_18:17">18:17</span> Sannerligen säger jag eder: Den som
icke tager emot Guds rike såsom ett barn, han kommer aldrig ditin.»

<span id="an_18:18">18:18</span> Och en överhetsperson frågade honom och
sade: »Gode Mästare, vad skall jag göra för att få evigt liv till
arvedel?»

<span id="an_18:19">18:19</span> Jesus sade till honom: »Varför kallar
du mig god? Ingen är god utom Gud allena.

<span id="an_18:20">18:20</span> Buden känner du: 'Du skall icke begå
äktenskapsbrott', 'Du skall icke dräpa', 'Du skall icke stjäla', 'Du
skall icke bära falskt vittnesbörd', 'Hedra din fader och din moder.'»

<span id="an_18:21">18:21</span> Då svarade han: »Allt detta har jag
hållit från min ungdom.»

<span id="an_18:22">18:22</span> När Jesus hörde detta, sade han till
honom: »Ett återstår dig ännu: sälj allt vad du äger och dela ut åt de
fattiga; då skall du få en skatt i himmelen. Och kom sedan och följ
mig.»

<span id="an_18:23">18:23</span> Men när han hörde detta, blev han djupt
bedrövad, ty han var mycket rik.

<span id="an_18:24">18:24</span> Då nu Jesus såg huru det var med honom,
sade han: »Huru svårt är det icke för dem som hava penningar att komma
in i Guds rike!

<span id="an_18:25">18:25</span> Ja, det är lättare för en kamel att
komma in genom ett nålsöga, än för den som är rik att komma in i Guds
rike.»

<span id="an_18:26">18:26</span> Då sade de som hörde detta: »Vem kan då
bliva frälst?»

<span id="an_18:27">18:27</span> Men han svarade: »Vad som är omöjligt
för människor, det är möjligt för Gud.»

<span id="an_18:28">18:28</span> Då sade Petrus: »Se, vi hava övergivit
allt som var vårt och hava följt dig.»

<span id="an_18:29">18:29</span> Han svarade dem: »Sannerligen säger jag
eder: Ingen som för Guds rikes skull har övergivit hus, eller hustru,
eller bröder, eller föräldrar eller barn,

<span id="an_18:30">18:30</span> ingen sådan finnes, som icke skall
mångfaldigt igen redan här i tiden, och i den tillkommande tidsåldern
evigt liv.»

<span id="an_18:31">18:31</span> Och han tog till sig de tolv och sade
till dem: »Se, vi gå nu upp till Jerusalem, och allt skall fullbordas,
som genom profeterna är skrivet om Människosonen.

<span id="an_18:32">18:32</span> Ty han skall bliva överlämnad åt
hedningarna och bliva begabbad och skymfad och bespottad,

<span id="an_18:33">18:33</span> och de skola gissla honom och döda
honom; men på tredje dagen skall han uppstå igen.»

<span id="an_18:34">18:34</span> Och de förstodo intet härav; ja, detta
som han talade var dem så fördolt, att de icke fattade vad som sades.

<span id="an_18:35">18:35</span> Då han nu nalkades Jeriko, hände sig
att en blind man satt vid vägen och tiggde.

<span id="an_18:36">18:36</span> När denne hörde en hop människor gå där
fram, frågade han vad det var.

<span id="an_18:37">18:37</span> Och man omtalade för honom att det var
Jesus från Nasaret som kom på vägen.

<span id="an_18:38">18:38</span> Då ropade han och sade: »Jesus, Davids
son, förbarma dig över mig.»

<span id="an_18:39">18:39</span> Och de som gingo framför tillsade honom
strängeligen att han skulle tiga; men han ropade ännu mycket mer:
»Davids son, förbarma dig över mig.»

<span id="an_18:40">18:40</span> Då stannade Jesus och bjöd att mannen
skulle ledas fram till honom. Och när han hade kommit fram, frågade han
honom:

<span id="an_18:41">18:41</span> »Vad vill du att jag skall göra dig?»
Han svarade: »Herre, låt mig få min syn.»

<span id="an_18:42">18:42</span> Jesus sade till honom: »Hav din syn;
din tro har hjälpt dig.»

<span id="an_18:43">18:43</span> Och strax fick han sin syn och följde
honom och prisade Gud. Och allt folket som såg detta lovade Gud.

<span id="an_19:1">19:1</span> Och han kom in i Jeriko och gick fram
genom staden.

<span id="an_19:2">19:2</span> Där fanns en man, vid namn Sackeus, som
var förman för publikanerna och en rik man.

<span id="an_19:3">19:3</span> Denne ville gärna veta vem som var Jesus
och ville se honom, men han kunde det icke för folkets skull, ty han var
liten till växten.

<span id="an_19:4">19:4</span> Då skyndade han i förväg och steg upp i
ett mullbärsfikonträd för att få se honom, ty han skulle komma den vägen
fram.

<span id="an_19:5">19:5</span> När Jesus nu kom till det stället, såg
han upp och sade till honom: »Sackeus, skynda dig ned, ty i dag måste
jag gästa i ditt hus.»

<span id="an_19:6">19:6</span> Och han skyndade sig ned och tog emot
honom med glädje.

<span id="an_19:7">19:7</span> Men alla som sågo det knorrade och sade:
»Han har gått in för att gästa hos en syndare.»

<span id="an_19:8">19:8</span> Men Sackeus trädde fram och sade till
Herren: »Herre, hälften av mina ägodelar giver jag nu åt de fattiga; och
om jag har utkrävt för mycket av någon, så giver jag fyradubbelt igen.

<span id="an_19:9">19:9</span> Och Jesus sade om honom: »I dag har
frälsning vederfarits detta hus, eftersom också han är en Abrahams son.

<span id="an_19:10">19:10</span> Ty Människosonen har kommit för att
uppsöka och frälsa det som var förlorat.»

<span id="an_19:11">19:11</span> Medan de hörde härpå, framställde han
ytterligare en liknelse, eftersom han var nära Jerusalem och de nu
menade att Guds rike strax skulle uppenbaras.

<span id="an_19:12">19:12</span> Han sade alltså: »En man av förnämlig
släkt tänkte fara bort till ett avlägset land för att utverka åt sig
konungslig värdighet; sedan skulle han komma tillbaka.

<span id="an_19:13">19:13</span> Och han kallade till sig tio sin
tjänare och gav dem tio pund och sade till dem: 'Förvalten dessa, till
dess jag kommer tillbaka.'

<span id="an_19:14">19:14</span> Men hans landsmän hatade honom och
sände, efter hans avfärd, åstad en beskickning och läto säga: 'Vi vilja
icke att denne skall bliva konung över oss.»

<span id="an_19:15">19:15</span> När han sedan kom tillbaka, efter att
hava utverkat åt sig den konungsliga värdigheten, lät han kalla till sig
de tjänare åt vilka han hade givit penningarna, ty han ville veta vad
var och en genom sin förvaltning hade förvärvat.

<span id="an_19:16">19:16</span> Då kom den förste fram och sade:
'Herre, ditt pund har givit i vinst tio pund.'

<span id="an_19:17">19:17</span> Han svarade honom: 'Rätt så, du gode
tjänare! Eftersom du har varit trogen i en mycket ringa sak, skall du få
makt och myndighet över tio städer.'

<span id="an_19:18">19:18</span> Därefter kom den andre i ordningen och
sade: 'Herre, ditt pund har avkastat fem pund.'

<span id="an_19:19">19:19</span> Då sade han jämväl till denne: 'Så vare
ock du satt över fem städer.'

<span id="an_19:20">19:20</span> Och den siste kom fram och sade:
'Herre, se här är ditt pund; jag har haft det förvarat i en duk.

<span id="an_19:21">19:21</span> Ty jag fruktade för dig, eftersom du är
en sträng man; du vill taga upp vad du icke har lagt ned, och skörda vad
du icke har sått.'

<span id="an_19:22">19:22</span> Han sade till honom: 'Efter dina egna
ord vill jag döma dig, du onde tjänare. Du visste alltså att jag är en
sträng man, som vill taga upp vad jag icke har lagt ned, och skörda vad
jag icke har sått?

<span id="an_19:23">19:23</span> Varför satte du då icke in mina
penningar i en bank? Då hade jag, när jag kom hem, fått uppbära dem med
ränta.'

<span id="an_19:24">19:24</span> Och han sade till dem som stodo vid
hans sida: 'Tagen ifrån honom hans pund, och given det åt den som har de
tio punden.'

<span id="an_19:25">19:25</span> De sade till honom: 'Herre, han har ju
redan tio pund.'

<span id="an_19:26">19:26</span> Han svarade: 'Jag säger eder: Var och
en som har, åt honom skall varda givet; men den som icke har, från honom
skall tagas också det han har.

<span id="an_19:27">19:27</span> Men dessa mina ovänner, som icke ville
hava mig till konung över sig, fören dem hit huggen ned dem här inför
mig.»

<span id="an_19:28">19:28</span> Sedan Jesus hade sagt detta, gick han
framför de andra upp mot Jerusalem.

<span id="an_19:29">19:29</span> När han då nalkades Betfage och
Betania, vid det berg som kallas Oljeberget, sände han åstad två av
lärjungarna

<span id="an_19:30">19:30</span> och sade: »Gån in i byn som ligger här
mitt framför. Och när I kommen ditin, skolen I finna en åsnefåle stå där
bunden, som ingen människa någonsin har suttit på, lösen den och fören
den hit.

<span id="an_19:31">19:31</span> Och om någon frågar eder varför I lösen
den skolen I svara så: 'Herren behöver den.'»

<span id="an_19:32">19:32</span> Och de som hade blivit utsända gingo
åstad och funno det så som han hade sagt dem.

<span id="an_19:33">19:33</span> Och när de löste fålen, frågade ägaren
dem: »Varför lösen I fålen?»

<span id="an_19:34">19:34</span> De svarade: »Herren behöver den.»

<span id="an_19:35">19:35</span> Och de förde fålen till Jesus och lade
sina mantlar på den och läto Jesus sätta sig därovanpå.

<span id="an_19:36">19:36</span> Och där han färdades fram bredde de ut
sina mantlar under honom på vägen.

<span id="an_19:37">19:37</span> Och då han var nära foten av
Oljeberget, begynte hela lärjungaskaran i sin glädje att med hög röst
lova Gud för alla de kraftgärningar som de hade sett;

<span id="an_19:38">19:38</span> och de sade: »Välsignad vare han som
kommer, konungen, i Herrens namn. Frid vare i himmelen och ära i
höjden!»

<span id="an_19:39">19:39</span> Och några fariséer som voro med i
folkhopen sade till honom: »Mästare, förbjud dina lärjungar att ropa
så.»

<span id="an_19:40">19:40</span> Men han svarade och sade: »Jag säger
eder: Om dessa tiga, skola stenarna ropa.»

<span id="an_19:41">19:41</span> Då han nu kom närmare och fick se
staden, begynte han gråta över den

<span id="an_19:42">19:42</span> och sade: »O att du i dag hade insett,
också du, vad din frid tillhör! Men nu är det fördolt för dina ögon.

<span id="an_19:43">19:43</span> Ty den tid skall komma över dig, då
dina fiender skola omgiva dig med belägringsvall och innesluta dig och
tränga dig på alla sidor.

<span id="an_19:44">19:44</span> Och de skola slå ned dig till jorden,
tillika med dina barn, som äro i dig, och skola icke lämna kvar i dig
sten på sten, därför att du icke aktade på den tid då du var sökt.»

<span id="an_19:45">19:45</span> Och han gick in i helgedomen och
begynte driva ut dem som sålde därinne;

<span id="an_19:46">19:46</span> och han sade till dem: »Det är skrivet:
'Och mitt hus skall vara ett bönehus.' Men I haven gjort det till en
rövarkula.»

<span id="an_19:47">19:47</span> Och han undervisade var dag i
helgedomen. Och översteprästerna och de skriftlärde och folkets
förnämste män sökte efter tillfälle att förgöra honom;

<span id="an_19:48">19:48</span> men de kunde icke finna någon utväg
därtill, ty allt folket höll sig till honom och hörde honom.

<span id="an_20:1">20:1</span> Och en dag, då han undervisade folket i
helgedomen och förkunnade evangelium, trädde översteprästerna och de
skriftlärde, tillika med de äldste, fram

<span id="an_20:2">20:2</span> och talade till honom och sade: »Säg oss,
med vad myndighet gör du detta? Och vem är det som har rivit dig sådan
myndighet?»

<span id="an_20:3">20:3</span> Han svarade och sade till dem: »Också jag
vill ställa en fråga till eder; svaren mig på den.

<span id="an_20:4">20:4</span> Johannes' döpelse, var den från himmelen
eller från människor?»

<span id="an_20:5">20:5</span> Då överlade de med varandra och sade: »Om
vi svara: 'Från himmelen' så frågar han: 'Varför trodden I honom då
icke?'

<span id="an_20:6">20:6</span> Men om vi svara: 'Från människor', då
kommer allt folket att stena oss, ty de äro förvissade om att Johannes
var en profet.»

<span id="an_20:7">20:7</span> De svarade alltså att de icke visste
varifrån den var.

<span id="an_20:8">20:8</span> Då sade Jesus till dem: »Så säger icke
heller jag eder med vad myndighet jag gör detta.»

<span id="an_20:9">20:9</span> Och han framställde för folket denna
liknelse: »En man planterade en vingård och lejde ut den åt vingårdsmän
och för utrikes för lång tid.

<span id="an_20:10">20:10</span> När sedan rätta tiden var inne, sände
han en tjänare till vingårdsmännen, för att de åt denne skulle lämna
någon del av vingårdens frukt. Men vingårdsmännen misshandlade honom och
läto honom gå tomhänt bort.

<span id="an_20:11">20:11</span> Ytterligare sände han en annan tjänare.
Också honom misshandlade och skymfade de och läto honom gå tomhänt bort.

<span id="an_20:12">20:12</span> Ytterligare sände han en tredje. Men
också denne slogo de blodig och drevo bort honom.

<span id="an_20:13">20:13</span> Då sade vingårdens herre: 'Vad skall
jag göra? Jo, jag vill sända min älskade son; för honom skola de väl
ändå hava försyn.'

<span id="an_20:14">20:14</span> Men när vingårdsmannen fingo se honom,
överlade de med varandra och sade: 'Denne är arvingen; låt oss dräpa
honom, för att arvet må bliva vårt.'

<span id="an_20:15">20:15</span> Och de förde honom ut ur vingården och
dräpte honom. »Vad skall nu vingårdens herre göra med dem?

<span id="an_20:16">20:16</span> Jo, han skall komma och förgöra de
vingårdsmännen och lämna vingården åt andra.» När de hörde detta, sade
de: »Bort det!»

<span id="an_20:17">20:17</span> Då såg han på dem och sade: »Vad
betyder då detta skriftens ord: 'Den sten som byggningsmännen
förkastade, den har blivit en hörnsten'?

<span id="an_20:18">20:18</span> Var och en som faller på den stenen,
han skall bliva krossad; men den som stenen faller på, honom skall den
söndersmula.»

<span id="an_20:19">20:19</span> Och de skriftlärde och översteprästerna
hade gärna velat i samma stund gripa honom, men de fruktade för folket.
Ty de förstodo att det var om dem som han hade talat i denna liknelse.

<span id="an_20:20">20:20</span> Och de vaktade på honom och sände ut
några som försåtligen skulle låtsa sig vara rättsinniga män, för att
dessa skulle fånga honom genom något hans ord, så att de skulle kunna
överlämna honom åt överheten, i landshövdingens våld.

<span id="an_20:21">20:21</span> Dessa frågade honom och sade: »Mästare,
vi veta att du talar och undervisar rätt och icke har anseende till
personen, utan lär om Guds väg vad sant är.

<span id="an_20:22">20:22</span> Är det lovligt för oss att giva
kejsaren skatt, eller är det icke lovligt?»

<span id="an_20:23">20:23</span> Men han märkte deras illfundighet och
sade till dem:

<span id="an_20:24">20:24</span> »Låten mig se en penning. Vems bild och
överskrift bär den?» De svarade: »Kejsarens.»

<span id="an_20:25">20:25</span> Då sade han till dem: »Given alltså
kejsaren vad kejsaren tillhör, och Gud vad Gud tillhör.»

<span id="an_20:26">20:26</span> Och de förmådde icke fånga honom genom
något hans ord inför folket, utan förundrade sig över hans svar och
tego.

<span id="an_20:27">20:27</span> Därefter trädde några sadducéer fram
och ville påstå att det icke gives någon uppståndelse. Dessa frågade
honom

<span id="an_20:28">20:28</span> och sade: »Mästare, Moses har givit oss
den föreskriften, att om någon har en broder som är gift, men dör
barnlös, så skall han taga sin broders hustru till akta och skaffa
avkomma åt sin broder.

<span id="an_20:29">20:29</span> Nu voro här sju bröder. Den förste tog
sig en hustru, men dog barnlös.

<span id="an_20:30">20:30</span> Då tog den andre i ordningen henne

<span id="an_20:31">20:31</span> och därefter den tredje; sammalunda
alla sju. Men de dogo alla, utan att någon av dem lämnade barn efter
sig.

<span id="an_20:32">20:32</span> Slutligen dog ock hustrun.

<span id="an_20:33">20:33</span> Vilken av dem skall då vid
uppståndelsen få kvinnan till hustru? De hade ju alla sju tagit henne
till hustru.»

<span id="an_20:34">20:34</span> Jesus svarade dem: »Med den nuvarande
tidsålderns barn är det så, att män taga sig hustrur, och hustrur givas
åt män;

<span id="an_20:35">20:35</span> men de som bliva aktade värdiga att få
del i den nya tidsåldern och i uppståndelsen från de döda, med dem är
det så, att varken män tag sig hustrur, eller hustrur givas män.

<span id="an_20:36">20:36</span> De kunna ju ej heller mer dö ty de äro
lika änglarna och äro, Guds söner, eftersom de hava blivit delaktiga av
uppståndelsen.

<span id="an_20:37">20:37</span> Men att de döda uppstå, det har ock
Moses, på det ställe där det talas om törnbusken, givit till känna, när
han kallar Herren 'Abrahams Gud och Isaks Gud och Jakobs Gud';

<span id="an_20:38">20:38</span> Och han är en Gud icke för döda, utan
för levande, ty för honom leva alla.»

<span id="an_20:39">20:39</span> Då svarade några av de skriftlärde och
sade: »Mästare, du har talat rätt.»

<span id="an_20:40">20:40</span> De dristade sig nämligen icke att
vidare ställa någon fråga på honom.

<span id="an_20:41">20:41</span> Men han sade till dem: »Huru kan man
säga att Messias är Davids son?

<span id="an_20:42">20:42</span> David själv säger ju i Psalmernas bok:
Herren sade till min herre: Sätt dig på min högra sida,

<span id="an_20:43">20:43</span> till dess jag har lagt dina fiender dig
till en fotapall.'

<span id="an_20:44">20:44</span> David kallar honom alltså 'herre'; huru
kan han då vara hans son?»

<span id="an_20:45">20:45</span> Och han sade till sina lärjungar, så
att allt folket hörde det:

<span id="an_20:46">20:46</span> »Tagen eder till vara för de
skriftlärde, som gärna gå omkring i fotsida kläder och gärna vilja bliva
hälsade på torgen och gärna sitta främst i synagogorna och på de främsta
platserna vid gästabuden --

<span id="an_20:47">20:47</span> detta under det att de utsuga änkors
hus, medan de för syns skull hålla långa baner. Del skola få en dess
hårdare dom.»

<span id="an_21:1">21:1</span> Och när han såg upp, fick han se huru de
rika lade ned sina gåvor i offerkistorna.

<span id="an_21:2">21:2</span> Därvid fick han ock se huru en fattig
änka lade ned två skärvar.

<span id="an_21:3">21:3</span> Då sade han: »Sannerligen säger jag eder:
Denna fattiga änka lade dit mer än alla de andra.

<span id="an_21:4">21:4</span> Ty det var av sitt överflöd som alla
dessa lade ned något bland gåvorna, men hon lade dit av sitt armod allt
vad hon hade i sin ägo.»

<span id="an_21:5">21:5</span> Och då några talade om helgedomen, huru
den var uppförd av härliga stenar och prydd med helgedomsskänker, sade
han:

<span id="an_21:6">21:6</span> »Dagar skola komma, då av allt detta som
I nu sen icke skall lämnas sten på sten, utan allt skall bliva
nedbrutet.»

<span id="an_21:7">21:7</span> Då frågade de honom och sade: »Mästare,
när skall detta ske? Och vad bliver tecknet till att tiden är inne, då
detta kommer att ske?»

<span id="an_21:8">21:8</span> Han svarade: »Sen till, att I icke bliven
förvillade. Ty många skola komma under mitt namn och säga: 'Det är jag'
och: 'Tiden är nära'. Men följen dem icke.

<span id="an_21:9">21:9</span> Och när I fån höra krigslarm och
upprorslarm, så bliven icke förfärade; ty sådant måste först komma, men
därmed är icke strax änden inne.»

<span id="an_21:10">21:10</span> Därefter sade han till dem: »Folk skall
resa sig upp mot folk och rike mot rike;

<span id="an_21:11">21:11</span> och det skall bliva stora
jordbävningar, så ock hungersnöd och farsoter på den ena orten efter den
andra, och skräcksyner skola visa sig och stora tecken på himmelen.

<span id="an_21:12">21:12</span> Men före allt detta skall man gripa
eder, man skall förfölja eder och draga eder inför synagogorna och sätta
eder i fängelse och föra eder fram inför konungar och landshövdingar,
för mitt namns skull.

<span id="an_21:13">21:13</span> Så skolen I få tillfälle att frambära
vittnesbörd.

<span id="an_21:14">21:14</span> Märken därför noga att I icke förut mån
göra eder bekymmer för huru I skolen försvara eder.

<span id="an_21:15">21:15</span> Ty jag skall giva eder sådana ord och
sådan vishet, att ingen av edra vedersakare skall kunna stå emot eller
säga något emot.

<span id="an_21:16">21:16</span> I skolen bliva förrådda till och med av
föräldrar och bröder och fränder och vänner; och somliga av eder skall
man döda.

<span id="an_21:17">21:17</span> Och I skolen bliva hatade av alla för
mitt namns skull.

<span id="an_21:18">21:18</span> Men icke ett hår på edra huvuden skall
gå förlorat.

<span id="an_21:19">21:19</span> Genom att vara ståndaktiga skolen I
vinna edra själar.

<span id="an_21:20">21:20</span> Men när I fån se Jerusalem omringas av
krigshärar, då skolen I veta att dess ödeläggelse är nära.

<span id="an_21:21">21:21</span> Då må de som äro i Judeen fly bort till
bergen, och de som äro inne i staden må draga ut därifrån och de som äro
ute på landsbygden må icke gå ditin.

<span id="an_21:22">21:22</span> Ty detta är en hämndens tid, då allt
som är skrivet skall uppfyllas.

<span id="an_21:23">21:23</span> Ve dem som äro havande, eller som giva
di på den tiden! Ty stor nöd skall då komma i landet, och en vredesdom
över detta folk.

<span id="an_21:24">21:24</span> Och de skola falla för svärdsegg och
bliva bortförda i fångenskap till allahanda hednafolk; och Jerusalem
skall bliva förtrampat av hedningarna, till dess att hedningarnas tider
äro fullbordade.

<span id="an_21:25">21:25</span> Och tecken skola ske i solen och månen
och i stjärnorna, och på jorden skall ångest komma över folken, och de
skola stå rådlösa vid havets och vågornas dån,

<span id="an_21:26">21:26</span> då nu människor uppgiva andan av
förskräckelse och ängslan för det som skall övergå världen; ty himmelens
makter skola bäva.

<span id="an_21:27">21:27</span> Och då skall man få se 'Människosonen
komma i en sky', med stor makt och härlighet.

<span id="an_21:28">21:28</span> Men när detta begynner ske, då mån I
resa eder upp och upplyfta edra huvuden, ty då nalkas eder förlossning.»

<span id="an_21:29">21:29</span> Och han framställde för dem en
liknelse: »Sen på fikonträdet och på alla andra träd.

<span id="an_21:30">21:30</span> När I fån se att de skjuta knopp, då
veten I av eder själva att sommaren redan är nära.

<span id="an_21:31">21:31</span> Likaså, när I sen detta ske, då kunnen
I ock veta att Guds rike är nära.

<span id="an_21:32">21:32</span> Sannerligen säger jag eder: Detta
släkte skall icke förgås, förrän allt detta sker.

<span id="an_21:33">21:33</span> Himmel och jord skola förgås, men mina
ord skola aldrig förgås.

<span id="an_21:34">21:34</span> Men tagen eder till vara för att låta
edra hjärtan förtyngas av omåttlighet och dryckenskap och timliga
omsorger, så att den dagen kommer på eder oförtänkt;

<span id="an_21:35">21:35</span> ty såsom en snara skall den komma över
hela jordens alla inbyggare.

<span id="an_21:36">21:36</span> Men vaken alltjämt, och bedjen att I
mån kunna undfly allt detta som skall komma, och kunna bestå inför
Människosonen.»

<span id="an_21:37">21:37</span> Och han undervisade om dagarna i
helgedomen, men om aftnarna gick han ut till det berg som kallas
Oljeberget och stannade där över natten.

<span id="an_21:38">21:38</span> Och allt folket kom bittida om morgonen
till honom i helgedomen för att höra honom.

<span id="an_22:1">22:1</span> Det osyrade brödets högtid, som ock
kallas påsk, var nu nära.

<span id="an_22:2">22:2</span> Och översteprästerna och de skriftlärde
sökte efter tillfälle att röja honom ur vägen. De fruktade nämligen för
folket.

<span id="an_22:3">22:3</span> Men Satan for in i Judas, som kallades
Iskariot, och som var en av de tolv.

<span id="an_22:4">22:4</span> Denne gick bort och talade med
översteprästerna och befälhavarna för tempelvakten om huru han skulle
överlämna honom åt dem.

<span id="an_22:5">22:5</span> Då blevo de glada och förklarade sig
villiga att giva honom en summa penningar.

<span id="an_22:6">22:6</span> Och han gick in på deras anbud och sökte
sedan efter lägligt tillfälle att förråda honom åt dem, utan att någon
folkskockning uppstod.

<span id="an_22:7">22:7</span> Så kom nu den dag i det osyrad brödets
högtid, då man skulle slakta påskalammet.

<span id="an_22:8">22:8</span> Då sände han åstad Petrus och Johannes
och sade: »Gån åstad och reden till åt oss, så att vi kunna äta
påskalammet.»

<span id="an_22:9">22:9</span> De frågade honom: Var vill du att vi
skola reda till det?»

<span id="an_22:10">22:10</span> Han svarade dem: När I kommen in i
staden, skolen I möta en man som bär en kruka vatten. Följen honom till
det hus där han går in.

<span id="an_22:11">22:11</span> Och sägen till husbonden i det huset:
'Mästaren frågar dig: Var finnes härbärget där jag skall äta påskalammet
med mina lärjungar?'

<span id="an_22:12">22:12</span> Då skall han visa eder en stor sal i
övre våningen, ordnad för måltid; reden till där.»

<span id="an_22:13">22:13</span> Och de gingo åstad och funno det så som
han hade sagt dem; och de redde till påskalammet.

<span id="an_22:14">22:14</span> Och när stunden var inne, lade han sig
till bords, och apostlarna med honom.

<span id="an_22:15">22:15</span> Och han sade till dem: »Jag har
högeligen åstundat att äta detta påskalamm med eder, förrän mitt lidande
begynner;

<span id="an_22:16">22:16</span> ty jag säger eder att jag icke mer
skall fira denna högtid, förrän den kommer till fullbordan i Guds rike.»

<span id="an_22:17">22:17</span> Och han lät giva sig en kalk och
tackade Gud och sade: »Tagen detta och delen eder emellan;

<span id="an_22:18">22:18</span> ty jag säger eder att jag härefter
icke, förrän Guds rike kommer, skall dricka av det som kommer från
vinträd.»

<span id="an_22:19">22:19</span> Sedan tog han ett bröd och tackade Gud
och bröt det och gav åt dem och sade: »Detta är min lekamen, som varder
utgiven för eder. Gören detta till min åminnelse.»

<span id="an_22:20">22:20</span> Sammalunda tog han ock kalken, efter
måltiden, och sade: »Denna kalk är det nya förbundet, i mitt blod, som
varder utgjutet för eder.

<span id="an_22:21">22:21</span> Men se, den som förråder mig, hans hand
är med mig på bordet.

<span id="an_22:22">22:22</span> Ty Människosonen skall gå bort, såsom
förut är bestämt; men ve den människa genom vilken han bliver förrådd!»

<span id="an_22:23">22:23</span> Och de begynte tala med varandra om
vilken av dem det väl kunde vara som skulle göra detta.

<span id="an_22:24">22:24</span> En tvist uppstod ock mellan dem om
vilken av dem som skulle räknas för den störste.

<span id="an_22:25">22:25</span> Då sade han till dem: »Konungarna
uppträda mot sina folk såsom härskare, och de som hava myndighet över
folken låta kalla sig 'nådige herrar'.

<span id="an_22:26">22:26</span> Men så är det icke med eder; utan den
som är störst bland eder, han vare såsom den yngste, och den som är den
förnämste, han vare såsom en tjänare.

<span id="an_22:27">22:27</span> Ty vilken är större: den som ligger
till bords eller den som tjänar? Är det icke den som ligger till bords?
Och likväl är jag här ibland eder såsom en tjänare. --

<span id="an_22:28">22:28</span> Men I ären de som hava förblivit hos
mig i mina prövningar;

<span id="an_22:29">22:29</span> och såsom min Fader har överlåtit
konungslig makt åt mig, så överlåter jag likadan makt åt eder,

<span id="an_22:30">22:30</span> så att I skolen få äta och dricka vid
mitt bord i mitt rike och sitta på troner såsom domare över Israels tolv
släkter.

<span id="an_22:31">22:31</span> Simon, Simon! Se, Satan har begärt att
få eder i sitt våld, för att kunna sålla eder såsom vete;

<span id="an_22:32">22:32</span> men jag har bett för dig, att din tro
icke må bliva om intet. Och när du en gång har omvänt dig, så styrk dina
bröder.»

<span id="an_22:33">22:33</span> Då sade han till honom: »Herre, jag är
redo att med dig både gå i fängelse och gå i döden.»

<span id="an_22:34">22:34</span> Men han svarade: »Jag säger dig,
Petrus: I dag skall icke hanen gala, förrän du tre gånger har förnekat
mig och sagt att du icke känner mig.»

<span id="an_22:35">22:35</span> Ytterligare sade han till dem: »När jag
sände eder åstad utan penningpung, utan ränsel, utan skor, icke fattades
eder då något?» De svarade: »Intet.»

<span id="an_22:36">22:36</span> Då sade han till dem: »Nu åter må den
som har en penningpung taga den med sig, och den som har en ränsel, han
göre sammalunda; och den som icke har något svärd, han sälje sin mantel
och köpe sig ett sådant.

<span id="an_22:37">22:37</span> Ty jag säger eder att på mig måste
fullbordas detta skriftens ord: 'Han blev räknad bland ogärningsmän'.
Ja, det som är förutsagt om mig, det går nu i fullbordan»

<span id="an_22:38">22:38</span> Då sade de: »Herre, se här äro två
svärd.» Han svarade dem: »Det är nog.»

<span id="an_22:39">22:39</span> Och han gick ut och begav sig till
Oljeberget, såsom hans sed var; och hans lärjungar följde honom.

<span id="an_22:40">22:40</span> Men när han hade kommit till platsen,
sade han till dem: »Bedjen att I icke mån komma i frestelse.»

<span id="an_22:41">22:41</span> Sedan gick han bort ifrån dem, vid pass
ett stenkast, och föll ned på sina knän och bad

<span id="an_22:42">22:42</span> och sade: »Fader, om det är din vilja,
så tag denna kalk ifrån mig. Dock, ske icke min vilja, utan din.»

<span id="an_22:43">22:43</span> Då visade sig för honom en ängel från
himmelen, som styrkte honom.

<span id="an_22:44">22:44</span> Men han hade kommit i svår ångest och
bad allt ivrigare, och hans svett blev såsom blodsdroppar, som föllo ned
på jorden.

<span id="an_22:45">22:45</span> När han sedan stod upp från bönen och
kom tillbaka till lärjungarna, fann han dem insomnade av bedrövelse.

<span id="an_22:46">22:46</span> Då sade han till dem: »Varför soven I?
Stån upp, och bedjen att I icke mån komma i frestelse.»

<span id="an_22:47">22:47</span> Och se, medan han ännu talade, kom en
folkskara; och en av de tolv, den som hette Judas, gick framför dem. Och
han trädde fram till Jesus för att kyssa honom.

<span id="an_22:48">22:48</span> Men Jesus sade till honom: »Judas,
förråder du Människosonen med en kyss?»

<span id="an_22:49">22:49</span> Då nu de som voro med Jesus sågo vad
som var på färde, frågade de: »Herre, skola vi hugga till med svärd?»

<span id="an_22:50">22:50</span> Och en av dem högg till översteprästens
tjänare och högg så av honom högra örat.

<span id="an_22:51">22:51</span> Då svarade Jesus och sade: »Låten det
gå så långt.» Och han rörde vid hans öra och helade honom.

<span id="an_22:52">22:52</span> Sedan sade Jesus till dem som hade
kommit emot honom, till översteprästerna och befälhavarna för
tempelvakten och de äldste: »Såsom mot en rövare haven I gått ut med
svärd och stavar.

<span id="an_22:53">22:53</span> Fastän jag var dag har varit med eder i
helgedomen, haven I icke sträckt ut edra händer emot mig men detta är
eder stund, och nu råder mörkrets makt.»

<span id="an_22:54">22:54</span> Så grepo de honom och förde honom åstad
in i översteprästens hus. Och Petrus följde efter på avstånd.

<span id="an_22:55">22:55</span> Och de tände upp en eld mitt på gården
och satte sig där tillsammans, och Petrus satte sig ibland dem.

<span id="an_22:56">22:56</span> Men en tjänstekvinna, som fick se
honom, där han satt vid elden fäste ögonen på honom och sade: »Också
denne var med honom.

<span id="an_22:57">22:57</span> Men han nekade och sade: »Kvinna, jag
känner honom icke.»

<span id="an_22:58">22:58</span> Kort därefter fick en annan, en av
mannen, se honom och sade: »Också du är en av dem.» Men Petrus svarade:
»Nej, det är jag icke.»

<span id="an_22:59">22:59</span> Vid pass en timme därefter kom en annan
som bedyrade och sade: »Förvisso var också denne med honom; han är ju
ock en galilé.»

<span id="an_22:60">22:60</span> Då svarade Petrus: »Jag förstår icke
vad du menar.» Och i detsamma, medan han ännu talade, gol hanen.

<span id="an_22:61">22:61</span> Då vände Herren sig om och såg på
Petrus; och Petrus kom då ihåg Herrens ord, huru han hade sagt till
honom: »Förrän hanen i dag har galit, skall du tre gånger förneka mig.»

<span id="an_22:62">22:62</span> Och han gick ut och grät bitterligen.

<span id="an_22:63">22:63</span> Och de män som höllo Jesus fången
begabbade honom och misshandlade honom.

<span id="an_22:64">22:64</span> De höljde över honom och frågade honom
och sade: »Profetera: vem var det som slog dig?»

<span id="an_22:65">22:65</span> Många andra smädliga ord talade de ock
mot honom.

<span id="an_22:66">22:66</span> Men när det blev dag, församlade sig
folkets äldste, överstepräster och skriftlärde, och läto föra honom
inför sitt Stora råd

<span id="an_22:67">22:67</span> och sade: »Är du Messias, så säg oss
det.» Men han svarade dem: »Om jag säger eder det, så tron I det icke.

<span id="an_22:68">22:68</span> Och om jag frågar, så svaren I icke.

<span id="an_22:69">22:69</span> Men härefter skall Människosonen sitta
på den gudomliga Maktens högra sida.»

<span id="an_22:70">22:70</span> Då sade de alla: »Så är du då Guds
Son?» Han svarade dem: »I sägen det själva, att jag är det.»

<span id="an_22:71">22:71</span> Då sade de: »Vad behöva vi mer något
vittnesbörd? Vi hava ju själva nu hört det av hans egen mun.»

<span id="an_23:1">23:1</span> Och de stodo upp, hela hopen, och förde
honom till Pilatus.

<span id="an_23:2">23:2</span> Där begynte de anklaga honom och sade:
»Vi hava funnit att denne man förleder vårt folk och vill förhindra att
man giver kejsaren skatt, och att han säger sig vara Messias, en
konung.»

<span id="an_23:3">23:3</span> Då frågade Pilatus honom och sade: Är du
judarnas konung?» Han svarade honom och sade: »Du säger det själv.»

<span id="an_23:4">23:4</span> Men Pilatus sade till översteprästerna
och till folket: »Jag finner intet brottsligt hos denne man.»

<span id="an_23:5">23:5</span> Då blevo de ännu ivrigare och sade: »Han
uppviglar med sin lära folket i hela Judeen, allt ifrån Galileen och
ända hit.»

<span id="an_23:6">23:6</span> När Pilatus hörde detta, frågade han om
mannen var från Galileen.

<span id="an_23:7">23:7</span> Och då han fick veta att han var från det
land som lydde under Herodes' välde, sände han honom bort till Herodes,
som under dessa dalar också var i Jerusalem.

<span id="an_23:8">23:8</span> När Herodes fick se Jesus, blev han
mycket glad, ty han hade sedan lång tid velat se honom; han hade
nämligen hört talas om honom, och han hoppades nu att få se honom göra
något tecken.

<span id="an_23:9">23:9</span> Men fastän han ställde ganska många
frågor på Jesus, svarade denne honom intet.

<span id="an_23:10">23:10</span> Och översteprästerna och de skriftlärde
stodo där och anklagade honom häftigt.

<span id="an_23:11">23:11</span> Men Herodes och hans krigsfolk bemötte
honom med förakt och begabbade honom; och sedan de hade satt på honom en
lysande klädnad, sände de honom tillbaka till Pilatus.

<span id="an_23:12">23:12</span> Och Herodes och Pilatus blevo den dagen
vänner med varandra; Förut hade nämligen dem emellan rått ovänskap.

<span id="an_23:13">23:13</span> Sedan kallade Pilatus tillhopa
översteprästerna och rådsherrarna och folket

<span id="an_23:14">23:14</span> och sade till dem: »I haven fört till
mig denne man och sagt att han förleder folket; och jag har nu i eder
närvaro anställt rannsakning med honom, men icke funnit honom skyldig
till något av det som I anklagen honom för.

<span id="an_23:15">23:15</span> Och ej heller Herodes har funnit honom
skyldig; han har ju sänt honom tillbaka till oss. I sen alltså att denne
icke har gjort något som förtjänar döden.

<span id="an_23:16">23:16</span> Därför vill jag giva honom lös, medan
jag har tuktat honom.»

<span id="an_23:18">23:18</span> Då skriade hela hopen och sade: »Hav
bort denne, och giv oss Barabbas lös.»

<span id="an_23:19">23:19</span> (Denne man hade blivit kastad i
fängelse på grund av ett upplopp, som hade ägt rum i staden, och för ett
dråps skull.)

<span id="an_23:20">23:20</span> Åter talade Pilatus till dem, ty han
önskade att kunna giva Jesus lös.

<span id="an_23:21">23:21</span> Men de ropade emot honom: »Korsfäst,
korsfäst honom!»

<span id="an_23:22">23:22</span> Då talade han till dem för tredje
gången och frågade: »Vad ont har denne då gjort? Jag har icke funnit
honom skyldig till något som förtjänar döden Därför vill jag giva honom
lös, sedan jag har tuktat honom.»

<span id="an_23:23">23:23</span> Men de lågo över honom med höga rop och
begärde att han skulle låta korsfästa honom; och deras rop blevo honom
övermäktiga.

<span id="an_23:24">23:24</span> Då dömde Pilatus att så skulle ske, som
de begärde.

<span id="an_23:25">23:25</span> Och han lösgav den man de begärde, den
som hade blivit kastad i fängelse för upplopp och dråp; men Jesus
utlämnade han, för att med honom skulle ske efter deras vilja.

<span id="an_23:26">23:26</span> När de sedan förde bort honom, fingo de
fatt en man, Simon från Cyrene, som kom utifrån marken; på honom lade de
korset, för att han skulle bära det efter Jesus.

<span id="an_23:27">23:27</span> Men en stor hop folk följde med honom,
bland dem också kvinnor som jämrade sig och gräto över honom.

<span id="an_23:28">23:28</span> Då vände Jesus sig om till dem och
sade: »I Jerusalems döttrar, gråten icke över mig, utan gråten över eder
själva och över edra barn.

<span id="an_23:29">23:29</span> Ty se, den tid skall komma, då man
skall säga: 'Saliga äro de ofruktsamma, de moderliv som icke hava fött
barn, och de bröst som icke hava givit di.'

<span id="an_23:30">23:30</span> Då skall man begynna säga till: bergen:
'Fallen över oss', och till höjderna: 'Skylen oss.'

<span id="an_23:31">23:31</span> Ty om han gör så med det friska trädet,
vad skall icke då ske med det torra!»

<span id="an_23:32">23:32</span> Jämväl två andra, två ogärningsmän,
fördes ut för att avlivas tillika med honom.

<span id="an_23:33">23:33</span> Och när de hade kommit till den plats
som kallades »Huvudskallen» korsfäste de honom där, så ock
ogärningsmännen, den ene på högra sidan och den andre på vänstra.

<span id="an_23:34">23:34</span> Men Jesus sade. »Fader, förlåt dem; ty
de veta icke vad de göra. Och de delade hans kläder mellan sig och
kastade lott om dem. --

<span id="an_23:35">23:35</span> Men folket stod och såg därpå. Och
jämväl rådsherrarna drevo gäck med honom och sade: »Andra har han
hjälpt; nu må han hjälpa sig själv, om han är Guds Smorde, den utvalde.»

<span id="an_23:36">23:36</span> Också krigsmännen gingo fram och
begabbade honom och räckte honom ättikvin

<span id="an_23:37">23:37</span> och sade: »Är du judarnas konung, så
hjälp dig själv.»

<span id="an_23:38">23:38</span> Men över honom hade man ock satt upp en
överskrift: »Denne är judarnas konung.»

<span id="an_23:39">23:39</span> Och en av de ogärningsmän som voro där
upphängda smädade honom och sade: »Du är ju Messias; hjälp då dig själv
och oss.»

<span id="an_23:40">23:40</span> Då tillrättavisade honom den andre och
svarade och sade: »Fruktar icke heller du Gud, du som är under samma
dom?

<span id="an_23:41">23:41</span> Oss vederfares detta med all rätt, ty
vi lida vad våra gärningar äro värda, men denne man har intet ont
gjort.»

<span id="an_23:42">23:42</span> Sedan sade han: »Jesus, tänk på mig,
när du kommer i ditt rike.»

<span id="an_23:43">23:43</span> Han svarade honom: »Sannerligen säger
jag dig: I dag skall du vara med mig i paradiset.»

<span id="an_23:44">23:44</span> Det var nu omkring sjätte timmen; då
kom över hela landet ett mörker, som varade ända till nionde timmen,

<span id="an_23:45">23:45</span> i det att solen miste sitt sken. Och
förlåten i templet rämnade mitt itu.

<span id="an_23:46">23:46</span> Och Jesus ropade med hög röst och sade:
»Fader, i dina händer befaller jag min ande.» Och när han hade sagt
detta, gav han upp andan.

<span id="an_23:47">23:47</span> Men när hövitsmannen såg vad som
skedde, prisade han Gud och sade: »Så var då denne verkligen en
rättfärdig man!»

<span id="an_23:48">23:48</span> Och när allt folket, de som hade kommit
tillsammans för att se härpå, sågo vad som skedde, slogo de sig för
bröstet och vände hem igen.

<span id="an_23:49">23:49</span> Men alla hans vänner stodo på avstånd
och sågo detta, bland dem också några kvinnor, de som hade följt med
honom från Galileen.

<span id="an_23:50">23:50</span> Nu var där en rådsherre, vi namn Josef,
en god och rättfärdig man,

<span id="an_23:51">23:51</span> som icke hade samtyckt till deras
rådslag och gärning. Han var från Arimatea, en stad i Judeen; och han
väntade på Guds rike.

<span id="an_23:52">23:52</span> Denne gick till Pilatus och utbad sig
att få Jesu kropp.

<span id="an_23:53">23:53</span> Och han tog ned den och svepte den i en
linneduk. Sedan lade han den i en grav som var uthuggen i klippan, och
där ännu ingen hade varit lagd.

<span id="an_23:54">23:54</span> Det var då tillredelsedag, och
sabbatsdagen begynte ingå.

<span id="an_23:55">23:55</span> Och de kvinnor, som med honom hade
kommit från Galileen, följde efter och sågo graven och sågo huru hans
kropp lades ned däri.

<span id="an_23:56">23:56</span> Sedan vände de hem igen och redde till
välluktande kryddor och smörjelse; men på sabbaten voro de stilla, efter
lagens bud.

<span id="an_24:1">24:1</span> Men på första veckodagen kommo de, tidigt
i själva dagbräckningen, till graven med de välluktande kryddor som de
hade tillrett.

<span id="an_24:2">24:2</span> Och de funno stenen vara bortvältrad från
graven.

<span id="an_24:3">24:3</span> Då gingo de ditin, men funno icke Herren
Jesu kropp.

<span id="an_24:4">24:4</span> När de nu icke visste vad de skulle tänka
härom, se, då stodo två man framför dem i skinande kläder.

<span id="an_24:5">24:5</span> Och de blevo förskräckta och böjde sina
ansikten ned mot jorden. Då sade mannen till dem »Varför söken I den
levande bland de döda?

<span id="an_24:6">24:6</span> Han är icke har, han är uppstånden.
Kommen ihåg vad han talade till eder, medan han ännu var i Galileen,
huru han sade:

<span id="an_24:7">24:7</span> 'Människosonen måste bliva överlämnad i
syndiga människors händer och bliva korsfäst; men på tredje dagen skall
han uppstå igen.'»

<span id="an_24:8">24:8</span> Då kommo de ihåg hans ord.

<span id="an_24:9">24:9</span> Och de vände tillbaka från graven och
omtalade allt detta för de elva och för alla de andra. --

<span id="an_24:10">24:10</span> Kvinnorna voro Maria från Magdala och
Johanna och den Maria som var Jakobs moder. Och jämväl de andra
kvinnorna instämde med dem och sade detsamma till apostlarna.

<span id="an_24:11">24:11</span> Deras ord syntes dock för dessa vara
löst tal, och de trodde dem icke.

<span id="an_24:12">24:12</span> Men Petrus stod upp och skyndade till
graven; och när han lutade sig ditin såg han där allenast
linnebindlarna. Sedan gick han hem till sitt, uppfylld av förundran över
det som hade skett.

<span id="an_24:13">24:13</span> Men två av dem voro samma dag stadda på
vandring till en by som hette Emmaus, och som låg sextio stadiers väg
från Jerusalem.

<span id="an_24:14">24:14</span> Och de samtalade med varandra om allt
detta som hade skett.

<span id="an_24:15">24:15</span> Medan de nu samtalade och överlade med
varandra, nalkades Jesus själv och gick med dem.

<span id="an_24:16">24:16</span> Men deras ögon voro tillslutna, så att
de icke kände igen honom.

<span id="an_24:17">24:17</span> Och han sade till dem: »Vad är det I
talen om med varandra, medan I gån här?» Då stannade de och sågo
bedrövade ut.

<span id="an_24:18">24:18</span> Och den ene, som hette Kleopas, svarade
och sade till honom: »Du är väl en främling i Jerusalem, den ende som
icke har hört vad där har skett i dessa dagar?»

<span id="an_24:19">24:19</span> Han frågade dem: »Vad då?» De svarade
honom: »Det som har skett med Jesus från Nasaret, vilken var en profet,
mäktig i gärningar och ord inför Gud och allt folket:

<span id="an_24:20">24:20</span> huru nämligen våra överstepräster och
rådsherrar hava utlämnat honom till att dömas till döden och hava
korsfäst honom.

<span id="an_24:21">24:21</span> Men vi hoppades att han var den som
skulle förlossa Israel. Och likväl, till allt detta kommer att det redan
är tredje dagen sedan detta skedde.

<span id="an_24:22">24:22</span> Men nu hava därjämte några av våra
kvinnor gjort oss häpna; ty sedan de bittida på morgonen hade varit vid
graven

<span id="an_24:23">24:23</span> och icke funnit hans kropp, kommo de
igen och sade att de till och med hade sett en änglasyn, och änglarna
hade sagt att han levde.

<span id="an_24:24">24:24</span> Och när några av dem som voro. med oss
gingo bort till graven, funno de det vara så som kvinnorna hade sagt,
men honom själv sågo de icke.»

<span id="an_24:25">24:25</span> Då sade han till dem: »O, huru
oförståndiga ären I icke och tröghjärtade till att tro på allt vad
profeterna hava talat!

<span id="an_24:26">24:26</span> Måste icke Messias lida detta, för I
att så ingå i sin härlighet?»

<span id="an_24:27">24:27</span> Och han begynte att genomgå Moses och
alla profeterna och uttydde för dem vad som i alla skrifterna var sagt
om honom.

<span id="an_24:28">24:28</span> När de nu nalkades byn dit de voro på
väg, ställde han sig som om han ville gå vidare.

<span id="an_24:29">24:29</span> Men de nödgade honom och sade: »Bliv
kvar hos oss, ty det lider mot aftonen, och dagen nalkas redan sitt
slut.» Då gick han ditin och stannade kvar hos dem.

<span id="an_24:30">24:30</span> Och när han nu låg till bords med dem,
tog han brödet och välsignade och bröt det och räckte åt dem.

<span id="an_24:31">24:31</span> Därvid öppnades deras ögon, så att de
kände igen honom. Men då försvann han ur deras åsyn.

<span id="an_24:32">24:32</span> Och de sade till varandra: »Voro icke
våra hjärtan brinnande i oss, när han talade med oss på vägen och
uttydde skrifterna för oss?»

<span id="an_24:33">24:33</span> Och i samma stund stodo de upp och
vände tillbaka till Jerusalem; och de funno där de elva församlade, så
ock de andra som hade slutit sig till dem.

<span id="an_24:34">24:34</span> Och dessa sade: »Herren är verkligen
uppstånden, och han har visat sig för Simon.»

<span id="an_24:35">24:35</span> Då förtäljde de själva vad som hade
skett på vägen, och huru han hade blivit igenkänd av dem, när han bröt
brödet.

<span id="an_24:36">24:36</span> Medan de nu talade härom, stod han
själv mitt ibland dem och sade till dem: »Frid vare med eder.

<span id="an_24:37">24:37</span> Då blevo de förfärade och uppfylldes av
fruktan och trodde att det var en ande de sågo.

<span id="an_24:38">24:38</span> Men han sade till dem: »Varför ären I
så förskräckta, och varför uppstiga tvivel i edra hjärtan?

<span id="an_24:39">24:39</span> Sen här mina händer och mina fötter,
och sen att det är jag själv; ja, tagen på mig och sen. En ande har ju
icke kött och ben, såsom I sen mig hava.»

<span id="an_24:40">24:40</span> Och när han hade sagt detta, visade han
dem sina händer och sina fötter.

<span id="an_24:41">24:41</span> Men då de ännu icke trodde, för glädjes
skull, utan allenast förundrade sig, sade han till dem: »Haven I här
något att äta?»

<span id="an_24:42">24:42</span> Då räckte de honom ett stycke stekt
fisk och något av en honungskaka;

<span id="an_24:43">24:43</span> och han tog det och åt därav i deras
åsyn.

<span id="an_24:44">24:44</span> Och han sade till dem: »Det är såsom
jag sade till eder, medan jag ännu var bland eder, att allt måste
fullbordas, som är skrivet om mig i Moses' lag och hos profeterna och i
psalmerna.»

<span id="an_24:45">24:45</span> Därefter öppnade han deras sinnen, så
att de förstodo skrifterna.

<span id="an_24:46">24:46</span> Och han sade till dem: »Det är så
skrivet, att Messias skulle lida och på tredje dagen uppstå från de
döda,

<span id="an_24:47">24:47</span> och att bättring till syndernas
förlåtelse i hans namn skulle predikas bland alla folk, och först i
Jerusalem.

<span id="an_24:48">24:48</span> I kunnen vittna härom.

<span id="an_24:49">24:49</span> Och se, jag vill sända till eder vad
min Fader har utlovat. Men I skolen stanna kvar här i staden, till dess
I från höjden bliven beklädda med kraft.»

<span id="an_24:50">24:50</span> Sedan förde han dem ut till Betania;
och där lyfte han upp sina händer och välsignade dem.

<span id="an_24:51">24:51</span> Och medan han välsignade dem, försvann
han ifrån dem och blev upptagen till himmelen.

<span id="an_24:52">24:52</span> Då tillbådo de honom och vände sedan
tillbaka till Jerusalem, uppfyllda av stor glädje.

<span id="an_24:53">24:53</span> Och de voro sedan alltid i helgedomen
och lovade Gud.

------------------------------------------------------------------------

[Next: John](joh.md)
