[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hos)  [Next](amo) 

------------------------------------------------------------------------

### Swedish Bible: Joel

<span id="an_1:1">1:1</span> Detta är HERRENS ord som kom till Joel,
Petuels son.

<span id="an_1:2">1:2</span> Hören detta, I gamle, och lyssnen härtill,
I landets alla inbyggare. Har något sådant skett förut i edra dagar
eller i edra fäders dagar?

<span id="an_1:3">1:3</span> Nej, om detta mån I förtälja för edra barn,
och edra barn må förtälja därom för sina barn, och deras barn för ett
kommande släkte.

<span id="an_1:4">1:4</span> Vad som blev kvar efter gräsgnagarna, det
åto gräshopporna upp; och vad som blev kvar efter gräshopporna, det åto
gräsbitarna upp; och vad som blev kvar efter gräsbitarna det åto
gräsfrätarna upp.

<span id="an_1:5">1:5</span> Vaknen upp, I druckne, och gråten; ja,
jämren eder, alla I som dricken vin, över att druvsaften är ryckt undan
eder mun.

<span id="an_1:6">1:6</span> Ty ett folk har dragit upp över mitt land,
ett mäktigt, ett som ingen kan räkna; det har tänder likasom lejon, och
dess kindtänder likna lejoninnors.

<span id="an_1:7">1:7</span> Mina vinträd har det förött, och mina
fikonträd har det brutit ned det har skalat dem nakna och kastat dem
undan; vitnade äro deras rankor.

<span id="an_1:8">1:8</span> Klaga likasom en jungfru som bär sorgdräkt
efter sin ungdoms brudgum

<span id="an_1:9">1:9</span> Spisoffer och drickoffer äro försvunna
ifrån HERRENS hus; prästerna sörja, HERRENS tjänare.

<span id="an_1:10">1:10</span> Fälten äro förödda, marken ligger
sörjande, ty säden är förödd, vinet borttorkat, oljan utsinad.

<span id="an_1:11">1:11</span> Åkermännen stå med skam, vingårdsmännen
jämra sig, över vetet och över kornet; ty skörden på marken är förstörd.

<span id="an_1:12">1:12</span> Vinträden äro förtorkade och fikonträden
försmäkta; granatträden och palmerna och äppelträden och alla andra träd
på marken hava torkat bort. Ja, all fröjd har vissnat och flytt ifrån
människors barn.

<span id="an_1:13">1:13</span> Kläden eder i sorgdräkt och klagen, I
präster; jämren eder, I som tjänen vid altaret; gån in och sitten i
sorgdräkt natten igenom, I min Guds tjänare, eftersom eder Gud hus måste
sakna spisoffer och drickoffer

<span id="an_1:14">1:14</span> Pålysen en helig fasta, lysen ut en
högtidsförsamling; församlen de gamla, ja, alla landets inbyggare, till
HERRENS, eder Guds, hus; och ropen så till HERREN.

<span id="an_1:15">1:15</span> Ve oss, vilken dag! ty HERRENS dag är
nära, och såsom våld från den Allsvåldige kommer den.

<span id="an_1:16">1:16</span> Har icke vår bärgning blivit förstörd
mitt för våra ögon? har icke glädje och fröjd försvunnit ifrån var Guds
hus?

<span id="an_1:17">1:17</span> Utsädet ligger förtorkat under mullen,
förrådshusen stå öde, ladorna få förfalla, ty säden är borttorkad.

<span id="an_1:18">1:18</span> Huru stönar icke boskapen! Huru ängslas
ej fäkreaturens hjordar! De finna ju intet bete. Ja, också fårhjordarna
få lida under skulden.

<span id="an_1:19">1:19</span> Till dig, HERRE, ropar jag, nu då en eld
har förtärt betesmarkerna i öknen och en eldslåga har förbränt alla träd
på marken.

<span id="an_1:20">1:20</span> Ja, också markens djur ropa med trängtan
till dig, eftersom vattenbäckarna äro uttorkade och betesmarkerna i
öknen äro förtärda av eld.

<span id="an_2:1">2:1</span> Stöten i basun på Sion, och blåsen
larmsignal på mitt heliga berg; må alla landets inbyggare darra! Ty
HERRENS dag kommer, ja, den är nära;

<span id="an_2:2">2:2</span> en dag av mörker och tjocka, en dag av moln
och töcken, lik en gryning som breder ut sig över bergen. Ett stort och
mäktigt folk kommer, ett vars like aldrig någonsin har funnits och ej
heller hädanefter skall uppstå, intill senaste släktens år.

<span id="an_2:3">2:3</span> Framför dem går en förtärande eld och bakom
dem kommer en förbrännande låga. Likt Edens lustgård var landet framför
dem, men bakom dem är det en öde öken; ja, undan dem finnes ingen
räddning.

<span id="an_2:4">2:4</span> De te sig likasom hästar, och såsom
stridshästar hasta de åstad.

<span id="an_2:5">2:5</span> Med ett rassel likasom av vagnar spränga de
fram över bergens toppar, med ett brus såsom av en eldslåga, när den
förtär strå; de äro såsom ett mäktigt folk, ordnat till strid.

<span id="an_2:6">2:6</span> Vid deras åsyn gripas folken av ångest,
alla ansikten skifta färg.

<span id="an_2:7">2:7</span> Såsom hjältar hasta de åstad, lika
stridsmän bestiga de murarna; var och en går sin väg rakt fram, och
ingen tager miste om sin stråt.

<span id="an_2:8">2:8</span> Den ene tränger icke den andre, var och en
går sin givna bana; mitt igenom vapnen störta de fram utan hejd.

<span id="an_2:9">2:9</span> I staden rusa de in på murarna hasta de
åstad, i husen tränga de upp, genom fönstren bryta de sig väg, såsom
tjuvar göra.

<span id="an_2:10">2:10</span> Vid deras åsyn darrar jorden, och
himmelen bävar; solen och månen förmörkas, och stjärnorna mista sitt
sken.

<span id="an_2:11">2:11</span> Och HERREN låter höra sin röst framför
sin här ty hans skara är mycket stor, mäktig är den skara som utför hans
befallning. Ja, HERRENS dag är stor och mycket fruktansvärd vem kan
uthärda den?

<span id="an_2:12">2:12</span> Dock, nu mån I vända om till mig av allt
edert hjärta, säger HERREN, med fasta och gråt och klagan.

<span id="an_2:13">2:13</span> Ja, riven sönder edra hjärtan, icke edra
kläder, och vänden om till HERREN, eder Gud; ty nådig och barmhärtig är
han, långmodig och stor i mildhet, och sådan att han ångrar det onda.

<span id="an_2:14">2:14</span> Måhända vänder han om och ångrar sig och
lämnar kvar efter sig någon välsignelse, till spisoffer och drickoffer
åt HERREN, eder Gud.

<span id="an_2:15">2:15</span> Stöten i basun på Sion, pålysen en helig
fasta lysen ut en högtidsförsamling;

<span id="an_2:16">2:16</span> församlen folket, pålysen en helig
sammankomst, kallen tillhopa de gamla församlen de små barnen, jämväl
dem som ännu dia vid bröstet brudgummen må komma ur sin kammare och
bruden ur sitt gemak.

<span id="an_2:17">2:17</span> Mellan förhuset och altaret må prästerna,
HERRENS tjänare, hålla klagogråt och säga: »HERRE, skona ditt folk, och
låt icke din arvedel bliva till smälek, till ett ordspråk bland
hedningarna Varför skulle man få säga bland folken: 'Var är nu deras
Gud?'»

<span id="an_2:18">2:18</span> Så upptändes då HERREN till nitälskan för
sitt land, och han ömkade sig över sitt folk;

<span id="an_2:19">2:19</span> HERREN svarade och sade till sitt folk:
Se, jag vill sända eder säd och vin och olja, så att I fån mätta eder
därav, och jag skall icke mer låta eder bliva till smälek bland
hedningarna.

<span id="an_2:20">2:20</span> Och nordlandsskaran skall jag förjaga
långt bort ifrån eder, jag skall driva den undan till ett torrt och öde
Land, dess förtrupp till Östra havet och dess eftertrupp till Västra
havet. Och stank skall stiga upp därav, ja, vämjelig lukt skall stiga
upp därav, eftersom den har tagit sig för så stora ting.

<span id="an_2:21">2:21</span> Frukta icke, du land, utan fröjda dig och
gläds, ty stora ting har HERREN tagit sig för

<span id="an_2:22">2:22</span> Frukten icke, I markens djur, ty
betesmarkerna i öknen grönska, och träden bära sin frukt, fikonträden
och vinträden giva sin kraft.

<span id="an_2:23">2:23</span> Och fröjden eder, I Sions barn, varen
glada i HERREN, eder Gud; ty han giver eder höstregn, i rätt tid, han
som ock förr sände ned över eder regn, både höst och vår.

<span id="an_2:24">2:24</span> Så skola logarna fyllas mod säd och
pressarna flöda över av vin och olja.

<span id="an_2:25">2:25</span> Och jag skall giva eder gottgörelse för
de årsgrödor som åtos upp av gräshopporna, gräsbitarna, gräsätarna och
gräsgnagarna, den stora här som jag sände ut mot eder.

<span id="an_2:26">2:26</span> Och I skolen få äta till fyllest och
bliva mätta; och då skolen I lova HERRENS, eder Guds, namn, hans som har
handlat så underbart med eder; och mitt folk skall icke komma på skam
evinnerligen.

<span id="an_2:27">2:27</span> Och I skolen förnimma att jag bor mitt i
Israel, och att jag är HERREN, eder Gud, och eljest ingen. Ja, mitt folk
skall icke komma på skam evinnerligen.

<span id="an_2:28">2:28</span> Och det skall ske därefter att jag skall
utgjuta min Ande över allt kött, och edra söner och edra döttrar skola
profetera, edra gamla män skola hava drömmar edra ynglingar skola se
syner;

<span id="an_2:29">2:29</span> också över dem som äro tjänare och
tjänarinnor skall jag i de dagarna utgjuta min Ande.

<span id="an_2:30">2:30</span> Och jag skall låta tecken synas på
himmelen och på jorden: blod och eld och rökstoder.

<span id="an_2:31">2:31</span> Solen skall vändas i mörker och månen i
blod förrän HERRENS dag kommer, den stora och fruktansvärda.

<span id="an_2:32">2:32</span> Men det skall ske att var och en som
åkallar HERRENS namn han skall varda frälst. Ty på Sions berg och i
Jerusalem skall finnas en räddad skara, såsom HERREN har sagt; och till
de undsluppna skola höra de som HERREN kallar.

<span id="an_3:1">3:1</span> Ty se, i de dagarna och på den tiden, då
jag åter upprättar Juda och Jerusalem,

<span id="an_3:2">3:2</span> då skall jag samla tillhopa alla hednafolk
och föra dem ned till Josafats dal, och där skall jag hålla dom över
dem, för mitt folks och min arvedels, Israels, skull, därför att de hava
förskingrat dem bland hedningarna och utskiftat mitt land.

<span id="an_3:3">3:3</span> Ja, de hava kastat lott om mitt folk,
gossarna hava de givit såsom betalning åt skökor, och flickorna hava de
sålt för vin, som de hava druckit upp.

<span id="an_3:4">3:4</span> Och du, Tyrus, och du, Sidon, och I,
Filisteens alla kretsar, vad förehaven också I mot mig? Haven I något
att vedergälla mig för, eller är det I som viljen begynna något mot mig?
Snart och med hast skall jag låta det I haven gjort komma tillbaka över
edra egna huvuden,

<span id="an_3:5">3:5</span> eftersom I haven tagit mitt silver och mitt
guld och fört mina skönaste klenoder in i edra palats,

<span id="an_3:6">3:6</span> och eftersom I haven sålt Judas och
Jerusalems barn åt Javans barn, till att föras långt bort ifrån sitt
land.

<span id="an_3:7">3:7</span> Se, jag skall kalla dem åter från den ort
dit I haven sålt dem; och det som I haven gjort skall jag låta komma
tillbaka över edra egna huvuden.

<span id="an_3:8">3:8</span> Jag skall sälja edra söner och döttrar i
Juda barns hand, och de skola sälja dem till sabéerna, folket i fjärran
land. Ty så har HERREN talat.

<span id="an_3:9">3:9</span> Ropen ut detta bland hednafolken, båden upp
dem till helig strid. Manen på hjältarna, må alla stridsmännen komma och
draga framåt.

<span id="an_3:10">3:10</span> Smiden edra plogbillar till svärd och
edra vingårdsknivar till spjut; den svagaste må känna sig såsom en
hjälte.

<span id="an_3:11">3:11</span> Skynden att komma, alla I folk har
omkring, och samlen eder tillhopa. Sänd, o HERRE, ditned dina hjältar.

<span id="an_3:12">3:12</span> Ja, må hednafolken resa sig och draga
åstad till Josafats dal; ty där skall jag sitta till doms över alla folk
häromkring.

<span id="an_3:13">3:13</span> Låten lien gå, ty skörden är mogen.
Kommen och trampen, ty pressen är full; presskaren flöda över, så stor
är ondskan där.

<span id="an_3:14">3:14</span> Skaror hopa sig i Domens dal; ty HERRENS
dag är nära i Domens dal.

<span id="an_3:15">3:15</span> Solen och månen förmörkas, och stjärnorna
mista sitt sken.

<span id="an_3:16">3:16</span> Och HERREN upphäver ett rytande från
Sion, och från Jerusalem låter han höra sin röst, så att himmelen och
jorden bäva. Men för sitt folk är HERREN en tillflykt och för Israels
barn ett värn.

<span id="an_3:17">3:17</span> Och I skolen förnimma att jag är HERREN,
eder Gud, som bor på Sion, mitt heliga berg. Och Jerusalem skall vara en
helgad plats och främlingar skola icke mer draga ditin.

<span id="an_3:18">3:18</span> På den tiden skall det ske att bergen
drypa av druvsaft och höjderna flöda av mjölk; och alla bäckar i Juda
skola flöda av vatten. Och en källa skall rinna upp i HERRENS hus och
vattna Akaciedalen.

<span id="an_3:19">3:19</span> Men Egypten skall bliva en ödemark, och
Edom skall varda en öde öken därför att de hava övat våld mot Juda barn
och utgjutit oskyldigt blod i sitt land.

<span id="an_3:20">3:20</span> Sedan skall Juda trona evinnerligen, och
Jerusalem från släkte till släkte.

<span id="an_3:21">3:21</span> Och jag skall utplåna deras blodskulder,
dem som jag icke allaredan har utplånat. Och HERREN skall förbliva
boende på Sion.

------------------------------------------------------------------------

[Next: Amos](amo)
