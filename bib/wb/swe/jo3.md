[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo2)  [Next](jde) 

------------------------------------------------------------------------

### Swedish Bible: 3 John

<span id="an_1:1">1:1</span> Den äldste hälsar Gajus, den älskade
brodern, som jag i sanning älskar.

<span id="an_1:2">1:2</span> Min älskade, jag önskar att det i allt må
stå väl till med dig, och att du må vara vid god hälsa, såsom det ock
står väl till med din själ.

<span id="an_1:3">1:3</span> Ty det gjorde mig stor glädje, då några av
bröderna kommo och vittnade om den sanning som bor i dig, eftersom du ju
vandrar i sanningen.

<span id="an_1:4">1:4</span> Jag har ingen större glädje än den att få
höra att mina barn vandra i sanningen.

<span id="an_1:5">1:5</span> Min älskade, du handlar såsom en trofast
man i allt vad du gör mot bröderna, och detta jämväl när de komma såsom
främlingar.

<span id="an_1:6">1:6</span> Dessa hava nu inför församlingen vittnat om
din kärlek. Och du gör väl, om du på ett sätt som är värdigt Gud
utrustar dem också för fortsättningen av deras resa.

<span id="an_1:7">1:7</span> Ty för hans namns skull hava de dragit
åstad, utan att hava tagit emot något av hedningarna.

<span id="an_1:8">1:8</span> Därför äro vi å vår sida pliktiga att taga
oss an sådana män, så att vi bliva deras medarbetare till att främja
sanningen.

<span id="an_1:9">1:9</span> Jag har skrivit till församlingen, men
Diotrefes, som önskar att vara den främste bland dem, vill icke göra
något för oss.

<span id="an_1:10">1:10</span> Om jag kommer, skall jag därför påvisa
huru illa han gör, då han skvallrar om oss med elaka ord. Och han nöjer
sig icke härmed; utom det att han själv intet vill göra för bröderna,
hindrar han också andra som vore villiga att göra något, ja, han driver
dem ut ur församlingen.

<span id="an_1:11">1:11</span> Mina älskade, följ icke onda föredömen,
utan goda. Den som gör vad gott är, han är av Gud; den som gör vad ont
är, han har icke sett Gud.

<span id="an_1:12">1:12</span> Demetrius har fått gott vittnesbörd om
sig av alla, ja, av sanningen själv. Också vi giva honom vårt
vittnesbörd; och du vet att vårt vittnesbörd är sant.

<span id="an_1:13">1:13</span> Jag hade väl mycket annat att skriva till
dig, men jag vill icke skriva till dig med bläck och penna.

<span id="an_1:14">1:14</span> Ty jag hoppas att rätt snart få se dig,
och då skola vi muntligen tala med varandra.

<span id="an_1:15">1:15</span> Frid vare med dig. Vännerna hälsa dig.
Hälsa vännerna, var och en särskilt.

------------------------------------------------------------------------

[Next: Jude](jde)
