[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th1)  [Next](ti1.md) 

------------------------------------------------------------------------

### Swedish Bible: 2 Thessalonians

<span id="an_1:1">1:1</span> Paulus och Silvanus och Timoteus hälsa
tessalonikernas församling i Gud, vår Fader, och Herren Jesus Kristus.

<span id="an_1:2">1:2</span> Nåd vare med eder och frid ifrån Gud,
Fadern, och Herren Jesus Kristus.

<span id="an_1:3">1:3</span> Vi äro pliktiga att alltid tacka Gud för
eder, käre bröder, såsom tillbörligt är, därför att eder tro så mäktigt
tillväxer, och den kärlek I haven till varandra mer och mer förökas hos
eder alla och hos envar av eder.

<span id="an_1:4">1:4</span> Därför kunna vi själva i Guds församlingar
berömma oss av eder, i fråga om eder ståndaktighet och eder tro under
alla edra förföljelser, och under de lidanden I måsten uthärda.

<span id="an_1:5">1:5</span> Sådant är ett vittnesbörd om att Guds dom
bliver rättvis. Så skolen I aktas värdiga Guds rike; för dess skull är
det ock som I liden.

<span id="an_1:6">1:6</span> Guds rättfärdighet kräver ju att de som
vålla eder lidande få lidande till vedergällning,

<span id="an_1:7">1:7</span> men att I som utstån lidanden fån hugnad
tillsammans med oss, när Herren Jesus uppenbarar sig från himmelen med
sin makts änglar,

<span id="an_1:8">1:8</span> »i lågande eld», och låter straffet drabba
dem som icke känna Gud, och dem som icke äro vår Herre Jesu evangelium
lydiga.

<span id="an_1:9">1:9</span> Dessa skola då bliva straffade med evigt
fördärv, bort undan Herrens ansikte och hans överväldigande härlighet,

<span id="an_1:10">1:10</span> när han kommer för att förhärligas i sina
heliga och visa sig underbar i alla dem som hava kommit till att tro; ty
det vittnesbörd vi hava framburit till eder haven I trott. Så skall ske
på den dagen.

<span id="an_1:11">1:11</span> Fördenskull bedja vi ock alltid för eder,
att vår Gud må akta eder värdiga sin kallelse, och att han må med kraft
fullborda i eder allt vad en god vilja kan åstunda, och vad tro kan
verka,

<span id="an_1:12">1:12</span> så att vår Herre Jesu namn bliver
förhärligat i eder, och I i honom, efter vår Guds och Herrens, Jesu
Kristi, nåd.

<span id="an_2:1">2:1</span> I fråga om vår Herres, Jesu Kristi,
tillkommelse, och huru vi skola församlas till honom, bedja vi eder,
käre bröder,

<span id="an_2:2">2:2</span> att I icke -- vare sig genom någon
»andeingivelse» eller på grund av något ord eller något brev, som
förmenas komma från oss -- så hastigt låten eder bringas ur fattningen
och förloren besinningen, som om Herrens dag redan stode för dörren.

<span id="an_2:3">2:3</span> Låten ingen bedraga eder om vad sätt det
vara må. Ty först måste avfallet hava skett och »Laglöshetens människa»,
fördärvets man, hava trätt fram,

<span id="an_2:4">2:4</span> vedersakaren, som upphäver sig över allt
vad gud heter, och allt som kallas heligt, så att han tager sitt säte i
Guds tempel och föregiver sig vara Gud.

<span id="an_2:5">2:5</span> Kommen I icke ihåg att jag sade eder detta,
medan jag ännu var hos eder?

<span id="an_2:6">2:6</span> Och I veten vad det är som nu håller honom
tillbaka, så att han först när hans tid är inne kan träda fram.

<span id="an_2:7">2:7</span> Redan är ju laglöshetens hemlighet verksam;
allenast måste den som ännu håller tillbaka först skaffas ur vägen.

<span id="an_2:8">2:8</span> Sedan skall »den Laglöse» träda fram, och
honom skall då Herren Jesus döda med sin muns anda och tillintetgöra
genom sin tillkommelses uppenbarelse --

<span id="an_2:9">2:9</span> honom som efter Satans tillskyndelse kommer
med lögnens alla kraftgärningar och tecken och under

<span id="an_2:10">2:10</span> och med orättfärdighetens alla bedrägliga
konster, för att bedraga dem som gå förlorade, till straff därför att de
icke gåvo kärleken till sanningen rum, så att de kunde bliva frälsta.

<span id="an_2:11">2:11</span> Därför sänder ock Gud över dem
villfarelsens makt, så att de sätta tro till lögnen,

<span id="an_2:12">2:12</span> för att de skola bliva dömda, alla dessa
som icke hava satt tro till sanningen, utan funnit behag i
orättfärdigheten.

<span id="an_2:13">2:13</span> Men vi för vår del äro pliktiga att
alltid tacka Gud för eder käre bröder, I Herrens älskade, därför att Gud
från begynnelsen har utvalt eder till frälsning, i helgelse i Anden och
i tro på sanningen.

<span id="an_2:14">2:14</span> Härtill har han ock genom vårt evangelium
kallat eder, för att I skolen bliva delaktiga av vår Herres, Jesu
Kristi, härlighet.

<span id="an_2:15">2:15</span> Stån alltså fasta, käre bröder, och
hållen eder vid de lärdomar som I haven mottagit av oss, vare sig
muntligen eller genom brev.

<span id="an_2:16">2:16</span> Och vår Herre Jesus Kristus själv och
Gud, vår Fader, som har älskat oss och i nåd berett oss en evig hugnad
och givit oss ett gott hopp,

<span id="an_2:17">2:17</span> han hugne edra hjärtan, och styrke eder
till allt vad gott är, både i gärning och i ord.

<span id="an_3:1">3:1</span> För övrigt, käre bröder, bedjen för oss,
att Herrens ord må hava framgång och komma till ära hos andra likasom
hos eder,

<span id="an_3:2">3:2</span> så ock att vi må bliva frälsta ifrån
vanartiga och onda människor. Ty tron är icke var mans.

<span id="an_3:3">3:3</span> Men Herren är trofast, och han skall styrka
eder och bevara eder från det onda.

<span id="an_3:4">3:4</span> Och vi hava den tillförsikten till eder i
Herren, att I både nu gören och framgent skolen göra vad vi bjuda eder.

<span id="an_3:5">3:5</span> Ja, Herren styre edra hjärtan till Guds
kärlek och Kristi ståndaktighet.

<span id="an_3:6">3:6</span> Men vi bjuda eder, käre bröder, i vår
Herres, Jesu Kristi, namn, att I dragen eder ifrån var broder som för en
oordentlig vandel och icke lever efter de lärdomar han har mottagit av
oss.

<span id="an_3:7">3:7</span> I veten ju själva huru man bör efterfölja
oss. Ty vi förhöllo oss icke oordentligt bland eder,

<span id="an_3:8">3:8</span> ej heller åto vi någons bröd för intet;
tvärtom åto vi vårt bröd under arbete och möda, och vi strävade natt och
dag, för att icke bliva någon av eder till tunga.

<span id="an_3:9">3:9</span> Icke som om vi ej hade haft rätt därtill,
men vi ville låta eder i oss få ett föredöme, för att I skullen
efterfölja oss.

<span id="an_3:10">3:10</span> Redan när vi voro hos eder, gåvo vi ju
eder det budet: om någon icke vill arbeta, så skall han icke heller äta.

<span id="an_3:11">3:11</span> Vi höra nämligen att somliga bland eder
föra en oordentlig vandel och icke arbeta, utan allenast syssla med
sådant som icke kommer dem vid.

<span id="an_3:12">3:12</span> Sådana människor bjuda och förmana vi i
Herren Jesus Kristus, att de arbeta i stillhet, så att de kunna äta sitt
eget bröd.

<span id="an_3:13">3:13</span> Och I, käre bröder, mån icke förtröttas
att göra vad gott är.

<span id="an_3:14">3:14</span> Men om någon icke lyder vad vi hava sagt
i detta brev, så märken ut för eder den mannen, och haven intet umgänge
med honom, på det att han må blygas.

<span id="an_3:15">3:15</span> Hållen honom dock icke för en ovän, utan
förmanen honom såsom en broder.

<span id="an_3:16">3:16</span> Men fridens Herre själv give eder sin
frid alltid och på allt sätt. Herren vare med eder alla.

<span id="an_3:17">3:17</span> Här skriver jag, Paulus, min hälsning med
egen hand. Detta är ett kännetecken i alla mina brev; så skriver jag.

<span id="an_3:18">3:18</span> Vår Herres, Jesu Kristi, nåd vare med
eder alla.

------------------------------------------------------------------------

[Next: 1 Timothy](ti1.md)
