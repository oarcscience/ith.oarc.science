[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](num)  [Next](jos) 

------------------------------------------------------------------------

### Swedish Bible: Deuteronomy

<span id="an_1:1">1:1</span> Dessa äro de ord som Mose talade till hela
Israel på andra sidan Jordan, i öknen, på Hedmarken mitt emot Suf,
mellan Paran och Tofel, Laban, Haserot och Di-Sahab

<span id="an_1:2">1:2</span> -- elva dagsresor från Horeb, åt Seirs
bergsbygd till, fram till Kades-Barnea.

<span id="an_1:3">1:3</span> I det fyrtionde året, i elfte månaden. på
första dagen i månaden, talade Mose till Israels barn, alldeles såsom
Herren hade bjudit honom tala till dem.

<span id="an_1:4">1:4</span> Detta skedde sedan han hade slagit Sihon,
amoréernas konung, som bodde i Hesbon, och Og, konungen i Basan, som
bodde i Astarot, vid Edrei.

<span id="an_1:5">1:5</span> På andra sidan Jordan. i Moabs land,
begynte Mose denna lagutläggning och sade:

<span id="an_1:6">1:6</span> HERREN, vår Gud, talade till oss på Horeb
och sade: »Länge nog haven I uppehållit eder vid detta berg.

<span id="an_1:7">1:7</span> Vänden eder nu åt annat håll och bryten
upp, och begiven eder till amoréernas bergsbygd och till alla deras
grannfolk på Hedmarken, i Bergsbygden, i Låglandet, i Sydlandet och i
Kustlandet vid havet -- in i kananéernas land och upp på Libanon, ända
till den stora floden, floden Frat.

<span id="an_1:8">1:8</span> Se, jag har givit landet i edert våld. Gån
nu och intagen detta land, som HERREN med ed har lovat edra fäder,
Abraham, Isak och Jakob, att giva åt dem och åt deras säd efter dem.»

<span id="an_1:9">1:9</span> Och jag talade till eder på den tiden och
sade: »Jag förmår icke ensam bära eder.

<span id="an_1:10">1:10</span> HERREN, eder Gud, har förökat eder, och
se, I ären nu talrika såsom stjärnorna på himmelen.

<span id="an_1:11">1:11</span> Må Herren, edra fäders Gud, än vidare
föröka eder tusenfalt och välsigna eder, såsom han har lovat eder.

<span id="an_1:12">1:12</span> Men huru skall jag ensam kunna bära
tyngden och bördan av eder och edert tvistande?

<span id="an_1:13">1:13</span> Utsen åt eder visa, förståndiga och
välkända män inom edra särskilda stammar, så skall jag sätta dem till
huvudmän över eder.»

<span id="an_1:14">1:14</span> I svaraden mig och saden: »Ditt förslag
är gott.»

<span id="an_1:15">1:15</span> Då tog jag huvudmännen i edra stammar,
visa och välkända män, och satte dem till huvudmän över eder, till
föreståndare, somliga över tusen, andra över hundra, andra över femtio
och somliga över tio, och till tillsyningsmän i edra särskilda stammar.

<span id="an_1:16">1:16</span> Och jag bjöd då också edra domare och
sade: »Hören efter, vad edra bröder hava sig emellan; och om någon har
en sak med sin broder eller med en främling som bor hos honom, så dömen
rättvist mellan dem.

<span id="an_1:17">1:17</span> I skolen icke hava anseende till
personen, när I dömen, utan höra den ringe likaväl dom den högre; I
skolen icke frukta för någon människa, ty domen hör Gud till. Men om
något ärende bliven eder för svårt, skolen I hänskjuta det till mig, så
att jag för höra det.»

<span id="an_1:18">1:18</span> Så bjöd jag eder på den tiden allt vad I
skullen göra.

<span id="an_1:19">1:19</span> Och vi bröto upp från Horeb, och genom
hela den stora och fruktansvärda öken som I haven sett vandrande vi
åstad till amoréernas bergsbygd, såsom HERREN, vår Gud, hade bjudit oss;
och vi kommo så till Kades-Barnea.

<span id="an_1:20">1:20</span> Och jag sade till eder: »I haven nu
kommit till amoréernas bergsbygd, som HERREN vår Gud, vill giva oss.

<span id="an_1:21">1:21</span> Se, HERREN, din Gud, har givit landet i
ditt våld. Drag ditupp och intag det, såsom HERREN, dina fäders Gud, har
tillsagt dig. Frukta icke och var icke förfärad.»

<span id="an_1:22">1:22</span> Då trädden I fram till mig allasammans
och saden: »Låt oss sända åstad några män framför oss, för att de må
utforska landet åt oss och sedan avgiva sin berättelse inför oss,
angående vägen på vilken vi skola draga ditupp, och angående de städer
som vi skola komma till.»

<span id="an_1:23">1:23</span> Detta förslag behagade mig, och jag tog
tolv män bland eder, en för var stam.

<span id="an_1:24">1:24</span> Dessa begåvo sig åstad och drogo upp till
Bergsbygden och kommo till Druvdalen och bespejade landet.

<span id="an_1:25">1:25</span> Och de togo med sig av landets frukt ned
till oss och avgåvo sin berättelse inför oss och sade: »Det land som
Herren, vår Gud, vill giva oss är gott.»

<span id="an_1:26">1:26</span> Men I villen icke draga ditupp, utan
voren gensträviga mot HERRENS, eder Guds, befallning.

<span id="an_1:27">1:27</span> Och I knorraden i edra tält och saden:
»Herren hatar oss, därför har han fört oss ut ur Egyptens land för att
giva oss i amoréernas hand och så förgöra oss.

<span id="an_1:28">1:28</span> Varthän skola vi då draga? Våra bröder
hava förfärat våra hjärtan, ty de säga: 'Där är ett folk, större och
resligare än vi, där äro städer, stora och befästa upp mot himmelen; ja,
vi sågo där också anakiter.'»

<span id="an_1:29">1:29</span> Då svarade jag eder: »I skolen icke
förskräckas och icke frukta för dem.

<span id="an_1:30">1:30</span> HERREN, eder Gud, som går framför eder,
skall själv strida för eder, alldeles såsom han handlade mot eder i
Egypten inför edra ögon,

<span id="an_1:31">1:31</span> och alldeles såsom i öknen som du har
sett, där HERREN, din Gud, bar dig, såsom en man bär sin son, hela den
väg I haven vandrat, ända till dess att I nu haven kommit hit.»

<span id="an_1:32">1:32</span> Men detta oaktat trodden I icke på
HERREN, eder Gud,

<span id="an_1:33">1:33</span> som gick framför eder på vägen, för att
utse lägerplatser åt eder: om natten i eld, för att lysa eder på den väg
I skullen gå, och om dagen i molnskyn.

<span id="an_1:34">1:34</span> Då nu HERREN hörde edra ord, blev han
förtörnad och svor och sade:

<span id="an_1:35">1:35</span> »Sannerligen, ingen av dessa män, i detta
onda släkte, skall få se det goda land som jag med ed har lovat giva åt
edra fäder,

<span id="an_1:36">1:36</span> ingen utom Kaleb, Jefunnes son; han skall
få se det, och åt honom och åt hans barn skall jag giva det land han har
beträtt, därför att han i allt har efterföljt Herren.»

<span id="an_1:37">1:37</span> Också på mig vredgades HERREN, för eder
skull, och sade: »Icke heller du skall komma ditin.

<span id="an_1:38">1:38</span> Josua, Nuns son, han som är din tjänare,
han skall komma ditin. Styrk honom att vara frimodig, ty han skall
utskifta landet åt Israel såsom arv.

<span id="an_1:39">1:39</span> Och edra barn, om vilka I saden att de
skulle bliva fiendens byte, och skola komma ditin, åt dem skall jag giva
landet, och de skola taga det i besittning.

<span id="an_1:40">1:40</span> Men I själva mån vända eder åt annat
håll; bryten nu upp och tagen vägen mot öknen, åt Röda havet till.»

<span id="an_1:41">1:41</span> Då svaraden I och saden till mig: »Vi
hava syndat mot HERREN. Vi vilja nu draga upp och strida, alldeles såsom
HERREN, vår Gud, har bjudit oss.» Och I omgjordaden eder, var och en tog
sina vapen, och med lätt mod drogen I upp mot bergsbygden.

<span id="an_1:42">1:42</span> Men HERREN sade till mig: »Säg till dem:
I skolen icke draga ditupp och giva eder i strid, ty jag är icke med
bland eder; gören icke så, på det att I icke mån bliva slagna av edra
fiender.»

<span id="an_1:43">1:43</span> Och jag talade till eder, men I hörden
icke därpå, utan voren gensträviga mot HERRENS befallning och drogen i
edert övermod upp mot bergsbygden.

<span id="an_1:44">1:44</span> Och amoréerna som bodde där i bergsbygden
drogo mot eder och jagade eder, såsom bin göra, och slogo och
förskingrade eder i Seir och drevo eder ända till Horma.

<span id="an_1:45">1:45</span> Då vänden I tillbaka och gräten inför
HERRENS ansikte. Men HERREN hörde icke eder röst och lyssnade icke till
eder.

<span id="an_1:46">1:46</span> Och I stannaden länge i Kades, så länge
det nu var.

<span id="an_2:1">2:1</span> Sedan vände vi oss åt annat håll, vi bröto
upp och togo vägen mot öknen, åt Röda havet till, såsom Herren hade
tillsagt mig, och vi höllo en lång tid på med att tåga omkring Seirs
bergsbygd.

<span id="an_2:2">2:2</span> Och HERREN talade till mig och sade:

<span id="an_2:3">2:3</span> »Länge nog haven I hållit på med att tåga
omkring denna bergsbygd; vänden eder nu mot norr.

<span id="an_2:4">2:4</span> Och bjud folket och säg: I kommen nu att
draga fram genom det område som tillhör edra bröder, Esaus barn, vilka
bo i Seir; men fastän de skola frukta för eder, mån I taga eder väl till
vara.

<span id="an_2:5">2:5</span> I skolen icke inlåta eder i strid med dem,
ty av deras land skall jag icke giva eder ens så mycket som en
fotsbredd, eftersom jag redan har givit Seirs bergsbygd till besittning
åt Esau.

<span id="an_2:6">2:6</span> Mat att äta skolen I köpa av dem för
penningar; vatten att dricka skolen I ock köpa av dem för penningar.

<span id="an_2:7">2:7</span> HERREN, din Gud, har ju välsignat dig i
alla dina händers verk; han har låtit sig vårda om din vandring i denna
stora öken; nu i fyrtio år har HERREN, din Gud, varit med dig, och intet
har fattats dig.

<span id="an_2:8">2:8</span> Så drog vi då åstad bort ifrån våra bröder,
Esaus barn, som bodde i Seir, och lämnade Hedmarksvägen och Elat och
Esjon-Geber. Vi vände oss nu åt annat håll och drogo fram på vägen till
Moabs öken.

<span id="an_2:9">2:9</span> Och Herren sade till mig: »Du skall icke
angripa Moab eller inlåta dig i strid med dem, ty av deras land skall
jag icke giva dig något till besittning, eftersom jag redan har givit Ar
åt Lots barn till besittning.

<span id="an_2:10">2:10</span> (Eméerna bodde där fordom, ett stort och
talrikt och resligt folk, sådant som anakiterna.

<span id="an_2:11">2:11</span> Och likasom anakiterna räknas också de
för rafaéer; men moabiterna kalla dem eméer.

<span id="an_2:12">2:12</span> I Seir bodde däremot fordom horéerna, men
Esaus barn fördrevo dem för sig och förgjorde dem och bosatte sig på det
land som Herren hade givit dem till besittning.)

<span id="an_2:13">2:13</span> Stån nu upp och gån över bäcken Sered.»
Så gingo vi då över bäcken Sered.

<span id="an_2:14">2:14</span> Och den tid som åtgick för vår vandring
från Kades-Barnea, till dess vi gingo över bäcken Sered. var trettioåtta
år, och under denna tid förgicks hela den släktet, alla stridbara män i
lägret, såsom Herren hade svurit att det skulle gå dem.

<span id="an_2:15">2:15</span> Ja, Herrens hand drabbade dem, och han
sände förödelse i lägret bland dem och ryckte dem bort därur, så att de
förgingos.

<span id="an_2:16">2:16</span> Då nu alla stridbara män i folket hade
dött ut,

<span id="an_2:17">2:17</span> talade HERREN till mig och sade:

<span id="an_2:18">2:18</span> »Du drager nu över Moabs gräns, genom Ar,

<span id="an_2:19">2:19</span> och skall så komma i närheten av Ammons
barn; men du må icke angripa dessa, ej heller inlåta dig i strid med
dem, ty av Ammons barns land skall jag icke giva dig något till
besittning, eftersom jag redan har givit det åt Lots barn till
besittning.

<span id="an_2:20">2:20</span> (Såsom ett rafaéernas land räknas också
detta; rafaéer bodde fordom där; men ammoniterna kalla dem samsummiter.

<span id="an_2:21">2:21</span> De voro ett stort och talrikt och resligt
folk, sådant som anakiterna. Men Herren förgjorde dessa för dem; de
fördrevo dem och bosatte sig i deras land.

<span id="an_2:22">2:22</span> På samma sätt hade han gjort för Esaus
barn, som bo i Seir, i det han för dem förgjorde horéerna; de fördrevo
dem och bosatte sig i deras land, där de bo ännu i dag.

<span id="an_2:23">2:23</span> Likaså blevo avéerna, som bodde i byar
ända fram till Gasa, förgjorda av kaftoréerna, som drogo ut från Kaftor
och sedan bosatte sig i deras land.)

<span id="an_2:24">2:24</span> Stån nu upp, bryten upp och gån över
bäcken Arnon. Se, jag har givit Sihon, konungen i Hesbon, amoréen, och
hans land i ditt våld. Så begynn nu att intaga det, och bekriga honom.

<span id="an_2:25">2:25</span> Redan i dag vill jag begynna att låta
förskräckelse och fruktan för dig komma över alla folk under himmelen,
så att de skola darra och bäva för dig, när de höra berättas om dig.»

<span id="an_2:26">2:26</span> Och jag skickade sändebud från Kedemots
öken till Sihon, konungen i Hesbon, med fridsam hälsning och lät säga:

<span id="an_2:27">2:27</span> »Låt mig tåga genom ditt land. Raka vägen
skall gå, utan att vika av vare sig till höger eller till vänster.

<span id="an_2:28">2:28</span> Mat att äta må du låta mig köpa för
penningar; jag begär allenast att få tåga vägen fram härigenom

<span id="an_2:29">2:29</span> -- detsamma som tillstaddes mig av Esaus
barn, Seirs inbyggare, och av moabiterna, Ars inbyggare -- så att jag
kan gå över Jordan in i det land som HERREN, vår Gud, vill giva oss.»

<span id="an_2:30">2:30</span> Men Sihon, konungen i Hesbon, ville icke
låta oss tåga genom sitt land, ty HERREN, din Gud, förhärdade hans sinne
och förstockade hans hjärta, för att han skulle giva honom i din hand,
såsom ock nu har skett.

<span id="an_2:31">2:31</span> Och Herren sade till mig: »Se, jag
begynner nu att giva Sihon och hans land i ditt våld. Begynn alltså du
nu att intaga det, så att du får hans land till besittning.»

<span id="an_2:32">2:32</span> Och Sihon drog med allt sitt folk ut till
strid mot oss, till Jahas.

<span id="an_2:33">2:33</span> Men HERREN, vår Gud, gav honom i vårt
våld, och vi slogo honom jämte hans söner och allt hans folk.

<span id="an_2:34">2:34</span> Och vi intogo då alla hans städer och
gåvo hela den manliga stadsbefolkningen till spillo, så ock kvinnor och
barn; vi läto ingen slippa undan.

<span id="an_2:35">2:35</span> Allenast boskapen togo vi såsom byte,
jämte rovet från de städer vi intogo.

<span id="an_2:36">2:36</span> Från Aroer, vid bäcken Arnons strand, och
från staden i dalen ända till Gilead fanns ingen stad vars murar voro
för höga för oss; allasammans gav HERREN, vår Gud, i vårt våld.

<span id="an_2:37">2:37</span> Men Ammons barns land lät du vara, hela
landsträckan utefter bäcken Jabbok, och städerna i bergsbygden, och allt
övrigt varom HERREN, vår Gud, hade så bjudit.

<span id="an_3:1">3:1</span> Sedan vände vi oss åt annat håll och drogo
upp åt Basan till. Och Og, konungen i Basan, drog med allt sitt folk ut
i strid mot oss, till Edrei.

<span id="an_3:2">3:2</span> Men HERREN sade till mig: »Frukta icke för
honom, ty i din hand har jag givit honom och allt hans folk och honom på
samma sätt som du gjorde med Sihon, amoréernas konung, som bodde i
Hesbon.»

<span id="an_3:3">3:3</span> Så gav HERREN, vår GUD, i vår hand också
Og, konungen i Basan, och allt hans folk, och vi slogo honom och läto
ingen av dem slippa undan.

<span id="an_3:4">3:4</span> Och vi intogo då alla hans städer, ingen
stad fanns, som vi icke togo ifrån dem: sextio städer, hela landsträckan
Argob, Ogs rike i Basan.

<span id="an_3:5">3:5</span> Alla dessa städer voro befästa med höga
murar, med portar och bommar. Därtill kom en stor mängd småstäder.

<span id="an_3:6">3:6</span> Och vi gåvo dem till spillo, likasom vi
hade gjort med Sihon, konungen i Hesbon; hela den manliga
stadsbefolkningen gåvo vi till spillo, så ock kvinnor och barn.

<span id="an_3:7">3:7</span> Men all boskapen och rovet från städerna
togo vi såsom byte.

<span id="an_3:8">3:8</span> Från amoréernas två konungar, som härskade
på andra sidan Jordan, togo vi alltså då deras land, från bäcken Arnon
ända till berget Hermon

<span id="an_3:9">3:9</span> -- vilket av sidonierna kallas för Sirjon,
men av amoréerna kallas för Senir --

<span id="an_3:10">3:10</span> alla städerna på slätten och hela Gilead
och hela Basan, ända till Salka och Edrei, städerna i Ogs rike, i Basan.

<span id="an_3:11">3:11</span> Ty Og, konungen i Basan, var den ende som
fanns kvar av de sista rafaéerna; hans gravkista, gjord av basalt,
finnes, såsom känt är, i Rabba i Ammons barns land; den är nio alnar
lång och fyra alnar bred, alnen beräknad efter längden av en mans
underarm.

<span id="an_3:12">3:12</span> När vi då hade intagit detta land, gav
jag den del därav, som sträcker sig från Aroer vid bäcken Arnon, samt
hälften av Gileads bergsbygd med dess städer åt rubeniterna och
gaditerna.

<span id="an_3:13">3:13</span> Återstoden av Gilead och hela Basan, Ogs
rike, gav jag åt ena hälften av Manasse stam, hela landsträckan Argob,
hela Basan; detta kallas rafaéernas land.

<span id="an_3:14">3:14</span> Jair, Manasses son, fick hela
landsträckan Argob, ända till gesuréernas och maakatéernas område, och
efter sitt eget namn kallade han landet -- nämligen Basan -- för Jairs
byar, såsom det heter ännu i dag.

<span id="an_3:15">3:15</span> Och åt Makir gav jag Gilead.

<span id="an_3:16">3:16</span> Och åt rubeniterna och gaditerna gav jag
landet från Gilead ända till Arnons dal, till dalens mitt -- den
utgjorde gränsen -- och till bäcken Jabbok, som är Ammons barns gräns,

<span id="an_3:17">3:17</span> vidare Hedmarken med Jordan, som utgör
gränsen, från Kinneret ända till Pisgas sluttningar, på östra sidan.

<span id="an_3:18">3:18</span> Och jag bjöd eder på den tiden och sade:
»HERREN, eder Gud, har givit eder detta land till besittning. Men nu
skolen alla I som ären stridbara män draga väpnade åstad i spetsen för
edra bröder, Israels barn.

<span id="an_3:19">3:19</span> Allenast edra hustrur och barn och eder
boskap -- jag vet ju att I haven mycken boskap -- må stanna kvar i de
städer som jag har givit eder,

<span id="an_3:20">3:20</span> till dess att HERREN har låtit edra
bröder komma till ro, såväl som eder, när också de hava tagit i
besittning det land som HERREN, eder Gud, vill giva dem på andra sidan
Jordan; sedan mån I vända tillbaka till de besittningar jag har givit
eder, var och en till sin besittning.»

<span id="an_3:21">3:21</span> Och jag bjöd Josua på den tiden och sade:
»Du har med egna ögon sett allt vad HERREN, eder Gud, har gjort med
dessa två konungar. På samma sätt skall HERREN göra med alla riken där
du drager fram.

<span id="an_3:22">3:22</span> Frukten icke för dem, ty HERREN, eder
Gud, skall själv strida för eder.»

<span id="an_3:23">3:23</span> Och på den tiden bad jag till HERREN och
sade:

<span id="an_3:24">3:24</span> »Herre, HERRE, du har begynt att låta sin
tjänare se din storhet och din starka hand; ty vilken är den gud i
himmelen eller på jorden, som kan göra sådana verk och sådana väldiga
gärningar som du?

<span id="an_3:25">3:25</span> Så låt mig nu få gå ditöver och se det
goda landet på andra sidan Jordan, det goda berglandet där och Libanon.»

<span id="an_3:26">3:26</span> Men HERREN hade blivit förgrymmad på mig
för eder skull och ville icke höra mig, utan sade till mig: »Låt det
vara nog; tala icke vidare till mig om denna sak.

<span id="an_3:27">3:27</span> Stig nu upp på toppen av Pisga, och lyft
upp dina ögon mot väster och norr och söder och öster, och se med dina
ögon; ty över denna Jordan skall du icke komma.

<span id="an_3:28">3:28</span> Och insätt Josua i hans ämbete, och styrk
honom att vara frimodig och oförfärad; ty det är han som skall gå
ditöver i spetsen för detta folk, och det är han som skall utskifta åt
dem såsom arv det land du ser.»

<span id="an_3:29">3:29</span> Och så stannade vi i dalen mitt emot
Bet-Peor.

<span id="an_4:1">4:1</span> Och nu, Israel, hör de stadgar och rätter
som jag vill lära eder, för att I mån göra efter dem, på det att I mån
leva och komma in i och taga i besittning det land som HERREN, edra
fäders Gud, vill giva eder.

<span id="an_4:2">4:2</span> I skolen icke lägga något till det som jag
bjuder eder, och I skolen icke taga något därifrån; I skolen hålla
HERRENS, eder Guds, bud, som jag giver eder.

<span id="an_4:3">4:3</span> I haven med egna ögon sett vad HERREN har
gjort i fråga om Baal-Peor, huru HERREN, din Gud, utrotade ur ditt folk
var man som följde efter Baal-Peor.

<span id="an_4:4">4:4</span> Men I som höllen eder till HERREN, eder
Gud, I leven alla ännu i dag.

<span id="an_4:5">4:5</span> Se, jag har lärt eder stadgar och rätter
såsom HERREN, min Gud, har bjudit mig, på det att I mån göra efter dem i
det land dit I nu kommen, för att taga det i besittning.

<span id="an_4:6">4:6</span> I skolen hålla dem och göra efter dem, ty
det skall tillräknas eder såsom vishet och förstånd av andra folk. När
de få höra alla dessa stadgar, skola säga: »I sanning, ett vist och
förståndigt folk är detta stora folk.»

<span id="an_4:7">4:7</span> Ty vilket annat stort folk finnes, vars
gudar äro det så nära som HERREN, vår Gud, är oss, så ofta vi åkalla
honom?

<span id="an_4:8">4:8</span> Och vilket annat stort folk finnes, som har
stadgar och rätter så rättfärdiga som hela denna lag, vilken jag i dag
förelägger eder?

<span id="an_4:9">4:9</span> Allenast tag dig till vara och akta dig
väl, så att du icke förgäter vad dina ögon sågo, och icke låter vika
ifrån ditt hjärta i all dina livsdagar, utan kungör det för dina barn
och dina barnbarn:

<span id="an_4:10">4:10</span> vad som skedde den dag då du stod inför
HERREN, din Gud, vid Horeb, då HERREN sade till mig: »Församla folket
till mig, för att jag må låta dem höra mina ord; må de så lära sig att
frukta mig, så länge de leva på jorden, och de lära sina barn detsamma.»

<span id="an_4:11">4:11</span> Och I trädden fram och blevo stående
nedanför berget; och berget brann i eld ända upp till himmelen, och där
var mörker, moln och töcken.

<span id="an_4:12">4:12</span> Och HERREN talade till eder ur elden
orden hörden I, men I sågen ingen gestalt, I hörden allenast en röst.

<span id="an_4:13">4:13</span> Och han förkunnade eder sitt förbund, som
han bjöd eder att hålla nämligen de tio orden; och han skrev dem på två
stentavlor.

<span id="an_4:14">4:14</span> Och mig bjöd HERREN då att jag skulle
lära eder stadgar och rätter, för att I skullen göra efter dem i det
land dit I nu dragen, till att taga det i besittning.

<span id="an_4:15">4:15</span> Och eftersom I icke sågen någon gestalt
den dag då HERREN talade till eder på Horeb ur elden, därför mån I nu
noga hava akt på eder själva.

<span id="an_4:16">4:16</span> så att I icke tagen eder till, vad
fördärvligt är, genom att göra eder någon beläte, något slags
avgudabild, något bild av man eller av kvinna.

<span id="an_4:17">4:17</span> eller någon bild av något fyrfotadjur
eller av någon bevingad fågel som flyger under himmelen,

<span id="an_4:18">4:18</span> eller av något kräldjur på marken eller
av någon fisk i vattnet under jorden.

<span id="an_4:19">4:19</span> Och när du lyfter dina ögon upp till
himmelen och ser solen, månen och stjärnorna, himmelens hela härskara,
då må du icke heller låta förföra dig att tillbedja dem och tjäna dem;
ty HERREN, din Gud, har givit dem åt alla folk under hela himmelen till
deras del.

<span id="an_4:20">4:20</span> Men eder har HERREN tagit, och han har
fört eder ut ur smältugnen, ur Egypten, för att I skullen bliva hans
arvfolk, såsom nu har skett.

<span id="an_4:21">4:21</span> Och HERREN vredgades på mig för eder
skull, och svor att jag icke skulle få gå över Jordan och komma in i de
goda land som HERREN, din Gud, vill giva dig till arvedel.

<span id="an_4:22">4:22</span> Ty jag skall dö i detta land och icke gå
över Jordan, men I skolen gå över den och taga detta goda land i
besittning.

<span id="an_4:23">4:23</span> Tagen eder då till vara för att förgäta
det förbund som HERREN, eder Gud, har slutit med eder, därigenom att I,
alldeles emot HERRENS, eder Guds, bud, gören eder något beläte, något
slags bild.

<span id="an_4:24">4:24</span> Ty, HERREN, din Gud, är en förtärande
eld, en nitälskande Gud.

<span id="an_4:25">4:25</span> Om nu så sker, när du har fått barn och
barnbarn och I haven blivit gamla i landet, att I tagen eder till, vad
fördärvligt är, genom att göra eder något beläte, något slags bild, så
att I gören vad som är ont i HERRENS, din Guds, ögon och därmed
förtörnen honom,

<span id="an_4:26">4:26</span> då tager jag i dag himmel och jord till
vittnen mot eder, att I med hast skolen förgås och utrotas ur det land
dit I nu gån över Jordan, för att taga det i besittning; I skolen då
icke längre leva där, utan skolen förvisso förgöras.

<span id="an_4:27">4:27</span> Och HERREN skall förströ eder bland
folken, och allenast en ringa hop av eder skall bliva kvar bland de folk
till vilka HERREN skall föra eder.

<span id="an_4:28">4:28</span> Och där skolen I tjäna gudar, gjorda av
människohänder, gudar av trä och sten, som varken se eller höra eller
äta eller lukta.

<span id="an_4:29">4:29</span> Men när I där söken HERREN, din Gud, då
skall du finna honom, om du frågar efter honom av allt ditt hjärta och
av all din själ.

<span id="an_4:30">4:30</span> När du är i nöd och allt detta vederfares
dig, i kommande dagar, då skall du vända åter till HERREN, din Gud, och
höra hans röst.

<span id="an_4:31">4:31</span> Ty HERREN, din Gud, är en barmhärtig Gud.
Han skall icke förgäta eller fördärva dig; han skall icke förgäta det
förbund han har ingått med dina fäder och med ed bekräftat.

<span id="an_4:32">4:32</span> Ty fråga framfarna tider, dem som hava
varit före dig, från den dag då Gud skapade människor på jorden, fråga
ifrån himmelens ena ända till den andra om någonsin något så stort som
detta har skett, eller om man har hört talas om något som är detta likt,

<span id="an_4:33">4:33</span> om något folk har hört Guds röst tala ur
elden, såsom du har hört, och dock har blivit vid liv,

<span id="an_4:34">4:34</span> eller om någon gud har försökt att komma
och hämta ett folk åt sig ut från ett annat folk, genom hemsökelser,
tecken och under, genom krig, genom stark hand och uträckt arm, och
genom stora, fruktansvärda gärningar, vilket allt HERREN, eder Guds, har
gjort med eder i Egypten, inför dina ögon.

<span id="an_4:35">4:35</span> Du har själv fått se det, för att du
skulle veta att HERREN är Gud, och ingen annan än han.

<span id="an_4:36">4:36</span> Från himmelen har han låtit dig höra sin
röst för att undervisa dig, och på jorden har han låtit dig se sin stora
eld, och du har hört hans ord ur elden.

<span id="an_4:37">4:37</span> Eftersom han nu älskade dina fäder och
utvalde deras avkomlingar efter dem, och själv med sin stora kraft förde
dig ut ur Egypten,

<span id="an_4:38">4:38</span> och fördrev för dig folk som voro större
och mäktigare än du, och lät dig komma in i deras land och gav det åt
dig till arvedel, såsom nu har skett,

<span id="an_4:39">4:39</span> därför skall du i dag veta och lägga på
hjärtat att HERREN är Gud, uppe i himmelen och nere på jorden, han och
ingen annan;

<span id="an_4:40">4:40</span> och du skall hålla hans stadgar och bud,
som jag i dag giver dig, på det att det må gå dig väl och dina barn
efter dig, och på det att du må länge leva i det land som HERREN, din
Gud, vill giva dig för all tid.

<span id="an_4:41">4:41</span> Vid denna tid avskilde Mose tre städer på
andra sidan Jordan, på östra sidan,

<span id="an_4:42">4:42</span> till vilka en dråpare skulle kunna fly,
om han hade dräpt någon utan vett och vilja, och utan att förut hava
burit hat till honom; om han flydde till någon av dessa städer, skulle
han få bliva vid liv.

<span id="an_4:43">4:43</span> De voro: Beser i öknen på slättlandet för
Rubens stam, Ramot i Gilead för Gads stam och Golan i Basan för Manasse
stam.

<span id="an_4:44">4:44</span> Och detta är den lag som Mose förelade
Israels barn,

<span id="an_4:45">4:45</span> dessa äro de vittnesbörd och stadgar och
rätter som Mose föredrog för Israels barn, sedan de hade dragit ut ur
Egypten,

<span id="an_4:46">4:46</span> på andra sidan Jordan i dalen, mitt emot
Bet-Peor, i Sihons land, amoréernas konungs, som bodde i Hesbon, och som
Mose och Israels barn slogo, när de hade dragit ut ur Egypten.

<span id="an_4:47">4:47</span> Ty de intogo hans land och Ogs land,
konungens i Basan, amoréernas två konungars länder, på andra sidan
Jordan, på östra sidan,

<span id="an_4:48">4:48</span> från Aroer vid bäcken Arnons strand ända
till berget Sion, det är Hermon,

<span id="an_4:49">4:49</span> och hela Hedmarken på andra sidan Jordan
på östra sidan, ända till Hedmarkshavet, nedanför Pisgas sluttningar.

<span id="an_5:1">5:1</span> Och Mose sammankallade hela Israel och sade
till dem: Hör, Israel, de stadgar och rätter som jag i dag framställer
för eder, och lären eder dem och hållen dem och gören efter dem.

<span id="an_5:2">5:2</span> HERREN, vår Gud, slöt ett förbund med oss
på Horeb.

<span id="an_5:3">5:3</span> Icke med våra fäder slöt HERREN detta
förbund, utan med oss själva som stå här i dag, oss alla som nu leva.

<span id="an_5:4">5:4</span> Ansikte mot ansikte talade HERREN till eder
på berget ur elden.

<span id="an_5:5">5:5</span> Jag stod då mellan HERREN och eder, för att
förkunna eder vad HERREN talade, ty I fruktaden för elden och stegen
icke upp på berget. Han sade:

<span id="an_5:6">5:6</span> Jag är HERREN, din Gud, som har fört dig ut
ur Egyptens land, ur träldomshuset.

<span id="an_5:7">5:7</span> Du skall inga andra gudar hava jämte mig.

<span id="an_5:8">5:8</span> Du skall icke göra dig något beläte, som är
en bild vare sig av det som är uppe i himmelen, eller av det som är i
vattnet under jorden.

<span id="an_5:9">5:9</span> Du skall icke tillbedja sådana, ej heller
tjäna dem; ty jag, HERREN, sin Gud, är en nitälskande Gud, som hemsöker
fädernas missgärning på barn och efterkommande i tredje och fjärde led,
när man hatar mig,

<span id="an_5:10">5:10</span> men som gör nåd med tusenden, när man
älskar mig och håller mina bud.

<span id="an_5:11">5:11</span> Du skall icke missbruka HERRENS, din Guds
namn, ty HERREN skall icke låta den bliva ostraffad, som missbrukar hans
namn.

<span id="an_5:12">5:12</span> Håll sabbatsdagen, så att du helgar den,
såsom HERREN, din Gud, har bjudit dig.

<span id="an_5:13">5:13</span> Sex dagar skall du arbeta och förrätta
alla dina sysslor;

<span id="an_5:14">5:14</span> men den sjunde dagen är HERRENS, din
Guds, sabbat; då skall du ingen syssla förrätta, ej heller din son eller
sin dotter, eller din tjänare eller din tjänarinna, eller din oxe eller
din åsna eller någon av dina dragare, ej heller främlingen som är hos
dig inom dina portar; på det att din tjänare och din tjänarinna må hava
ro såväl som du.

<span id="an_5:15">5:15</span> Du skall komma ihåg att du själv har
varit träl i Egyptens land, och att HERREN, din Gud, har fört dig ut
därifrån med stark hand och uträckt arm; därför har HERREN, din Gud
bjudit dig att hålla sabbatsdagen.

<span id="an_5:16">5:16</span> Hedra din fader och din moder, såsom
HERREN, din Gud har bjudit dig, på det att du må länge leva och det må
gå dig väl i det land som HERREN, din Gud, vill giva dig.

<span id="an_5:17">5:17</span> Du skall icke dräpa.

<span id="an_5:18">5:18</span> Du skall icke heller begå
äktenskapsbrott.

<span id="an_5:19">5:19</span> Du skall icke heller stjäla.

<span id="an_5:20">5:20</span> Du skall icke heller bära falsk
vittnesbörd mot din nästa.

<span id="an_5:21">5:21</span> Du skall icke heller hava begärelse till
din nästas hustru. Du skall icke heller hava lust till din nästas hus,
ej heller till hans åker eller hans tjänare eller hans tjänarinna, ej
heller till hans oxe eller hans åsna, ej heller till något som tillhör
din nästa.

<span id="an_5:22">5:22</span> Dessa ord talade HERREN till hela eder
församling på berget, ur elden, molnskyn och töcknet, med hög röst, och
han talade så intet mer. Och han skrev dem på två stentavlor, som han
gav åt mig.

<span id="an_5:23">5:23</span> När I hörden rösten ur mörkret, medan
berget brann i eld, trädden I fram till mig, alla I som voren huvudmän
för edra stammar, så ock edra äldste.

<span id="an_5:24">5:24</span> Och I saden: »Se, HERREN, vår Gud, har
låtit oss se sin härlighet och sin storhet, och vi hava hört hans röst
ur elden. I dag hava vi sett att Gud kan tala med en människa och dock
låta henne bliva vid liv.

<span id="an_5:25">5:25</span> Varför skola vi då likväl dö? Denna stora
eld kommer ju att förtära oss. Om vi än vidare få höra HERRENS, vår
Guds, röst, så måste vi dö.

<span id="an_5:26">5:26</span> Ty vem finnes väl bland allt kött som
kan, såsom vi hava gjort, höra den levande Gudens röst tala ur elden och
dock bliva vid liv?

<span id="an_5:27">5:27</span> Träd du fram och hör allt vad HERREN, vår
Gud, säger, och tala du till oss allt vad HERREN, vår Gud, talar till
dig, så vilja vi höra det och göra därefter.»

<span id="an_5:28">5:28</span> Och HERREN hörde edra ord, när I så
taladen till mig; och HERREN sade till mig: »Jag har hört de ord som
detta folk har talat till dig. De hava rätt i allt vad de hava talat.

<span id="an_5:29">5:29</span> Ack att de hade sådana hjärtan, att de
fruktade mig och hölle alla mina bud alltid! Det skulle ju då gå dem och
deras barn väl evinnerligen.

<span id="an_5:30">5:30</span> Gå nu och säg till dem: 'Vänden tillbaka
till edra tält.'

<span id="an_5:31">5:31</span> Men du själv må stanna kvar här hos mig,
så skall förkunna för dig alla de bud och stadgar och rätter som du
skall lära dem, för att de må göra efter dem i det land som jag vill
giva dem till besittning.»

<span id="an_5:32">5:32</span> Så hållen nu och gören vad HERREN, eder
Gud, har bjudit eder. I skolen icke vika av vare sig till höger eller
till vänster.

<span id="an_5:33">5:33</span> På de vägar som HERREN, eder Gud, har
bjudit eder gå skolen I alltid vandra, för att I mån bliva vid liv och
det må gå eder väl, och för att I mån länge leva i det land som I skolen
taga i besittning.

<span id="an_6:1">6:1</span> Och dessa äro de bud, stadgar och rätter
som HERREN, eder Gud, har bjudit mig att lära eder, för att I skolen
göra efter dem i det land dit I nu dragen, till att taga de i besittning
--

<span id="an_6:2">6:2</span> detta på det att du må frukta HERREN, din
Gud, så att du håller alla hans stadgar och bud, som jag giver dig, du
med din som och din sonson, i all dina livsdagar, och på det att du må
länge leva.

<span id="an_6:3">6:3</span> Så skall du nu höra, Israel, och hålla dem
och göra efter dem, för att det må gå dig väl, och för att I mån föröka
eder mycket, såsom HERREN, dina fäders Gud, har lovat dig -- ett land
som flyter av mjölk och honung.

<span id="an_6:4">6:4</span> Hör, Israel! HERREN, vår gud, HERREN är en.

<span id="an_6:5">6:5</span> Och du skall älska HERREN, din Gud, av allt
ditt hjärta och av all din själ och av all din kraft.

<span id="an_6:6">6:6</span> Dessa ord som jag i dag giver dig skall du
lägga på ditt hjärta.

<span id="an_6:7">6:7</span> Och du skall inskärpa dem hos dina barn och
tala om för dem, när du sitter i ditt hus och när du går på vägen, när
du lägger dig och när du står upp.

<span id="an_6:8">6:8</span> Och du skall binda dem såsom ett tecken på
din hand, och de skola vara såsom ett märke på din panna.

<span id="an_6:9">6:9</span> Och du skall skriva dem på dörrposterna i
ditt hus och på dina portar.

<span id="an_6:10">6:10</span> När nu HERREN, din Gud, låter dig komma
in i det land som han med ed har lovat dina fäder, Abraham, Isak och
Jakob, att giva dig -- stora och vackra städer, som du icke har byggt,

<span id="an_6:11">6:11</span> och hus, fulla med allt gott, vilka du
icke har fyllt, och uthuggna brunnar, som du icke har huggit ut,
vingårdar och olivplanteringar, som du icke har planterat -- och när du
då äter och bliver mätt,

<span id="an_6:12">6:12</span> så tag dig till vara för att förgäta
HERREN, som har fört dig ut ur Egyptens land, ur träldomshuset.

<span id="an_6:13">6:13</span> HERREN, din Gud, skall du frukta, och
honom skall du tjäna, och vid hans namn skall du svärja.

<span id="an_6:14">6:14</span> I skolen icke följa efter andra gudar,
någon av de folks gudar, som bo runt omkring eder,

<span id="an_6:15">6:15</span> ty en nitälskande Gud är HERREN, din Gud,
mitt ibland dig, och du må taga dig till vara, så att icke HERRENS, din
Guds, vrede upptändes mot dig, och han utrotar dig från jorden.

<span id="an_6:16">6:16</span> I skolen icke fresta HERREN, eder Gud,
såsom I frestaden honom i Massa.

<span id="an_6:17">6:17</span> I skolen troget hålla HERRENS, eder Guds,
bud och de vittnesbörd och stadgar som han hat givit dig.

<span id="an_6:18">6:18</span> Och du skall göra vad rätt och gott är i
HERRENS ögon, för att det må gå dig väl, och för att du må komma in i
det goda land som HERREN med ed har lovat åt dina fäder, och taga det i
besittning,

<span id="an_6:19">6:19</span> därigenom att han driver undan för dig
all dina fiender, såsom HERREN har lovat.

<span id="an_6:20">6:20</span> När din son i framtiden frågar dig: »Vad
betyda de vittnesbörd och stadgar och rätter som HERREN, vår Gud, har
givit eder?»

<span id="an_6:21">6:21</span> då skall du svara din son: »Vi voro
Faraos trälar i Egypten, men med stark hand förde HERREN oss ut ur
Egypten.

<span id="an_6:22">6:22</span> Och HERREN gjorde stora och gruvliga
tecken och under i Egypten på Farao och hela hans hus inför våra ögon.

<span id="an_6:23">6:23</span> Men oss förde han ut därifrån, för att
låta oss komma in och giva oss det land som han med ed har lovat åt våra
fäder.

<span id="an_6:24">6:24</span> Och HERREN bjöd oss att göra efter all
dessa stadgar och att frukta HERREN, vår Gud, för att det alltid skulle
gå oss väl, i det att han behölle oss vid liv, såsom ock hittills har
skett.

<span id="an_6:25">6:25</span> Och det skall lända oss till
rättfärdighet, när vi hålla och göra efter alla dessa bud, inför HERREN,
vår Guds, ansikte, såsom han har bjudit oss.»

<span id="an_7:1">7:1</span> När HERREN, din Gud låter dig komma in i
det land di du nu går, för att taga i besittning, och när han för dig
förjagar stora folk -- hetiterna, girgaséerna, amoréerna, kananéerna,
perisséerna, hivéerna och jebuséerna, sju folk, större och mäktigare än
du --

<span id="an_7:2">7:2</span> när HERREN, din Gud, giver dessa i ditt
våld och du slår dem, då skall du giva dem till spillo; du skall icke
sluta förbund med dem eller visa dem nåd.

<span id="an_7:3">7:3</span> Du skall icke befrynda dig med dem; dina
döttrar skall du icke giva åt deras söner, och deras döttrar skall du
icke taga till hustrur åt dina söner.

<span id="an_7:4">7:4</span> Ty de skola då förleda dina söner att vika
av ifrån mig och tjäna andra gudar, och HERRENS vrede skall då upptändas
mot eder och han skall med hast förgöra dig.

<span id="an_7:5">7:5</span> Utan så skolen I göra med dem I skolen
bryta ned deras altaren och slå sönder deras stoder och hugga ned deras
Aseror och bränna upp deras beläten i eld.

<span id="an_7:6">7:6</span> Ty du är ett folk som är helgat åt HERREN,
din Gud; dig har HERREN, din Gud, utvalt till att vara hans
egendomsfolk, framför alla andra folk på jorden.

<span id="an_7:7">7:7</span> Icke därför att I voren större än alla
andra folk var det som HERREN fäste sig vid eder och utvalde eder, ty I
ären ju mindre än alla andra folk;

<span id="an_7:8">7:8</span> utan därför att HERREN älskade eder och
ville hålla den ed som han hade svurit fäder, därför förde HERREN eder
ut med stark hand och förlossade dig ur träldomshuset, ur Faraos, den
egyptiske konungens, hand.

<span id="an_7:9">7:9</span> Så skall du nu veta att HERREN, din Gud, är
den rätte Guden, den trofaste Guden, som håller förbund och bevarar nåd
intill tusende led, när man älskar honom och håller hans bud,

<span id="an_7:10">7:10</span> men som utan förskoning vedergäller och
förgör dem som hata honom. Han dröjer icke, när det gäller dem som hata
honom; utan förskoning vedergäller han dem.

<span id="an_7:11">7:11</span> Så håll nu de bud och stadgar och rätter
som jag i dag giver dig, och gör efter dem.

<span id="an_7:12">7:12</span> Om I nu hören dessa rätter och hållen dem
och gören efter dem, så skall HERREN, din Gud, till lön därför låta sitt
förbund och sin nåd bestå, vad han med ed lovade dina fäder.

<span id="an_7:13">7:13</span> Han skall då älska dig och välsigna sitt
livs frukt och din marks frukt, din säd, ditt vin och din olja, dina
fäkreaturs avföda och din småboskaps avel, i det land som han med ed har
lovat dina fäder att giva dig.

<span id="an_7:14">7:14</span> Välsignad skall du bliva framför alla
andra folk; bland dina män och kvinnor skall ingen vara ofruktsam, ej
heller bland din boskap.

<span id="an_7:15">7:15</span> Och HERREN skall avvända från dig all
krankhet; ingen av Egyptens alla svåra sjukdomar, som du väl känner,
skall han lägga på dig; han skall i stället låta dem komma över alla dem
som hata dig.

<span id="an_7:16">7:16</span> Och alla de folk som HERREN, din Gud,
giver i din hand skall du utrota; du skall icke visa dem någon
skonsamhet. Du skall icke heller tjäna deras gudar, ty detta kunde bliva
en snara för dig.

<span id="an_7:17">7:17</span> Om du ock säger vid dig själv: »Dessa
folk äro större än jag; huru skall jag kunna fördriva dem?»,

<span id="an_7:18">7:18</span> så må du dock icke frukta för dem; du
skall tänka på vad HERREN, din Gud gjorde med Farao och med all
egyptierna,

<span id="an_7:19">7:19</span> på de stora hemsökelser som du med egna
ögon såg, och på de tecken och under och på den starka hand och uträckta
arm varmed HERREN, din Gud, förde dig ut. På samma sätt skall HERREN,
din Gud, nu göra med alla de folk som du fruktar för.

<span id="an_7:20">7:20</span> Därtill skall HERREN, din Gud, sända
getingar över dem, till dess att de som äro kvar och hålla sig gömda för
dig hava blivit utrotade.

<span id="an_7:21">7:21</span> Du må icke förskräckas för dem, ty
HERREN, din Gud, är mitt ibland dig, en stod och fruktansvärd Gud.

<span id="an_7:22">7:22</span> Och HERREN, din Gud, skall förjaga dessa
hedningar för dig, men blott småningom. Du skall icke med hast få
förgöra dem, på det att vilddjuren icke må föröka sig till din skada.

<span id="an_7:23">7:23</span> HERREN, din Gud, skall giva dem i ditt
våld och sända stor förvirring bland dem, till dess att de förgöras.

<span id="an_7:24">7:24</span> Och han skall giva deras konungar i din
hand, och du skall utrota till och med deras namn, så att de icke mer
finnas under himmelen. Ingen skall kunna stå dig emot, till dess du har
förgjort dem.

<span id="an_7:25">7:25</span> Deras gudabeläten skola I bränna upp i
eld. Du skall icke hava begärelse till det silver och det guld som
finnes på dem, och icke taga något av detta för din räkning, på det att
du icke må snärjas därav; ty en styggelse är det för HERREN, din Gud.

<span id="an_7:26">7:26</span> Och du skall icke låta någon styggelse
komma in i ditt hus, på det att du icke också själv må bliva given till
spillo. Du skall räkna det såsom en skändlighet och en styggelse, ty det
är givet till spillo.

<span id="an_8:1">8:1</span> Alla de bud som jag i dag giver dig skolen
I hållen, och efter dem skolen I göra, för att I mån komma in i och taga
i besittning det land som HERREN med ed har lovat åt edra fäder.

<span id="an_8:2">8:2</span> Och du skall komma ihåg allt vad som har
skett på den väg HERREN, din Gud, nu i fyrtio åt har låtit dig vandra i
öknen, för att tukta dig och pröva dig, så att han kunde förnimma vad
som var i ditt hjärta: om du ville hålla hans bud eller icke.

<span id="an_8:3">8:3</span> Ja, han tuktade dig och lät dig hungra, och
han gav dig manna att äta, en mat som du förut icke visste av, och som
icke heller dina fäder visste av; på det att han skulle lära dig förstå
att människan lever icke allenast av bröd, utan att hon lever av allt
det som utgår av HERRENS mun.

<span id="an_8:4">8:4</span> Dina kläder blevo icke utslitna på dig, och
din fot svullnade icke under dessa fyrtio år.

<span id="an_8:5">8:5</span> Så skall du då förstå i ditt hjärta att
HERREN, din Gud, fostrar dig, såsom en man fostrar sin son;

<span id="an_8:6">8:6</span> och du skall hålla HERRENS, din Guds, bud,
så att du vandrar på hans vägar och fruktar honom.

<span id="an_8:7">8:7</span> Ty HERREN, din Gud, låter dig nu komma in i
ett gott land, ett land där vattenbäckar, källor och djupa vatten flöda
fram i dalar och på berg,

<span id="an_8:8">8:8</span> ett land med vete och korn, med vinträd,
fikonträd och granatträd, ett land med ädla olivträd och med honung,

<span id="an_8:9">8:9</span> ett land där du icke skall äta ditt bröd i
torftighet, där intet skall fattas dig, ett land vars stenar innehålla
järn, och ur vars berg du skall bryta koppar.

<span id="an_8:10">8:10</span> Där skall du äta och bliva mätt, och du
skall så lova HERREN, din Gud, för det goda land som han har givit dig.

<span id="an_8:11">8:11</span> Tag dig då till vara för att förgäta
HERREN, din Gud, så att du icke håller hans bud och rätter och stadgar,
som jag i dag giver dig.

<span id="an_8:12">8:12</span> Ja, när du äter och bliver mätt, och
bygger vackra hus och bor i dem,

<span id="an_8:13">8:13</span> när dina fäkreatur och din småboskap
förökas, och ditt silver och guld förökas, och allt annat du har
förökas,

<span id="an_8:14">8:14</span> då må ditt hjärta icke bliva högmodigt,
så att du förgäter HERREN, din Gud, som har fört dig ut ur Egyptens
land, ur träldomshuset.

<span id="an_8:15">8:15</span> och som har lett dig genom den stora och
fruktansvärda öknen, bland giftiga ormar och skorpioner, över förtorkad
mark, där intet vatten åt dig komma ut ur den hårda klippan,

<span id="an_8:16">8:16</span> och som gav dig manna att äta i öknen, en
mat som dina fäder icke visste av -- detta på det att han skulle tukta
dig och pröva dig, för att sedan kunna göra dig gott.

<span id="an_8:17">8:17</span> Du må icke säga vid dig själv: »Min egen
kraft och min hands styrka har förskaffat mig denna rikedom»,

<span id="an_8:18">8:18</span> utan du må komma ihåg att det är HERREN,
din Gud, som giver dig kraft att förvärva rikedom, därför att han vill
upprätta det förbund som han med ed har ingått med dina fäder -- såsom
och hittills har skett.

<span id="an_8:19">8:19</span> Men om du förgäter HERREN, din Gud, och
följer efter andra gudar och tjänar dem och tillbeder dem, så betygar
jag i dag inför eder att I förvisso skolen förgås.

<span id="an_8:20">8:20</span> På samma sätt som hedningarna som HERREN
förgör för eder skolen också I då förgås, därför att I icke hörden
HERRENS, eder Guds röst.

<span id="an_9:1">9:1</span> Hör, Israel! Du går nu över Jordan, för att
komma ditin och underlägga dig folk, större och mäktigare än du, städer,
stora och befästa upp mot himmelen,

<span id="an_9:2">9:2</span> anakiternas stora och resliga folkstam, som
du själv känner, och om vilken du har hört att man säger: »Vem kan stå
emot Anaks barn!»

<span id="an_9:3">9:3</span> Så skall du nu veta att HERREN, din Gud, är
den som går framför dig, såsom en förtärande eld; han skall förgöra dem,
och han skall förgöra dem, och han skall ödmjuka dem för dig, och du
skall fördriva dem och utrota dem med hast, såsom HERREN har lovat dig.

<span id="an_9:4">9:4</span> Då nu HERREN, din Gud, driver dem undan för
dig, må du icke säga vid dig själv: »För min rättfärdighets skull har
HERREN låtit mig komma in i detta land och taga det i besittning.» Ty
dessa hedningars ogudaktighet är det som gör att HERREN fördriver dem
för dig.

<span id="an_9:5">9:5</span> Icke din rättfärdighet och din
rättsinnighet är det som gör att du får komma in i deras land och taga
det i besittning, utan dessa hedningars ogudaktighet är det som gör att
HERREN, din Gud, fördriver dem för dig. Så vill ock HERREN uppfylla vad
han med ed har lovat dina fäder, Abraham, Isak och Jakob.

<span id="an_9:6">9:6</span> Därför må du nu veta att det icke är din
rättfärdighet som gör att HERREN, din Gud, vill giva dig detta goda land
till besittning; ty du är ett hårdnackat folk.

<span id="an_9:7">9:7</span> Kom ihåg, förgät icke, huru du i öknen
förtörnade HERREN, din Gud. Allt ifrån den dag då du drog ut ur Egyptens
land, ända till dess I nu haven kommit hit, haven I varit gensträviga
mot HERREN.

<span id="an_9:8">9:8</span> Vid Horeb förtörnaden I HERREN, och HERREN
vredgades på eder, så att han ville förgöra eder.

<span id="an_9:9">9:9</span> När jag hade stigit upp på berget för att
taga emot stentavlorna, det förbunds tavlor, som HERREN hade slutit med
eder, stannade jag på berget i fyrtio dagar och fyrtio nätter, utan att
äta och utan att dricka.

<span id="an_9:10">9:10</span> Och HERREN gav mig de två stentavlorna,
på vilka Gud hade skrivit med sitt finger; vad där stod var alldeles
lika med de ord HERREN hade talat med eder på berget ur elden, den dag
då I voren församlade där.

<span id="an_9:11">9:11</span> Och när de fyrtio dagarna och de fyrtio
nätterna voro förlidna, gav HERREN mig de två stentavlorna, förbundets
tavlor.

<span id="an_9:12">9:12</span> Och HERREN sade till mig: »Stå upp och gå
med hast ned härifrån, ty ditt folk, som du har fört ut ur Egypten, har
tagit sig till, vad fördärvligt är. De hava redan vikit av ifrån den väg
som jag bjöd dem gå; de hava gjort sig ett gjutet beläte.»

<span id="an_9:13">9:13</span> Och HERREN talade till mig och sade: »jag
har sett att detta folk är ett hårdnackat folk.

<span id="an_9:14">9:14</span> Lämna mig i fred, ty jag vill förgöra dem
och utplåna deras namn, så att det icke mer finnes under himmelen; dig
vill jag sedan göra till ett folk som är mäktigare och större än detta.»

<span id="an_9:15">9:15</span> Då vände jag mig om och steg ned från
berget, som brann i eld; och jag hade i mina båda händer förbundets två
tavlor.

<span id="an_9:16">9:16</span> Och jag fick då se att I haven syndat mot
HERREN, eder Gud: I haden gjort eder en gjuten kalv; så haden I redan
vikit av ifrån den väg som HERREN hade bjudit eder gå.

<span id="an_9:17">9:17</span> Då fattade jag i de båda tavlorna och
kastade dem ifrån mig med båda händerna och slog sönder dem inför edra
ögon.

<span id="an_9:18">9:18</span> Och jag föll ned inför HERRENS ansikte
och låg så, likasom förra gången i fyrtio dagar och fyrtio nätter, utan
att äta och utan att dricka, för all den synds skulle som I haden begått
genom att göra vad ont var i HERRENS ögon, till att förtörna honom.

<span id="an_9:19">9:19</span> Ty jag fruktade för den vrede och
förbittring mot eder, av vilken HERREN hade blivit så uppfylld att han
ville förgöra eder. Och HERREN hörde mig även denna gång.

<span id="an_9:20">9:20</span> Också på Aron blev HERREN mycket vred, så
att han ville förgöra honom, och jag bad då jämväl för Aron.

<span id="an_9:21">9:21</span> Sedan tog jag kalven, syndabelätet som I
haden gjort, och brände den i eld och krossade sönder den väl, till dess
att den blev fint stoft, och det stoftet kastade jag i bäcken som flöt
ned från berget.

<span id="an_9:22">9:22</span> I Tabeera, i Massa och i Kibrot-Hattaava
förtörnaden I ock HERREN.

<span id="an_9:23">9:23</span> Och när HERREN ville sända eder åstad
från Kades-Barnea och sade: »Dragen upp och intagen det land som jag har
givit eder», då voren I gensträviga mot HERREN, eder Guds, befallning
och trodden honom icke och hörden icke hans röst.

<span id="an_9:24">9:24</span> Ja, gensträviga haven I varit mot HERREN
allt ifrån den dag då jag lärde känna eder.

<span id="an_9:25">9:25</span> Så föll jag då ned inför HERRENS ansikte
och låg så i de fyrtio dagarna och de fyrtio nätterna; ty HERREN hade
sagt att han ville förgöra eder.

<span id="an_9:26">9:26</span> Och jag bad till HERREN och sade: »Herre,
HERRE, fördärva icke ditt folk och din arvedel, som du har förlossat med
din stora makt, och som du med stark hand har fört ut ur Egypten.

<span id="an_9:27">9:27</span> Tänk på dina tjänare Abraham, Isak och
Jakob, se icke på detta folks hårdhet, ogudaktighet och synd;

<span id="an_9:28">9:28</span> på det att man icke må säga i det land
varur du har fört oss ut: 'Därför att HERREN, icke förmådde föra dem in
i det land som han hade lovat åt dem, och därför att han hatade dem,
förde han dem ut och lät dem dö i öknen.'

<span id="an_9:29">9:29</span> De äro ju ditt folk och din arvedel, som
du har fört ut med din stora kraft och din uträckta arm.»

<span id="an_10:1">10:1</span> På den tiden sade HERREN till mig: »Hugg
ut åt dig två stentavlor, likadana som de förra voro, och stig upp till
mig på berget; gör dig och en ark av trä.

<span id="an_10:2">10:2</span> Och sedan jag har skrivit på tavlorna
samma ord som stodo på de förra tavlorna, vilka du slog sönder, skall du
lägga dem i arken.»

<span id="an_10:3">10:3</span> Så gjorde jag då en ark av akacieträ och
högg ut två stentavlor, likadana som de förra voro. Och jag steg upp på
berget och hade med mig de två tavlorna.

<span id="an_10:4">10:4</span> Och han skrev på tavlorna detsamma som
var skrivet förra gången, de tio ord som HERREN hade talat till eder på
berget ur elden, den dag då I voren församlade där. Och HERREN gav dem
åt mig.

<span id="an_10:5">10:5</span> Sedan vända jag mig om och steg ned från
berget och lade tavlorna i arken som jag hade gjort, och där fingo de
ligga, såsom HERREN hade bjudit mig.

<span id="an_10:6">10:6</span> Och Israels barn bröto upp från
Beerot-Bene-Jaakan och tågade till Mosera. Där dog Aron och blev där
också begraven; och hans som Eleasar blev präst i hans ställe.

<span id="an_10:7">10:7</span> Därifrån bröto de upp och tågade till
Gudgoda, och från Gudgoda, och från Gudgoda till Jotbata, en trakt som
var rik på vattenbäckar.

<span id="an_10:8">10:8</span> På den tiden avskilde HERREN Levi stam
till att bära HERRENS förbundsark, till att stå inför HERRENS ansikte
och göra tjänst inför honom, och till att välsigna i hans namn, såsom
den har att göra ännu i dag.

<span id="an_10:9">10:9</span> Därför fick Levi ingen lott eller arvedel
jämte sina bröder. HERREN är hans arvedel, såsom HERREN, din Gud, har
sagt honom.

<span id="an_10:10">10:10</span> Och jag stannade på berget lika länge
som förra gången, fyrtio dagar och fyrtio nätter; och HERREN hörde mig
också denna gång: HERREN ville icke fördärva mig.

<span id="an_10:11">10:11</span> Och HERREN sade till mig: »Stå upp och
gå åstad framför folket, och låt dem bryta upp, för att de må komma in i
och taga i besittning det land som jag med ed har lovat deras fäder att
giva dem.»

<span id="an_10:12">10:12</span> Och nu Israel, var är det som HERREN,
din Gud, fordrar av dig annat än att du fruktar HERREN, din Gud, att du
alltid vandrar på hans vägar och älskar honom, och att du tjänar HERREN,
din Gud, av allt ditt hjärta och av all din själ,

<span id="an_10:13">10:13</span> så att du håller HERRENS bud och
stadgar, som jag i dag giver dig, på det att det må gå dig väl?

<span id="an_10:14">10:14</span> Se, HERREN, din Gud, tillhör himlarna
och himlarnas himmel, jorden och allt vad därpå är;

<span id="an_10:15">10:15</span> men allenast vid dina fäder fäste sig
HERREN och älskade dem; och han utvalde deras avkomlingar efter dem, han
utvalde eder bland alla folk, såsom I nu själva sen.

<span id="an_10:16">10:16</span> Omskären därför edert hjärtas förhud,
och varen icke länge hårdnackade.

<span id="an_10:17">10:17</span> Ty HERREN, eder Gud, är gudarnas Gud
och herrarnas Herre, den store, den väldige och fruktansvärde Guden, som
icke har anseende till personen och icke tager mutor;

<span id="an_10:18">10:18</span> som skaffar den faderlöse och änkan
rätt, och som älskar främlingen och giver honom mat och kläder.

<span id="an_10:19">10:19</span> Därför skolen också I älska främlingen;
I haven ju själva varit främlingar i Egyptens land.

<span id="an_10:20">10:20</span> HERREN, din Gud, skall du frukta, honom
skall du tjäna, och till honom skall du hålla dig, och vid hans namn
skall du svärja.

<span id="an_10:21">10:21</span> Han är ditt lov, och han din Gud, som
har gjort med dig de stora och underbara gärningar som du med egna ögon
har sett.

<span id="an_10:22">10:22</span> Sjuttio personer voro dina fäder, som
drogo ned till Egypten, men nu har HERREN, din Gud, gjort dig talrik
såsom himmelens stjärnor.

<span id="an_11:1">11:1</span> Så skall du nu älska HERREN, din Gud, och
hålla vad han bjuder dig hålla, hans stadgar och rätter och bud, alltid.

<span id="an_11:2">11:2</span> Och besinnen i dag -- jag talar nu icke
om edra barn, som icke hava förnummit och sett det -- huru HERREN, eder
Gud, har fostrat eder, besinnen hans storhet, hans starka hand och hans
uträckta arm,

<span id="an_11:3">11:3</span> de tecken och gärningar som han gjorde i
Egypten, med Farao, konungen i Egypten, och med hela hans land,

<span id="an_11:4">11:4</span> och vad han gjorde med egyptiernas här,
med deras hästar och vagnar, huru han lät Röda havets vatten strömma
över dem, när de förföljde eder, och huru HERREN då förgjorde dem, så
att de nu icke mer äro till;

<span id="an_11:5">11:5</span> och vad han gjorde med eder i öknen, ända
till dess I kommen hit,

<span id="an_11:6">11:6</span> och vad han gjorde med Datan och Abiram,
Eliabs, Rubens sons, söner, huru jorden öppnade sin mun och uppslukade
dem med deras hus och deras tält och allt levande som följde dem, och
detta mitt i hela Israel.

<span id="an_11:7">11:7</span> Ty I haven ju med egna ögon sett alla de
stora gärningar som HERREN har gjort.

<span id="an_11:8">11:8</span> Så hållen då alla de bud som jag i dag
giver dig, på det att I med frimodighet mån kunna gå in i och intaga det
land dit I nu dragen, för att taga det i besittning,

<span id="an_11:9">11:9</span> och på det att I mån länge leva i det
land som HERREN med ed har lovat edra fäder att giva åt dem och deras
efterkommande, ett land som flyter av mjölk och honung.

<span id="an_11:10">11:10</span> Ty det land dit du nu kommer, för att
taga det i besittning, är icke såsom Egyptens land, varifrån I haven
dragit ut, där du måste trampa upp vatten till den säd du sådde, såsom
man gör i en köksträdgård;

<span id="an_11:11">11:11</span> nej, det land dit I nu dragen, för att
taga det i besittning, är ett land med berg och dalar, som får vatten
att dricka genom himmelens regn,

<span id="an_11:12">11:12</span> ett land som HERREN, din Gud, låter sig
vårda om, och på vilket HERRENS, din Guds, ögon beständigt vila, från
årets begynnelse till årets slut.

<span id="an_11:13">11:13</span> Om i nu hören de bud som jag i dag
giver eder, så att I älsken HERREN, eder Gud, och tjänen honom av allt
edert hjärta och av all eder själ,

<span id="an_11:14">11:14</span> så skall jag giva åt edert land regn i
rätt tid, höstregn och vårregn, och du skall få inbärga din säd och ditt
vin och din olja.

<span id="an_11:15">11:15</span> Och jag skall giva din boskap gräs på
din mark; och du skall äta och bliva mätt.

<span id="an_11:16">11:16</span> Men tagen eder till vara, låten icke
edra hjärtan bliva förförda, så att I viken av och tjänen andra gudar
och tillbedjen dem;

<span id="an_11:17">11:17</span> ty då skall HERRENS vrede upptändas mot
eder, och han skall tillsluta himmelen, så att regn icke faller och
marken icke giver sin gröda; och I skolen med hast bliva utrotade ur det
goda land som HERREN vill giva eder.

<span id="an_11:18">11:18</span> Så skolen I nu lägga dessa mina ord på
edert hjärta och edert sinne, och I skolen binda dem såsom ett tecken på
eder hand, och de skola vara såsom ett märke på eder panna;

<span id="an_11:19">11:19</span> och I skolen lära edra barn dem, i det
att du talar om dem, när du sitter i ditt hus och när du står upp.

<span id="an_11:20">11:20</span> och du skall skriva dem på dörrposterna
i ditt hus och på dina portar;

<span id="an_11:21">11:21</span> på det att I och edra barn mån länge få
bo i det land som HERREN med ed har lovat edra fäder att giva dem, lika
länge som himmelen välver sig över jorden.

<span id="an_11:22">11:22</span> Ty om I hållen alla dessa bud som jag
giver eder och gören efter dem, så att I älsken HERREN, eder Gud, och
alltid vandren på hans vägar och hållen eder till honom,

<span id="an_11:23">11:23</span> då skall HERREN fördriva alla dessa
folk för eder, och I skolen underlägga eder folk som äro större och
mäktigare än I.

<span id="an_11:24">11:24</span> Var ort eder fot beträder skall bliva
eder. Från öknen till Libanon, ifrån floden -- floden Frat -- ända till
Västra havet skall edert område sträcka sig.

<span id="an_11:25">11:25</span> Ingen skall kunna stå eder emot.
Fruktan och förskräckelse för eder skall HERREN, eder Gud, låta komma
över hela det land I beträden, såsom han har lovat eder.

<span id="an_11:26">11:26</span> Se, jag förelägger eder i dag
välsignelse och förbannelse:

<span id="an_11:27">11:27</span> välsignelse, om I hören HERRENS eder
Guds, bud, som jag i dag giver eder,

<span id="an_11:28">11:28</span> och förbannelse, om I icke hören
HERRENS, eder Guds, bud, utan viken av ifrån den väg jag i dag bjuder
eder gå och följen efter andra gudar, som I icke kännen.

<span id="an_11:29">11:29</span> Och när HERREN, din Gud, har låtit dig
komma in i det land dit du nu går, för att taga det i besittning, skall
du låta berget Gerissim bliva platsen för välsignelsen och berget Ebal
platsen för förbannelsen.

<span id="an_11:30">11:30</span> (Dessa berg ligga, såsom känt är, på
andra sidan Jordan, bortom Västra vägen, i hedmarkskananéernas land,
mitt emot Gilgal, bredvid Mores terebintlund.)

<span id="an_11:31">11:31</span> Ty I gån nu över Jordan, för att komma
in i och taga i besittning det land som HERREN, eder Gud, vill giva
eder; I skolen taga det i besittning och bo där.

<span id="an_11:32">11:32</span> Hållen då alla de stadgar och rätter
som jag i dag förelägger eder, och gören efter dem.

<span id="an_12:1">12:1</span> Dessa äro de stadgar och rätter som I
skolen hålla och iakttaga i det land som HERREN, dina fäders Gud, har
givit dig till besittning; så länge I leven på jorden skolen I hålla
dem.

<span id="an_12:2">12:2</span> I skolen i grund föröda alla platser där
de folk som I fördriven hava hållit sin gudstjänst, vare sig detta har
skett på höga berg och höjder eller någonstädes under gröna träd.

<span id="an_12:3">12:3</span> I skolen bryta ned deras altaren och slå
sönder deras stoder och bränna upp deras Aseror i eld och hugga ned
deras gudabeläten, och I skolen utrota deras namn från sådana platser.

<span id="an_12:4">12:4</span> När I tillbedjen HERREN, eder Gud, skolen
I icke göra såsom de,

<span id="an_12:5">12:5</span> utan den plats som HERREN, eder Gud,
utväljer inom någon av edra stammar till att där fästa sitt namn, denna
boning skolen I söka och dit skall du gå.

<span id="an_12:6">12:6</span> Och dit skolen I föra edra brännoffer och
slaktoffer, eder tionde, vad edra händer bära fram såsom offergärd, edra
löftesoffer och frivilliga offer och det förstfödda av edra fäkreatur
och eder småboskap.

<span id="an_12:7">12:7</span> Och där skolen I äta inför HERRENS, eder
Guds, ansikte, och glädja eder med edert husfolk över allt vad I haven
förvärvat, allt varmed HERREN, din Gud, vara rättast;

<span id="an_12:8">12:8</span> I skolen då icke göra såsom vi nu göra
här, var och en vad honom tyckes vara rättast.

<span id="an_12:9">12:9</span> I haven ju ännu icke kommit till ro och
till den arvedel som HERREN, din Gud, vill giva dig.

<span id="an_12:10">12:10</span> Men när I haven gått över Jordan och
bon i det land som HERREN, eder Gud, vill giva eder till arvedel, och
när han har låtit eder få ro för alla edra fiender runt omkring, då att
I bon i trygghet,

<span id="an_12:11">12:11</span> då skolen I till den plats som HERREN,
eder Gud, utväljer till boning åt sitt namn föra allt vad jag nu bjuder
eder: edra brännoffer och slaktoffer, eder tionde, vad edra händer bära
fram såsom offergärd, så ock alla de utvalda löftesoffer som I loven
HERREN.

<span id="an_12:12">12:12</span> Och så skolen I glädja eder inför
HERREN, eder Guds, ansikte, med edra söner och döttrar, edra tjänare och
tjänarinnor, och med leviten som bor inom edra portar, ty han har ju
ingen lott eller arvedel med eder.

<span id="an_12:13">12:13</span> Tag dig till vara för att offra dina
brännoffer på någon annan plats som kan falla din in;

<span id="an_12:14">12:14</span> nej, på den plats HERREN utväljer inom
en av dina stammar, där skall du offra dina brännoffer, och där skall du
göra allt vad jag eljest bjuder dig.

<span id="an_12:15">12:15</span> Dock får du, så mycket dig lyster,
slakta och äta kött inom vilken som helst av dina städer, i mån av den
välsignelse som HERREN, din Gud, giver dig. Både den som är oren och den
som är ren må äta därav, såsom vore det gasell- eller hjortkött.

<span id="an_12:16">12:16</span> Men blodet skolen I icke förtära I
skolen gjuta ut det på jorden såsom vatten.

<span id="an_12:17">12:17</span> Du får alltså icke hemma inom dina
portar äta tionde av din säd, ditt vin och din olja, ej heller det
förstfödda av dina fäkreatur och din småboskap, ej heller något av de
löftesoffer som du lovar, eller av dina frivilliga offer, eller av det
din hand bär fram såsom offergärd;

<span id="an_12:18">12:18</span> utan inför HERREN, din Guds, ansikte,
på den plats som HERREN, din Gud, utväljer skall du äta sådant, med din
son och din dotter, din tjänare och din tjänarinna, och med leviten som
bor inom dina portar; och så skall du glädja dig inför HERRENS, din
Guds, ansikte över allt vad du har förvärvat.

<span id="an_12:19">12:19</span> Tag dig till vara för att glömma bort
leviten, så länge du lever i ditt land.

<span id="an_12:20">12:20</span> Om du alltså, när HERREN, din Gud, har
utvidgat ditt område, såsom han har lovat dig, tänker så: »Jag vill äta
kött» -- ifall det nu lyster för dig att äta kött -- så må du då äta
kött, så mycket dig lyster.

<span id="an_12:21">12:21</span> Om den plats som HERREN, din Gud,
utväljer till att där fästa sitt namn ligger för avlägset för dig, så må
du, i enlighet med vad jag har bjudit dig, slakta av de fäkreatur och av
den småboskap som HERREN har givit dig, och äta därav hemma inom dina
portar, så mycket av din lyster.

<span id="an_12:22">12:22</span> Men du skall äta på samma sätt som man
äter gasell- eller hjortkött; både den som är oren och den som är ren må
äta därav.

<span id="an_12:23">12:23</span> Allenast skall du vara ståndaktig i att
icke förtära blodet; ty blodet är själen, och själen skall du icke
förtära med köttet.

<span id="an_12:24">12:24</span> Du skall icke förtära det; du skall
gjuta ut det på jorden såsom vatten.

<span id="an_12:25">12:25</span> Du skall icke förtära det, på det att
det må gå dig väl och dina barn efter dig, när du göra vad rätt är i
HERRENS ögon.

<span id="an_12:26">12:26</span> Men de heliga gåvor som du vill bära
fram, och dina löftesoffer, dem skall du föra med dig till den plats som
HERREN utväljer.

<span id="an_12:27">12:27</span> Och av dina brännoffer skall du offra
både köttet och blodet på HERRENS, din Guds, altare. Av dina slaktoffer
däremot skall väl blodet gjutas ut på HERRENS, din Guds, altare, men
köttet må du äta.

<span id="an_12:28">12:28</span> Alla dessa bud som jag giver dig skall
du hålla och höra, för att det må gå dig väl och dina barn efter dig,
till evig tid, när du gör var gott och rätt är i HERRENS, din Guds,
ögon.

<span id="an_12:29">12:29</span> När HERREN, din Gud, har utrotat de
folk till vilka du nu kommer, för att fördriva dem för dig, när du
alltså har fördrivit dessa och bosatt dig i deras land,

<span id="an_12:30">12:30</span> tag dig då till vara för att bliva
snärjd, så att du efterföljer dem, sedan de hava blivit förgjorda för
dig; fråga icke efter deras gudar, så att du säger: »På vad sätt höllo
dessa folk sin gudstjänst? Så vill också jag göra.»

<span id="an_12:31">12:31</span> Nej, på det sättet skall icke du göra,
när du tillbeder HERREN, din Gud, ty allt som är en styggelse för
HERREN, och som han hatar, det hava de gjort till sina gudars ära; ja,
de gå så långt att de bränna upp sina söner och döttrar i eld åt sina
gudar.

<span id="an_12:32">12:32</span> Allt vad jag bjuder eder, det skolen I
hålla och göra. Du skall icke lägga något därtill och icke taga något
därifrån.

<span id="an_13:1">13:1</span> Om en profet eller en som har drömmar
uppstår bland dig, och han utlovar åt dig något tecken eller under,

<span id="an_13:2">13:2</span> och sedan det tecken eller under,
verkligen inträffar, varom han talade med dig, i det att han sade: »Låt
oss efterfölja och tjäna andra gudar, som I icke kännen»,

<span id="an_13:3">13:3</span> så skall du ändå icke höra på den
profetens ord eller på den drömmaren, ty HERREN, eder Gud, sätter eder
därmed allenast på prov, för att förnimma om I älsken HERREN, eder Gud,
av allt edert hjärta och av all eder själ.

<span id="an_13:4">13:4</span> HERREN, eder Gud, skolen I efterfölja,
honom skolen I frukta, hans bud skolen I hålla, hans röst skolen I höra,
honom skolen I tjäna, och till honom skolen I hålla eder.

<span id="an_13:5">13:5</span> Men den profeten eller drömmaren skall
dödas, ty han predikade avfall från HERREN, eder Gud, som har fört eder
ut ur Egyptens land och förlossat dig ur träldomshuset; och han ville
förföra dig till att övergiva den väg som HERREN, din Gud, har bjudit
dig att vandra. Du skall skaffa bort ifrån dig vad ont är.

<span id="an_13:6">13:6</span> Om din broder, din moders son, eller din
son eller din dotter, eller hustrun i din famn, eller din vän som är för
dig såsom ditt eget liv, om någon av dessa i hemlighet vill förleda dig,
i det han säger: »Låt oss gå åstad och tjäna andra gudar, som varken du
eller dina fäder hava känt»

<span id="an_13:7">13:7</span> -- gudar hos de folk som bo runt omkring
eder, nära dig eller fjärran ifrån dig, från jordens ena ända till den
andra --

<span id="an_13:8">13:8</span> så skall du icke göra honom till viljes
eller höra på honom. Du skall icke visa honom någon skonsamhet eller
hava misskund och undseende med honom,

<span id="an_13:9">13:9</span> utan du skall dräpa honom: först skall
din egen hand lyftas mot honom för att döda honom, och sedan hela
folkets hand.

<span id="an_13:10">13:10</span> Och du skall stena honom till döds,
därför att han sökte förföra dig till att övergiva HERREN, din Gud, som
har fört dig ut ur Egyptens land, ur träldomshuset.

<span id="an_13:11">13:11</span> Och hela Israel skall höra detta och
frukta, och man skall sedan icke mer göra något sådant ont bland dig.

<span id="an_13:12">13:12</span> Om du får höra att man i någon av de
städer, som HERREN vill giva dig till att bo i, berättar

<span id="an_13:13">13:13</span> att män hava uppstått bland dig, onda
män som förföra invånarna i sin stad, i det att de säga: »Låt oss gå
åstad och tjäna andra gudar, som I icke kännen»,

<span id="an_13:14">13:14</span> så skall du noga undersöka och rannsaka
och efterforska; om det då befinnes vara sant och visst att en sådan
styggelse har blivit förövad bland dig,

<span id="an_13:15">13:15</span> så skall du slå den stadens invånare
med svärdsegg; du skall giva den och allt vad däri är till spillo; också
boskapen där skall du slå med svärdsegg.

<span id="an_13:16">13:16</span> Och allt byte du får där skall du samla
ihop mitt på torget, och därefter skall du bränna upp staden i eld, med
allt byte du får där, såsom ett heloffer åt HERREN, din Gud; den skall
bliva en grushög för evärdlig tid, aldrig mer skall den byggas upp.

<span id="an_13:17">13:17</span> Låt intet av det tillspillogivna låda
vi din hand, på det att HERREN må vända sig ifrån sin vredes glöd och
låta barmhärtighet vederfaras dig och förbarma sig över dig och föröka
dig, såsom han med ed har lovat dina fäder att göra,

<span id="an_13:18">13:18</span> om du nämligen hör HERRENS, din Guds,
röst, så att du håller alla hans bud, som jag i dag giver dig, och gör
vad rätt är i HERRENS, din Guds, ögon.

<span id="an_14:1">14:1</span> I ären Herrens, eder Guds, barn. I skolen
icke rista några märken på eder eller göra eder skalliga ovanför pannan
för någon död;

<span id="an_14:2">14:2</span> ty du är ett folk som är helgat åt
Herren, din Gud, och dig har Herren utvalt till att vara hans
egendomsfolk framför alla andra folk på jorden.

<span id="an_14:3">14:3</span> Du skall icke äta något som är en
styggelse.

<span id="an_14:4">14:4</span> Dessa äro de fyrfotadjur som I fån äta:
fäkreatur, får och getter, hjort,

<span id="an_14:5">14:5</span> gasell, dovhjort, stenbock, dison,
teoantilop och semer,

<span id="an_14:6">14:6</span> alla de fyrfotadjur som hava klövar och
hava dem helkluvna i två hälfter, och som idissla; sådana fyrfotadjur
fån I äta.

<span id="an_14:7">14:7</span> Men dessa skolen I icke äta av de
idisslande djuren och av dem som hava genomkluvna klövar: kamelen, haren
och klippdassen, ty de idissla väl, men de hava icke klövar, de skola
gälla för eder som orena;

<span id="an_14:8">14:8</span> svinet, ty det har väl klövar, men det
idisslar icke, det skall gälla för eder såsom orent. Av dessa djurs kött
skolen I icke äta, ej heller skolen I komma vid deras döda kroppar.

<span id="an_14:9">14:9</span> Detta är vad I fån äta av allt det som
lever i vattnet: allt det som har fenor och fjäll fån I äta.

<span id="an_14:10">14:10</span> Men intet som icke har fenor och fjäll
skolen I äta; det skall gälla för eder så som orent.

<span id="an_14:11">14:11</span> Alla rena fåglar fån I äta.

<span id="an_14:12">14:12</span> Men dessa fåglar skolen I icke äta:
örnen, lammgamen, havsörnen,

<span id="an_14:13">14:13</span> raafågeln, falken, gladan med dess
arter,

<span id="an_14:14">14:14</span> alla slags korpar efter deras arter,

<span id="an_14:15">14:15</span> strutsen tahemasfågeln, fiskmåsen,
höken med dess arter,

<span id="an_14:16">14:16</span> ugglan, uven tinsemetfågeln,

<span id="an_14:17">14:17</span> pelikanen, asgamen, dykfågeln,

<span id="an_14:18">14:18</span> hägern, regnpiparen med dess arter,
härfågeln och flädermusen.

<span id="an_14:19">14:19</span> Alla flygande smådjur skola ock gälla
för eder såsom orena, de skola icke ätas.

<span id="an_14:20">14:20</span> Men alla rena flygande djur fån I äta.

<span id="an_14:21">14:21</span> I skolen icke äta något självdött; åt
främlingen som bo inom dina portar må du giva sådant, och han må äta
det; eller ock må du sälja det åt en utlänning. Ty du är ett folk som är
helgat HERREN, din Gud. Du skall icke koka en killing i dess moders
mjölk.

<span id="an_14:22">14:22</span> Tionde skall du giva av all sädesgröda
som för vart år växer på din åker,

<span id="an_14:23">14:23</span> och du skall äta den inför Herrens, din
Guds, ansikte, på den plats som han utväljer till boning åt sitt namn:
tionden av din säd, ditt vin och din olja, så ock din förstfödda av dina
fäkreatur och din småboskap; ty du skall lära att frukta Herren, din
Gud, alltid.

<span id="an_14:24">14:24</span> Men om vägen är dig för lång, så att du
icke förmår föra det dit, eftersom den plats som Herren, din Gud,
utväljer till att där fästa sitt namn ligger för avlägset för dig -- då
nu Herren, din Gud, välsigna dig --

<span id="an_14:25">14:25</span> så må du sälja det och knyta in
penningarna och taga dem med dig och gå till den plats som Herren, din
Gud, utväljer.

<span id="an_14:26">14:26</span> Och du må köpa för penningarna vadhelst
dig lyster fäkreatur eller småboskap, eller vin eller andra starka
drycker eller vad du eljest kan åstunda; och så skall du hålla måltid
där inför HERRENS, din Guds, ansikte och glädja dig med ditt husfolk.

<span id="an_14:27">14:27</span> Och leviten som bor inom dina portar
skall du då icke glömma bort, ty han har ingen lott eller arvedel jämte
dig.

<span id="an_14:28">14:28</span> Vid slutet av vart tredje år skall du
avskilja all tionde av vad du har fått i avkastning under det året och
lägga upp det inom dina städer.

<span id="an_14:29">14:29</span> Och sedan skall leviten få komma, han
som ingen lott eller arvedel har jämte dig, så ock främlingen och den
faderlöse och änkan som bo inom dina portar; och då skola äta och bliva
mätta. Så skall du göra, för att Herren din Gud, må välsigna dig i alla
dina händers verk, i allt vad du gör.

<span id="an_15:1">15:1</span> Vart sjunde år skall du låta vara ett
friår.

<span id="an_15:2">15:2</span> Och så skall förhålla sig med det
friåret: Var långivare som har lånat något åt sin nästa skall då
efterskänka sin fordran. Han får då icke kräva sin nästa och broder, ty
ett HERRENS friår har då blivit utlyst.

<span id="an_15:3">15:3</span> En utlänning må du kräva, men om du har
något att fordra av din broder, skall du efterskänka det.

<span id="an_15:4">15:4</span> Dock borde rätteligen ingen fattig finnas
hos dig, ty Herren skall rikligen välsigna dig i det land som HERREN,
din Gud, vill giva dig till besittning, såsom din arvedel,

<span id="an_15:5">15:5</span> allenast du hör HERRENS, din Guds, röst,
så att du håller alla dessa bud som jag i dag giver dig och gör efter
dem.

<span id="an_15:6">15:6</span> Ty Herren, din Gud, skall välsigna dig,
såsom han har lovat dig; och du skall giva lån åt många folk, men själv
skall du icke behöva låna av någon, och du skall råda över många folk,
men de skola icke råda över dig.

<span id="an_15:7">15:7</span> Om någon fattig finnes hos dig, en av
dina bröder inom någon av dina städer, i det land som Herren, din Gud,
vill giva dig, så skall du icke förstocka ditt hjärta och tillsluta din
hand för denne din fattige broder,

<span id="an_15:8">15:8</span> utan du skall gärna öppna din hand för
honom och gärna låna honom vad han behöver i sin brist.

<span id="an_15:9">15:9</span> Tag dig till vara, så att icke den onda
tanken uppstår i ditt hjärta: »Det sjunde året, friåret, är nära», och
att du så ser med ont öga på din fattige broder och icke giver honom
något; han kan då ropa över dig till Herren, och så kommer synd att vila
på dig.

<span id="an_15:10">15:10</span> Gärna skall du giva åt honom, och ditt
hjärta skall icke vara motvilligt, när du giver åt honom, ty för en
sådan gåvas skull skall Herren, din Gud, välsigna dig i alla dina verk,
i allt vad du företager dig.

<span id="an_15:11">15:11</span> Fattiga skola ju aldrig saknas i
landet, därför bjuder jag dig och säger: Du skall gärna öppna din hand
för din broder, för de arma och fattiga som du har i ditt land.

<span id="an_15:12">15:12</span> Om någon av ditt folk, en hebreisk man
eller en hebreisk kvinna, har sålt sig till dig och tjänat dig i sex år,
så skall du på det sjunde året släppa honom fri ur din tjänst;

<span id="an_15:13">15:13</span> och när du släpper honom fri ur din
tjänst, skall du icke låta honom gå med tomma händer.

<span id="an_15:14">15:14</span> Du skall fastmer förse honom med gåvor
från din hjord, från din loge och från din vinpress; av det varmed
Herren, din Gud, har välsignat dig skall du giva honom.

<span id="an_15:15">15:15</span> Du skall komma ihåg att du själv har
varit en träl i Egyptens land, och att Herren, din Gud, har förlossat
dig; därför bjuder jag dig detta i dag.

<span id="an_15:16">15:16</span> Men om så skulle hända, att han säger
till dig att han icke vill lämna dig, därför att han älskar dig och ditt
hus, eftersom han har haft det gott hos dig,

<span id="an_15:17">15:17</span> så skall du taga en syl och sticka den
genom hans öra in i dörren; därefter skall han vara din träl evärdligen.
Med din tjänarinna skall du göra på samma sätt.

<span id="an_15:18">15:18</span> Du skall icke tycka det vara hårt att
du måste släppa din tjänare fri ur din tjänst; i sex år har han ju
berett dig dubbelt så stor förmån som någon avlönad legodräng. Så skall
Herren, din Gud, välsigna dig i allt vad du gör.

<span id="an_15:19">15:19</span> Allt förstfött av hankön, som födes
bland dina fäkreatur och din småboskap, skall du helga åt Herren, din
Gud; du skall icke vid ditt arbete begagna det som är förstfött bland
dina fäkreatur, icke heller skall du klippa ullen på det som är
förstfött bland din småboskap.

<span id="an_15:20">15:20</span> Inför Herrens, din Guds, ansikte skall
du med ditt husfolk för vart år äta det på den plats som Herren
utväljer.

<span id="an_15:21">15:21</span> Men om djuret har något lyte, om det är
halt eller blint eller har något annat ont lyte, så skall du icke offra
det åt Herren, din Gud.

<span id="an_15:22">15:22</span> Inom dina städer må du då äta det; både
den som är oren och den som är ren må äta därav, såsom vore det gasell-
eller hjortkött.

<span id="an_15:23">15:23</span> Men blodet skall du icke förtära; du
skall gjuta ut det på jorden såsom vatten.

<span id="an_16:1">16:1</span> Tag i akt månaden Abib och håll Herrens,
din Guds, påskhögtid; ty i månaden Abib förde Herren, din Gud, dig ut ur
Egypten om natten.

<span id="an_16:2">16:2</span> Du skall då slakta påskoffer åt Herren.
din Gud, av småboskap och fäkreatur, på den plats som Herren utväljer
till boning åt sitt namn.

<span id="an_16:3">16:3</span> Du skall icke äta något syrat därtill; i
sju dagar skall du äta osyrat bröd därtill, betryckets bröd. Ty med hast
måste du draga ut ur Egyptens land. I alla dina livsdagar må du därför
komma ihåg den dag då du drog ut ur Egyptens land.

<span id="an_16:4">16:4</span> I sju dagar må man icke se någon surdeg
hos dig, i hela ditt land; och av det som du slaktar om aftonen på den
första dagen skall intet kött lämnas kvar över natten till morgonen.

<span id="an_16:5">16:5</span> Du får icke slakta påskoffret inom vilken
som helst av de städer som Herren, din Gud, vill giva dig,

<span id="an_16:6">16:6</span> utan du skall gå till den plats som
Herren, din Gud, utväljer till boning åt sitt namn, och där skall du
slakta påskoffret om aftonen, när solen går ned den tid på dagen, då den
drog ut ur Egypten.

<span id="an_16:7">16:7</span> Och du skall koka det och äta det på den
plats som Herren, din Gud, utväljer; sedan må du om morgonen vända
tillbaka och gå hem till dina hyddor.

<span id="an_16:8">16:8</span> I sex dagar skall du äta osyrat bröd, och
på sjunde dagen är Herrens, din Guds, högtidsförsamling; då skall du
icke göra något arbete.

<span id="an_16:9">16:9</span> Sju veckor skall du räkna åt dig; från
den dag då man begynner skära säden skall du räkna sju veckor.

<span id="an_16:10">16:10</span> Därefter skall du hålla Herrens, din
Guds, veckohögtid och bära fram din hands frivilliga gåva, som du må
giva efter råd och lägenhet, alltefter måttet av den välsignelse som
Herren, din Gud, har givit dig.

<span id="an_16:11">16:11</span> Och inför Herrens, din Guds, ansikte
skall du glädja dig på den plats som Herren, din Gud, utväljer till
boning åt sitt namn, du själv med din son och din dotter, din tjänare
och tjänarinna, och med leviten som bor inom dina portar, och
främlingen, den faderlöse och änkan som du har hos dig.

<span id="an_16:12">16:12</span> Och du skall komma ihåg att du själv
har varit en träl i Egypten, och så hålla dessa stadgar och göra efter
dem.

<span id="an_16:13">16:13</span> Lövhyddohögtiden skall du hålla, i sju
dagar, när du inbärgar avkastningen av din loge och av din vinpress.

<span id="an_16:14">16:14</span> Och du skall glädja dig vid denna din
högtid, med din son och din dotter, din tjänare och din tjänarinna, med
leviten, med främlingen, den faderlöse och änkan som bo inom dina
portar.

<span id="an_16:15">16:15</span> I sju dagar skall du hålla Herrens, din
Guds, högtid, på den plats som Herren utväljer; ty Herren, din Gud,
skall välsigna dig i all den avkastning du får och i dina händers alla
verk, och du skall vara uppfylld av glädje.

<span id="an_16:16">16:16</span> Tre gånger om året skall allt ditt
mankön träda fram inför Herrens, din Guds, ansikte, på den plats som han
utväljer: vid det osyrade brödets högtid, vid veckohögtiden och vid
lövhyddohögtiden. Men med tomma händer skall ingen träda fram inför
Herrens ansikte,

<span id="an_16:17">16:17</span> utan var och en skall: giva vad hans
hand förmår, alltefter måttet av den välsignelse som Herren, din Gud,
har givit dig.

<span id="an_16:18">16:18</span> Domare och tillsyningsmän skall du
tillsätta åt dig inom alla de städer som Herren, din Gud, vill giva dig,
för dina särskilda stammar; de skola döma folket med rättvis dom.

<span id="an_16:19">16:19</span> Du skall icke vränga rätten och icke
hava anseende till personen; och du skall icke taga mutor, ty mutor
förblinda de visas ögon och förvrida de rättfärdigas sak.

<span id="an_16:20">16:20</span> Rättfärdighet, rättfärdighet skall du
eftertrakta, för att du må leva och taga i besittning det land som
Herren, din Gud, vill giva dig.

<span id="an_16:21">16:21</span> Du skall icke plantera åt dig Aseror av
något slags träd, vid sidan av Herrens, din Guds, altare, det som du
skall göra åt dig;

<span id="an_16:22">16:22</span> icke heller skall du resa åt dig någon
stod, ty sådant hatar Herren, din Gud.

<span id="an_17:1">17:1</span> Du skall icke offra åt Herren, din Gud,
något djur av fäkreaturen eller av småboskapen, som har något lyte eller
något annat fel, ty sådant är en styggelse för Herren, din Gud.

<span id="an_17:2">17:2</span> Om bland dig, inom någon av de städer som
Herren, din Gud, vill giva dig, någon man eller kvinna befinnes göra vad
ont är i Herrens, din Guds, ögon, i det att han överträder hans förbund,

<span id="an_17:3">17:3</span> och går åstad och tjänar andra gudar och
tillbeder dem, eller ock solen eller månen eller himmelens hela
härskara, mot mitt bud,

<span id="an_17:4">17:4</span> och detta bliver berättat för dig, så att
du får höra därom, då skall du noga undersöka saken; om det då befinnes
vara sant och visst att en sådan styggelse har blivit förövad i Israel,

<span id="an_17:5">17:5</span> så skall du föra den man eller den kvinna
som har gjort denna onda gärning ut till din stadsport det må nu vara en
man eller en kvinna-och stena den skyldige till döds.

<span id="an_17:6">17:6</span> Efter två eller tre vittnens utsago skall
han dödas; ingen skall dömas till döden efter allenast ett vittnes
utsago.

<span id="an_17:7">17:7</span> Först skall vittnenas hand lyftas mot
honom för att döda honom, och sedan hela folkets hand: du skall skaffa
bort ifrån dig vad ont är.

<span id="an_17:8">17:8</span> Om det i något fall bliver dig för svårt
att själv döma i en blodssak eller i en rättsfråga eller i ett
misshandlingsmål eller överhuvud i någon sak varom man tvistar i dina
portar, så skall du-stå upp och begiva dig till den plats som HERREN,
din Gud, utväljer,

<span id="an_17:9">17:9</span> och gå till de levitiska prästerna, och
till den som på den tiden är domare; dem skall du fråga, och de skola
förkunna för dig vad som är rätt.

<span id="an_17:10">17:10</span> Och i enlighet med vad de förkunna för
dig där, på den plats som Herren utväljer. skall du göra; du skall i
alla stycken hålla och göra vad de lära dig.

<span id="an_17:11">17:11</span> Efter den lag som de lära dig, och
efter den dom som de avkunna för dig skall du göra. Från det som de
förkunna för dig skall du icke vika av, vare sig till höger eller till
vänster.

<span id="an_17:12">17:12</span> Men om någon gör sig skyldig till den
förmätenheten att icke vilja lyssna till prästen, som står och gör
tjänst där inför Herren, din Gud, eller till domaren, så skall den
mannen dö: du skall skaffa bort ifrån Israel vad ont är.

<span id="an_17:13">17:13</span> Och allt folket skall höra det och
frukta, och de skola icke mer göra sig skyldiga till sådan förmätenhet.

<span id="an_17:14">17:14</span> När du kommer in i det land som Herren,
din Gud, vill giva dig, och du tager det i besittning och bor där om du
då säger: »Jag vill sätta en konung över mig, såsom alla folk omkring
mig hava»,

<span id="an_17:15">17:15</span> så skall du till konung över dig sätta
den som Herren, din Gud, utväljer. En av dina bröder skall du sätta till
konung över dig; du får icke sätta till konung över dig en utländsk man,
som icke är din broder.

<span id="an_17:16">17:16</span> Men han må icke skaffa sig hästar i
mängd, och icke sända sitt folk tillbaka till Egypten för att skaffa de
många hästarna, ty Herren har ju sagt till eder: »I skolen icke mer
återvända denna väg.»

<span id="an_17:17">17:17</span> Icke heller skall han skaffa sig
hustrur i mängd, på det att hans hjärta icke må bliva avfälligt; och
icke heller skall han skaffa sig alltför mycket silver och guld.

<span id="an_17:18">17:18</span> Och när han har blivit uppsatt på sin
konungatron, skall han hämta denna lag från de levitiska prästerna och
taga en avskrift därav åt sig i en bok.

<span id="an_17:19">17:19</span> Och den skall han hava hos sig och läsa
i den i alla sina livsdagar, för att han må lära att frukta Herren, sin
Gud, så att han håller alla denna lags ord och dessa stadgar och gör
efter dem.

<span id="an_17:20">17:20</span> Så skall han göra, för att hans hjärta
icke må förhäva sig över hans bröder, och för att han icke må vika av
ifrån buden, vare sig till höger eller till vänster; på det att han och
hans söner må länge regera; sitt rike, bland Israels folk.

<span id="an_18:1">18:1</span> De levitiska prästerna, hela Levi stam,
skola ingen lott eller arvedel hava med det övriga Israel; av HERRENS
eldsoffer och hans arvedel skola de hava sitt underhåll.

<span id="an_18:2">18:2</span> De skola icke hava någon arvedel bland
sina bröder; Herren är deras arvedel, såsom han har sagt dem.

<span id="an_18:3">18:3</span> Och detta skall vara vad prästerna hava
rätt att få av folket, av dem som offra ett slaktoffer, vare sig av
fäkreaturen eller av småboskapen: man skall giva prästen bogen,
käkstyckena och vommen.

<span id="an_18:4">18:4</span> Förstlingen av din säd, ditt vin och din
olja, och förstlingen av dina fårs ull skall du giva honom.

<span id="an_18:5">18:5</span> Ty honom har Herren, din Gud, utvalt
bland alla dina stammar, för att han och hans söner alltid skola stå och
göra tjänst i Herrens namn.

<span id="an_18:6">18:6</span> Och om leviten vill komma från någon av
dina städer, inom vilken han vistas någonstädes i Israel, så må det stå
honom fritt att komma, såsom honom lyster, till den plats som Herren
utväljer,

<span id="an_18:7">18:7</span> och han må då göra tjänst i HERRENS, sin
Guds, namn, likasom alla hans bröder, leviterna, som stå där inför
HERRENS ansikte.

<span id="an_18:8">18:8</span> De skola alla hava lika mycket till sitt
underhåll, oberäknat vad någon kan äga genom försäljning av sitt
fädernearv.

<span id="an_18:9">18:9</span> När du kommer in i det land som HERREN,
din Gud, vill giva dig, skall du icke lära dig att göra efter
hedningarnas styggelser.

<span id="an_18:10">18:10</span> Hos dig må icke finnas någon som låter
sin son eller dotter gå genom eld, eller som befattar sig med trolldom
eller teckentydning eller svartkonst eller häxeri,

<span id="an_18:11">18:11</span> ingen som förehar besvärjelsekonster,
ingen som frågar andar, eller som är en spåman, eller som söker råd hos
de döda.

<span id="an_18:12">18:12</span> Ty en styggelse för Herren är var och
en som gör sådant, och för sådana styggelsers skull fördriver HERREN,
din Gud, dem för dig.

<span id="an_18:13">18:13</span> Du skall vara ostrafflig inför HERREN,
din Gud.

<span id="an_18:14">18:14</span> Hedningarna som du nu fördriver lyssna
väl till sådana som öva teckentydning och trolldom, men dig har HERREN,
din Gud, icke tillstatt sådant.

<span id="an_18:15">18:15</span> En profet bland ditt folk, av dina
bröder, en som är mig lik, skall HERREN, din Gud, låta uppstå åt dig;
honom skolen I lyssna till.

<span id="an_18:16">18:16</span> Det skall bliva alldeles såsom du
begärde av HERREN, din Gud, vid Horeb, den dag då I voren där församlade
och du sade: »Låt mig icke vidare höra HERRENS, min Guds, röst, och låt
mig slippa att längre se denna stora eld, på det att jag icke må dö.»

<span id="an_18:17">18:17</span> Och HERREN sade till mig: »De hava rätt
i vad de hava talat.

<span id="an_18:18">18:18</span> En profet skall jag låta uppstå åt dem
bland deras bröder, en som är dig lik, och jag skall lägga mina ord i
hans mun, och han skall tala till dem allt vad jag bjuder honom.

<span id="an_18:19">18:19</span> Och om någon icke lyssnar till mina
ord, de ord han talar i mitt namn, så skall jag själv utkräva det av
honom.

<span id="an_18:20">18:20</span> Men den profet som är så förmäten, att
han i mitt namn talar vad jag icke har bjudit honom tala, eller som
talar i andra gudars namn, den profeten skall dö.

<span id="an_18:21">18:21</span> Och om du säger vid dig själv: 'Huru
skola vi känna igen det som icke är talat av HERREN?',

<span id="an_18:22">18:22</span> så må du veta: när profeten talar i
HERRENS namn, och det som han har talat icke sker och icke inträffar, då
är detta något som HERREN icke har talat; i förmätenhet har då profeten
talat det; du skall icke frukta för honom.»

<span id="an_19:1">19:1</span> När HERREN, din Gud, har utrotat de folk
vilkas land HERREN, din Gud, vill giva dig, och när du har fördrivit dem
och bosatt dig i deras städer och i deras hus,

<span id="an_19:2">19:2</span> då skall du avskilja åt dig tre städer i
ditt land, det som HERREN, din Gud, vill giva dig till besittning.

<span id="an_19:3">19:3</span> Du skall försätta vägarna till dem i gott
skick åt dig; och du skall dela i tre delar det landområde som HERREN,
din Gud, giver dig till arvedel. Så skall du göra, för att var och en
som har dräpt någon må kunna fly dit.

<span id="an_19:4">19:4</span> Och under följande villkor må en dråpare
fly till någon av dem och så bliva vid liv; om någon dödar sin nästa
utan vett och vilja, och utan att förut hava burit hat till honom

<span id="an_19:5">19:5</span> -- såsom när någon går med sin nästa ut i
skogen för att hugga ved, och hans hand hugger till med yxan för att
fälla trädet, och järnet då far av skaftet och träffar den andre, så att
denne dör -- då må en sådan fly till någon av dessa städer och så bliva
vid liv.

<span id="an_19:6">19:6</span> Detta vare stadgat, för att
blodshämnaren, om han i sitt hjärtas vrede förföljer dråparen, icke må
hinna upp honom, ifall vägen är för lång, och slå ihjäl honom, fastän
han icke hade förtjänat döden, eftersom han icke förut hade burit hat
till den andre.

<span id="an_19:7">19:7</span> Därför är det som jag bjuder dig och
säger: »Tre städer skall du avskilja åt dig.»

<span id="an_19:8">19:8</span> Och när HERREN, din Gud, utvidgar ditt
område, såsom han med ed har lovat dina fäder, och giver dig allt det
land som han har sagt att han skulle giva åt dina fäder --

<span id="an_19:9">19:9</span> om du då håller och gör efter alla dessa
bud som jag i dag giver dig, så att du älskar HERREN, din Gud, och
alltid vandrar på hans vägar, då skall du lägga ännu tre städer till
dessa tre,

<span id="an_19:10">19:10</span> för att oskyldigt blod icke må utgjutas
i ditt land, det som HERREN, din Gud, vill giva dig till arvedel, och
blodskuld så komma att vila på dig.

<span id="an_19:11">19:11</span> Men om någon bär hat till sin nästa och
lägger sig i försåt för honom och överfaller honom och slår honom till
döds, och sedan flyr till någon av dessa städer,

<span id="an_19:12">19:12</span> då skola de äldste i hans stad sända
bort och hämta honom därifrån och lämna honom i blodshämnarens hand, och
han skall dö.

<span id="an_19:13">19:13</span> Du skall icke visa honom någon
skonsamhet, utan du skall skaffa bort ifrån Israel skulden för den
oskyldiges blod, för att det må gå dig väl.

<span id="an_19:14">19:14</span> Du skall icke flytta din nästas
råmärke, något råmärke som förfäderna hava satt upp i den arvedel du får
i det land som HERREN, din Gud, vill giva dig till besittning.

<span id="an_19:15">19:15</span> Det är icke nog att allenast ett vittne
träder upp mot någon angående någon missgärning eller synd, vad det nu
må vara för en synd som någon kan hava begått. Efter två eller efter tre
vittnens utsago skall var sak avgöras.

<span id="an_19:16">19:16</span> Om ett orättfärdigt vittne träder upp
mot någon för att vittna mot honom angående någon förbrytelse,

<span id="an_19:17">19:17</span> så skola båda parterna träda fram inför
HERRENS ansikte, inför de män som på den tiden äro präster och domare.

<span id="an_19:18">19:18</span> Och domarna skola noga undersöka saken;
om då vittnet befinnes vara ett falskt vittne, som har burit falskt
vittnesbörd mot sin broder,

<span id="an_19:19">19:19</span> så skolen I låta detsamma vederfaras
honom som han hade tilltänkt sin broder: du skall skaffa bort ifrån dig
vad ont är.

<span id="an_19:20">19:20</span> Och det övriga folket skall höra det
och frukta, och man skall icke vidare göra något sådant ont bland eder.

<span id="an_19:21">19:21</span> Du skall icke visa honom någon
skonsamhet: liv för liv, öga for öga, tand för tand, hand för hand, fot
för fot.

<span id="an_20:1">20:1</span> Om du drager ut i krig mot dina fiender,
och du då får se hästar och vagnar och ett folk som är större än du. så
skall du dock icke frukta för dem, ty HERREN, din Gud, är med dig, han
som har fört dig upp ur Egyptens land.

<span id="an_20:2">20:2</span> När I då stån färdiga att gå i striden,
skall prästen träda fram och tala till folket;

<span id="an_20:3">20:3</span> han skall säga till dem: »Hör, Israel! I
stån nu färdiga att gå i strid mot edra fiender. Edra hjärtan vare icke
försagda; frukten icke och ängslens icke, och varen icke förskräckta för
dem,

<span id="an_20:4">20:4</span> ty HERREN, eder Gud, går själv med eder;
till att strida för eder mot edra fiender och giva eder seger.»

<span id="an_20:5">20:5</span> Och tillsyningsmännen skola tala till
folket och säga: »Om någon finnes här, som har byggt sig ett nytt hus,
men ännu icke invigt det, så må han vända tillbaka hem, för att icke. om
han faller i striden, en annan må komma att inviga det.

<span id="an_20:6">20:6</span> Och om någon finnes här, som har
planterat en vingård, men ännu icke fått skörda någon frukt därav, så må
han vända tillbaka hem, för att icke, om han faller i striden, en annan
må komma att hämta första skörden av den.

<span id="an_20:7">20:7</span> Och om någon finnes här, som har trolovat
sig med en kvinna, men ännu icke tagit henne till sig, så må han vända
tillbaka hem, för att icke om han faller i striden, en annan man må taga
henne till sig.»

<span id="an_20:8">20:8</span> Vidare skola tillsyningsmännen tala till
folket och säga: »Om någon finnes här, som fruktar och har ett försagt
hjärta, så må han vända tillbaka hem, för att icke också hans bröders
hjärtan må bliva uppfyllda av räddhåga, såsom hans eget hjärta är.»

<span id="an_20:9">20:9</span> Och när tillsyningsmännen så hava talat
till folket, skola hövitsmän tillsättas övar härens avdelningar, till
att gå i spetsen för folket.

<span id="an_20:10">20:10</span> När du kommer till någon stad för att
belägra den, skall du först tillbjuda den fred.

<span id="an_20:11">20:11</span> Om den då giver dig ett fridsamt svar
och öppnar sina portar för dig, så skall allt folket som finnes där
bliva arbetspliktigt åt dig och vara dina tjänare.

<span id="an_20:12">20:12</span> Men om den icke vill hava fred med dig,
utan vill föra krig mot dig, så må du belägra den.

<span id="an_20:13">20:13</span> Och om HERREN, din Gud, då giver den i
din hand, skall du slå allt mankön där med svärdsegg.

<span id="an_20:14">20:14</span> Men kvinnorna och barnen och boskapen
och allt annat som finnes i staden, allt rov du får där, skall du hava
såsom ditt byte; och du må då njuta av det rov som HERREN. din Gud,
låter dig taga från dina fiender.

<span id="an_20:15">20:15</span> Så skall du göra med alla de städer som
äro mer avlägsna från dig, och som icke höra till dessa folks städer.

<span id="an_20:16">20:16</span> Men i de städer som tillhöra dessa
folk, och som HERREN, din Gud, vill giva dig till arvedel, skall du icke
låta något som anda har bliva vid liv,

<span id="an_20:17">20:17</span> utan du skall giva dem alla till
spillo: hetiterna och amoréerna, kananéerna och perisséerna, hivéerna
och jebuséerna, såsom HERREN din Gud, har bjudit dig.

<span id="an_20:18">20:18</span> Så skall du göra, för att de icke må
lära eder att bedriva alla de styggelser som de själva hava bedrivit
till sina gudars ära, och så komma eder att synda mot HERREN, eder Gud.

<span id="an_20:19">20:19</span> Om du måste länge belägra en stad för
att erövra och intaga den, så skall du icke förstöra träden däromkring
genom att höja din yxa mot dem; du må äta av deras frukt, men du skall
icke hugga ned dem; träden på marken äro ju icke människor som skola
belägras av dig.

<span id="an_20:20">20:20</span> Men de träd om vilka du vet att de icke
bära ätbar frukt, dem må du förstöra och hugga ned för att av dem bygga
bålverk mot den fientliga staden, till dess att den faller

<span id="an_21:1">21:1</span> Om i det land som HERREN, din Gud, vill
giva dig till besittning en ihjälslagen människa påträffas liggande på
marken, och man icke vet vem som har dödat honom,

<span id="an_21:2">21:2</span> så skola dina äldste och dina domare gå
ut och mäta upp avståndet från platsen där den ihjälslagne påträffas
till de städer som ligga där runt omkring.

<span id="an_21:3">21:3</span> Och de äldste i den stad som ligger
närmast denna plats skola taga en kviga som icke har blivit begagnad
till arbete, och som icke såsom dragare har gått under ok.

<span id="an_21:4">21:4</span> Och de äldste i staden skola föra kvigan
ned till en dalgång som icke har varit plöjd eller besådd; och där i
dalen skola de krossa nacken på kvigan.

<span id="an_21:5">21:5</span> Och prästerna, Levi söner, skola träda
fram, ty dem har HERREN, din Gud, utvalt till att göra tjänst inför
honom och till att välsigna i HERRENS namn, och såsom de bestämma skola
alla tvister och alla misshandlingsmål behandlas.

<span id="an_21:6">21:6</span> Och alla de äldste i den staden, de som
bo närmast platsen där den ihjälslagne påträffades, skola två sina
händer över kvigan på vilken man hade krossat nacken i dalen;

<span id="an_21:7">21:7</span> och de skola betyga och säga: »Våra
händer hava icke utgjutit detta blod, och våra ögon hava icke sett
dådet.

<span id="an_21:8">21:8</span> Förlåt ditt folk Israel, som du har
förlossat, HERRE, och låt icke oskyldigt blod komma över någon i ditt
folk Israel.» Så bliver denna blodskuld dem förlåten.

<span id="an_21:9">21:9</span> Du skall skaffa bort ifrån dig skulden
för det oskyldiga blodet, ty du skall göra vad rätt är i HERRENS ögon.

<span id="an_21:10">21:10</span> Om HERREN, din Gud, när du drager ut i
krig mot dina fiender, giver dem i din hand, så att du tager fångar,

<span id="an_21:11">21:11</span> och du då bland fångarna får se någon
skön kvinna som du fäster dig vid, och som du vill taga till hustru åt
dig,

<span id="an_21:12">21:12</span> så skall du föra henne in i ditt hus,
och hon skall raka sitt huvud och ansa sina naglar.

<span id="an_21:13">21:13</span> Och hon skall lägga av de kläder hon
bar såsom fånge och skall bo i ditt hus och få begråta sin fader och sin
moder en månads tid; därefter må du gå in till henne och äkta henne, så
att hon bliver din hustru.

<span id="an_21:14">21:14</span> Och om du sedan icke mer finner behag i
henne, så må du låta henne gå vart hon vill; du får icke sälja henne för
penningar. Du får icke heller behandla henne såsom trälinna, då du nu
har kränkt henne.

<span id="an_21:15">21:15</span> Om en man har två hustrur, en som han
älskar och en som han försmår, och båda hava fött honom söner, såväl den
han älskar som den han försmår, och hans förstfödde son till den
försmådda,

<span id="an_21:16">21:16</span> så får mannen icke, när han åt sina
söner utskiftar sin egendom såsom arv, giva förstfödslorätten åt sonen
till den älskar, till förfång för sonen till den han försmår, då nu
denne är den förstfödde,

<span id="an_21:17">21:17</span> utan han skall såsom sin förstfödde
erkänna sonen till den försmådda och giva honom dubbel lott av allt vad
han äger. Ty denne är förstlingen av hans kraft; honom tillhör
förstfödslorätten.

<span id="an_21:18">21:18</span> Om någon har en vanartig och uppstudsig
son, som icke lyssnar till sin faders och sin moders ord, och som,
fastän de tukta honom, ändå icke hör på dem,

<span id="an_21:19">21:19</span> så skola hans fader och hans moder taga
honom och föra honom ut till de äldste i staden, till stadens port.

<span id="an_21:20">21:20</span> Och de skola säga till de äldste i
staden: »Denne vår son är vanartig och uppstudsig och vill icke lyssna
till våra ord, utan är en frossare och drinkare.»

<span id="an_21:21">21:21</span> Då skall allt folket i staden stena
honom till döds: du skall skaffa bort ifrån dig vad ont är. Och hela
Israel skall höra det och frukta.

<span id="an_21:22">21:22</span> Om på någon vilar en sådan synd som
förtjänar döden, och han så bliver dödad och du hänger upp honom på trä,

<span id="an_21:23">21:23</span> så skall den döda kroppen icke lämnas
kvar på träet över natten, utan du skall begrava den på samma dag, ty en
Guds förbannelse är den som har blivit upphängd; och du skall icke orena
det land som HERREN, din Gud, vill giva dig till arvedel.

<span id="an_22:1">22:1</span> Om du ser din broders oxe eller får gå
vilse, skall du icke undandraga dig att taga vara på djuret; du skall
föra det tillbaka till din broder.

<span id="an_22:2">22:2</span> Och om din broder icke bor i din närhet,
eller om du icke vet vem det är, så skall du taga djuret in i ditt hus,
och det skall vara hos dig, till dess din broder frågar efter det; då
skall du lämna det tillbaka åt honom.

<span id="an_22:3">22:3</span> På samma sätt skall du göra med hans
åsna, på samma sätt med hans kläder, och på samma sätt skall du göra med
allt annat som din broder kan hava förlorat, och som du hittar; du får
icke draga dig undan.

<span id="an_22:4">22:4</span> Om du ser din broders åsna eller oxe
falla på vägen, skall du icke undandraga dig att bistå djuret; du skall
hjälpa honom att resa upp det.

<span id="an_22:5">22:5</span> En kvinna skall icke bära vad till en man
hör, ej heller skall en man sätta på sig kvinnokläder; ty var och en som
så gör är en styggelse för HERREN, din Gud.

<span id="an_22:6">22:6</span> Om du på din väg träffar på ett fågelbo,
i något träd eller på marken, med ungar eller ägg i, och modern ligger
på ungarna eller på äggen, så skall du icke taga både modern och
ungarna.

<span id="an_22:7">22:7</span> Du skall låta modern flyga och taga
allenast ungarna; så skall du göra, för att det må gå dig väl och du må
länge leva.

<span id="an_22:8">22:8</span> När du bygger ett nytt hus, skall du
förse taket med bröstvärn, för att du icke må draga blodskuld över ditt
hus, om någon faller ned därifrån.

<span id="an_22:9">22:9</span> Du skall icke, för att få två slags skörd
i din vingård, så säd däri, på det att icke alltsammans, både vad du har
sått och vad själva vingården avkastar, må hemfalla till helgedomen.

<span id="an_22:10">22:10</span> Du skall icke plöja med oxe och åsna
tillsammans.

<span id="an_22:11">22:11</span> Du skall icke kläda dig i tyg av olika
garn, av ull och lin tillsammans.

<span id="an_22:12">22:12</span> Du skall göra dig tofsar i de fyra
hörnen på överklädnaden som du höljer dig i.

<span id="an_22:13">22:13</span> Om en man har tagit sig en hustru och
gått in till henne, men sedan får motvilja mot henne,

<span id="an_22:14">22:14</span> och då påbördar henne skamliga ting och
sprider ut ont rykte om henne och säger: »Denna kvinna tog jag till
hustru; men när jag låg hos henne, fann jag icke tecknen till att hon
var jungfru»,

<span id="an_22:15">22:15</span> så skola flickans fader och moder taga
tecknen till att flickan var jungfru och bära dem ut till de äldste i
staden, där de sitta i porten.

<span id="an_22:16">22:16</span> Och flickans fader skall säga till de
äldste: »Jag gav min dotter till hustru åt denne man, men han har fått
motvilja mot henne.

<span id="an_22:17">22:17</span> Och nu påbördar han henne skamliga ting
och säger: 'Jag har icke funnit tecknen till att din dotter var
jungfru'; men här äro tecknen till att min dotter var jungfru.» Och de
skola breda ut klädet inför de äldste i staden.

<span id="an_22:18">22:18</span> Då skola de äldste i staden taga mannen
och tukta honom.

<span id="an_22:19">22:19</span> Och de skola ålägga honom att böta
hundra siklar silver, vilka han skall giva åt flickans fader, därför att
han har spritt ut ont rykte om en jungfru i Israel. Och hon skall vara
hans hustru, och han får icke skilja sig från henne, så länge han lever.

<span id="an_22:20">22:20</span> Men om det var sanning, om tecknen till
att flickan var jungfru icke funnos,

<span id="an_22:21">22:21</span> då skall man föra ut flickan utanför
dörren till hennes faders hus, och männen i staden skola stena henne
till döds därför att hon har gjort vad som var en galenskap i Israel, då
hon bedrev otukt i sin faders hus: du skall skaffa bort ifrån dig vad
ont är.

<span id="an_22:22">22:22</span> Om en man ertappas med att ligga hos en
kvinna som är en annan mans äkta hustru, så skola båda dö, både mannen
som låg hos kvinnan, och jämväl kvinnan: du skall skaffa bort ifrån
Israel vad ont är.

<span id="an_22:23">22:23</span> Om en jungfru är trolovad med en man,
och en annan man träffar henne i staden och lägrar henne,

<span id="an_22:24">22:24</span> så skolen I föra dem båda ut till
stadens port och stena dem till döds, flickan, därför att hon icke
ropade på hjälp i staden, och mannen, därför att han kränkte en annans
trolovade: du skall skaffa bort ifrån dig vad ont är.

<span id="an_22:25">22:25</span> Men om det var ute på marken som mannen
träffade den trolovade flickan, och han där tog henne med våld och
lägrade henne, så skall mannen som lägrade henne ensam dö.

<span id="an_22:26">22:26</span> Men flickan skall du icke göra något,
flickan har icke begått någon synd som förtjänar döden; utan det är med
denna sak, såsom när en man överfaller en annan och dräper honom.

<span id="an_22:27">22:27</span> Ty då det var ute på marken som han
träffade den trolovade flickan, kan hon hava ropat, utan att någon fanns
där, som kunde frälsa henne.

<span id="an_22:28">22:28</span> Om däremot en man träffar en jungfru
som icke är trolovad, och han tager fatt henne och lägrar henne, och de
ertappas,

<span id="an_22:29">22:29</span> så skall mannen som lägrade flickan
giva åt flickans fader femtio siklar silver och taga henne själv till
sin hustru, därför att han har kränkt henne; han får icke skilja sig
från henne, så länge han lever.

<span id="an_22:30">22:30</span> Ingen skall taga sin faders hustru och
lyfta på sin faders täcke.

<span id="an_23:1">23:1</span> Ingen som är snöpt, vare sig genom
krossning eller genom stympning, skall komma in i HERRENS församling.

<span id="an_23:2">23:2</span> Ingen som är född i äktenskapsbrott eller
blodskam skall komma in i HERRENS församling; icke ens den som i tionde
led är avkomling av en sådan skall komma in i HERRENS församling.

<span id="an_23:3">23:3</span> Ingen ammonit eller moabit skall komma in
i HERRENS församling; icke ens den som i tionde led är avkomling av en
sådan skall någonsin komma in i HERRENS församling --

<span id="an_23:4">23:4</span> detta därför att de icke kommo eder till
mötes med mat och dryck på vägen, när I drogen ut ur Egypten, och därför
att han mot dig lejde, Bileam, Beors son, från Petor i Aram-Naharaim,
för att denne skulle förbanna dig.

<span id="an_23:5">23:5</span> Men HERREN, din Gud, ville icke höra på
Bileam, utan HERREN, din Gud, förvandlade förbannelsen till välsignelse
för dig, ty HERREN, din Gud, älskade dig.

<span id="an_23:6">23:6</span> Du skall aldrig, i all din tid, fråga
efter deras välfärd och lycka.

<span id="an_23:7">23:7</span> Edoméen skall däremot icke för dig vara
en styggelse, ty han är din broder. Egyptiern skall icke heller för dig
vara en styggelse, ty i hans land har du bott såsom främling.

<span id="an_23:8">23:8</span> Barn som födas av dessa i tredje led må
komma in i HERRENS församling.

<span id="an_23:9">23:9</span> När du drager ut mot dina fiender och
slår läger, skall du taga, dig till vara för allt vad orent är.

<span id="an_23:10">23:10</span> Om bland dig finnes någon som icke är
ren, därigenom att något har hänt honom under natten, så skall han gå ut
till något ställe utanför lägret; han får icke komma in i lägret.

<span id="an_23:11">23:11</span> Och mot aftonen skall han bada sig i
vatten, och när solen går ned, får han gå in i lägret. --

<span id="an_23:12">23:12</span> Du skall hava en särskild plats utanför
lägret, dit du kan gå avsides.

<span id="an_23:13">23:13</span> Och du skall jämte annat som du bär
hava en pinne, och när du vill sätta dig därute, skall du med den gräva
en grop och sedan åter täcka över din uttömning.

<span id="an_23:14">23:14</span> Ty HERREN, din Gud, vandrar fram i ditt
läger för att hjälpa dig och giva dina fiender i ditt våld; därför skall
ditt läger vara heligt, så att han icke hos dig ser något som väcker
hans leda och fördenskull vänder sig bort ifrån dig.

<span id="an_23:15">23:15</span> En träl som har flytt till dig från sin
herre skall du icke utlämna till hans herre.

<span id="an_23:16">23:16</span> Han skall få stanna hos dig, mitt
ibland dig, på det ställe som han utväljer inom någon av dina städer,
var han finner för gott; och du skall icke förtrycka honom.

<span id="an_23:17">23:17</span> Ingen tempeltärna skall finnas bland
Israels döttrar, och ingen tempelbolare bland Israels söner.

<span id="an_23:18">23:18</span> Du skall icke bära skökolön och
hundpenningar in i HERRENS, din Guds, hus, till gäldande av något löfte;
ty det ena som det andra är en styggelse för HERREN, din Gud.

<span id="an_23:19">23:19</span> Du skall icke taga ränta av din broder,
varken på penningar eller på livsmedel eller på något annat varpå ränta
kan tagas.

<span id="an_23:20">23:20</span> Av utlänningen må du taga ränta, men
icke av din broder, på det att HERREN, din Gud, i allt vad du företager
dig, må välsigna dig i det land dit du nu kommer, för att taga det i
besittning.

<span id="an_23:21">23:21</span> Om du har gjort ett löfte åt HERREN,
din Gud, skall du icke dröja att infria det, ty HERREN, din Gud, skall
förvisso utkräva det av dig, och synd kommer att vila på dig.

<span id="an_23:22">23:22</span> Men om du underlåter att göra något
löfte, så kommer icke därigenom synd att vila på dig.

<span id="an_23:23">23:23</span> Vad dina läppar hava talat skall du
hålla och göra, i enlighet med det frivilliga löfte du har givit HERREN,
din Gud, och uttalat med din mun.

<span id="an_23:24">23:24</span> När du kommer in i din nästas vingård,
får du där äta druvor, så mycket dig lyster, till dess du bliver mätt,
men du får icke lägga något i ditt kärl.

<span id="an_23:25">23:25</span> När du kommer in på din nästas
sädesfält, får du plocka ax med din hand, men med skära får du icke
komma vid din nästas säd.

<span id="an_24:1">24:1</span> Om en man har tagit sig en hustru och
äktat henne, men hon sedan icke längre finner nåd för hans ögon, därför
att han hos henne har funnit något som väcker hans leda, och om han
fördenskull har skrivit skiljebrev åt henne och givit henne det i handen
och skickat bort henne från sitt hus,

<span id="an_24:2">24:2</span> och kvinnan sedan, när hon har lämnat
hans hus, går åstad och bliver en annans hustru,

<span id="an_24:3">24:3</span> och nu också denne andre man får motvilja
mot henne och skriver skiljebrev åt henne och giver henne det i handen
och skickar henne bort ifrån sitt hus, eller om denne andre man som har
tagit henne till sin hustru dör,

<span id="an_24:4">24:4</span> då får icke hennes förste man, som
skickade bort henne, åter taga henne till sin hustru, sedan hon har
låtit orena sig, ty detta vore en styggelse inför HERREN; du skall icke
draga synd över det land som HERREN, din Gud, vill giva dig till
arvedel.

<span id="an_24:5">24:5</span> Om en man nyligen har tagit sig hustru,
behöver han icke gå i krigstjänst, ej heller må någon annan tjänstgöring
åläggas honom. Han skall vara fri ett år för att stanna hemma och glädja
den hustru han har tagit.

<span id="an_24:6">24:6</span> Man skall icke taga handkvarnen eller ens
kvarnens översten i pant, ty den så gör tager livet i pant.

<span id="an_24:7">24:7</span> Om en man befinnes hava stulit någon av
sina bröder, Israels barn, och han behandlar denne såsom träl eller
säljer honom, så skall tjuven dö: du skall skaffa bort ifrån dig vad ont
är.

<span id="an_24:8">24:8</span> Tag dig till vara, så att du, när någon
bliver angripen av spetälska, noga håller och gör allt som de levitiska
prästerna lära eder. Vad jag har bjudit dem skolen I hålla och göra.

<span id="an_24:9">24:9</span> Kom ihåg vad HERREN, din Gud, gjorde med
Mirjam på vägen, när I drogen ut ur Egypten.

<span id="an_24:10">24:10</span> Om du giver något lån åt din nästa, så
skall du icke gå in i hans hus och taga pant av honom.

<span id="an_24:11">24:11</span> Du skall stanna utanför, och mannen som
du har lånat åt skall bära ut panten till dig.

<span id="an_24:12">24:12</span> Och om det är en fattig man, så skall
du icke hava hans pant till täcke, när du ligger och sover.

<span id="an_24:13">24:13</span> Du skall giva honom panten tillbaka,
när solen går ned, så att han kan hava sin mantel på sig när han ligger
och sover, och så välsigna dig; och detta skall lända dig till
rättfärdighet inför HERREN, din Gud.

<span id="an_24:14">24:14</span> Du skall icke göra en arm och fattig
daglönare orätt, evad han är en dina bröder, eller han är en av
främlingarna som äro hos dig i ditt land, inom dina portar.

<span id="an_24:15">24:15</span> Samma dag han har gjort sitt arbete
skall du giva honom hans lön och icke låta solen gå ned däröver,
eftersom han är arm och längtar efter sin lön; han kan eljest ropa över
dig till HERREN, och så kommer synd att vila på dig.

<span id="an_24:16">24:16</span> Föräldrarna skola icke dödas för sina
barns skull och barnen skola icke dödas för sina föräldrars skull; var
och en skall lida döden genom sin egen synd.

<span id="an_24:17">24:17</span> Du skall icke vränga rätten för
främlingen eller den faderlöse, och en änkas kläder skall du icke taga i
pant;

<span id="an_24:18">24:18</span> du skall komma ihåg att du själv har
varit en träl i Egypten, och att HERREN, din Gud, har förlossat dig
därifrån; därför bjuder jag dig att iakttaga detta.

<span id="an_24:19">24:19</span> Om du, när du inbärgar skörden på din
åker, glömmer en kärve kvar på åkern, skall du icke gå tillbaka för att
hämta den, ty den skall tillhöra främlingen, den faderlöse och änkan.
Detta skall du iakttaga, för att HERREN, din Gud, må välsigna dig i alla
dina händers verk.

<span id="an_24:20">24:20</span> När du har slagit ned dina oliver,
skall du icke sedan genomsöka grenarna; vad där finnes kvar skall
tillhöra främlingen den faderlöse och änkan.

<span id="an_24:21">24:21</span> När du har avbärgat din vingård, skall
du sedan icke göra någon efterskörd; vad där finnes kvar skall tillhöra
främlingen, den faderlöse och änkan.

<span id="an_24:22">24:22</span> Du skall komma ihåg att du själv har
varit en träl i Egyptens land; därför bjuder jag dig att iakttaga detta.

<span id="an_25:1">25:1</span> Om en tvist uppstår mellan män, och de
komma inför rätta, för att man där skall döma mellan dem, så skall man
fria den oskyldige och fälla den skyldige.

<span id="an_25:2">25:2</span> Om då den skyldige dömes till
hudflängning, skall domaren befalla honom att lägga sig ned, och skall i
sin åsyn låta giva honom det antal slag, som svarar emot hans
brottslighet.

<span id="an_25:3">25:3</span> Fyrtio slag får han giva honom, men icke
mer, så att din broder icke bliver vanärad i dina ögon, därigenom att
man giver honom oskäligt många slag, flera än som sades.

<span id="an_25:4">25:4</span> Du skall icke binda munnen till på oxen
som tröskar.

<span id="an_25:5">25:5</span> När bröder bo tillsammans, och en av dem
dör barnlös, då skall den dödes hustru icke gifta sig med någon
främmande man utom släkten; hennes svåger skall gå in till henne och
taga henne till hustru, och så äkta henne i sin broders ställe.

<span id="an_25:6">25:6</span> Och den förste son hon föder skall
upptaga den döde broderns namn, för att dennes namn icke må utplånas ur
Israel.

<span id="an_25:7">25:7</span> Men om mannen icke vill taga sin
svägerska till äkta, så skall svägerskan gå upp i porten, till de
äldste, och säga: Min svåger vägrar att upprätthålla sin broders namn i
Israel; han vill icke äkta mig i sin broders ställe.»

<span id="an_25:8">25:8</span> Då skola de äldste i staden där han bor
kalla honom till sig och tala med honom. Om han då står fast och säger:
»Jag vill icke taga henne till äkta»,

<span id="an_25:9">25:9</span> så skall hans svägerska träda fram till
honom inför de äldstes ögon och draga skon av hans fot och spotta honom
i ansiktet och betyga och säga: »Så gör man med den man som icke vill
uppbygga sin broders hus.»

<span id="an_25:10">25:10</span> Och hans hus skall sedan i Israel heta
»den barfotades hus».

<span id="an_25:11">25:11</span> Om två män träta med varandra, och den
enes hustru kommer för att hjälpa sin man mot den andre, när denne slår
honom, och hon därvid räcker ut sin hand och fattar i hans blygd,

<span id="an_25:12">25:12</span> så skall du hugga av henne handen, utan
att visa henne någon skonsamhet.

<span id="an_25:13">25:13</span> Du skall icke hava två slags vikt i din
pung, ett större slag och ett mindre,

<span id="an_25:14">25:14</span> ej heller skall du i ditt hus hava två
slags efa-mått, ett större och ett mindre.

<span id="an_25:15">25:15</span> Full och riktig vikt skall du hava,
fullmåligt och riktigt efa-mått skall du ock hava, för att du må länge
leva i det land som HERREN, din Gud, vill giva dig.

<span id="an_25:16">25:16</span> Ty en styggelse för HERREN, din Gud, är
var och en som så gör, var och en som gör orätt.

<span id="an_25:17">25:17</span> Kom ihåg vad Amalek gjorde mot dig på
vägen, när I drogen ut ur Egypten,

<span id="an_25:18">25:18</span> huru han, utan att frukta Gud, gick
emot dig på vägen och slog din eftertrupp, alla de svaga som hade blivit
efter, medan du var trött och utmattad.

<span id="an_25:19">25:19</span> Därför, när HERREN, din Gud, har låtit
dig få ro för alla dina fiender runt omkring, i det land som HERREN, din
Gud, vill giva dig till besittning såsom din arvedel, skall du så
utplåna minnet av Amalek, att det icke mer skall finnas under himmelen.
Förgät icke detta.

<span id="an_26:1">26:1</span> När du du kommer in i det land som
HERREN, din Gud, vill giva dig till arvedel, och du tager det i
besittning och bor där,

<span id="an_26:2">26:2</span> då skall du taga förstling av all markens
frukt, av vad du får i avkastning av landet som HERREN, din Gud, vill
giva dig, och lägga detta i en korg och gå därmed till den plats som
HERREN, din Gud, utväljer till boning åt sitt namn.

<span id="an_26:3">26:3</span> Och du skall gå till den som på den tiden
är präst och säga till honom: »Jag förklarar i dag för HERREN, din Gud,
att jag har kommit in i det land som HERREN med ed har lovat våra fäder
att giva oss.»

<span id="an_26:4">26:4</span> Och prästen skall taga korgen ur din hand
och sätta den ned inför HERRENS, din Guds, altare.

<span id="an_26:5">26:5</span> Och du skall betyga och säga inför
HERRENS, din Guds, ansikte: »Min fader var en hemlös aramé, som drog ned
till Egypten och bodde där såsom främling med en ringa hop, och där blev
av honom ett stort, mäktigt och talrikt folk.

<span id="an_26:6">26:6</span> Men sedan behandlade egyptierna oss illa
och förtryckte oss och lade hårt arbete på oss.

<span id="an_26:7">26:7</span> Då ropade vi till HERREN, våra fäders
Gud, och HERREN hörde vår röst och såg vårt lidande och vår vedermöda
och vårt betryck.

<span id="an_26:8">26:8</span> Och HERREN förde oss ut ur Egypten med
stark hand och uträckt arm, med stora och fruktansvärda gärningar, med
tecken och under.

<span id="an_26:9">26:9</span> Och han lät oss komma hit och gav oss
detta land, ett land som flyter av mjölk och honung.

<span id="an_26:10">26:10</span> Och här bär jag nu fram förstlingen av
frukten på den mark som du, HERRE, har givit mig.» Och du skall sätta
korgen ned inför HERRENS, din Guds, ansikte och tillbedja inför HERRENS,
din Guds, ansikte.

<span id="an_26:11">26:11</span> Och över allt det goda som HERREN, din
Gud har givit åt dig och ditt hus skall du glädja dig, och jämte dig
leviten och främlingen som bor hos dig.

<span id="an_26:12">26:12</span> När du under det tredje året,
tiondeåret, har lagt av all tionde av vad du då har fått i avkastning
och givit den åt leviten, främlingen, den faderlöse och änkan, och de
hava ätit därav inom dina portar och blivit mätta,

<span id="an_26:13">26:13</span> då skall du så säga inför HERRENS, din
Guds, ansikte: »Jag har nu fört bort ur mitt hus det heliga, och jag har
givit det åt leviten och främlingen, åt den faderlöse och änkan,
alldeles såsom du har bjudit mig; jag har icke överträtt eller förgätit
något av dina bud.

<span id="an_26:14">26:14</span> Jag åt intet därav, när jag hade sorg,
och jag förde icke bort något därav, när jag var oren, ej heller använde
jag något därav för någon död. Jag har lyssnat till HERRENS, min Guds,
röst; jag har i alla stycken gjort såsom du har bjudit mig.

<span id="an_26:15">26:15</span> Skåda nu ned från din heliga boning,
himmelen, och välsigna ditt folk Israel och det land som du har givit
oss, såsom du med ed lovade våra fäder, ett land som flyter av mjölk och
honung.»

<span id="an_26:16">26:16</span> I dag bjuder dig HERREN, din Gud, att
göra efter dessa stadgar och rätter; du skall hålla dem och göra efter
dem av allt ditt hjärta och av all din själ.

<span id="an_26:17">26:17</span> Du har i dag hört HERREN förklara att
han vill vara din Gud, och att du skall vandra på hans vägar och hålla
hans stadgar och bud och rätter och lyssna till hans röst.

<span id="an_26:18">26:18</span> Och HERREN har i dag hört dig förklara
att du vill vara hans egendomsfolk, såsom han har sagt till dig, och att
du vill hålla alla hans bud;

<span id="an_26:19">26:19</span> på det att han över alla folk som han
har gjort må upphöja dig till lov, berömmelse och ära, och på det att du
må vara ett folk som är helgat åt HERREN, din Gud, såsom han har sagt.

<span id="an_27:1">27:1</span> Och Mose och de äldste i Israel bjödo
folket och sade: »Hållen alla de bud som jag i dag giver eder.

<span id="an_27:2">27:2</span> Och när I kommen över Jordan, in i det
land som HERREN, din Gud, vill giva dig, då skall du resa åt dig stora
stenar och bestryka dem med kalk.

<span id="an_27:3">27:3</span> På dessa skall du, när du har gått över
floden, skriva alla denna lags ord, för att du må komma in i det land
som HERREN, din Gud, vill giva dig, ett land som flyter av mjölk och
honung, såsom HERREN, dina fäders Gud, har lovat dig.

<span id="an_27:4">27:4</span> Och när I haven gått över Jordan, skolen
I på berget Ebal resa dessa stenar om vilka jag i dag giver eder
befallning; och du skall bestryka dem med kalk.

<span id="an_27:5">27:5</span> Och du skall där åt HERREN, din Gud,
bygga ett altare, ett altare av stenar, vid vilka du icke skall komma
med något järn.

<span id="an_27:6">27:6</span> Av ohuggna stenar skall du bygga HERRENS,
din Guds, altare; och du skall på det offra brännoffer åt HERREN, din
Gud.

<span id="an_27:7">27:7</span> Du skall där ock offra tackoffer och
skall äta och glädja dig inför HERRENS, din Guds. ansikte.

<span id="an_27:8">27:8</span> Och du skall på stenarna skriva alla
denna lags ord, klart och tydligt.»

<span id="an_27:9">27:9</span> Och Mose och de levitiska prästerna
talade till hela Israel och sade: »Var stilla och hör, Israel! I dag har
du blivit HERRENS, din Guds, folk.

<span id="an_27:10">27:10</span> Så skall du då höra HERRENS, din Gud
röst och göra efter hans bud och stadgar, som jag i dag giver dig.»

<span id="an_27:11">27:11</span> Och Mose bjöd folket på den dagen och
sade:

<span id="an_27:12">27:12</span> Dessa stammar skola stå och välsigna
folket på berget Gerissim, när I haven gått över Jordan: Simeon, Levi,
Juda. Isaskar, Josef och Benjamin.

<span id="an_27:13">27:13</span> Och dessa skola stå och uttala
förbannelsen på berget Ebal: Ruben, Gad, Aser, Sebulon, Dan och Naftali.

<span id="an_27:14">27:14</span> Och leviterna skola taga till orda och
skola med hög röst inför var man i Israel säga så:

<span id="an_27:15">27:15</span> Förbannad vare den man som gör ett
beläte, skuret eller gjutet, en styggelse för HERREN, ett verk av en
konstarbetares händer, och som sedan i hemlighet sätter upp det. Och
allt folket skall svara och säga: »Amen.»

<span id="an_27:16">27:16</span> Förbannad vare den som visar förakt för
sin fader eller sin moder. Och allt folket skall säga: »Amen.»

<span id="an_27:17">27:17</span> Förbannad vare den som flyttar sin
nästas råmärke. Och allt folket skall säga: »Amen.»

<span id="an_27:18">27:18</span> Förbannad vare den som leder en blind
vilse på vägen. Och allt folket skall säga: »Amen.»

<span id="an_27:19">27:19</span> Förbannad vare den som vränger rätten
för främlingen, den faderlöse och änkan. Och allt folket skall säga:
»Amen.»

<span id="an_27:20">27:20</span> Förbannad vare den som ligger hos sin
faders hustru, ty han lyfter på sin faders täcke. Och allt folket skall
säga: »Amen.»

<span id="an_27:21">27:21</span> Förbannad vare den som beblandar sig
med något djur Och allt folket skall säga: »Amen.»

<span id="an_27:22">27:22</span> Förbannad vare den som ligger hos sin
syster, sin faders dotter eller sin moders dotter. Och allt folket skall
säga: »Amen.»

<span id="an_27:23">27:23</span> Förbannad vare den som ligger hos sin
svärmoder. Och allt folket skall säga: »Amen.»

<span id="an_27:24">27:24</span> Förbannad vare den som lönnligen mördar
sin nästa. Och allt folket skall säga: »Amen.»

<span id="an_27:25">27:25</span> Förbannad vare den som tager mutor för
att slå ihjäl en oskyldig och utgjuta hans blod. Och allt folket skall
säga: »Amen.»

<span id="an_27:26">27:26</span> Förbannad vare den som icke håller
denna lags ord och icke gör efter dem. Och allt folket skall säga:
»Amen.»

<span id="an_28:1">28:1</span> Om du hör HERRENS, din Guds, röst, så att
du håller alla hans bud, som jag i dag giver dig, och gör efter dem, så
skall HERREN, din Gud, upphöja dig över alla folk på jorden.

<span id="an_28:2">28:2</span> Och alla dessa välsignelser skola då
komma över dig och träffa dig när du hör HERRENS, din Guds, röst:

<span id="an_28:3">28:3</span> Välsignad skall du vara i staden, och
välsignad skall du vara på marken.

<span id="an_28:4">28:4</span> Välsignad skall ditt livs frukt vara, och
din marks frukt och din boskaps frukt, dina fäkreaturs avföda och din
småboskaps avel.

<span id="an_28:5">28:5</span> Välsignad skall din korg vara, och
välsignat ditt baktråg.

<span id="an_28:6">28:6</span> Välsignad skall du vara vid din ingång.
och välsignad skall du vara vid din utgång.

<span id="an_28:7">28:7</span> När dina fiender resa sig upp mot dig,
skall HERREN låta dem bliva slagna av dig; på en väg skola de draga ut
mot dig, men på sju vägar skola de fly för dig.

<span id="an_28:8">28:8</span> HERREN skall bjuda välsignelsen vara med
dig i dina visthus och i allt vad du företager dig; han skall välsigna
dig i det land som HERREN, din Gud, vill giva dig.

<span id="an_28:9">28:9</span> HERREN skall upphöja dig till ett folk
som är helgat åt honom, såsom han med ed har lovat dig, om du håller
HERRENS, din Guds, bud och vandrar på hans vägar.

<span id="an_28:10">28:10</span> Och alla folk på jorden skola se att du
är uppkallad efter HERRENS namn; och de skola frukta dig.

<span id="an_28:11">28:11</span> Och HERREN skall giva dig överflöd och
lycka i ditt livs frukt och i din boskaps frukt och i din marks frukt, i
det land som HERREN med ed har lovat dina fäder att giva dig.

<span id="an_28:12">28:12</span> HERREN skall öppna för dig sitt rika
förrådshus, himmelen, till att giva åt ditt land regn i rätt tid, och
till att välsigna alla dina händers verk; och du skall giva lån åt många
folk, men själv skall du icke behöva låna av någon.

<span id="an_28:13">28:13</span> Och HERREN skall göra dig till huvud
och icke till svans, du skall alltid ligga över och aldrig ligga under,
om du hör HERRENS, din Guds, bud, som jag i dag giver dig, för att du
skall hålla och göra efter dem,

<span id="an_28:14">28:14</span> och om du icke viker av, vare sig till
höger eller till vänster, från något av alla de bud som jag i dag giver
eder, så att du följer efter andra gudar och tjänar dem.

<span id="an_28:15">28:15</span> Men om du icke hör HERRENS, din Guds,
röst och icke håller alla hans bud och stadgar, som jag i dag giver dig,
och gör efter dem, så skola alla dessa förbannelser komma över dig och
träffa dig:

<span id="an_28:16">28:16</span> Förbannad skall du vara i staden, och
förbannad skall du vara på marken.

<span id="an_28:17">28:17</span> Förbannad skall din korg vara, och
förbannat ditt baktråg.

<span id="an_28:18">28:18</span> Förbannad skall ditt livs frukt vara,
och din marks frukt, dina fäkreaturs avföda och din småboskaps avel.

<span id="an_28:19">28:19</span> Förbannad skall du vara vid din ingång,
och förbannad skall du vara vid din utgång.

<span id="an_28:20">28:20</span> HERREN skall sända över dig
förbannelse, förvirring och näpst, vad det än må vara som du företager
dig, till dess du förgöres och med hast förgås, för ditt onda väsendes
skull, då du nu har övergivit mig.

<span id="an_28:21">28:21</span> HERREN skall låta dig bliva ansatt av
pest, till dess han har utrotat dig ur det land dit du nu kommer, för
att taga det i besittning.

<span id="an_28:22">28:22</span> HERREN skall slå dig med tärande
sjukdom, feber och hetta, med brand och med svärd, med sot och rost; och
av sådant skall du förföljas, till dess du förgås.

<span id="an_28:23">28:23</span> Och himmelen över ditt huvud skall vara
såsom koppar, och jorden under dig skall vara såsom järn.

<span id="an_28:24">28:24</span> Damm och stoft skall vara det regn
HERREN giver åt ditt land; från himmelen skall det komma ned över dig,
till dess du förgöres.

<span id="an_28:25">28:25</span> HERREN skall låta dig bliva slagen av
dina fiender; på en väg skall du draga ut mot dem, men på sju vägar
skall du fly för dem; och du skall bliva en varnagel för alla riken på
jorden.

<span id="an_28:26">28:26</span> Och dina dödas kroppar skola bliva mat
åt alla himmelens fåglar och åt markens djur, och ingen skall skrämma
bort dem.

<span id="an_28:27">28:27</span> HERREN skall slå dig med Egyptens
bulnader och med bölder, med skabb och skorv, så att du icke skall kunna
botas.

<span id="an_28:28">28:28</span> HERREN skall slå dig med vanvett och
blindhet och sinnesförvirring.

<span id="an_28:29">28:29</span> Du skall famla mitt på ljusa dagen,
såsom en blind famlar i mörkret, och du skall icke lyckas finna vägen;
förtryck allenast och plundring skall du utstå i all din tid, och ingen
skall frälsa dig.

<span id="an_28:30">28:30</span> Du skall trolova dig med en kvinna, men
en annan man skall sova hos henne; du skall bygga ett hus, men icke få
bo däri; du skall plantera en vingård, men icke få skörda dess frukt.

<span id="an_28:31">28:31</span> Din oxe skall slaktas inför dina ögon,
men du skall icke få äta av den; din åsna skall i din åsyn rövas ifrån
dig och icke givas tillbaka åt dig; dina får skola komma i dina fienders
våld, och ingen skall hjälpa dig.

<span id="an_28:32">28:32</span> Dina söner och döttrar skola komma i
främmande folks våld, och dina ögon skola se det och försmäkta av
längtan efter dem beständigt, men du skall icke förmå göra något därvid.

<span id="an_28:33">28:33</span> Frukten av din mark och av allt ditt
arbete skall förtäras av ett folk som du icke känner; förtryck allenast
och övervåld skall du lida i all din tid.

<span id="an_28:34">28:34</span> Och du skall bliva vanvettig av de ting
du skall se för dina ögon.

<span id="an_28:35">28:35</span> HERREN skall slå dig med svåra bulnader
på knän och ben, ja, ifrån fotbladet ända till hjässan, så att du icke
skall kunna botas.

<span id="an_28:36">28:36</span> HERREN skall föra dig och den konung
som du sätter över dig bort till ett folk som varken du eller dina fäder
hava känt, och där skall du få tjäna andra gudar, gudar av trä och sten.

<span id="an_28:37">28:37</span> Och du skall bliva ett föremål för
häpnad, ett ordspråk och en visa bland alla de folk till vilka HERREN
skall föra dig.

<span id="an_28:38">28:38</span> Mycken säd skall du föra ut på åkern,
men litet skall du inbärga, ty gräshoppor skola förtära den.

<span id="an_28:39">28:39</span> Vingårdar skall du plantera och skall
arbeta i dem, men intet vin skall du få att dricka och intet att lägga i
förvar, ty maskar skola äta upp allt.

<span id="an_28:40">28:40</span> Olivplanteringar skall du hava överallt
inom ditt land, men med oljan skall du icke få smörja din kropp, ty
oliverna skola falla av.

<span id="an_28:41">28:41</span> Söner och döttrar skall du föda, men du
skall icke få behålla dem, ty de skola draga bort i fångenskap.

<span id="an_28:42">28:42</span> Alla dina träd och din marks frukt
skall ohyra taga i besittning.

<span id="an_28:43">28:43</span> Främlingen som bor hos dig skall höja
sig över dig, allt mer och mer, men du skall stiga ned, allt djupare och
djupare.

<span id="an_28:44">28:44</span> Han skall giva lån åt dig, och du skall
icke giva lån åt honom. Han skall bliva huvudet, och du skall bliva
svansen.

<span id="an_28:45">28:45</span> Alla dessa förbannelser skola komma
över dig och förfölja dig och träffa dig, till dess du förgöres, därför
att du icke hörde HERRENS, din Guds, röst och icke höll de bud och
stadgar som han har givit dig.

<span id="an_28:46">28:46</span> De skola komma över dig såsom tecken
och under, och över dina efterkommande till evig tid.

<span id="an_28:47">28:47</span> Eftersom du icke tjänade HERREN, din
Gud, med glädje och hjärtans lust, medan du hade överflöd på allt,

<span id="an_28:48">28:48</span> skall du få tjäna fiender som HERREN
skall sända mot dig, under hunger och törst och nakenhet och brist på
allt; och han skall lägga ett järnok på din hals, till dess han har
förgjort dig.

<span id="an_28:49">28:49</span> HERREN skall skicka över dig ett folk
fjärran ifrån, ifrån jordens ända. likt örnen i sin flykt,

<span id="an_28:50">28:50</span> ett folk vars språk du icke förstår,
ett folk med grym uppsyn, utan försyn för de gamla och utan misskund med
de unga.

<span id="an_28:51">28:51</span> Det skall äta upp frukten av din boskap
och frukten av din mark, till dess du förgöres, ty det skall icke lämna
kvar åt dig vare sig säd eller vin eller olja, icke dina fäkreaturs
avföda eller dina fårs avel, till dess det har gjort slut på dig.

<span id="an_28:52">28:52</span> Och det skall tränga dig i alla dina
portar, till dess dina höga och fasta murar, som du förtröstade på,
falla i hela ditt land. Ja, det skall tränga dig i alla dina portar över
hela ditt land, det land som HERREN, din Gud, har givit dig.

<span id="an_28:53">28:53</span> Och då skall du nödgas äta din egen
livsfrukt, köttet av dina söner och döttrar, dem som HERREN, din Gud,
har givit dig. I sådan nöd och sådant trångmål skall din fiende försätta
dig.

<span id="an_28:54">28:54</span> En man hos dig, som levde i veklighet
och stor yppighet, skall då så missunnsamt se på sin broder och på
hustrun i sin famn och på de barn han ännu har kvar,

<span id="an_28:55">28:55</span> att han icke skall vilja åt någon av
dem dela med sig av sina barns kött, ty han äter det själv, eftersom han
icke har något annat kvar. I sådan nöd och sådant trångmål skall din
fiende försätta dig i alla dina portar.

<span id="an_28:56">28:56</span> En kvinna hos dig, som levde i
veklighet och yppighet, i sådan yppighet och veklighet, att hon icke ens
försökte sätta sin fot på jorden, hon skall då så missunnsamt se på
mannen i sin famn och på sin son och sin dotter,

<span id="an_28:57">28:57</span> att hon missunnar dem efterbörden som
kommer fram ur hennes liv, och barnen som hon föder; ty då hon nu lider
brist på allt annat, skall hon själv i hemlighet äta detta. I sådan nöd
och sådant trångmål skall din fiende försätta dig i dina portar.

<span id="an_28:58">28:58</span> Om du icke håller alla denna lags ord,
som äro skrivna i denna bok, och gör efter dem, så att du fruktar detta
härliga och fruktansvärda namn »HERREN, din Gud»,

<span id="an_28:59">28:59</span> så skall HERREN sända underliga plågor
över dig och dina efterkommande, stora och långvariga plågor, svåra och
långvariga krankheter.

<span id="an_28:60">28:60</span> Han skall låta komma över dig alla
Egyptens sjukdomar, som du fruktar för, och de skola ansätta dig.

<span id="an_28:61">28:61</span> Och allahanda andra krankheter och
plågor, om vilka icke är skrivet i denna lagbok, skall HERREN ock låta
gå över dig, till dess du förgöres.

<span id="an_28:62">28:62</span> Och allenast en ringa hop skall bliva
kvar av eder, i stället för att I förut haven varit talrika såsom
stjärnorna på himmelen; så skall det gå dig, därför att du icke hörde
HERRENS. din Guds, röst.

<span id="an_28:63">28:63</span> Och det skall ske, att likasom HERREN
förut fröjdade sig över eder när han fick göra eder gott och föröka
eder, så skall HERREN nu fröjda sig över eder, när han utrotar och
förgör eder. Och I skolen ryckas bort ur det land dit du nu kommer, för
att taga det i besittning.

<span id="an_28:64">28:64</span> Och HERREN skall förströ dig bland alla
folk, ifrån jordens ena ända till den andra, och där skall du tjäna
andra gudar, som varken du eller dina fäder hava känt, gudar av trä och
sten.

<span id="an_28:65">28:65</span> Och bland de folken skall du icke få
någon ro eller någon vila för din fot; HERREN skall där giva dig ett
bävande hjärta och förtvinande ögon och en försmäktande själ.

<span id="an_28:66">28:66</span> Och ditt liv skall synas dig likasom
hänga på ett hår; du skall känna fruktan både natt och dag och icke vara
säker för ditt liv.

<span id="an_28:67">28:67</span> Om morgonen skall du säga: »Ack att det
vore afton!», och om aftonen skall du säga: »Ack att det vore morgon!»
Sådan fruktan skall du känna i ditt hjärta, och sådana ting skall du se
för dina ögon.

<span id="an_28:68">28:68</span> Och HERREN skall föra dig tillbaka till
Egypten på skepp, på den väg om vilken jag sade dig: »Du skall icke se
den mer.» Och där skolen I nödgas bjuda ut eder till salu åt edra
fiender, till trälar och trälinnor; men ingen skall finnas, som vill
köpa.

<span id="an_29:1">29:1</span> Dessa äro förbundets ord, det förbunds
som HERREN bjöd Mose att sluta med Israels barn i Moabs land, ett annat
förbund än det som han hade slutit med dem på Horeb.

<span id="an_29:2">29:2</span> Och Mose sammankallade hela Israel och
sade till dem: I haven sett allt vad HERREN har gjort inför edra ögon i
Egyptens land, med Farao och alla hans tjänare och hela hans land,

<span id="an_29:3">29:3</span> de stora hemsökelser som du med egna ögon
såg, de stora tecknen och undren.

<span id="an_29:4">29:4</span> Men HERREN har ännu intill denna dag icke
givit eder hjärtan att förstå med, ögon att se med och öron att höra
med.

<span id="an_29:5">29:5</span> Och jag lät eder vandra i öknen i fyrtio
år; edra kläder blevo icke utslitna på eder, och din sko blev icke
utsliten på din fot.

<span id="an_29:6">29:6</span> Bröd fingen I icke att äta, icke vin
eller starka drycker att dricka, på det att I skullen veta att jag är
HERREN, eder Gud.

<span id="an_29:7">29:7</span> Och när I kommen till dessa trakter,
drogo Sihon, konungen i Hesbon, och Og, konungen i Basan, ut till strid
mot oss, men vi slogo dem.

<span id="an_29:8">29:8</span> Och vi intogo deras land och gåvo det
till arvedel åt rubeniterna, gaditerna och ena hälften av Manasse stam.

<span id="an_29:9">29:9</span> Så hållen nu detta förbunds ord och gören
efter dem, för att I mån hava framgång i allt vad I gören.

<span id="an_29:10">29:10</span> I stån i dag allasammans inför HERREN,
eder Gud: edra huvudmän, edra stammar, edra äldste och edra
tillsyningsmän, var man i Israel,

<span id="an_29:11">29:11</span> så ock edra barn och hustrur, och
främlingen som är hos dig i ditt läger, din vedhuggare såväl som din
vattenbärare,

<span id="an_29:12">29:12</span> för att du må inträda i HERRENS, din
Guds, förbund, det edsförbund som HERREN, din Gud, i dag vill sluta med
dig.

<span id="an_29:13">29:13</span> Ty han vill i dag upphöja dig, så att
du skall vara hans folk och han din Gud, såsom han har sagt dig, och
såsom han med ed har lovat dina fäder, Abraham, Isak och Jakob.

<span id="an_29:14">29:14</span> Och det är icke med eder allenast som
jag i dag sluter detta förbund, detta edsförbund,

<span id="an_29:15">29:15</span> utan jag gör det både med dem som i dag
stå här med oss inför HERREN, vår Gud, och med dem som icke äro här med
oss i dag.

<span id="an_29:16">29:16</span> I veten ju själva huru vi bodde i
Egyptens land, och huru vi drogo mitt igenom de folks land, som I nu
haven lämnat

<span id="an_29:17">29:17</span> Och I sågen deras styggelser och
eländiga avgudar, de gudar av trä och sten, silver och guld, som funnos
hos dem.

<span id="an_29:18">29:18</span> Så må då bland eder icke finnas någon
man eller kvinna, någon släkt eller stam vars hjärta i dag vänder sig
bort ifrån HERREN, vår Gud, för att gå åstad och tjäna dessa folks
gudar; bland eder må icke finnas någon rot varifrån gift och malört
växer upp,

<span id="an_29:19">29:19</span> så att någon som hör detta edsförbunds
ord välsignar sig i sitt hjärta och tänker att det skall gå honom väl,
där han vandrar i sitt hjärtas hårdhet. Ty då skall hela landet, både
vått och torrt, förgås.

<span id="an_29:20">29:20</span> HERREN skall icke vilja förlåta honom;
nej, Herrens vrede och nitälskan skall då vara såsom en rykande eld mot
de männen, och all den förbannelse som är uppskriven i denna bok skall
komma att vila på honom, och Herren skall så utplåna hans namn, att det
icke mer skall finnas under himmelen.

<span id="an_29:21">29:21</span> Och HERREN skall avskilja honom från
alla Israels stammar till att drabbas av olycka, efter alla de
förbannelser som äro fästa vid det förbund som är uppskrivet i denna
lagbok.

<span id="an_29:22">29:22</span> Och ett kommande släkte, edra barn som
uppstå efter eder, och främlingen, som kommer ifrån fjärran land, de
skola säga, när de se de plågor och sjukdomar som HERREN har skickat
över detta land,

<span id="an_29:23">29:23</span> när de se huru all jord där är förbränd
och förvandlad till svavel och salt, så att den icke kan besås eller
framalstra växter, och så att inga örter där kunna komma upp -- såsom
det blev, när Sodom och Gomorra, Adma och Seboim omstörtades, då HERREN
i sin vrede och harm omstörtade dem --

<span id="an_29:24">29:24</span> ja, alla folk skola då säga: »Varför
har Herren gjort så mot detta land? Varför brinner hans vrede så
starkt?»

<span id="an_29:25">29:25</span> Och man skall svara: »Därför att de
övergåvo HERRENS, sina fäders Guds, förbund, det som han slöt med dem,
när han förde dem ut ur Egyptens land,

<span id="an_29:26">29:26</span> och därför att de gingo åstad och
tjänade andra gudar och tillbådo dem, gudar som de icke kände, och som
han icke hade givit dem till deras del,

<span id="an_29:27">29:27</span> därför upptändes HERRENS vrede mot
detta land, så att han lät komma över det all den förbannelse som är
uppskriven i denna bok.

<span id="an_29:28">29:28</span> Ja, därför ryckte HERREN dem upp ur
deras land, med vrede och harm och stor förtörnelse, och kastade dem
bort till ett annat land, såsom nu har skett.»

<span id="an_29:29">29:29</span> Vad som ännu är fördolt hör HERREN, vår
Gud, till; men vad som är uppenbarat, det gäller för oss och våra barn
till evig tid, för att vi skola göra efter alla denna lags ord.

<span id="an_30:1">30:1</span> Om du nu, när allt detta kommer över dig
-- välsignelsen och förbannelsen som jag har förelagt dig -- om du
lägger detta på hjärtat bland alla de folk till vilka HERREN, din Gud,
då har drivit dig bort,

<span id="an_30:2">30:2</span> och du så vänder åter till HERREN, din
Gud, och hör hans röst, du med dina barn, av allt ditt hjärta och av all
din själ, i alla stycken såsom jag i dag bjuder dig,

<span id="an_30:3">30:3</span> då skall HERREN, din Gud, åter upprätta
dig och förbarma sig över dig; HERREN, din Gud, skall då åter församla
dig från alla folk bland vilka han har förstrött dig.

<span id="an_30:4">30:4</span> Om ock dina fördrivna vore vid himmelens
ända, skulle HERREN, din Gud, församla dig därifrån och hämta dig
därifrån.

<span id="an_30:5">30:5</span> Och HERREN, din Gud, skall låta dig komma
in i det land som dina fäder hava haft till besittning; och du skall
taga det i besittning, och han skall göra dig gott och skall föröka dig
mer än han har gjort med dina fäder.

<span id="an_30:6">30:6</span> Och HERREN, din Gud. skall omskära ditt
hjärta och dina efterkommandes hjärtan, så att du skall älska HERREN,
din Gud, av allt ditt hjärta och av all din själ, för att du må leva.

<span id="an_30:7">30:7</span> Och HERREN, din Gud, skall lägga alla
dessa förbannelser på dina fiender och på dem som hata och förfölja dig.

<span id="an_30:8">30:8</span> Och du skall åter höra HERRENS röst och
göra efter alla hans bud, som jag i dag giver dig.

<span id="an_30:9">30:9</span> Och HERREN, din Gud, skall giva dig
överflöd och lycka i alla dina händers verk, i ditt livs frukt och i din
boskaps frukt och i din marks frukt. Ty såsom HERREN fröjdade sig över
dina fäder, skall han då åter fröjda sig över dig och göra dig gott,

<span id="an_30:10">30:10</span> när du hör HERRENS, din Guds, röst, så
att du håller hans bud och stadgar, det som är skrivet i denna lagbok,
och när du vänder åter till HERREN, din Gud, av allt ditt hjärta och av
all din själ.

<span id="an_30:11">30:11</span> Ty det bud som jag i dag giver dig är
dig icke för svårt och är icke långt borta.

<span id="an_30:12">30:12</span> Det är icke i himmelen, så att du
skulle behöva säga: »Vem vill för oss fara upp till himmelen och hämta
det åt oss och låta oss höra det, så att vi kunna göra därefter?»

<span id="an_30:13">30:13</span> Det är icke heller på andra sidan
havet, så att du skulle behöva säga: »Vem vill för oss fara över till
andra sidan havet och hämta det åt oss och låta oss höra det, så att vi
kunna göra därefter?»

<span id="an_30:14">30:14</span> Nej, ordet är dig mycket nära, i din
mun och i ditt hjärta, så att du kan göra därefter.

<span id="an_30:15">30:15</span> Se, jag förelägger dig i dag livet och
vad gott är, döden och vad ont är,

<span id="an_30:16">30:16</span> då jag nu i dag bjuder dig att älska
HERREN, din Gud, att vandra på hans vägar och hålla hans bud och stadgar
och rätter, för att du må leva och föröka dig, och för att HERREN, din
Gud, må välsigna dig i det land dit du nu kommer, för att taga det i
besittning.

<span id="an_30:17">30:17</span> Men om ditt hjärta vänder sig bort och
du icke vill höra, om du låter förföra dig, så att du tillbeder andra
gudar och tjänar dem,

<span id="an_30:18">30:18</span> så förkunnar jag eder i dag att I
förvisso skolen förgås. I skolen då icke länge leva i det land dit du nu
drager över Jordan, för att komma och taga det i besittning.

<span id="an_30:19">30:19</span> Jag tager i dag himmel och jord till
vittnen mot eder, att jag har förelagt dig liv och död, välsignelse och
förbannelse, Så må du då välja livet, för att du och dina efterkommande
mån leva,

<span id="an_30:20">30:20</span> i det att du älskar HERREN, din Gud,
och hör hans röst och håller dig till honom; ty detta betyder för dig
liv och lång levnad, så att du får bo i det land som HERREN med ed har
lovat dina fäder, Abraham, Isak och Jakob, att giva dem.

<span id="an_31:1">31:1</span> Och Mose gick åstad och talade följande
till hela Israel;

<span id="an_31:2">31:2</span> han sade till dem: »Jag är nu ett hundra
tjugu år gammal; jag kan icke mer vara ledare och anförare, och HERREN
har sagt till mig: 'Du skall icke komma över denna Jordan.'

<span id="an_31:3">31:3</span> Men HERREN, din Gud, går framför dig; han
skall förgöra dessa folk för dig, och du skall fördriva dem, och Josua
skall anföra dig, såsom HERREN har sagt.

<span id="an_31:4">31:4</span> Och HERREN skall göra med dem såsom han
gjorde med Sihon och Og, amoréernas konungar. vilka han lät förgås, och
såsom han gjorde med deras land.

<span id="an_31:5">31:5</span> HERREN skall giva dem i edert våld, och I
skolen göra med dem alldeles såsom jag har bjudit eder.

<span id="an_31:6">31:6</span> Varen frimodiga och oförfärade, frukten
icke och varen icke förskräckta för dem; ty HERREN, din Gud, går själv
med dig; han skall icke lämna dig eller övergiva dig.»

<span id="an_31:7">31:7</span> Och Mose kallade Josua till sig och sade
till honom inför hela Israel: »Var frimodig och oförfärad; ty du skall
med detta folk gå in i det land som HERREN med ed har lovat deras fäder
att giva dem; och du skall utskifta det åt dem såsom arv.

<span id="an_31:8">31:8</span> Och HERREN är den som går framför dig,
han skall vara med dig, han skall icke lämna dig eller övergiva dig; du
må icke frukta och icke vara förfärad.»

<span id="an_31:9">31:9</span> Och Mose skrev upp denna lag och gav den
åt prästerna, Levi söner, som buro HERRENS förbundsark, och åt alla de
äldste i Israel.

<span id="an_31:10">31:10</span> Och Mose bjöd dem och sade: »Vid slutet
av vart sjunde år, när friåret är inne, vid lövhyddohögtiden,

<span id="an_31:11">31:11</span> då hela Israel kommer för att träda
fram inför HERRENS, din Guds, ansikte, på den plats som han utväljer, då
skall du läsa upp denna lag inför hela Israel, så att de höra den.

<span id="an_31:12">31:12</span> Församla då folket, män, kvinnor och
barn, och främlingarna som äro hos dig inom dina portar, på det att de
må höra och lära, och på det att de må frukta HERREN, eder Gud, och
hålla och göra efter alla denna lags ord;

<span id="an_31:13">31:13</span> och på det att deras barn, som då ännu
icke känna den, må höra den och lära den, så att de frukta HERREN, eder
Gud. Detta skolen I göra, så länge I leven i det land dit I nu dragen
över Jordan, för att taga det i besittning.

<span id="an_31:14">31:14</span> Och HERREN sade till Mose: »Se, tiden
närmar sig att du skall dö. Kalla till dig Josua, och inställen eder
därefter i uppenbarelsetältet, så vill jag insätta honom i hans ämbete.»
Och Mose gick åstad med Josua, och de inställde sig i
uppenbarelsetältet.

<span id="an_31:15">31:15</span> Då visade sig HERREN i tältet i en
molnstod, och molnstoden blev stående vid ingången till tältet.

<span id="an_31:16">31:16</span> Och HERREN sade till Mose: »Se, när du
vilar hos dina fäder, skall detta folk stå upp och i trolös avfällighet
löpa efter främmande gudar, som dyrkas i det land dit de nu komma, och
de skola övergiva mig och bryta det förbund som jag har slutit med dem.

<span id="an_31:17">31:17</span> Och min vrede skall då upptändas mot
dem, och jag skall övergiva dem och fördölja mitt ansikte för dem, och
de skola förgöras, och mycken olycka och nöd skall träffa dem; och då
skola de säga: 'Förvisso är det därför att vår Gud icke är ibland oss
som dessa olyckor hava träffat oss.'

<span id="an_31:18">31:18</span> Men jag skall på den tiden alldeles
fördölja mitt ansikte, för allt det ondas skull som de hava gjort, i det
att de hava vänt sig till andra gudar.

<span id="an_31:19">31:19</span> Så tecknen nu upp åt eder följande
sång. Och du skall lära Israels barn den och lägga den i deras mun. Och
så skall denna sång vara mig ett vittne mot Israels barn.

<span id="an_31:20">31:20</span> Ty jag skall låta dem komma in i det
land som jag med ed har lovat åt deras fäder, ett land som flyter av
mjölk och honung, och de skola äta och bliva mätta och feta; men de
skola då vända sig till andra gudar och tjäna dem och förakta mig och
bryta mitt förbund.

<span id="an_31:21">31:21</span> Och när då mycken olycka och nöd
träffar dem, skall denna sång avlägga sitt vittnesbörd inför dem; ty den
skall icke förgätas och försvinna ur deras avkomlingars mun. Jag vet ju
med vilka tankar de umgås redan nu, innan jag har låtit dem komma in i
det land som jag med ed lovade dem.»

<span id="an_31:22">31:22</span> Så tecknade då Mose upp sången på den
dagen och lät Israels barn lära den.

<span id="an_31:23">31:23</span> Och han insatte Josua, Nuns son, i hans
ämbete och sade: »Var frimodig och oförfärad; ty du skall föra Israels
barn in i det land som jag med ed har lovat åt dem, och jag skall vara
med dig.»

<span id="an_31:24">31:24</span> Då nu Mose hade fullständigt tecknat
upp denna lags ord i en bok,

<span id="an_31:25">31:25</span> bjöd han leviterna som buro HERRENS
förbundsark och sade:

<span id="an_31:26">31:26</span> »Tagen denna lagbok och läggen den vid
sidan av HERRENS, eder Guds, förbundsark, så att den ligger där till ett
vittne mot dig.

<span id="an_31:27">31:27</span> Ty jag känner din gensträvighet och
hårdnackenhet. Se, ännu medan jag har levat kvar bland eder, haven I
varit gensträviga mot HERREN; huru mycket mer skolen I ej då bliva det
efter min död!

<span id="an_31:28">31:28</span> Församlen nu till mig alla de äldste i
edra stammar, så ock edra tillsyningsmän, för att jag må inför dem tala
dessa ord och taga himmel och jord till vittnen mot dem.

<span id="an_31:29">31:29</span> Ty jag vet att I efter min död skolen
taga eder till, vad fördärvligt är, och vika av ifrån den väg som jag
har bjudit eder gå; därför skall olycka träffa eder i kommande dagar,
när I gören vad ont är i HERRENS ögon, så att I förtörnen honom genom
edra händers verk.»

<span id="an_31:30">31:30</span> Och Mose föredrog inför Israels hela
församling följande sång från början till slutet.

<span id="an_32:1">32:1</span> Lyssnen, I himlar, ty jag vill tala; och
jorden höre min muns ord.

<span id="an_32:2">32:2</span> Såsom regnet drype min lära, såsom daggen
flöde mitt tal, såsom rikligt regn på grönska och såsom en regnskur på
gräsets brodd.

<span id="an_32:3">32:3</span> Ty HERRENS namn vill jag förkunna; ja,
given ära åt vår Gud.

<span id="an_32:4">32:4</span> Vår klippa -- ostraffliga äro hans
gärningar, ty alla hans vägar äro rätta. En trofast Gud och utan svek,
rättfärdig och rättvis är han.

<span id="an_32:5">32:5</span> De åter handlade illa mot honom; de voro
icke hans barn, utan en skam för Israel, det vrånga och avoga släktet!

<span id="an_32:6">32:6</span> Är det så du lönar HERREN, du dåraktiga
och ovisa folk? Är han då icke din fader, som skapade dig? Han danade ju
dig och beredde dig.

<span id="an_32:7">32:7</span> Tänk på de dagar som fordom voro; akta på
förgångna släktens år. Fråga din fader, han skall förkunna dig det, dina
äldste, de skola säga dig det.

<span id="an_32:8">32:8</span> När den Högste gav arvslotter åt folken,
när han fördelade människors barn, då utstakade han gränserna för folken
efter antalet av Israels barn.

<span id="an_32:9">32:9</span> Ty HERRENS folk är hans del, Jakob är
hans arvedels lott.

<span id="an_32:10">32:10</span> Han fann honom i öknens land, i
ödsligheten, där ökendjuren tjöto. Då tog han honom i sitt beskärm och
sin vård, han bevarade honom såsom sin ögonsten.

<span id="an_32:11">32:11</span> Likasom en örn lockar sin avkomma ut
till flykt och svävar upp ovanför sina ungar, så bredde han ut sina
vingar och tog honom och bar honom på sina fjädrar.

<span id="an_32:12">32:12</span> HERREN allena ledsagade honom, och
ingen främmande gud jämte honom.

<span id="an_32:13">32:13</span> Han förde honom fram över landets
höjder och lät honom äta av markens gröda; han lät honom suga honung ur
hälleberget och olja ur den hårda klippan.

<span id="an_32:14">32:14</span> Gräddmjölk av kor, söt mjölk av får,
fett av lamm fick du ock, vädurar från Basan och bockar, därtill fetaste
märg av vete; och av druvors blod drack du vin.

<span id="an_32:15">32:15</span> Då blev Jesurun fet och istadig; du
blev fet och tjock och stinn. Han övergav Gud, sin skapare, och
föraktade sin frälsnings klippa.

<span id="an_32:16">32:16</span> Ja, de retade honom genom sina
främmande gudar, med styggelser förtörnade de honom.

<span id="an_32:17">32:17</span> De offrade åt onda andar, skengudar, åt
gudar som de förut icke kände, nya, som nyss hade kommit till, och som
edra fäder ej fruktade för.

<span id="an_32:18">32:18</span> Din klippa, som hade fött dig, övergav
du, du glömde Gud, som hade givit dig livet.

<span id="an_32:19">32:19</span> När HERREN såg detta, förkastade han
dem, ty han förtörnades på sina söner och döttrar.

<span id="an_32:20">32:20</span> Han sade: »Jag vill fördölja mitt
ansikte för dem, jag vill se vilket slut de få; ty ett förvänt släkte
äro de, barn i vilka ingen trohet är.

<span id="an_32:21">32:21</span> De hava retat mig med gudar som icke
äro gudar, förtörnat mig med de fåfängligheter de dyrka; därför skall
jag reta dem med ett folk som icke är ett folk, med ett dåraktigt
hednafolk skall jag förtörna dem.

<span id="an_32:22">32:22</span> Ty eld lågar fram ur min näsa, och den
brinner ända till dödsrikets djup; den förtär jorden med dess gröda och
förbränner bergens grundvalar.

<span id="an_32:23">32:23</span> Jag skall hopa olyckor över dem, alla
mina pilar skall jag avskjuta på dem.

<span id="an_32:24">32:24</span> De skola utsugas av hunger och förtäras
av feberglöd, av farsoter som bittert pina; jag skall sända över dem
vilddjurs tänder och stoftkrälande ormars gift.

<span id="an_32:25">32:25</span> Ute skall svärdet förgöra deras barn,
och inomhus skall förskräckelsen göra det: ynglingar såväl som jungfrur,
spenabarn tillsammans med gråhårsmän.

<span id="an_32:26">32:26</span> Jag skulle säga: 'Jag vill blåsa bort
dem, göra slut på deras åminnelse bland människor',

<span id="an_32:27">32:27</span> om jag icke fruktade att deras fiender
då skulle vålla mig grämelse, att deras ovänner skulle misstyda det, att
de skulle säga: 'Vår hand var så stark, det var icke HERREN som gjorde
allt detta.'»

<span id="an_32:28">32:28</span> Ty ett rådlöst folk äro de, och
förstånd finnes icke i dem.

<span id="an_32:29">32:29</span> Vore de visa, så skulle de begripa
detta, de skulle första vilket slut de måste få.

<span id="an_32:30">32:30</span> Huru kunde en jaga tusen framför sig
och två driva tiotusen på flykten, om icke deras klippa hade sålt dem,
och om icke HERREN hade prisgivit dem?

<span id="an_32:31">32:31</span> Ty de andras klippa är icke såsom vår
klippa; våra fiender kunna själva döma därom.

<span id="an_32:32">32:32</span> Ty av Sodoms vinträd är deras ett
skott, det stammar från Gomorras fält; deras druvor äro giftiga druvor,
deras klasar hava bitter smak.

<span id="an_32:33">32:33</span> Deras vin är drakars etter, huggormars
gruvligaste gift.

<span id="an_32:34">32:34</span> Ja, sådant ligger förvarat hos mig,
förseglat i mina förrådshus.

<span id="an_32:35">32:35</span> Min är hämnden och vedergällningen,
sparad till den tid då deras fot skall vackla. Ty nära är deras ofärds
dag, och vad dem väntar kommer med hast.

<span id="an_32:36">32:36</span> Ty HERREN skall skaffa rätt åt sitt
folk, och över sina tjänare skall han förbarma sig, när han ser att
deras kraft är borta, och att det är ute med alla och envar.

<span id="an_32:37">32:37</span> Då skall han fråga: Var äro nu deras
gudar, klippan till vilken de togo sin tillflykt?

<span id="an_32:38">32:38</span> Var äro de som åto deras slaktoffers
fett och drucko deras drickoffers vin? Må de stå upp och hjälpa eder, må
de vara edert beskärm.

<span id="an_32:39">32:39</span> Sen nu att jag allena är det, och att
ingen Gud finnes jämte mig. Jag dödar, och jag gör levande, jag har
slagit, men jag helar ock. Ingen finnes, som kan rädda ur min hand.

<span id="an_32:40">32:40</span> Se, jag lyfter min hand upp mot
himmelen, jag säger: Så sant jag lever evinnerligen:

<span id="an_32:41">32:41</span> när jag har vässt mitt ljungande svärd
och min hand tager till att skipa rätt, då skall jag utkräva hämnd av
mina ovänner och vedergällning av dem som hata mig.

<span id="an_32:42">32:42</span> Jag skall låta mina pilar bliva druckna
av blod, och mitt svärd skall mätta sig av kött, av de slagnas och
fångnas blod, av fiendehövdingars huvuden.

<span id="an_32:43">32:43</span> Jublen, I hedningar, över hans folk, ty
han hämnas sina tjänares blod, han utkräver hämnd av sina ovänner och
bringar försoning för sitt land, för sitt folk.

<span id="an_32:44">32:44</span> Och Mose kom med Hosea, Nuns son, och
föredrog hela denna sång inför folket.

<span id="an_32:45">32:45</span> Och när Mose hade föredragit
alltsammans till slut för hela Israel,

<span id="an_32:46">32:46</span> sade han till dem: »Akten på alla de
ord som jag i dag gör till vittnen mot eder, så att I given edra barn
befallning om dem, att de skola hålla alla denna lags ord och göra efter
dem.

<span id="an_32:47">32:47</span> Ty det är icke ett tomt ord, som ej
angår eder, utan det gäller edert liv; och genom detta ord skolen I
länge leva i det land dit I nu dragen över Jordan, för att taga det i
besittning.»

<span id="an_32:48">32:48</span> Och HERREN talade till Mose på denna
samma dag och sade:

<span id="an_32:49">32:49</span> »Stig upp här på Abarimberget, på
berget Nebo i Moabs land, gent emot Jeriko, så skall du få se Kanaans
land, som jag vill giva åt Israels barn till besittning.

<span id="an_32:50">32:50</span> Och du skall dö där på berget, dit du
stiger upp, och du skall samlas till dina fäder, likasom din broder Aron
dog på berget Hor och blev samlad till sina fäder;

<span id="an_32:51">32:51</span> detta därför att I handladen trolöst
mot mig bland Israels barn vid Meribas vatten vid Kades, i öknen Sin, i
det att I icke höllen mig helig bland Israels barn.

<span id="an_32:52">32:52</span> Mitt framför dig skall du se landet;
men du skall icke komma dit, in i det land som jag vill giva åt Israels
barn.»

<span id="an_33:1">33:1</span> Och detta är den välsignelse gudsmannen
Mose gav Israels barn före sin död;

<span id="an_33:2">33:2</span> han sade: »HERREN kom från Sinai, och
från Seir gick hans sken upp för dem; man kom fram i glans från berget
Paran, ut ur hopen av mångtusen heliga; på hans högra sida brann i eld
en lag för dem.

<span id="an_33:3">33:3</span> Ja, han vårdar sig om folken; folkets
heliga äro alla under din hand. De ligga vid din fot, de hämta upp av
dina ord.

<span id="an_33:4">33:4</span> Mose gav åt oss en lag, en arvedel for
Jakobs menighet.

<span id="an_33:5">33:5</span> Och Jesurun fick en konung, när folkets
hövdingar församlades, Israels stammar allasammans.»

<span id="an_33:6">33:6</span> »Må Ruben leva och icke dö; dock blive
hans män en ringa hop.

<span id="an_33:7">33:7</span> Och detta sade han om Juda: »Hör, o
HERRE, Judas röst, och låt honom komma till sitt folk. Med sina händer
utförde han dess sak; bliv du honom en hjälp mot hans ovänner.»

<span id="an_33:8">33:8</span> Och om Levi sade han: »Dina tummim och
dina urim, de tillhöra din frommes skara, dem du frestade i Massa, dem
du tvistade med vid Meribas vatten,

<span id="an_33:9">33:9</span> dem som sade om fader och moder: 'Jag ser
dem icke', och som icke ville kännas vid sina bröder, ej heller veta av
sina barn. Ty de aktade på ditt tal, och ditt förbund höllo de.

<span id="an_33:10">33:10</span> De lära Jakob dina rätter och Israel
din lag, de bära fram rökverk för din näsa och heloffer på ditt altare.

<span id="an_33:11">33:11</span> Välsigna, HERRE, hans kraft, och låt
hans händers verk behaga dig. Krossa länderna på hans motståndare, på
hans fiender, så att de icke kunna resa sig.»

<span id="an_33:12">33:12</span> Om Benjamin sade han: »HERRENS vän är
han, han skall bo i trygghet hos honom, hos honom som överskygger honom
alltid, och som har sin boning mellan hans höjder.»

<span id="an_33:13">33:13</span> Och om Josef sade han: »Välsignat av
HERREN vare hans land med himmelens ädlaste gåvor, med dagg, med gåvor
från djupet som utbreder sig därnere,

<span id="an_33:14">33:14</span> med solens ädlaste alster och
månvarvens ädlaste frukter,

<span id="an_33:15">33:15</span> med de uråldriga bergens yppersta
skatter och de eviga höjdernas ädlaste frukt,

<span id="an_33:16">33:16</span> med jordens ädlaste frukt och allt vad
hon bär, och med nåd från honom som bodde i busken. Detta komme över
Josefs huvud, över hans hjässa, furstens bland bröder.

<span id="an_33:17">33:17</span> Härlig är den förstfödde bland hans
tjurar, såsom en vildoxes äro hans horn; med dem stångar han ned alla
folk, ja ock dem som bo vid jordens ändar. Sådana äro Efraims
tiotusenden. sådana Manasses tusenden.»

<span id="an_33:18">33:18</span> Och om Sebulon sade han: »Gläd dig,
Sebulon, när du drager ut, och du, Isaskar, i dina tält.

<span id="an_33:19">33:19</span> Folk inbjuda de till sitt berg; där
offra de rätta offer. Ty havens rikedom få de suga, och de skatter som
sanden döljer.»

<span id="an_33:20">33:20</span> Och om Gad sade han: »Lovad vare han
som gav så rymligt land åt Gad! Lik en lejoninna har han lägrat sig, han
krossar både arm och hjässa.

<span id="an_33:21">33:21</span> Han utsåg åt sig förstlingslandet, ty
där var hans härskarlott förvarad. Dock drog han med bland folkets
hövdingar; HERRENS rätt utförde han och hans domar, tillsammans med det
övriga Israel.»

<span id="an_33:22">33:22</span> Och om Dan sade han: »Dan är ett ungt
lejon, som rusar ned från Basan.»

<span id="an_33:23">33:23</span> Och om Naftali sade han: »Naftali har
fått riklig nåd och välsignelse till fyllest av HERREN. Västern och
södern tage du i besittning.»

<span id="an_33:24">33:24</span> Och om Aser sade han: »Välsignad bland
söner vare Aser! Han blive älskad av sina bröder, och han doppe sin fot
i olja.

<span id="an_33:25">33:25</span> Av järn och koppar vare dina riglar;
och så länge du lever, må din kraft bestå.»

<span id="an_33:26">33:26</span> »Ingen är lik Gud, o Jesurun; till din
hjälp far han fram på himmelen och i sin höghet på skyarna.

<span id="an_33:27">33:27</span> En tillflykt är han, urtidens Gud, och
härnere råda hans eviga armar. Han förjagade fienderna för dig, han
sade: Förgör dem.

<span id="an_33:28">33:28</span> Så fick Israel bo i trygghet, Jakobs
källa vara i ro, i ett land med säd och vin, under en himmel som dryper
av dagg.

<span id="an_33:29">33:29</span> Säll är du, Israel; ja, vem är dig lik?
Du är ett folk som får seger genom HERREN, genom honom som är din
skyddande sköld, honom som är ditt ärorika svärd. Ja, dina fiender skola
visa dig underdånighet, och du skall gå fram över deras höjder.»

<span id="an_34:1">34:1</span> Och Mose gick från Moabs hedar upp på
berget Nebo, på toppen av Pisga, gent emot Jeriko. Och HERREN lät honom
se hela landet: Gilead ända till Dan,

<span id="an_34:2">34:2</span> och hela Naftali och Efraims och Manasses
land, och hela Juda land, ända till Västra havet,

<span id="an_34:3">34:3</span> och Sydlandet och Jordanslätten, det är
lågslätten vid Jeriko -- Palmstaden -- ända till Soar.

<span id="an_34:4">34:4</span> Och HERREN sade till honom: »Detta är det
land som jag med ed har lovat åt Abraham. Isak och Jakob, i det jag
sade: 'Åt din säd skall jag giva det.' Jag har nu låtit dig se det med
dina ögon, men ditin skall du icke komma.»

<span id="an_34:5">34:5</span> Och HERRENS tjänare Mose dog där i Moabs
land, såsom HERREN hade sagt.

<span id="an_34:6">34:6</span> Och han begrov honom i dalen i Moabs
land, mitt emot Bet-Peor; men ännu intill denna dag har ingen fått veta
var hans grav är.

<span id="an_34:7">34:7</span> Och Mose var ett hundra tjugu år gammal,
när han dog, men hans ögon voro icke skumma, och hans livskraft hade
icke försvunnit.

<span id="an_34:8">34:8</span> Och Israels barn begräto Mose på Moabs
hedar i trettio dagar; därmed voro gråtodagarna ute, vid sorgefesten
efter Mose.

<span id="an_34:9">34:9</span> Och Josua, Nuns son, var full med
vishetens ande, ty Mose hade lagt sina händer på honom; och Israels barn
lydde honom och gjorde såsom HERREN hade bjudit Mose.

<span id="an_34:10">34:10</span> Men i Israel uppstod icke mer någon
profet sådan som Mose, med vilken HERREN hade umgåtts ansikte mot
ansikte --

<span id="an_34:11">34:11</span> ingen, om man tänker på alla de tecken
och under som HERREN hade sänt honom att göra i Egyptens land, med Farao
och alla hans tjänare och med hela hans land,

<span id="an_34:12">34:12</span> och om man tänker på all den väldiga
kraft som Mose visade, och på alla de stora och fruktansvärda gärningar
som han gjorde inför hela Israel.

------------------------------------------------------------------------

[Next: Joshua](jos)
