[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](zep)  [Next](zac.md) 

------------------------------------------------------------------------

### Swedish Bible: Haggai

<span id="an_1:1">1:1</span> I konung Darejaves' andra regeringsår, i
sjätte månaden, på första dagen i månaden, kom HERRENS ord genom
profeten Haggai Serubbabel, Sealtiels son, Juda ståthållare, och till
översteprästen Josua, Josadaks son; han sade:

<span id="an_1:2">1:2</span> Så säger HERREN Sebaot: Detta folk säger:
»Ännu är icke tiden kommen att gå till verket, tiden att HERRENS hus
bygges upp.»

<span id="an_1:3">1:3</span> Men HERRENS ord kom genom profeten Haggai;
han sade:

<span id="an_1:4">1:4</span> Är då tiden kommen för eder att själva bo i
panelade hus, medan detta hus ligger öde?

<span id="an_1:5">1:5</span> Därför säger nu HERREN Sebaot så: Given akt
på huru det går eder.

<span id="an_1:6">1:6</span> I sån mycket, men inbärgen litet; I äten,
men fån icke nog för att bliva mätta; I dricken, men fån icke nog för
att bliva glada; I tagen på eder kläder, men haven icke nog för att
bliva varma. Och den som får någon inkomst, han far den allenast för att
lägga den i en söndrig pung.

<span id="an_1:7">1:7</span> Ja, så säger HERREN Sebaot: Given akt på
huru det går eder.

<span id="an_1:8">1:8</span> Men dragen nu upp till bergen, hämten
trävirke och byggen upp mitt hus, så vill jag hava behag därtill och
bevisa mig härlig, säger HERREN.

<span id="an_1:9">1:9</span> I väntaden på mycket, men se, det blev
litet, och när I förden det hem, då blåste jag på det. Varför gick det
så? säger HERREN Sebaot. Jo, därför att mitt hus får ligga öde, under
det att envar av eder hastar med sitt eget hus.

<span id="an_1:10">1:10</span> Fördenskull har himmelen ovan eder
förhållit eder sin dagg och jorden förhållit sin gröda.

<span id="an_1:11">1:11</span> Och jag har bjudit torka komma över land
och berg, och över säd, vin och olja och alla andra jordens alster, och
över människor och djur, och över all frukt av edra händers arbete.

<span id="an_1:12">1:12</span> Och Serubbabel, Sealtiels son, och
översteprästen Josua, Josadaks son med hela kvarlevan av folket lyssnade
till HERRENS, sin Guds, röst och till profeten Haggais ord, eftersom
HERREN, deras Gud, hade sänt honom; och folket fruktade för HERREN.

<span id="an_1:13">1:13</span> Då sade Haggai, HERRENS sändebud, efter
HERRENS uppdrag, till folket så: »Jag är med eder, säger HERREN.»

<span id="an_1:14">1:14</span> Och HERREN uppväckte Serubbabels,
Sealtiels sons, Juda ståthållares, ande och översteprästen Josuas,
Josadaks sons, ande och allt det kvarblivna folkets ande, så att de
gingo till verket och arbetade på HERREN Sebaots; sin Guds, hus.

<span id="an_2:1">2:1</span> Detta skedde på tjugufjärde dagen i sjätte
månaden av konung Darejaves' andra regeringsår.

<span id="an_2:2">2:2</span> I sjunde månaden, på tjuguförsta dagen i
månaden, kom HERRENS ord genom profeten Haggai han sade:

<span id="an_2:3">2:3</span> Säg till Serubbabel, Sealtiels son Juda
ståthållare, och till översteprästen Josua, Josadaks son, och till
kvarlevan av folket:

<span id="an_2:4">2:4</span> Leva icke ännu bland eder män kvar, som
hava sett detta hus i dess forna härlighet? Och hurudant sen I det nu
vara? Är det icke såsom intet i edra ögon?

<span id="an_2:5">2:5</span> Men var likväl nu frimodig, du Serubbabel,
säger HERREN; och var frimodig, du överstepräst Josua, Josadaks son; och
varen frimodiga och arbeten, alla I som hören till folket i landet,
säger HERREN; ty jag är med eder, säger HERREN Sebaot.

<span id="an_2:6">2:6</span> Det förbund som jag slöt med eder, när I
drogen ut ur Egypten, vill jag låta stå fast, och min Ande skall
förbliva ibland eder; frukten icke.

<span id="an_2:7">2:7</span> Ty så säger HERREN Sebaot: Ännu en gång,
inom en liten tid, skall jag komma himmelen och jorden, havet och det
torra att bäva;

<span id="an_2:8">2:8</span> och alla hednafolk skall jag komma att
bäva, och så skola dyrbara håvor från alla hednafolk föras hit; och jag
skall fylla detta hus med härlighet, säger HERREN Sebaot.

<span id="an_2:9">2:9</span> Ty mitt är silvret, och mitt är guldet,
säger HERREN Sebaot.

<span id="an_2:10">2:10</span> Den tillkommande härligheten hos detta
hus skall bliva större än dess forna var, säger HERREN Sebaot; och på
denna plats skall jag låta friden råda, säger HERREN Sebaot.

<span id="an_2:11">2:11</span> På tjugufjärde dagen i nionde månaden av
Darejaves' andra regeringsår kom HERRENS ord till profeten Haggai; han
sade:

<span id="an_2:12">2:12</span> Så säger HERREN Sebaot: Fråga prästerna
om lag och säg:

<span id="an_2:13">2:13</span> »Om någon bär heligt kött i fliken av sin
mantel och så med fliken kommer vid något bakat eller kokt, eller vid
vin eller olja, eller vid något annat som man förtär, månne detta
därigenom bliver heligt?» Prästerna svarade och sade: »Nej.»

<span id="an_2:14">2:14</span> Åter frågade Haggai: »Om den som har
blivit orenad genom en död kommer vid något av allt detta, månne det då
bliver orenat?» Prästerna svarade och sade: »Ja.»

<span id="an_2:15">2:15</span> Då tog Haggai till orda och sade: »Så är
det med detta folk och så är det med detta släkte inför mig, säger
HERREN, och så är det med allt deras händers verk: vad de där offra, det
är orent.

<span id="an_2:16">2:16</span> Och given nu akt på huru det hittills har
varit, före denna dag, och under tiden innan man ännu hade begynt lägga
sten på sten till HERRENS tempel

<span id="an_2:17">2:17</span> huru härförinnan, om någon kom till en
sädesskyl som skulle giva tjugu mått, den gav allenast tio, och huru, om
någon kom till vinpressen för att ösa upp femtio kärl, den gav allenast
tjugu.

<span id="an_2:18">2:18</span> Vid allt edra händers arbete slog jag
eder säd med sot och rost och hagel, och likväl vänden I eder icke till
mig, säger HERREN.

<span id="an_2:19">2:19</span> Given alltså akt på huru det hittills har
varit, före denna dag; ja, given akt på huru det har varit före
tjugufjärde dagen i nionde månaden, denna dag då grunden har blivit lagd
till HERRENS tempel.

<span id="an_2:20">2:20</span> Finnes någon säd ännu i kornboden? Nej;
och varken vinträdet eller fikonträdet eller granatträdet eller
olivträdet har ännu burit någon frukt. Men från denna dag skall jag giva
välsignelse.»

<span id="an_2:21">2:21</span> Och HERRENS ord kom för andra gången till
Haggai, på tjugufjärde dagen i samma månad; han sade:

<span id="an_2:22">2:22</span> Säg till Serubbabel, Juda ståthållare:
Jag skall komma himmelen och jorden att bäva;

<span id="an_2:23">2:23</span> jag skall omstörta konungatroner och göra
hednarikenas makt till intet; jag skall omstörta vagnarna med sina
kämpar, och hästarna skola stupa med sina ryttare. Den ene skall falla
för den andres svärd.

<span id="an_2:24">2:24</span> På den tiden, säger HERREN Sebaot, skall
jag taga dig, min tjänare Serubbabel, Sealtiels son, säger HERREN, och
skall akta dig såsom min signetring; ty dig har jag utvalt, säger HERREN
Sebaot.

------------------------------------------------------------------------

[Next: Zechariah](zac.md)
