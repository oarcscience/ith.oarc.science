[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](zac)  [Next](mat.md) 

------------------------------------------------------------------------

### Swedish Bible: Malachi

<span id="an_1:1">1:1</span> Detta är en utsaga, som innehåller HERRENS
ord till Israel genom Malaki.

<span id="an_1:2">1:2</span> Jag har bevisat eder kärlek, säger HERREN.
Nu frågen I: »Varmed har du då bevisat oss kärlek?» Esau var ju en
broder till Jakob, säger HERREN, och jag älskade Jakob,

<span id="an_1:3">1:3</span> men Esau hatade jag; därför gjorde jag hans
berg till en ödemark och hans arvedel till ett hemvist för öknens
schakaler.

<span id="an_1:4">1:4</span> Om nu Edom säger: »Ja, vi äro förstörda,
men vi skola åter bygga upp det ödelagda», så svarar HERREN Sebaot: Väl
må de bygga upp, men jag skall åter riva det ned, och så skall man få
kalla det 'ogudaktighetens land' och 'det folk, på vilket HERREN
evinnerligen vredgas'.

<span id="an_1:5">1:5</span> I skolen få se det med egna ögon, och då
skolen I säga: 'HERREN är stor utöver Israels gränser.'

<span id="an_1:6">1:6</span> En son skall hedra sin fader och en tjänare
sin herre. Om nu jag är fader, var är då den heder, som skulle visas
mig? Och om jag är en herre, var är då den fruktan, som man skulle hava
för mig? -- så säger HERREN Sebaot till eder, I präster, som förakten
mitt namn. Nu frågen I: »Varmed hava vi då visat förakt för ditt namn?»

<span id="an_1:7">1:7</span> Jo, därmed att I bären fram ovärdig spis på
mitt altare. Åter frågen I: »På vad sätt hava vi betett oss ovärdigt mot
dig?» Jo, i det att I tänken: »HERRENS bord behöver man icke mycket
akta.»

<span id="an_1:8">1:8</span> När i fören fram ett offerdjur, som är
blint, då räknen I sådant icke för ont; när I fören fram ett som är lytt
eller svagt, då räknen I ej heller sådant för ont. Kom med något sådant
till din ståthållare, så får du se, om han tager gunstigt emot dig och
bliver dig bevågen, säger HERREN Sebaot.

<span id="an_1:9">1:9</span> Bönfallen alltså nu inför Gud, att han må
bliva oss nådig. Kan han väl vara eder bevågen, då I haven begått
sådant? säger HERREN Sebaot.

<span id="an_1:10">1:10</span> Ack att bland eder funnes någon som ville
stänga tempeldörrarna, så att I icke längre förgäves upptänden eder eld
på mitt altare! Jag har icke behag till eder, säger HERREN Sebaot, och
till offergåvor av eder hand har jag icke lust.

<span id="an_1:11">1:11</span> Från solens uppgång ända till dess
nedgång är ju mitt namn stort bland folken, och överallt frambäras
rökoffer och rena offergåvor åt mitt namn; ja, mitt namn är stort bland
folken, säger HERREN Sebaot.

<span id="an_1:12">1:12</span> Men I ohelgen det, i det att I sägen:
»Herrens bord kan man gärna försumma, och den spis, som gives därtill,
behöver man icke mycket akta.»

<span id="an_1:13">1:13</span> Ja, I sägen: »Icke är det mödan värt!»,
och så handhaven I det vanvördigt, säger HERREN Sebaot. När I alltså
frambären eder offergåva, då fören I fram, vad som är rövat och vad som
är lytt och svagt. Skulle jag hava behag till sådana gåvor av eder hand?
säger HERREN.

<span id="an_1:14">1:14</span> Nej, förbannad vare den bedragare, som i
sin hjord har ett djur av hankön, men ändå, när han har gjort ett löfte,
offrar åt Herren ett djur, som icke duger. Ty jag är en stor konung,
säger HERREN Sebaot, och mitt namn är fruktansvärt bland folken.

<span id="an_2:1">2:1</span> Därför kommer nu följande bud till eder, I
präster.

<span id="an_2:2">2:2</span> Om I icke hörsammen det och akten därpå, så
att I given mitt namn ära, säger HERREN Sebaot, så skall jag sända
förbannelse över eder och förbanna edra välsignelser; ja, jag har redan
förbannat dem, eftersom I icke akten därpå.

<span id="an_2:3">2:3</span> Se, jag skall låta min näpst drabba eder
avkomma, och jag skall kasta orenlighet i ansiktet på eder, orenligheten
efter edra högtidsoffer; ja, I skolen själva bliva kastade i denna.

<span id="an_2:4">2:4</span> Då skolen I förstå, att jag har sänt till
eder detta bud, för att mitt förbund med Levi skall bestå, säger HERREN
Sebaot.

<span id="an_2:5">2:5</span> Jag hade ett förbund med honom, och däri
var liv och frid. Sådant gav jag åt honom, för att han skulle frukta
mig; och han fruktade mig och bävade för mitt namn.

<span id="an_2:6">2:6</span> Rätt undervisning var i hans mun, och ingen
orätt fanns på hans läppar; fridsamt och redligt vandrade han i min
umgängelse och omvände många från missgärning.

<span id="an_2:7">2:7</span> Ty prästens läppar skola förvara kunskap,
och undervisning skall man hämta ur hans mun; han är ju HERREN Sebaots
sändebud.

<span id="an_2:8">2:8</span> Men I haven vikit av ifrån vägen; genom
eder undervisning haven I kommit många på fall. I haven fördärvat
förbundet med Levi, säger HERREN Sebaot.

<span id="an_2:9">2:9</span> Därför har ock jag gjort eder föraktade och
låga i allt folkets ögon, eftersom I icke hållen mina vägar, utan haven
anseende till personen, när I handhaven undervisningen.

<span id="an_2:10">2:10</span> Hava vi icke alla en och samma fader? Har
icke en och samma Gud skapat oss? Varför handla vi då trolöst mot
varandra och bryta våra fäders förbund?

<span id="an_2:11">2:11</span> Juda har handlat trolöst, och styggelse
är bedriven i Israel och i Jerusalem; ty Juda har oskärat HERRENS
helgedom, den som han älskar, och de hava tagit till äkta kvinnor, som
dyrka främmande gudar.

<span id="an_2:12">2:12</span> Hos den man som så gör må HERREN utrota
var levande själ ur Jakobs hyddor, jämväl den som frambär offergåvor
till HERREN Sebaot.

<span id="an_2:13">2:13</span> Och ännu något annat gören I: I vållen,
att HERRENS altare höljes med tårar, med gråt och klagan, så att han
icke mer vill se till offergåvorna, ej heller med välbehag kan taga emot
något ur eder hand.

<span id="an_2:14">2:14</span> Nu frågen I: »Huru så?» Jo, HERREN var ju
vittne mellan dig och din ungdoms hustru, henne som du nu har varit
trolös emot, fastän hon är din maka, din äkta hustru.

<span id="an_2:15">2:15</span> Hava vi då icke en och samma skapare,
den, i vilkens hand det står, att vår ande bevaras? Och vad vill nu
denne ene? Han vill ju hava ett gudaktigt släkte. Tagen eder därför väl
till vara, så att ingen bliver trolös mot sin ungdoms hustru.

<span id="an_2:16">2:16</span> Ty jag hatar äktenskapsskillnad, säger
HERREN, Israels Gud, och att man höljer sig i våld såsom i en
överklädnad, säger HERREN Sebaot. Tagen eder därför väl till vara, så
att I icke bliven trolösa.

<span id="an_2:17">2:17</span> I trötten ut HERREN med edert tal. Nu
frågen I: »Varmed trötta vi då ut honom?» Jo, därmed att I sägen: »Den
som gör ont är ändå god i HERRENS ögon, och till sådana har han behag.
Ty varför kommer icke eljest domens Gud?»

<span id="an_3:1">3:1</span> Se, jag skall sända ut min ängel, och han
skall bereda väg för mig. Och med hast skall han komma till sitt tempel,
den Herre, som I åstunden, ja, förbundets ängel, som I begären, se, han
kommer, säger HERREN Sebaot.

<span id="an_3:2">3:2</span> Men vem kan uthärda hans tillkommelses dag,
och vem kan bestå, när han uppenbarar sig? Ty han skall vara såsom en
guldsmeds eld och såsom valkares såpa.

<span id="an_3:3">3:3</span> Och han skall sätta sig ned och smälta
silvret och rena det; han skall rena Levi söner och luttra dem såsom
guld och silver; och sedan skola de frambära åt HERREN offergåvor i
rättfärdighet.

<span id="an_3:4">3:4</span> Och Juda offergåvor och Jerusalems skola då
behaga HERREN väl likasom i forna dagar och i förgångna år.

<span id="an_3:5">3:5</span> Ja, jag skall komma till eder för att hålla
dom, och jag skall vara ett snarfärdigt vittne mot trollkarlar,
äktenskapsbrytare och menedare, så ock mot dem som förhålla dagakarlen
hans lön eller förtrycka änkan och den faderlöse eller vränga rätten för
främlingen, men icke frukta mig, säger HERREN Sebaot.

<span id="an_3:6">3:6</span> Ty jag, HERREN, har icke förändrats, och I,
Jakobs barn, haven icke heller hört upp:

<span id="an_3:7">3:7</span> allt ifrån edra fäders dagar haven I vikit
av ifrån mina stadgar och icke hållit dem Vänden om till mig, så vill
jag vända om till eder, säger HERREN Sebaot. Nu frågen I: »Varutinnan
skola vi vända om?»

<span id="an_3:8">3:8</span> Menen I då, att en människa får röva från
Gud? Ty I röven ju från mig. Åter frågen I: »På vad sätt hava vi rövat
från dig?» Jo, i fråga om tionden och offergärden.

<span id="an_3:9">3:9</span> Förbannelse har drabbat eder, men ändå
röven I från mig, så många I ären.

<span id="an_3:10">3:10</span> Fören full tionde till förrådshuset, så
att i mitt hus finnes mat, och pröven så, hurudan jag sedan bliver,
säger HERREN Sebaot. Förvisso skall jag då öppna himmelens fönster över
eder och utgjuta över eder riklig välsignelse.

<span id="an_3:11">3:11</span> Och jag skall näpsa gräshopporna för
eder, så att de icke mer fördärva eder frukt på marken; ej heller skola
edra vinträd mer slå fel på fältet, säger HERREN Sebaot.

<span id="an_3:12">3:12</span> Och alla folk skola prisa eder sälla, ty
edert land skall då vara ljuvligt, säger HERREN Sebaot.

<span id="an_3:13">3:13</span> I haven talat hårda ord mot mig, säger
HERREN. Nu frågen I: »Vad hava vi då med varandra talat mot dig?»

<span id="an_3:14">3:14</span> I haven sagt: »Det är fåfängt att tjäna
Gud. Eller vad vinning hava vi därav att vi hålla, vad han har bjudit
oss hålla, och därav att vi gå i sorgdräkt inför HERREN Sebaot?

<span id="an_3:15">3:15</span> Nej, de fräcka vilja vi nu prisa sälla;
ty de som göra, vad ogudaktigt är, bliva upprättade, de gå fria, huru de
än fresta Gud.»

<span id="an_3:16">3:16</span> Men därunder hava också de som frukta
HERREN talat med varandra; och HERREN har aktat på dem och hört dem, och
en minnesbok har blivit skriven inför hans ansikte till åminnelse av
dessa som frukta HERREN och tänka på hans namn.

<span id="an_3:17">3:17</span> Och dessa, säger HERREN Sebaot, skall jag
hava såsom min egendom på den dag, då jag utför mitt verk; och jag skall
skona dem, såsom en fader skonar sin son, som tjänar honom.

<span id="an_3:18">3:18</span> Och I skolen då åter få se, vilken
skillnad det är mellan den rättfärdige och den ogudaktige, mellan den
som tjänar Gud och den som icke tjänar honom.

<span id="an_4:1">4:1</span> Ty se, dagen kommer, och den skall brinna
såsom en ugn. Då skola alla fräcka människor och alla som göra, vad
ogudaktigt är, bliva lika strå, och dagen, den som kommer, skall
förbränna dem, säger HERREN Sebaot, så att varken rot eller krona lämnas
kvar av dem.

<span id="an_4:2">4:2</span> Men för eder, I som frukten mitt namn,
skall rättfärdighetens sol gå upp med läkedom under sina vingar. Då
skolen I slippa ut och hoppa såsom kalvar, som hava varit instängda i
stallet.

<span id="an_4:3">4:3</span> Och de ogudaktiga skolen I trampa ned, ty
de skola bliva såsom aska under edra fötter på den dag, då jag utför
mitt verk, säger HERREN Sebaot.

<span id="an_4:4">4:4</span> Tänken på Moses lag, min tjänares, åt
vilken jag på Horeb gav stadgar och rätter för hela Israel.

<span id="an_4:5">4:5</span> Se, jag skall sända till eder profeten
Elia, förrän HERRENS stora och fruktansvärda dag kommer.

<span id="an_4:6">4:6</span> Och han skall vända fädernas hjärtan till
barnen och barnens hjärtan till deras fäder, för att jag icke, när jag
kommer, skall slå landet med tillspillogivning.

------------------------------------------------------------------------

[Next: Matthew](mat.md)
