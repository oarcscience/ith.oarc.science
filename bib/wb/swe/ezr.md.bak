[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ch2)  [Next](neh.md) 

------------------------------------------------------------------------

### Swedish Bible: Ezra

<span id="an_1:1">1:1</span> Men i den persiske konungen Kores' första
regeringsår uppväckte HERREN -- för att HERRENS ord från Jeremias mun
skulle fullbordas -- den persiske konungen Kores' ande, så att denne lät
utropa över hela sitt rike och tillika skriftligen kungöra följande:

<span id="an_1:2">1:2</span> »Så säger Kores, konungen i Persien: Alla
riken på jorden har HERREN, himmelens Gud, givit mig; och han har
anbefallt mig att bygga honom ett hus i Jerusalem i Juda.

<span id="an_1:3">1:3</span> Vemhelst nu bland eder, som tillhör hans
folk, med honom vare hans Gud, och han drage upp till Jerusalem i Juda
för att bygga på HERRENS, Israels Guds, hus; han är den Gud som bor i
Jerusalem.

<span id="an_1:4">1:4</span> Och varhelst någon ännu finnes kvar, må han
av folket på den ort där han bor såsom främling få hjälp med silver och
guld, med gods och boskap, detta jämte vad som frivilligt gives till
Guds hus i Jerusalem.»

<span id="an_1:5">1:5</span> Då stodo huvudmännen för Judas och
Benjamins familjer upp, ävensom prästerna och leviterna, alla de vilkas
ande Gud uppväckte till att draga upp och bygga på HERRENS hus i
Jerusalem.

<span id="an_1:6">1:6</span> Och alla de som bodde i deras grannskap
understödde dem med silverkärl, med guld, med gods och boskap och med
dyrbara skänker, detta förutom allt vad man eljest frivilligt gav.

<span id="an_1:7">1:7</span> Och konung Kores utlämnade de kärl till
HERRENS hus, som Nebukadnessar hade fört bort ifrån Jerusalem och låtit
sätta in i sin guds hus.

<span id="an_1:8">1:8</span> Dem utlämnade nu Kores, konungen i Persien,
åt skattmästaren Mitredat, och denne räknade upp den åt Sesbassar,
hövdingen för Juda.

<span id="an_1:9">1:9</span> Och detta var antalet av dem: trettio
bäcken av guld, ett tusen bäcken av silver, tjugunio andra offerkärl,

<span id="an_1:10">1:10</span> trettio bägare av guld, fyra hundra tio
silverbägare av ringare slag, därtill ett tusen andra kärl.

<span id="an_1:11">1:11</span> Kärlen av guld och silver utgjorde
tillsammans fem tusen fyra hundra. Allt detta förde Sesbassar med sig,
när de som hade varit i fångenskapen drogo upp från Babel till
Jerusalem.

<span id="an_2:1">2:1</span> Och dessa voro de män från hövdingdömet,
som drogo upp ur den landsflykt och fångenskap i Babel, till vilken de
hade blivit bortförda av Nebukadnessar, konungen i Babel, och som vände
tillbaka till Jerusalem och Juda, var och en till sin stad,

<span id="an_2:2">2:2</span> i det att de följde med Serubbabel, Jesua,
Nehemja, Seraja, Reelaja, Mordokai, Bilsan, Mispar, Bigvai, Rehum och
Baana. Detta var antalet män av Israels meniga folk:

<span id="an_2:3">2:3</span> Pareos' barn: två tusen ett hundra
sjuttiotvå;

<span id="an_2:4">2:4</span> Sefatjas barn: tre hundra sjuttiotvå;

<span id="an_2:5">2:5</span> Aras barn: sju hundra sjuttiofem;

<span id="an_2:6">2:6</span> Pahat-Moabs barn, av Jesuas och Joabs barn:
två tusen åtta hundra tolv;

<span id="an_2:7">2:7</span> Elams barn: ett tusen två hundra
femtiofyra;

<span id="an_2:8">2:8</span> Sattus barn: nio hundra fyrtiofem;

<span id="an_2:9">2:9</span> Sackais barn: sju hundra sextio;

<span id="an_2:10">2:10</span> Banis barn: sex hundra fyrtiotvå;

<span id="an_2:11">2:11</span> Bebais barn: sex hundra tjugutre;

<span id="an_2:12">2:12</span> Asgads barn: ett tusen två hundra
tjugutvå;

<span id="an_2:13">2:13</span> Adonikams barn: sex hundra sextiosex;

<span id="an_2:14">2:14</span> Bigvais barn: två tusen femtiosex;

<span id="an_2:15">2:15</span> Adins barn: fyra hundra femtiofyra;

<span id="an_2:16">2:16</span> Aters barn av Hiskia: nittioåtta;

<span id="an_2:17">2:17</span> Besais barn: tre hundra tjugutre;

<span id="an_2:18">2:18</span> Joras barn: ett hundra tolv;

<span id="an_2:19">2:19</span> Hasums barn: två hundra tjugutre;

<span id="an_2:20">2:20</span> Gibbars barn: nittiofem;

<span id="an_2:21">2:21</span> Bet-Lehems barn: ett hundra tjugutre;

<span id="an_2:22">2:22</span> männen från Netofa: femtiosex;

<span id="an_2:23">2:23</span> männen från Anatot: ett hundra tjuguåtta;

<span id="an_2:24">2:24</span> Asmavets barn: fyrtiotvå;

<span id="an_2:25">2:25</span> Kirjat-Arims, Kefiras och Beerots barn:
sju hundra fyrtiotre;

<span id="an_2:26">2:26</span> Ramas och Gebas barn: sex hundra tjuguen;

<span id="an_2:27">2:27</span> männen från Mikmas: ett hundra tjugutvå;

<span id="an_2:28">2:28</span> männen från Betel och Ai: två hundra
tjugutre;

<span id="an_2:29">2:29</span> Nebos barn: femtiotvå;

<span id="an_2:30">2:30</span> Magbis' barn: ett hundra femtiosex;

<span id="an_2:31">2:31</span> den andre Elams barn: ett tusen två
hundra femtiofyra;

<span id="an_2:32">2:32</span> Harims barn: tre hundra tjugu;

<span id="an_2:33">2:33</span> Lods, Hadids och Onos barn: sju hundra
tjugufem;

<span id="an_2:34">2:34</span> Jerikos barn: tre hundra fyrtiofem;

<span id="an_2:35">2:35</span> Senaas barn: tre tusen sex hundra
trettio.

<span id="an_2:36">2:36</span> Av prästerna: Jedajas barn av Jesuas hus:
nio hundra sjuttiotre;

<span id="an_2:37">2:37</span> Immers barn: ett tusen femtiotvå;

<span id="an_2:38">2:38</span> Pashurs barn: ett tusen två hundra
fyrtiosju;

<span id="an_2:39">2:39</span> Harims barn: ett tusen sjutton.

<span id="an_2:40">2:40</span> Av leviterna: Jesuas och Kadmiels barn,
av Hodaujas barn: sjuttiofyra;

<span id="an_2:41">2:41</span> av sångarna: Asafs barn: ett hundra
tjuguåtta;

<span id="an_2:42">2:42</span> av dörrvaktarnas barn: Sallums barn,
Aters barn, Talmons barn, Ackubs barn, Hatitas barn, Sobais barn: alla
tillsammans ett hundra trettionio.

<span id="an_2:43">2:43</span> Av tempelträlarna: Sihas barn, Hasufas
barn, Tabbaots barn,

<span id="an_2:44">2:44</span> Keros' barn, Siahas barn, Padons barn,

<span id="an_2:45">2:45</span> Lebanas barn, Hagabas barn, Ackubs barn,

<span id="an_2:46">2:46</span> Hagabs barn, Samlais barn, Hanans barn,

<span id="an_2:47">2:47</span> Giddels barn, Gahars barn, Reajas barn,

<span id="an_2:48">2:48</span> Resins barn, Nekodas barn, Gassams barn,

<span id="an_2:49">2:49</span> Ussas barn, Paseas barn, Besais barn,

<span id="an_2:50">2:50</span> Asnas barn, Meunims barn, Nefisims barn,

<span id="an_2:51">2:51</span> Bakbuks barn, Hakufas barn, Harhurs barn,

<span id="an_2:52">2:52</span> Basluts barn, Mehidas barn, Harsas barn,

<span id="an_2:53">2:53</span> Barkos' barn, Siseras barn, Temas barn,

<span id="an_2:54">2:54</span> Nesias barn, Hatifas barn.

<span id="an_2:55">2:55</span> Av Salomos tjänares barn: Sotais barn,
Hassoferets barn, Perudas barn,

<span id="an_2:56">2:56</span> Jaalas barn, Darkons barn, Giddels barn,

<span id="an_2:57">2:57</span> Sefatjas barn, Hattils barn,
Pokeret-Hassebaims barn, Amis barn.

<span id="an_2:58">2:58</span> Tempelträlarna och Salomos tjänares barn
utgjorde tillsammans tre hundra nittiotvå.

<span id="an_2:59">2:59</span> Och dessa voro de som drogo åstad från
Tel-Mela, Tel-Harsa, Kerub, Addan och Immer, men som icke kunde uppgiva
sina familjer och sin släkt och huruvida de voro av Israel:

<span id="an_2:60">2:60</span> Delajas barn, Tobias barn, Nekodas barn,
sex hundra femtiotvå.

<span id="an_2:61">2:61</span> Och av prästernas barn: Habajas barn,
Hackos' barn, Barsillais barn, hans som tog en av gileaditen Barsillais
döttrar till hustru och blev uppkallad efter deras namn.

<span id="an_2:62">2:62</span> Dessa sökte efter sina släktregister, men
kunde icke finna dem; därför blevo de såsom ovärdiga uteslutna från
prästadömet.

<span id="an_2:63">2:63</span> Och ståthållaren tillsade dem att de icke
skulle få äta av det högheliga, förrän en präst uppstode med urim och
tummim.

<span id="an_2:64">2:64</span> Hela församlingen utgjorde sammanräknad
fyrtiotvå tusen tre hundra sextio,

<span id="an_2:65">2:65</span> förutom deras tjänare och tjänarinnor,
som voro sju tusen tre hundra trettiosju. Och till dem hörde två hundra
sångare och sångerskor.

<span id="an_2:66">2:66</span> De hade sju hundra trettiosex hästar, två
hundra fyrtiofem mulåsnor,

<span id="an_2:67">2:67</span> fyra hundra trettiofem kameler och sex
tusen sju hundra tjugu åsnor.

<span id="an_2:68">2:68</span> Och somliga av huvudmännen för familjerna
gåvo, när de kommo till HERRENS hus i Jerusalem, frivilliga gåvor till
Guds hus, för att det åter skulle byggas upp på samma plats.

<span id="an_2:69">2:69</span> De gåvo, efter som var och en förmådde,
till arbetskassan i guld sextioett tusen dariker och i silver fem tusen
minor, så ock ett hundra prästerliga livklädnader.

<span id="an_2:70">2:70</span> Och prästerna, leviterna, en del av
meniga folket, sångarna, dörrvaktarna och tempelträlarna bosatte sig i
sina städer: hela Israel i sina städer.

<span id="an_3:1">3:1</span> När sjunde månaden nalkades och Israels
barn nu voro bosatta i sina städer, församlade sig folket såsom en man
till Jerusalem.

<span id="an_3:2">3:2</span> Och Jesua, Josadaks son, och hans bröder,
prästerna, och Serubbabel, Sealtiels son, och hans bröder stodo upp och
byggde Israels Guds altare för att offra brännoffer därpå, såsom det var
föreskrivet i gudsmannen Moses lag.

<span id="an_3:3">3:3</span> De uppförde altaret på dess plats, ty en
förskräckelse hade kommit över dem för de främmande folken; och de
offrade åt HERREN brännoffer därpå, morgonens och aftonens brännoffer.

<span id="an_3:4">3:4</span> Och de höllo lövhyddohögtiden, såsom det
var föreskrivet, och offrade brännoffer för var dag till bestämt antal,
på stadgat sätt, var dag det för den dagen bestämda antalet,

<span id="an_3:5">3:5</span> och därefter det dagliga brännoffret och de
offer som hörde till nymånaderna och till alla HERRENS övriga helgade
högtider, så ock alla de offer som man frivilligt frambar åt HERREN.

<span id="an_3:6">3:6</span> På första dagen i sjunde månaden begynte de
att offra brännoffer åt HERREN, innan grunden till HERRENS tempel ännu
var lagd.

<span id="an_3:7">3:7</span> Och de gåvo penningar åt stenhuggare och
timmermän, så ock matvaror, dryckesvaror och olja åt sidonierna och
tyrierna, för att dessa sjöledes skulle föra cederträ från Libanon till
Jafo, i enlighet med den tillåtelse som Kores, konungen i Persien, hade
givit dem.

<span id="an_3:8">3:8</span> Och året näst efter det då de hade kommit
till Guds hus i Jerusalem, i andra månaden, begyntes verket av
Serubbabel, Sealtiels son, och Jesua, Josadaks son, och deras övriga
bröder, prästerna och leviterna, och av alla dem som ur fångenskapen
hade kommit till Jerusalem; det begyntes därmed att de anställde
leviterna, dem som voro tjugu år gamla eller därutöver, till att förestå
arbetet på HERRENS hus.

<span id="an_3:9">3:9</span> Och Jesua med sina söner och bröder och
Kadmiel med sina söner, Judas söner, allasammans, blevo anställda till
att hava uppsikt över dem som utförde arbetet på Guds hus, sammaledes
ock Henadads söner med sina söner och bröder, leviterna.

<span id="an_3:10">3:10</span> Och när byggningsmännen lade grunden till
HERRENS tempel, ställdes prästerna upp i ämbetsskrud med trumpeter, så
ock leviterna, Asafs barn, med cymbaler, till att lova HERREN, efter
Davids, Israels konungs, anordning.

<span id="an_3:11">3:11</span> Och de sjöngo, under lov och tack till
HERREN, därför att han är god, och därför att hans nåd varar
evinnerligen över Israel. Och allt folket jublade högt till HERRENS lov,
därför att grunden till HERRENS hus var lagd.

<span id="an_3:12">3:12</span> Men många av prästerna och leviterna och
huvudmännen för familjerna, de gamle som hade sett det förra huset,
gräto högljutt, när de sågo grunden läggas till detta hus, många åter
jublade och voro så glada att de ropade med hög röst.

<span id="an_3:13">3:13</span> Och man kunde icke skilja mellan det
högljudda, glada jubelropet och folkets högljudda gråt; ty folket ropade
så högt att ljudet därav hördes vida omkring.

<span id="an_4:1">4:1</span> Men när ovännerna till Juda och Benjamin
fingo höra att de som hade återkommit ifrån fångenskapen höllo på att
bygga ett tempel åt HERREN, Israels Gud,

<span id="an_4:2">4:2</span> gingo de till Serubbabel och till
huvudmännen för familjerna och sade till dem: »Vi vilja bygga
tillsammans med eder, ty vi söka eder Gud, likasom I, och åt honom offra
vi alltsedan den tid då den assyriske konungen Esarhaddon lät föra oss
hit.»

<span id="an_4:3">4:3</span> Men Serubbabel och Jesua och de övriga
huvudmännen för Israels familjer sade till dem: »Det är icke tillbörligt
att I tillsammans med oss byggen ett hus åt vår Gud, utan vi vilja för
oss själva med varandra bygga huset åt HERREN, Israels Gud, såsom konung
Kores, konungen i Persien, har bjudit oss.»

<span id="an_4:4">4:4</span> Men folket i landet bedrev det så, att
judafolkets mod föll och de avskräcktes från att bygga vidare.

<span id="an_4:5">4:5</span> Och de lejde mot dem män som genom sina råd
gjorde deras rådslag om intet, så länge Kores, konungen i Persien,
levde, och sedan ända till dess att Darejaves, konungen i Persien, kom
till regeringen.

<span id="an_4:6">4:6</span> (Sedermera, under Ahasveros' regering,
redan i begynnelsen av hans regering, skrev man en anklagelseskrift mot
dem som bodde i Juda och Jerusalem.

<span id="an_4:7">4:7</span> Och i Artasastas tid skrevo Bislam,
Mitredat och Tabeel samt dennes övriga medbröder till Artasasta,
konungen i Persien. Och det som stod i skrivelsen var skrivet med
arameiska bokstäver och avfattat på arameiska.

<span id="an_4:8">4:8</span> Likaledes skrevo rådsherren Rehum och
sekreteraren Simsai ett brev om Jerusalem till konung Artasasta av
följande innehåll.

<span id="an_4:9">4:9</span> De skrevo då, rådsherren Rehum och
sekreteraren Simsai och de andra, deras medbröder: diniterna och
afaresatkiterna, tarpeliterna, afaresiterna, arkeviterna, babylonierna,
susaniterna, dehaviterna, elamiterna

<span id="an_4:10">4:10</span> och de andra folk som den store och
mäktige Asenappar hade fört bort och låtit bosätta sig i staden Samaria
och annorstädes i landet på andra sidan floden o. s. v.

<span id="an_4:11">4:11</span> Och detta är vad som stod skrivet i det
brev som de sände till konung Artasasta: »Dina tjänare, männen på andra
sidan floden o. s. v.

<span id="an_4:12">4:12</span> Det vare veterligt för konungen att de
judar som drogo upp från dig hava kommit hit till oss i Jerusalem, och
de hålla nu på att bygga upp den upproriska och onda staden, att sätta
murarna i stånd och att förbättra grundvalarna.

<span id="an_4:13">4:13</span> Så må nu konungen veta, att om denna stad
bliver uppbyggd och murarna bliva satta i stånd, skola de varken giva
skatt eller tull eller vägpenningar, och sådant skall bliva till men för
konungarnas inkomster.

<span id="an_4:14">4:14</span> Alldenstund vi nu äta palatsets salt, och
det icke är tillbörligt att vi åse huru skada tillskyndas konungen,
därför sända vi nu och låta konungen veta detta,

<span id="an_4:15">4:15</span> för att man må göra efterforskningar i
dina fäders krönikor; ty av dessa krönikor skall du finna och erfara att
denna stad har varit en upprorisk stad, till förfång för konungar och
länder, och att man i den har anstiftat oroligheter ända ifrån äldsta
tider, varför ock denna stad har blivit förstörd.

<span id="an_4:16">4:16</span> Så låta vi nu konungen veta, att om denna
stad bliver uppbyggd och dess murar bliva satta i stånd, så skall du i
följd härav icke mer hava någon del i landet på andra sidan floden.»

<span id="an_4:17">4:17</span> Då sände konungen följande svar till
rådsherren Rehum och sekreteraren Simsai och de andra, deras medbröder,
som bodde i Samaria och i det övriga landet på andra sidan floden: »Frid
o. s. v.

<span id="an_4:18">4:18</span> Den skrivelse som I haven sänt till oss
har noggrant blivit uppläst för mig.

<span id="an_4:19">4:19</span> Och sedan jag hade givit befallning att
man skulle göra efterforskningar, fann man att denna stad ända ifrån
äldsta tider har plägat sätta sig upp mot konungar, och att uppror och
oroligheter där hava anstiftats.

<span id="an_4:20">4:20</span> I Jerusalem hava ock funnits mäktiga
konungar, som hava varit herrar över allt land som ligger på andra sidan
floden, och skatt, tull och vägpenningar hava blivit dem givna.

<span id="an_4:21">4:21</span> Så utfärden nu en befallning att man
förhindrar dessa män att bygga upp denna stad, till dess jag giver
befallning därom.

<span id="an_4:22">4:22</span> Och sen till, att I icke handlen
försumligt i denna sak, så att skadan icke växer, konungarna till
förfång.»

<span id="an_4:23">4:23</span> Så snart nu vad som stod i konung
Artasastas skrivelse hade blivit läst för Rehum och sekreteraren Simsai
och deras medbröder, gingo de med hast till judarna i Jerusalem och
hindrade dem med våld och makt.)

<span id="an_4:24">4:24</span> Så förhindrades nu arbetet på Guds hus i
Jerusalem. Och det blev förhindrat ända till den persiske konungen
Darejaves' andra regeringsår.

<span id="an_5:1">5:1</span> Men profeten Haggai och Sakarja, Iddos son,
profeterna, profeterade för judarna i Juda och Jerusalem, i Israels Guds
namn, efter vilket de voro uppkallade.

<span id="an_5:2">5:2</span> Och Serubbabel, Sealtiels son, och Jesua,
Josadaks son, stodo då upp och begynte bygga på Guds hus i Jerusalem,
och med dem Guds profeter, som understödde dem.

<span id="an_5:3">5:3</span> Vid samma tid kommo till dem Tattenai,
ståthållaren i landet på andra sidan floden, och Setar-Bosenai och
dessas medbröder, och sade så till dem: »Vem har givit eder tillåtelse
att bygga detta hus och att sätta denna mur i stånd?»

<span id="an_5:4">5:4</span> Då sade vi dem vad de män hette, som
uppförde byggnaden.

<span id="an_5:5">5:5</span> Och över judarnas äldste vakade deras Guds
öga, så att man lovade att icke lägga något hinder i vägen för dem, till
dess saken hade kommit inför Darejaves; sedan skulle man sända dem en
skrivelse härom.

<span id="an_5:6">5:6</span> Detta är nu vad som stod skrivet i det brev
som Tattenai, ståthållaren i landet på andra sidan floden, och
Setar-Bosenai och hans medbröder, afarsekiterna, som bodde på andra
sidan floden, sände till konung Darejaves;

<span id="an_5:7">5:7</span> de sände nämligen till honom en berättelse,
och däri var så skrivet: »Frid vare i allo med konung Darejaves.

<span id="an_5:8">5:8</span> Det vare veterligt för konungen att vi
kommo till det judiska hövdingdömet, till den store Gudens hus. Detta
håller man nu på att bygga upp med stora stenar, och i väggarna lägger
man in trävirke; och arbetet bedrives med omsorg och har god framgång
under deras händer.

<span id="an_5:9">5:9</span> Då frågade vi de äldste där och sade till
dem så: 'Vem har givit eder tillåtelse att bygga detta hus och att sätta
denna mur i stånd?'

<span id="an_5:10">5:10</span> Vi frågade dem ock huru de hette, för att
kunna underrätta dig därom, och för att teckna upp namnen på de män som
stodo i spetsen för dem.

<span id="an_5:11">5:11</span> Och detta var det svar som de gåvo oss:
'Vi äro himmelens och jordens Guds tjänare, och vi bygga nu upp det hus
som fordom, för många år sedan, var uppbyggt här, och som en stor konung
i Israel hade byggt och fulländat.

<span id="an_5:12">5:12</span> Men eftersom våra fäder förtörnade
himmelens Gud, gav han dem i kaldéen Nebukadnessars, den babyloniske
konungens, hand; och han förstörde detta hus och förde folket bort till
Babel.

<span id="an_5:13">5:13</span> Men i den babyloniske konungen Kores'
första regeringsår gav konung Kores befallning att man åter skulle bygga
upp detta Guds hus.

<span id="an_5:14">5:14</span> Och tillika tog konung Kores ur templet i
Babel de kärl av guld och silver, som hade tillhört Guds hus, men som
Nebukadnessar hade tagit ur templet i Jerusalem och fört till templet i
Babel; och de överlämnades åt en man vid namn Sesbassar, som han hade
satt till ståthållare.

<span id="an_5:15">5:15</span> Och till honom sade han: Tag dessa kärl
och far åstad och sätt in dem i templet i Jerusalem; ty Guds hus skall
åter byggas upp på sin plats.

<span id="an_5:16">5:16</span> Så kom då denne Sesbassar hit och lade
grunden till Guds hus i Jerusalem. Och från den tiden och intill nu har
man byggt därpå, och det är ännu icke färdigt.'

<span id="an_5:17">5:17</span> Om det nu täckes konungen, må man göra
efterforskningar i konungens skattkammare därborta i Babel om det är så,
att konung Kores har givit tillåtelse att bygga detta Guds hus i
Jerusalem; därefter må konungen meddela oss sin vilja härom.»

<span id="an_6:1">6:1</span> Då gav konung Darejaves befallning att man
skulle göra efterforskningar i kansliet i Babel, där skatterna nedlades.

<span id="an_6:2">6:2</span> Och i Ametas borg, i hövdingdömet Medien,
fann man en bokrulle i vilken följande var upptecknat till hågkomst:

<span id="an_6:3">6:3</span> »I konung Kores' första regeringsår gav
konung Kores denna befallning: 'Guds hus i Jerusalem, det huset skall
byggas upp till att vara en plats där man frambär offer; och dess
grundvalar skola göras fasta. Det skall byggas sextio alnar högt och
sextio alnar brett,

<span id="an_6:4">6:4</span> med tre varv stora stenar och med ett varv
nytt trävirke; och vad som fordras för omkostnaderna skall utgivas från
konungens hus.

<span id="an_6:5">6:5</span> De kärl av guld och silver i Guds hus, som
Nebukadnessar tog ur templet i Jerusalem och förde till Babel, skall man
ock giva tillbaka, så att de komma åter till sin plats i templet i
Jerusalem, och man skall sätta in dem i Guds hus.' --

<span id="an_6:6">6:6</span> Alltså, du Tattenai, som är ståthållare i
landet på andra sidan floden, och du Setar-Bosenai, och I afarsekiter,
de nämndas medbröder på andra sidan floden: hållen eder fjärran
därifrån.

<span id="an_6:7">6:7</span> Lämnen arbetet på detta Guds hus ostört.
Judarnas ståthållare och judarnas äldste må bygga detta Guds hus på dess
plats.

<span id="an_6:8">6:8</span> Och härmed giver jag befallning om huru I
skolen förfara med dessa judarnas äldste, när de bygga på detta Guds
hus. Av de penningar som givas åt konungen i skatt från landet på andra
sidan floden skall vad som fordras för omkostnaderna redligt utgivas åt
dessa män, så att hinder icke uppstår i arbetet.

<span id="an_6:9">6:9</span> Och vad de behöva, ungtjurar, vädurar och
lamm till brännoffer åt himmelens Gud, så och vete, salt, vin och olja,
det skall, efter uppgift av prästerna i Jerusalem, utgivas åt dem dag
för dag utan någon försummelse,

<span id="an_6:10">6:10</span> för att de må kunna frambära offer, till
en välbehaglig lukt åt himmelens Gud, och för att de må bedja för
konungens och hans söners liv.

<span id="an_6:11">6:11</span> Och härmed giver jag befallning, att om
någon överträder denna förordning, så skall en bjälke brytas ut ur hans
hus, och på den skall man upphänga och fästa honom, och hans hus skall
göras till en plats för orenlighet, därför att han har så gjort.

<span id="an_6:12">6:12</span> Och må den Gud som har låtit sitt namn bo
där slå ned alla konungar och folk som uträcka sin hand till att
överträda denna förordning, och till att förstöra detta Guds hus i
Jerusalem. Jag, Darejaves, giver denna befallning. Blive den redligt
fullgjord!»

<span id="an_6:13">6:13</span> Alldenstund nu konung Darejaves hade sänt
ett sådant bud, blev detta redligt fullgjort av Tattenai, ståthållaren i
landet på andra sidan floden, och av Setar-Bosenai, så ock av deras
medbröder.

<span id="an_6:14">6:14</span> Och judarnas äldste byggde vidare och
hade god framgång i arbetet genom profeten Haggais och Sakarjas, Iddos
sons, profetiska tal; man byggde och fullbordade det såsom Israels Gud
hade befallt, och såsom Kores och Darejaves och Artasasta, den persiske
konungen, hade befallt.

<span id="an_6:15">6:15</span> Och huset blev färdigt till den tredje
dagen i månaden Adar, i konung Darejaves' sjätte regeringsår.

<span id="an_6:16">6:16</span> Och Israels barn, prästerna och leviterna
och de övriga som hade återkommit ifrån fångenskapen, firade invigningen
av detta Guds hus med glädje.

<span id="an_6:17">6:17</span> Och till invigningen av detta Guds hus
offrade de ett hundra tjurar, två hundra vädurar och fyra hundra lamm,
så ock till syndoffer för hela Israel tolv bockar, efter antalet av
Israels stammar.

<span id="an_6:18">6:18</span> Och man anställde prästerna, efter deras
skiften, och leviterna, efter deras avdelningar, till att förrätta Guds
tjänst i Jerusalem, såsom det var föreskrivet i Moses bok.

<span id="an_6:19">6:19</span> Och de som hade återkommit ifrån
fångenskapen höllo påskhögtid på fjortonde dagen i första månaden.

<span id="an_6:20">6:20</span> Ty prästerna och leviterna hade då
allasammans renat sig, så att de alla voro rena; och de slaktade
påskalammet för alla dem som hade återkommit ifrån fångenskapen, också
för sina bröder, prästerna, likasåväl som för sig själva.

<span id="an_6:21">6:21</span> Och de israeliter som hade återvänt ifrån
fångenskapen åto därav, jämte alla sådana som hade avskilt sig från den
hedniska landsbefolkningens orenhet och slutit sig till dem för att söka
HERREN, Israels Gud.

<span id="an_6:22">6:22</span> Och de höllo det osyrade brödets högtid i
sju dagar med glädje; ty HERREN hade berett dem glädje, i det att han
hade vänt den assyriske konungens hjärta till dem, så att han
understödde dem i arbetet på Guds, Israels Guds, hus.

<span id="an_7:1">7:1</span> Efter en tids förlopp, under den persiske
konungen Artasastas regering, hände sig att Esra, son till Seraja, son
till Asarja, son till Hilkia,

<span id="an_7:2">7:2</span> son till Sallum, son till Sadok, son till
Ahitub,

<span id="an_7:3">7:3</span> son till Amarja, son till Asarja, son till
Merajot,

<span id="an_7:4">7:4</span> son till Seraja, son till Ussi, son till
Bucki,

<span id="an_7:5">7:5</span> son till Abisua, son till Pinehas, son till
Eleasar, son till Aron, översteprästen --

<span id="an_7:6">7:6</span> det hände sig att denne Esra drog upp från
Babel; han var en skriftlärd, väl förfaren i Moses lag, den som HERREN,
Israels Gud, hade utgivit. Och konungen gav honom allt vad han begärde,
eftersom HERRENS, hans Guds, hand var över honom.

<span id="an_7:7">7:7</span> Också en del av Israels barn och av
prästerna, leviterna, sångarna, dörrvaktarna och tempelträlarna drog upp
till Jerusalem i Artasastas sjunde regeringsår.

<span id="an_7:8">7:8</span> Och han kom till Jerusalem i femte månaden,
i konungens sjunde regeringsår.

<span id="an_7:9">7:9</span> Ty på första dagen i första månaden blev
det bestämt att man skulle draga upp från Babel; och på första dagen i
femte månaden kom han till Jerusalem, eftersom Guds goda hand var över
honom.

<span id="an_7:10">7:10</span> Ty Esra hade vänt sitt hjärta till att
begrunda HERRENS lag och göra efter den, och till att i Israel undervisa
i lag och rätt.

<span id="an_7:11">7:11</span> Så stod nu skrivet i den skrivelse som
konung Artasasta gav åt prästen Esra, den skriftlärde, som var lärd i
det som HERREN hade bjudit och stadgat för Israel:

<span id="an_7:12">7:12</span> »Artasasta, konungarnas konung, till
prästen Esra, den i himmelens Guds lag lärde, o. s. v. med övlig
fortsättning.

<span id="an_7:13">7:13</span> Jag giver härmed befallning att var och
en i mitt rike av Israels folk och av dess präster och leviter, som är
villig att fara till Jerusalem, må fara med dig,

<span id="an_7:14">7:14</span> alldenstund du är sänd av konungen och
hans sju rådgivare till att hålla undersökning om Juda och Jerusalem
efter din Guds lag, som är i din hand,

<span id="an_7:15">7:15</span> och till att föra dit det silver och guld
som konungen och hans rådgivare av fritt beslut hava givit åt Israels
Gud, vilken har sin boning i Jerusalem,

<span id="an_7:16">7:16</span> så ock allt det silver och guld som du
kan få i hela Babels hövdingdöme, tillika med de frivilliga gåvor som
folket och prästerna giva till sin Guds hus i Jerusalem.

<span id="an_7:17">7:17</span> Alltså skall du nu för dessa penningar
såsom en redlig man köpa tjurar, vädurar och lamm, jämte sådant som
behöves till dithörande spisoffer och drickoffer; och detta skall du
offra på altaret i eder Guds hus i Jerusalem.

<span id="an_7:18">7:18</span> Och vad du och dina bröder finnen för
gott att göra med det silver och guld som bliver över, det mån I göra
efter eder Guds vilja.

<span id="an_7:19">7:19</span> Och alla de kärl som givas dig till
tempeltjänsten i din Guds hus skall du avlämna inför Jerusalems Gud.

<span id="an_7:20">7:20</span> Och vad du måste utbetala för det som
härutöver behöves till din Guds hus, det må du låta utbetala ur
konungens skattkammare.

<span id="an_7:21">7:21</span> Och jag, konung Artasasta, giver härmed
befallning till alla skattmästare i landet på andra sidan floden att
allt vad prästen Esra, den i himmelens Guds lag lärde, begär av eder,
det skall redligt göras och givas,

<span id="an_7:22">7:22</span> ända till hundra talenter silver, hundra
korer vete, hundra bat vin och hundra bat olja, så ock salt utan
särskild föreskrift.

<span id="an_7:23">7:23</span> Allt vad himmelens Gud befaller skall
noggrant göras och givas till himmelens Guds hus, för att icke vrede må
komma över konungens och hans söners rike.

<span id="an_7:24">7:24</span> Och vi göra eder veterligt att ingen
skall hava makt att lägga skatt, tull eller vägpenningar på någon präst
eller levit, sångare, dörrvaktare, tempelträl eller annan tjänare i
detta Guds hus.

<span id="an_7:25">7:25</span> Och du, Esra, må, efter din Guds vishet,
den som har blivit dig betrodd, förordna domare och lagkloke till att
döma allt folket i landet på andra sidan floden, alla dem som känna din
Guds lagar; och om någon icke känner dessa, skolen I lära honom dem.

<span id="an_7:26">7:26</span> Och var och en som icke gör efter din
Guds lag och konungens lag, över honom skall dom fällas med rättvisa,
vare sig till död eller till landsförvisning eller till penningböter
eller till fängelse.»

<span id="an_7:27">7:27</span> Lovad vare HERREN, våra fäders Gud, som
ingav konungen sådant i hjärtat, nämligen att han skulle förhärliga
HERRENS hus i Jerusalem,

<span id="an_7:28">7:28</span> och som lät mig finna nåd inför konungen
och hans rådgivare och inför alla konungens mäktiga hövdingar! Och jag
kände mig frimodig, eftersom HERRENS, min Guds, hand var över mig, och
jag församlade en del av huvudmännen i Israel till att draga upp med
mig.

<span id="an_8:1">8:1</span> Och dessa voro de huvudmän för familjerna,
som under konung Artasastas regering med mig drogo upp från Babel, och
så förhöll det sig med deras släkter:

<span id="an_8:2">8:2</span> Av Pinehas' barn Gersom; av Itamars barn
Daniel; av Davids barn Hattus;

<span id="an_8:3">8:3</span> av Sekanjas barn, av Pareos' barn, Sakarja
och med honom i släktregistret upptagna män, ett hundra femtio;

<span id="an_8:4">8:4</span> av Pahat-Moabs barn Eljoenai, Serajas son,
och med honom två hundra män;

<span id="an_8:5">8:5</span> av Sekanjas barn Jahasiels son och med
honom tre hundra män;

<span id="an_8:6">8:6</span> av Adins barn Ebed, Jonatans son, och med
honom femtio män;

<span id="an_8:7">8:7</span> av Elams barn Jesaja, Ataljas son, och med
honom sjuttio män;

<span id="an_8:8">8:8</span> av Sefatjas barn Sebadja, Mikaels son, och
med honom åttio män;

<span id="an_8:9">8:9</span> av Joabs barn Obadja, Jehiels son och med
honom två hundra aderton män;

<span id="an_8:10">8:10</span> av Selomits barn Josifjas son och med
honom ett hundra sextio män;

<span id="an_8:11">8:11</span> av Bebais barn Sakarja, Bebais son, och
med honom tjuguåtta män;

<span id="an_8:12">8:12</span> av Asgads barn Johanan, Hackatans son,
och med honom ett hundra tio män;

<span id="an_8:13">8:13</span> av Adonikams barn de sistkomna, vilka
hette Elifelet, Jegiel och Semaja, och med dem sextio män;

<span id="an_8:14">8:14</span> av Bigvais barn Utai och Sabbud och med
dem sjuttio män.

<span id="an_8:15">8:15</span> Och jag församlade dessa till den ström
som flyter till Ahava, och vi voro lägrade där i tre dagar. Men när jag
närmare gav akt på folket och prästerna, fann jag där ingen av Levi
barn.

<span id="an_8:16">8:16</span> Då sände jag åstad huvudmännen Elieser,
Ariel, Semaja, Elnatan, Jarib, Elnatan, Natan, Sakarja och Mesullam och
lärarna Jojarib och Elnatan;

<span id="an_8:17">8:17</span> jag bjöd dem gå till Iddo, huvudmannen i
Kasifja, och jag lade dem i munnen de ord som de skulle tala till Iddo
och hans broder och till tempelträlarna i Kasifja, på det att man skulle
sända till oss tjänare för vår Guds hus.

<span id="an_8:18">8:18</span> Och eftersom vår Guds goda hand var över
oss, sände de till oss en förståndig man av Mahelis, Levis sons, Israels
sons, barn, ävensom Serebja med hans söner och bröder, aderton män,

<span id="an_8:19">8:19</span> vidare Hasabja och med honom Jesaja, av
Meraris barn, med dennes bröder och deras söner, tjugu män,

<span id="an_8:20">8:20</span> så ock två hundra tjugu tempelträlar,
alla namngivna, av de tempelträlar som David och hans förnämsta män hade
givit till leviternas tjänst.

<span id="an_8:21">8:21</span> Och jag lät där, vid Ahavaströmmen, lysa
ut en fasta, för att vi skulle ödmjuka oss inför vår Gud, till att av
honom utbedja oss en lyckosam resa för oss och våra kvinnor och barn och
all vår egendom.

<span id="an_8:22">8:22</span> Ty jag blygdes för att av konungen begära
krigsfolk och ryttare till att hjälpa oss mot fiender på vägen, eftersom
vi hade sagt till konungen: »Vår Guds hand är över alla dem som söka
honom, och så går det dem väl, men hans makt och hans vrede äro emot
alla dem som övergiva honom.»

<span id="an_8:23">8:23</span> Därför fastade vi och sökte hjälp av vår
Gud, och han bönhörde oss.

<span id="an_8:24">8:24</span> Och jag avskilde tolv av de översta bland
prästerna, så ock Serebja och Hasabja och med dem tio av deras bröder.

<span id="an_8:25">8:25</span> Och jag vägde upp åt dem silvret och
guldet och kärlen, den gärd till vår Guds hus, som hade blivit given av
konungen och hans rådgivare och hövdingar och av alla de israeliter som
voro där.

<span id="an_8:26">8:26</span> Jag vägde upp åt dem sex hundra femtio
talenter silver jämte silverkärl till ett värde av ett hundra talenter,
så ock ett hundra talenter guld,

<span id="an_8:27">8:27</span> därtill tjugu bägare av guld, till ett
värde av tusen dariker, samt två kärl av fin, glänsande koppar, dyrbara
såsom guld.

<span id="an_8:28">8:28</span> Och jag sade till dem: »I ären helgade åt
HERREN, och kärlen äro helgade, och silvret och guldet är en frivillig
gåva åt HERREN, edra fäders Gud.

<span id="an_8:29">8:29</span> Så vaken däröver och bevaren det, till
dess I fån väga upp det i Jerusalem inför de översta bland prästerna och
leviterna och de översta inom Israels familjer, i kamrarna i HERRENS
hus.»

<span id="an_8:30">8:30</span> Då togo prästerna och leviterna emot det
uppvägda, silvret och guldet och kärlen, för att de skulle föra det till
Jerusalem, till vår Guds hus.

<span id="an_8:31">8:31</span> Och vi bröto upp från Ahavaströmmen på
tolfte dagen i första månaden för att draga till Jerusalem; och vår Guds
hand var över oss och räddade oss undan fiender och försåt på vägen.

<span id="an_8:32">8:32</span> Och vi kommo till Jerusalem och blevo
stilla där i tre dagar.

<span id="an_8:33">8:33</span> Men på fjärde dagen uppvägdes silvret och
guldet och kärlen i vår Guds hus, och överlämnades åt prästen Meremot,
Urias son, och jämte honom åt Eleasar, Pinehas' son, och jämte dessa åt
leviterna Josabad, Jesuas son, och Noadja, Binnuis som --

<span id="an_8:34">8:34</span> alltsammans efter antal och vikt, och
hela vikten blev då upptecknad.

<span id="an_8:35">8:35</span> De landsflyktiga som hade återkommit
ifrån fångenskapen offrade nu till brännoffer åt Israels Gud tolv tjurar
för hela Israel, nittiosex vädurar, sjuttiosju lamm och tolv
syndoffersbockar, alltsammans till brännoffer åt HERREN.

<span id="an_8:36">8:36</span> Och de överlämnade konungens påbud åt
konungens satraper och åt ståthållarna i landet på andra sidan floden,
och dessa gåvo understöd åt folket och åt Guds hus.

<span id="an_9:1">9:1</span> Sedan allt detta hade skett, trädde några
av furstarna fram till mig och sade: »Varken folket i Israel eller
prästerna och leviterna hava hållit sig avskilda från de främmande
folken, såsom tillbörligt hade varit för de styggelsers skull som hava
bedrivits av dem, av kananéerna, hetiterna, perisséerna, jebuséerna,
ammoniterna, moabiterna, egyptierna och amoréerna.

<span id="an_9:2">9:2</span> Ty av deras döttrar hava de tagit hustrur
åt sig och åt sina söner, och så har det heliga släktet blandat sig med
de främmande folken; och furstarna och föreståndarna hava varit de
första att begå sådan otrohet.»

<span id="an_9:3">9:3</span> När jag nu hörde detta, rev jag sönder min
livrock och min kåpa och ryckte av mig huvudhår och skägg och blev
sittande i djup sorg.

<span id="an_9:4">9:4</span> Och alla de som fruktade för vad Israels
Gud hade talat mot sådan otrohet som den de återkomna fångarna hade
begått, de församlade sig till mig, under det att jag förblev sittande i
min djupa sorg ända till tiden för aftonoffret.

<span id="an_9:5">9:5</span> Men vid tiden för aftonoffret stod jag upp
från min bedrövelse och rev sönder min livrock och min kåpa; därefter
föll jag ned på mina knän och uträckte mina händer till HERREN, min Gud,

<span id="an_9:6">9:6</span> och sade: »Min Gud, jag skämmes och blyges
för att upplyfta mitt ansikte till dig, min Gud, ty våra missgärningar
hava växt oss över huvudet, och vår skuld är stor allt upp till
himmelen.

<span id="an_9:7">9:7</span> Från våra fäders dagar ända till denna dag
hava vi varit i stor skuld, och genom våra missgärningar hava vi, med
våra konungar och präster, blivit givna i främmande konungars hand, och
hava drabbats av svärd, fångenskap, plundring och skam, såsom det går
oss ännu i dag.

<span id="an_9:8">9:8</span> Men nu har ett litet ögonblick nåd
vederfarits oss från HERREN, vår Gud, så att han har låtit en räddad
skara bliva kvar av oss, och givit oss fotfäste på sin heliga plats, för
att han, vår Gud, så skulle låta ljus gå upp för våra ögon och giva oss
något litet andrum i vår träldom.

<span id="an_9:9">9:9</span> Ty trälar äro vi, men i vår träldom har vår
Gud icke övergivit oss, utan han har låtit oss finna nåd inför Persiens
konungar, så att de hava givit oss andrum till att upprätta vår Guds hus
och bygga upp dess ruiner och bereda oss en hägnad plats i Juda och
Jerusalem.

<span id="an_9:10">9:10</span> Och vad skola vi nu säga, o vår Gud,
efter allt detta? Vi hava ju övergivit dina bud,

<span id="an_9:11">9:11</span> dem som du gav genom dina tjänare
profeterna, i det du sade: 'Det land dit I nu kommen, för att taga det i
besittning, är ett besmittat land, genom de främmande folkens
besmittelse, och genom de styggelser med vilka de i sin orenhet hava
uppfyllt det från den ena ändan till den andra.

<span id="an_9:12">9:12</span> Så given nu icke edra döttrar åt deras
söner, och tagen icke deras döttrar till hustrur åt edra söner. Ja, I
skolen aldrig fråga efter deras välfärd och lycka -- detta på det att I
mån bliva starka, så att I fån äta av landets goda och lämna det till
besittning åt edra barn för evärdlig tid.'

<span id="an_9:13">9:13</span> Skulle vi väl nu, efter allt vad som har
kommit över oss genom våra onda gärningar och genom den stora skuld vi
hava ådragit oss, och sedan du, vår Gud, har skonat oss mer än våra
missgärningar förtjänade, och låtit en skara av oss, sådan som denna,
bliva räddad --

<span id="an_9:14">9:14</span> skulle vi väl nu på nytt bryta mot dina
bud och befrynda oss med folk som bedriva sådana styggelser? Skulle du
då icke vredgas på oss, ända därhän att du förgjorde oss, så att intet
mer vore kvar och ingen räddning funnes?

<span id="an_9:15">9:15</span> HERRE, Israels Gud, du är rättfärdig, ty
av oss har allenast blivit kvar en räddad skara, såsom i dag nogsamt
synes. Och se, nu ligga vi här i vår skuld inför dig, ty vid sådant kan
ingen bestå inför dig.»

<span id="an_10:1">10:1</span> Då nu Esra så bad och bekände, där han
låg gråtande framför Guds hus, församlade sig till honom av Israel en
mycket stor skara, män, kvinnor och barn; ty också folket grät
bitterligen.

<span id="an_10:2">10:2</span> Och Sekanja, Jehiels son, av Ulams barn,
tog till orda och sade till Esra: »Ja, vi hava varit otrogna mot vår
Gud, i det att vi hava tagit till oss främmande kvinnor från de andra
folken här i landet. Dock finnes ännu hopp för Israel.

<span id="an_10:3">10:3</span> Så låt oss nu sluta ett förbund med vår
Gud, att vi, i kraft av Herrens rådslut och de mäns som frukta för vår
Guds bud, vilja avlägsna ifrån oss alla sådana kvinnor jämte deras barn;
så bör ju ske efter lagen.

<span id="an_10:4">10:4</span> Stå upp, ty dig åligger denna sak, och vi
vilja vara med dig. Var frimodig och grip verket an.»

<span id="an_10:5">10:5</span> Då stod Esra upp och tog en ed av de
översta bland prästerna, leviterna och hela Israel, att de skulle göra
såsom det var sagt; och de gingo eden.

<span id="an_10:6">10:6</span> Och Esra stod upp från platsen framför
Guds hus och gick in i Johanans, Eljasibs sons, tempelkammare. Och när
han hade kommit dit, kunde han varken äta eller dricka; så sörjde han
över den otrohet som de återkomna fångarna hade begått.

<span id="an_10:7">10:7</span> Och man lät utropa i Juda och Jerusalem,
bland alla dem som hade återkommit ifrån fångenskapen, att de skulle
församla sig i Jerusalem;

<span id="an_10:8">10:8</span> och vilken som icke komme till den tredje
dagen därefter, i enlighet med furstarnas och de äldstes beslut, hans
hela egendom skulle givas till spillo, och han själv skulle avskiljas
från de återkomna fångarnas församling.

<span id="an_10:9">10:9</span> Så församlade sig då alla Judas och
Benjamins män i Jerusalem till den tredje dagen, det är på tjugonde
dagen i nionde månaden; och allt folket stannade på den öppna platsen
vid Guds hus, skälvande både på grund av den sak som förelåg och på
grund av det starka regnet.

<span id="an_10:10">10:10</span> Och prästen Esra stod upp och sade till
dem: »I haven varit otrogna, i det att I haven tagit till eder främmande
kvinnor och därigenom ökat Israels skuld.

<span id="an_10:11">10:11</span> Men bekännen det nu, HERREN, edra
fäders Gud, till pris, och gören hans vilja: skiljen eder från de andra
folken här i landet och från de främmande kvinnorna.»

<span id="an_10:12">10:12</span> Då svarade hela församlingen och sade
med hög röst: »Såsom du har sagt, så tillkommer det oss att göra.

<span id="an_10:13">10:13</span> Men folket är talrikt, och regntiden är
nu inne, och man kan icke stå härute; detta ärende kan ej heller
avslutas på en dag eller två, ty vi hava mycket förbrutit oss
härutinnan.

<span id="an_10:14">10:14</span> Må därför våra furstar stå redo för
hela församlingen, och må alla i våra städer, som hava tagit till sig
främmande kvinnor, infinna sig på bestämda tider, och med dem de äldste
i var stad och domarna där, till dess att vi hava avvänt ifrån oss vår
Guds vredes glöd i denna sak.»

<span id="an_10:15">10:15</span> Allenast Jonatan, Asaels son, och
Jaseja, Tikvas son, trädde upp häremot, och Mesullam jämte leviten
Sabbetai understödde dem.

<span id="an_10:16">10:16</span> Men de som hade återkommit ifrån
fångenskapen gjorde såsom det var sagt. Och man utsåg prästen Esra och
några av huvudmännen för familjerna, efter de särskilda familjerna, alla
namngivna; och på första dagen i tionde månaden satte de sig att
rannsaka härom.

<span id="an_10:17">10:17</span> Och till första dagen i första månaden
hade de avslutat rannsakningen om allt som angick de män vilka hade
tagit till sig främmande kvinnor.

<span id="an_10:18">10:18</span> Bland prästernas söner befunnos
följande hava tagit till sig främmande kvinnor: Av Jesuas, Josadaks
sons, barn och hans bröder: Maaseja, Elieser, Jarib och Gedalja,

<span id="an_10:19">10:19</span> vilka nu gåvo sin hand därpå att de
skulle avlägsna ifrån sig sina kvinnor; och de skulle frambära en vädur
såsom skuldoffer för den skuld de hade ådragit sig;

<span id="an_10:20">10:20</span> av Immers barn: Hanani och Sebadja;

<span id="an_10:21">10:21</span> av Harims barn: Maaseja, Elia, Semaja,
Jehiel och Ussia;

<span id="an_10:22">10:22</span> av Pashurs barn: Eljoenai, Maaseja,
Ismael, Netanel, Josabad och Eleasa.

<span id="an_10:23">10:23</span> Av leviterna: Josabad, Simei och
Kelaja, som ock hette Kelita, Petaja, Juda och Elieser;

<span id="an_10:24">10:24</span> av sångarna: Eljasib; av dörrvaktarna:
Sallum, Telem och Uri.

<span id="an_10:25">10:25</span> Av det övriga Israel: av Pareos' barn:
Ramja, Issia, Malkia Mijamin, Eleasar, Malkia och Benaja;

<span id="an_10:26">10:26</span> av Elams barn: Mattanja, Sakarja,
Jehiel, Abdi, Jeremot och Elia;

<span id="an_10:27">10:27</span> av Sattus barn: Eljoenai, Eljasib,
Mattanja, Jeremot, Sabad och Asisa;

<span id="an_10:28">10:28</span> av Bebais barn: Johanan, Hananja,
Sabbai, Atlai;

<span id="an_10:29">10:29</span> av Banis barn: Mesullam, Malluk, Adaja,
Jasub, Seal och Jeremot;

<span id="an_10:30">10:30</span> av Pahat-Moabs barn: Adna och Kelal,
Benaja, Maaseja, Mattanja, Besalel, Binnui och Manasse;

<span id="an_10:31">10:31</span> vidare Harims barn: Elieser, Issia,
Malkia, Semaja, Simeon,

<span id="an_10:32">10:32</span> Benjamin, Malluk, Semarja;

<span id="an_10:33">10:33</span> av Hasums barn: Mattenai, Mattatta,
Sabad, Elifelet, Jeremai, Manasse, Simei;

<span id="an_10:34">10:34</span> av Banis barn: Maadai, Amram och Uel,

<span id="an_10:35">10:35</span> Benaja, Bedeja, Keluhi,

<span id="an_10:36">10:36</span> Vanja, Meremot, Eljasib,

<span id="an_10:37">10:37</span> Mattanja, Mattenai och Jaasu,

<span id="an_10:38">10:38</span> vidare Bani, Binnui, Simei,

<span id="an_10:39">10:39</span> vidare Selemja, Natan och Adaja,

<span id="an_10:40">10:40</span> Maknaddebai, Sasai, Sarai,

<span id="an_10:41">10:41</span> Asarel, Selemja, Semarja,

<span id="an_10:42">10:42</span> Sallum, Amarja, Josef;

<span id="an_10:43">10:43</span> av Nebos barn: Jegiel, Mattitja, Sabad,
Sebina, Jaddu, Joel och Benaja.

<span id="an_10:44">10:44</span> Alla dessa hade tagit främmande kvinnor
till hustrur; och bland dessa funnos kvinnor som hade fött barn.

------------------------------------------------------------------------

[Next: Nehemiah](neh.md)
