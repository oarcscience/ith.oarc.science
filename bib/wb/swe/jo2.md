[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Swedish Bible: 2 John

<span id="an_1:1">1:1</span> Den äldste hälsar den utvalda frun och
hennes barn, vilka jag i sanning älskar, och icke jag allenast, utan ock
alla andra som hava lärt känna sanningen.

<span id="an_1:2">1:2</span> Vi älska dem för sanningens skull, som
förbliver i oss, och som skall vara med oss till evig tid.

<span id="an_1:3">1:3</span> Nåd, barmhärtighet och frid ifrån Gud,
Fadern, och ifrån Jesus Kristus, Faderns Son, skall vara med oss i
sanning och i kärlek.

<span id="an_1:4">1:4</span> Det har gjort mig stor glädje att jag har
funnit flera av dina barn vandra i sanningen, efter det bud som vi hava
fått ifrån Fadern.

<span id="an_1:5">1:5</span> Och nu har jag en bön till dig, kära fru.
Icke som om jag skreve för att giva dig ett nytt bud; det gäller
allenast det bud som vi hava haft från begynnelsen: att vi skola älska
varandra.

<span id="an_1:6">1:6</span> Och däri består kärleken, att vi vandra
efter de bud han har givit. Ja, detta är budet, att I skolen vandra i
kärleken, enligt vad I haven hört från begynnelsen.

<span id="an_1:7">1:7</span> Ty många villolärare hava gått ut i
världen, vilka icke bekänna att Jesus är Kristus, som skulle komma i
köttet; en sådan är Villoläraren och Antikrist.

<span id="an_1:8">1:8</span> Tagen eder till vara, så att I icke
förloren det som vi med vårt arbete hava kommit åstad, utan fån full
lön.

<span id="an_1:9">1:9</span> Var och en som så går framåt, att han icke
förbliver i Kristi lära, han har icke Gud; den som förbliver i den
läran, han har både Fadern och Sonen.

<span id="an_1:10">1:10</span> Om någon kommer till eder och icke har
den läran med sig, så tagen icke emot honom i edra hus, och hälsen honom
icke.

<span id="an_1:11">1:11</span> Ty den som hälsar honom, han gör sig
delaktig i hans onda gärningar.

<span id="an_1:12">1:12</span> Jag hade väl mycket annat att skriva till
eder, men jag vill icke göra det med papper och bläck. Jag hoppas att i
stället få komma till eder och muntligen tala med eder, för att vår
glädje skall bliva fullkomlig.

<span id="an_1:13">1:13</span> Din utvalda systers barn hälsa dig.

------------------------------------------------------------------------

[Next: 3 John](jo3)
