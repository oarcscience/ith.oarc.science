[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](rom)  [Next](co2.md) 

------------------------------------------------------------------------

### Swedish Bible: 1 Corinthians

<span id="an_1:1">1:1</span> Paulus, genom Guds vilja kallad till Kristi
Jesu apostel, så ock brodern Sostenes,

<span id="an_1:2">1:2</span> hälsar den Guds församling som finnes i
Korint, de i Kristus Jesus helgade, dem som äro kallade och heliga,
jämte alla andra som åkalla vår Herres, Jesu Kristi, namn, på alla orter
där de eller vi bo.

<span id="an_1:3">1:3</span> Nåd vare med eder och frid ifrån Gud, vår
Fader, och Herren Jesus Kristus.

<span id="an_1:4">1:4</span> Jag tackar Gud alltid för eder skull, för
den Guds nåd som har blivit eder given i Kristus Jesus,

<span id="an_1:5">1:5</span> att I haven i honom blivit rikligen
begåvade i alla stycken, i fråga om allt vad tal och kunskap heter.

<span id="an_1:6">1:6</span> Så har ju ock vittnesbördet om Kristus
blivit befäst hos eder,

<span id="an_1:7">1:7</span> så att I icke stån tillbaka i fråga om
någon nådegåva, medan I vänten på vår Herres, Jesu Kristi, uppenbarelse.

<span id="an_1:8">1:8</span> Han skall ock göra eder ståndaktiga intill
änden, så att I ären ostraffliga på vår Herres, Jesu Kristi, dag.

<span id="an_1:9">1:9</span> Gud är trofast, han genom vilken I haven
blivit kallade till gemenskap med hans Son, Jesus Kristus, vår Herre.

<span id="an_1:10">1:10</span> Men jag förmanar eder, mina bröder, vid
vår Herres, Jesu Kristi, namn, att alla vara eniga i edert tal och att
icke låta söndringar finnas bland eder, utan hålla fast tillhopa i samma
sinnelag och samma tänkesätt.

<span id="an_1:11">1:11</span> Det har nämligen av Kloes husfolk blivit
mig berättat om eder, mina bröder, att tvister hava uppstått bland eder.

<span id="an_1:12">1:12</span> Härmed menar jag att bland eder den ene
säger: »Jag håller mig till Paulus», den andre: »Jag håller mig till
Apollos», en annan: »Jag håller mig till Cefas», åter en annan: »Jag
håller mig till Kristus.» --

<span id="an_1:13">1:13</span> Är då Kristus delad? Icke blev väl Paulus
korsfäst för eder? Och icke bleven I väl döpta i Paulus' namn?

<span id="an_1:14">1:14</span> Jag tackar Gud för att jag icke har döpt
någon bland eder utom Krispus och Gajus,

<span id="an_1:15">1:15</span> så att ingen kan säga att I haven blivit
döpta i mitt namn.

<span id="an_1:16">1:16</span> Dock, jag har döpt också Stefanas'
husfolk; om jag eljest har döpt någon vet jag icke.

<span id="an_1:17">1:17</span> Ty Kristus har icke sänt mig till att
döpa, utan till att förkunna evangelium, och detta icke med en visdom
som består i ord, för att Kristi kors icke skall berövas sin kraft.

<span id="an_1:18">1:18</span> Ty talet om korset är visserligen en
dårskap för dem som gå förlorade, men för oss som bliva frälsta är det
en Guds kraft.

<span id="an_1:19">1:19</span> Det är ju skrivet: »Jag skall göra de
visas vishet om intet, och de förståndigas förstånd skall jag slå ned.»

<span id="an_1:20">1:20</span> Ja, var äro de visa? Var äro de
skriftlärda? Var äro denna tidsålders klyftiga män? Har icke Gud gjort
denna världens visdom till dårskap?

<span id="an_1:21">1:21</span> Jo, eftersom världen icke genom sin
visdom lärde känna Gud i hans visdom, behagade det Gud att genom den
dårskap han lät predikas frälsa dem som tro.

<span id="an_1:22">1:22</span> Ty judarna begära tecken, och grekerna
åstunda visdom,

<span id="an_1:23">1:23</span> vi åter predika en korsfäst Kristus, en
som för judarna är en stötesten och för hedningarna en dårskap,

<span id="an_1:24">1:24</span> men som för de kallade, vare sig judar
eller greker, är en Kristus som är Guds kraft och Guds visdom.

<span id="an_1:25">1:25</span> Ty Guds dårskap är visare än människor,
och Guds svaghet är starkare än människor.

<span id="an_1:26">1:26</span> Ty betänken, mina bröder, huru det var
vid eder kallelse: icke många som voro visa efter köttet blevo kallade,
icke många mäktiga, icke många av förnämlig släkt.

<span id="an_1:27">1:27</span> Men det som för världen var dåraktigt,
det utvalde Gud, för att han skulle låta de visa komma på skam.

<span id="an_1:28">1:28</span> Och det som i världen var svagt, det
utvalde Gud, för att han skulle låta det starka komma på skam. Och det
som i världen var ringa och föraktat, det utvalde Gud -- ja, det som
ingenting var -- för att han skulle göra det till intet, som någonting
var.

<span id="an_1:29">1:29</span> Ty han ville icke att något kött skulle
kunna berömma sig inför Gud.

<span id="an_1:30">1:30</span> Men hans verk är det, att I ären i
Kristus Jesus, som för oss har blivit till visdom från Gud, till
rättfärdighet och helgelse och till förlossning,

<span id="an_1:31">1:31</span> för att så skall ske, som det är skrivet:
»Den som vill berömma sig, han berömme sig av Herren.»

<span id="an_2:1">2:1</span> När jag kom till eder, mina bröder, var det
också icke med höga ord eller hög visdom som jag kom och frambar för
eder Guds vittnesbörd.

<span id="an_2:2">2:2</span> Ty jag hade beslutit mig för, att medan jag
var bland eder icke veta om något annat än Jesus Kristus, och honom
såsom korsfäst.

<span id="an_2:3">2:3</span> Och jag uppträdde hos eder i svaghet och
med fruktan och mycken bävan.

<span id="an_2:4">2:4</span> Och mitt tal och min predikan framställdes
icke med övertalande visdomsord, utan med en bevisning i ande och kraft;

<span id="an_2:5">2:5</span> ty eder tro skulle icke vara grundad på
människors visdom, utan på Guds kraft.

<span id="an_2:6">2:6</span> Visdom tala vi dock bland dem som äro
fullmogna, men en visdom som icke tillhör denna tidsålder eller denna
tidsålders mäktige, vilkas makt bliver till intet.

<span id="an_2:7">2:7</span> Nej, vi tala Guds hemliga visdom, den
fördolda, om vilken Gud, redan före tidsåldrarnas begynnelse, har
bestämt att den skall bliva oss till härlighet,

<span id="an_2:8">2:8</span> och som ingen av denna tidsålders mäktige
har känt; ty om de hade känt den, så hade de icke korsfäst härlighetens
Herre.

<span id="an_2:9">2:9</span> Vi tala -- såsom det heter i skriften --
»vad intet öga har sett och intet öra har hört, och vad ingen människas
hjärta har kunnat tänka, vad Gud har berett åt dem som älska honom».

<span id="an_2:10">2:10</span> Ty för oss har Gud uppenbarat det genom
sin Ande. Anden utrannsakar ju allt, ja ock Guds djuphet.

<span id="an_2:11">2:11</span> Ty vilken människa vet vad som är i en
människa, utom den människans egen ande? Likaså känner ingen vad som är
i Gud, utom Guds Ande.

<span id="an_2:12">2:12</span> Men vi hava icke fått världens ande, utan
den Ande som är av Gud, för att vi skola veta vad som har blivit oss
skänkt av Gud.

<span id="an_2:13">2:13</span> Om detta tala vi ock, icke med sådana ord
som mänsklig visdom lär oss, utan med sådana ord som Anden lär oss; vi
hava ju att tyda andliga ting för andliga människor.

<span id="an_2:14">2:14</span> Men en »själisk» människa tager icke emot
vad som hör Guds Ande till. Det är henne en dårskap, och hon kan icke
förstå det, ty det måste utgrundas på ett andligt sätt.

<span id="an_2:15">2:15</span> Den andliga människan åter kan utgrunda
allt, men själv kan hon icke utgrundas av någon.

<span id="an_2:16">2:16</span> Ty »vem har lärt känna Herrens sinne, så
att han skulle kunna undervisa honom?» Men vi hava Kristi sinne.

<span id="an_3:1">3:1</span> Och jag kunde icke tala till eder, mina
bröder, såsom till andliga människor, utan måste tala såsom till
människor av köttslig natur, såsom till dem som ännu äro barn i Kristus.

<span id="an_3:2">3:2</span> Mjölk gav jag eder att dricka; fast föda
gav jag eder icke, ty det fördrogen I då ännu icke. Ja, icke ens nu
fördragen I det,

<span id="an_3:3">3:3</span> eftersom I ännu haven ett köttsligt sinne.
Ty om avund och kiv finnes bland eder, haven I icke då ett köttsligt
sinne, och vandren I icke då på vanligt människosätt?

<span id="an_3:4">3:4</span> När den ene säger: »Jag håller mig till
Paulus» och den andre: »Jag håller mig till Apollos», ären I icke då
lika hopen av människor?

<span id="an_3:5">3:5</span> Vad är då Apollos? Vad är Paulus? Allenast
tjänare, genom vilka I haven kommit till tro; och de äro det i mån av
vad Herren har beskärt åt var och en av dem.

<span id="an_3:6">3:6</span> Jag planterade, Apollos vattnade, men Gud
gav växten.

<span id="an_3:7">3:7</span> Alltså kommer det icke an på den som
planterar, ej heller på den som vattnar, utan på Gud, som giver växten.

<span id="an_3:8">3:8</span> Den som planterar och den som vattnar --
den ene är såsom den andre, dock så, att var och en skall få sin
särskilda lön efter sitt särskilda arbete.

<span id="an_3:9">3:9</span> Ty vi äro Guds medarbetare; I ären ett Guds
åkerfält, en Guds byggnad.

<span id="an_3:10">3:10</span> Efter den Guds nåd som blev mig given
lade jag grunden såsom en förfaren byggmästare, och en annan bygger nu
vidare därpå. Men var och en må se till, huru han bygger därpå.

<span id="an_3:11">3:11</span> Ty en annan grund kan ingen lägga, än den
som är lagd, nämligen Jesus Kristus;

<span id="an_3:12">3:12</span> men om någon bygger på den grunden med
guld, silver och dyrbara stenar eller med trä, hö och strå,

<span id="an_3:13">3:13</span> så skall det en gång visa sig huru det är
med vars och ens verk. »Den dagen» skall göra det kunnigt; ty den skall
uppenbaras i eld, och hurudant vars och ens verk är, det skall elden
pröva.

<span id="an_3:14">3:14</span> Om det byggnadsverk, som någon har
uppfört på den grunden, bliver beståndande, så skall han undfå lön;

<span id="an_3:15">3:15</span> men om hans verk brännes upp, så skall
han gå miste om lönen. Själv skall han dock bliva frälst, men såsom
igenom eld.

<span id="an_3:16">3:16</span> Veten I icke att I ären ett Guds tempel
och att Guds Ande bor i eder?

<span id="an_3:17">3:17</span> Om nu någon fördärvar Guds tempel, så
skall Gud fördärva honom; ty Guds tempel är heligt, och det templet ären
I.

<span id="an_3:18">3:18</span> Ingen bedrage sig själv. Om någon bland
eder menar sig vara vis genom denna tidsålders visdom, så blive han en
dåre, för att han skall kunna bliva vis.

<span id="an_3:19">3:19</span> Ty denna världens visdom är dårskap inför
Gud. Det är ju skrivet: »Han fångar de visa i deras klokskap»;

<span id="an_3:20">3:20</span> så ock: »Herren känner de visas tankar,
han vet att de äro fåfängliga.»

<span id="an_3:21">3:21</span> Så berömme sig då ingen av människor.
Allt hör ju eder till;

<span id="an_3:22">3:22</span> det må vara Paulus eller Apollos eller
Cefas eller hela världen, det må vara liv eller död, vad som nu är,
eller vad som skall komma, alltsammans hör eder till.

<span id="an_3:23">3:23</span> Men I hören Kristus till, och Kristus hör
Gud till.

<span id="an_4:1">4:1</span> Såsom Kristi tjänare och såsom förvaltare
av Guds hemligheter, så må man anse oss.

<span id="an_4:2">4:2</span> Vad man nu därutöver söker hos förvaltare
är att en sådan må befinnas vara trogen.

<span id="an_4:3">4:3</span> För mig betyder det likväl föga att I --
eller överhuvud någon mänsklig domstol -- sätten eder till doms över
mig. Ja, jag vill icke ens sätta mig till doms över mig själv.

<span id="an_4:4">4:4</span> Ty väl vet jag intet med mig, men därigenom
är jag icke rättfärdigad; det är Herren som sitter till doms över mig.

<span id="an_4:5">4:5</span> Dömen därför icke förrän tid är, icke
förrän Herren kommer, han som skall draga fram i ljuset vad som är
fördolt i mörker och uppenbara alla hjärtans rådslag. Och då skall var
och en undfå av Gud den berömmelse som honom tillkommer.

<span id="an_4:6">4:6</span> Detta, mina bröder, har jag nu för eder
skull så framställt, som gällde det mig och Apollos; ty jag vill att I
skolen i fråga om oss lära eder detta: »Icke utöver vad skrivet är.» Jag
vill icke att I skolen stå emot varandra, uppblåsta var och en över sin
lärare.

<span id="an_4:7">4:7</span> Vem säger då att du har något företräde?
Och vad äger du, som du icke har fått dig givet? Men har du nu fått dig
givet vad du har, huru kan du då berömma dig, såsom om du icke hade fått
det dig givet?

<span id="an_4:8">4:8</span> I ären kantänka redan mätta, I haven redan
blivit rika; oss förutan haven I blivit sannskyldiga konungar! Ja, jag
skulle önska att I verkligen haden blivit konungar, så att vi kunde få
bliva edra medkonungar.

<span id="an_4:9">4:9</span> Mig tyckes nämligen att Gud har ställt oss
apostlar här såsom de ringaste bland alla, såsom livdömda män; ett
skådespel hava vi ju blivit för världen, för både änglar och människor.

<span id="an_4:10">4:10</span> Vi äro dårar för Kristi skull, men I ären
kloka i Kristus; vi äro svaga, men I ären starka; I ären ärade, men vi
äro föraktade.

<span id="an_4:11">4:11</span> Ännu i denna stund lida vi både hunger
och törst, vi måste gå nakna, vi få uppbära hugg och slag, vi hava intet
stadigt hemvist,

<span id="an_4:12">4:12</span> vi måste möda oss och arbeta med våra
händer. Vi bliva smädade och välsigna likväl; vi lida förföljelse och
härda dock ut;

<span id="an_4:13">4:13</span> man talar illa om oss, men vi tala goda
ord. Vi hava blivit såsom världens avskum, såsom var mans avskrap, och
vi äro så ännu alltjämt.

<span id="an_4:14">4:14</span> Detta skriver jag, icke för att komma
eder att blygas, utan såsom en förmaning till mina älskade barn.

<span id="an_4:15">4:15</span> Ty om I än haden tio tusen uppfostrare i
Kristus, så haven I dock icke många fäder; det var ju jag som i Kristus
Jesus genom evangelium födde eder till liv.

<span id="an_4:16">4:16</span> Därför förmanar jag eder: Bliven mina
efterföljare.

<span id="an_4:17">4:17</span> Just för denna saks skull sänder jag nu
till eder Timoteus, min älskade och trogne son i Herren; han skall
påminna eder om huru jag går till väga i Kristus, i enlighet med den
lära jag förkunnar allestädes, i alla församlingar.

<span id="an_4:18">4:18</span> Nu är det väl så, att somliga hava blivit
uppblåsta, under förmenande att jag icke skulle komma till eder.

<span id="an_4:19">4:19</span> Men om Herren så vill, skall jag snart
komma till eder; och då skall jag lära känna, icke dessa uppblåsta
människors ord, utan deras kraft.

<span id="an_4:20">4:20</span> Ty Guds rike består icke i ord, utan i
kraft.

<span id="an_4:21">4:21</span> Vilketdera viljen I nu: skall jag komma
till eder med ris eller i kärlek och saktmods ande?

<span id="an_5:1">5:1</span> Det förljudes såväl att överhuvud otukt
bedrives bland eder, som ock att sådan otukt förekommer, som man icke
ens finner bland hedningarna, nämligen att en son har sin faders hustru.

<span id="an_5:2">5:2</span> Och ändå ären I uppblåsta och haven icke
fastmer blivit uppfyllda av sådan sorg, att I haven drivit ut ur eder
krets den som har gjort detta.

<span id="an_5:3">5:3</span> Jag, som väl till kroppen är frånvarande,
men till anden närvarande, har för min del redan, såsom vore jag
närvarande, fällt domen över den som har förövat en sådan ogärning:

<span id="an_5:4">5:4</span> i Herren Jesu namn skola vi komma
tillsammans, I och min ande, med vår Herre Jesu kraft,

<span id="an_5:5">5:5</span> och överlämna den mannen åt Satan till
köttets fördärv, för att anden skall bliva frälst på Herren Jesu dag.

<span id="an_5:6">5:6</span> Det är icke väl beställt med eder
berömmelse. Veten I icke att litet surdeg syrar hela degen?

<span id="an_5:7">5:7</span> Rensen bort den gamla surdegen, så att I
bliven en ny deg. I ären ju osyrade; ty vi hava ock ett påskalamm, som
är slaktat, nämligen Kristus.

<span id="an_5:8">5:8</span> Låtom oss därför hålla högtid, icke med
gammal surdeg, icke med elakhetens och ondskans surdeg, utan med
renhetens och sanningens osyrade bröd.

<span id="an_5:9">5:9</span> Jag skrev till eder i mitt brev att I icke
skullen hava något umgänge med otuktiga människor --

<span id="an_5:10">5:10</span> detta icke sagt i allmänhet, om alla
denna världens otuktiga människor eller om giriga och roffare eller om
avgudadyrkare; annars måsten I ju rymma ur världen.

<span id="an_5:11">5:11</span> Nej, då jag skrev så till eder, menade
jag, att om någon som kallades broder vore en otuktig människa eller en
girig eller en avgudadyrkare eller en smädare eller en drinkare eller en
roffare, så skullen I icke hava något umgänge med en sådan eller äta
tillsammans med honom.

<span id="an_5:12">5:12</span> Ty icke tillkommer det väl mig att döma
dem som äro utanför? Dem som äro innanför haven I ju att döma;

<span id="an_5:13">5:13</span> dem som äro utanför skall Gud döma. »I
skolen driva ut ifrån eder den som är ond.»

<span id="an_6:1">6:1</span> Huru kan någon av eder taga sig för, att
när han har sak med en annan, gå till rätta icke inför de heliga, utan
inför de orättfärdiga?

<span id="an_6:2">6:2</span> Veten I då icke att de heliga skola döma
världen? Men om nu I skolen sitta till doms över världen, ären I då icke
goda nog att döma i helt ringa mål?

<span id="an_6:3">6:3</span> I veten ju att vi skola döma änglar; huru
mycket mer böra vi icke då kunna döma i timliga ting?

<span id="an_6:4">6:4</span> Och likväl, när I nu haven före något mål
som gäller sådana ting, sätten I till domare just dem som äro ringa
aktade i församlingen!

<span id="an_6:5">6:5</span> Eder till blygd säger jag detta. Är det då
så omöjligt att bland eder finna någon vis man, som kan bliva
skiljedomare mellan sina bröder?

<span id="an_6:6">6:6</span> Måste i stället den ene brodern gå till
rätta med den andre, och det inför de otrogna?

<span id="an_6:7">6:7</span> Överhuvud är redan det en brist hos eder,
att I gån till rätta med varandra. Varför liden I icke hellre orätt?
Varför låten I icke hellre andra göra eder skada?

<span id="an_6:8">6:8</span> I stället gören I nu själva orätt och
skada, och detta mot bröder.

<span id="an_6:9">6:9</span> Veten I då icke att de orättfärdiga icke
skola få Guds rike till arvedel? Faren icke vilse. Varken otuktiga
människor eller avgudadyrkare eller äktenskapsbrytare, varken de som
låta bruka sig till synd mot naturen eller de som själva öva sådan synd,

<span id="an_6:10">6:10</span> varken tjuvar eller giriga eller drinkare
eller smädare eller roffare skola få Guds rike till arvedel.

<span id="an_6:11">6:11</span> Sådana voro ock somliga bland eder, men I
haven låtit två eder rena, I haven blivit helgade, I haven blivit
rättfärdiggjorda i Herrens, Jesu Kristi, namn och i vår Guds Ande.

<span id="an_6:12">6:12</span> »Allt är mig lovligt»; ja, men icke allt
är nyttigt. »Allt är mig lovligt»; ja, men jag bör icke låta något få
makt över mig.

<span id="an_6:13">6:13</span> Maten är för buken och buken för maten,
men bådadera skall Gud göra till intet. Däremot är kroppen icke för
otukt, utan för Herren, och Herren för kroppen;

<span id="an_6:14">6:14</span> och Gud, som har uppväckt Herren, skall
ock genom sin kraft uppväcka oss.

<span id="an_6:15">6:15</span> Veten I icke att edra kroppar äro Kristi
lemmar? Skall jag nu taga Kristi lemmar och göra dem till en skökas
lemmar? Bort det!

<span id="an_6:16">6:16</span> Veten I då icke att den som håller sig
till en sköka, han bliver en kropp med henne? Det heter ju: »De tu skola
varda ett kött.»

<span id="an_6:17">6:17</span> Men den som håller sig till Herren, han
är en ande med honom.

<span id="an_6:18">6:18</span> Flyn otukten. All annan synd som en
människa kan begå är utom kroppen; men den som bedriver otukt, han
syndar på sin egen kropp.

<span id="an_6:19">6:19</span> Veten I då icke att eder kropp är ett
tempel åt den helige Ande, som bor i eder, och som I haven undfått av
Gud, och att I icke ären edra egna?

<span id="an_6:20">6:20</span> I ären ju köpta, och betalning är given.
Så förhärligen då Gud i eder kropp.

<span id="an_7:1">7:1</span> Vad nu angår det I haven skrivit om, så
svarar jag detta: En man gör visserligen väl i att icke komma vid någon
kvinna;

<span id="an_7:2">7:2</span> men för att undgå otuktssynder må var man
hava sin egen hustru, och var kvinna sin egen man.

<span id="an_7:3">7:3</span> Mannen give sin hustru vad han är henne
pliktig, sammalunda ock hustrun sin man.

<span id="an_7:4">7:4</span> Hustrun råder icke själv över sin kropp,
utan mannen; sammalunda råder ej heller mannen över sin kropp, utan
hustrun.

<span id="an_7:5">7:5</span> Dragen eder icke undan från varandra, om
icke möjligen, med bådas samtycke, till en tid, för att I skolen hava
ledighet till bönen. Kommen sedan åter tillsammans, så att Satan icke
frestar eder, då I nu icke kunnen leva återhållsamt.

<span id="an_7:6">7:6</span> Detta säger jag likväl såsom en
tillstädjelse, icke såsom en befallning.

<span id="an_7:7">7:7</span> Jag skulle dock vilja att alla människor
vore såsom jag. Men var och en har fått sin särskilda nådegåva från Gud,
den ene så, den andre så.

<span id="an_7:8">7:8</span> Till de ogifta åter och till änkorna säger
jag att de göra väl, om de förbliva i samma ställning som jag.

<span id="an_7:9">7:9</span> Men kunna de icke leva återhållsamt, så må
de gifta sig; ty det är bättre att gifta sig än att vara upptänd av
begär.

<span id="an_7:10">7:10</span> Men dem som äro gifta bjuder jag -- dock
icke jag, utan Herren; En hustru må icke skilja sig från sin man

<span id="an_7:11">7:11</span> (om hon likväl skulle skilja sig, så
förblive hon ogift eller förlike sig åter med mannen), ej heller må en
man förskjuta sin hustru.

<span id="an_7:12">7:12</span> Till de andra åter säger jag själv, icke
Herren: Om någon som hör till bröderna har en hustru som icke är
troende, och denna är villig att leva tillsammans med honom, så må han
icke förskjuta henne.

<span id="an_7:13">7:13</span> Likaså, om en hustru har en man som icke
är troende, och denne är villig att leva tillsammans med henne, så må
hon icke förskjuta mannen.

<span id="an_7:14">7:14</span> Ty den icke troende mannen är helgad i
och genom sin hustru, och den icke troende hustrun är helgad i och genom
sin man, då han är en broder; annars vore ju edra barn orena, men nu äro
de heliga. --

<span id="an_7:15">7:15</span> Om däremot den icke troende vill skiljas,
så må han få skiljas. En broder eller syster är i sådana fall intet
tvång underkastad, och Gud har kallat oss till att leva i frid.

<span id="an_7:16">7:16</span> Ty huru kan du veta, du hustru, om du
skall frälsa din man? Eller du man, huru vet du om du skall frälsa din
hustru?

<span id="an_7:17">7:17</span> Må allenast var och en vandra den väg
fram, som Herren har bestämt åt honom, var och en i den ställning vari
Gud har kallat honom. Den ordningen stadgar jag för alla församlingar.

<span id="an_7:18">7:18</span> Har någon blivit kallad såsom omskuren,
så göre han sig icke åter lik de oomskurna; har någon blivit kallad
såsom oomskuren, så låte han icke omskära sig.

<span id="an_7:19">7:19</span> Det kommer icke an på om någon är
omskuren eller oomskuren; allt beror på huruvida han håller Guds bud.

<span id="an_7:20">7:20</span> Var och en förblive i den kallelse vari
han var, när han blev kallad.

<span id="an_7:21">7:21</span> Har du blivit kallad såsom träl, så låt
detta icke gå dig till sinnes; dock, om du kan bliva fri, så begagna dig
hellre därav.

<span id="an_7:22">7:22</span> Ty den träl som har blivit kallad till
att vara i Herren, han är en Herrens frigivne; sammalunda är ock den
frie, som har blivit kallad, en Kristi livegne.

<span id="an_7:23">7:23</span> I ären köpta, och betalningen är given;
bliven icke människors trälar.

<span id="an_7:24">7:24</span> Ja, mina bröder, var och en förblive
inför Gud i den ställning vari han har blivit kallad.

<span id="an_7:25">7:25</span> Vad vidare angår dem som äro jungfrur, så
har jag icke att åberopa någon befallning av Herren, utan giver allenast
ett råd, såsom en som genom Herrens barmhärtighet har blivit förtroende
värd.

<span id="an_7:26">7:26</span> Jag menar alltså, med tanke på den nöd
som står för dörren, att den människa gör väl, som förbliver såsom hon
är.

<span id="an_7:27">7:27</span> Är du bunden vid hustru, så sök icke att
bliva lös. Är du utan hustru, så sök icke att få hustru.

<span id="an_7:28">7:28</span> Om du likväl skulle gifta dig, så syndar
du icke därmed; ej heller syndar en jungfru, om hon gifter sig. Dock
komma de som så göra att draga över sig lekamliga vedermödor; och jag
skulle gärna vilja skona eder.

<span id="an_7:29">7:29</span> Men det säger jag, mina bröder: Tiden är
kort; därför må härefter de som hava hustrur vara såsom hade de inga,

<span id="an_7:30">7:30</span> och de som gråta såsom gräte de icke, och
de som glädja sig såsom gladde de sig icke, och de som köpa något såsom
finge de icke behålla det,

<span id="an_7:31">7:31</span> och de som bruka denna världen såsom
gjorde de icke något bruk av den. Ty den nuvarande världsordningen går
mot sitt slut;

<span id="an_7:32">7:32</span> och jag skulle gärna vilja att I voren
fria ifrån omsorger. Den man som icke är gift ägnar nämligen sin omsorg
åt vad som hör Herren till, huru han skall behaga Herren;

<span id="an_7:33">7:33</span> men den gifte mannen ägnar sin omsorg åt
vad som hör världen till, huru han skall behaga sin hustru,

<span id="an_7:34">7:34</span> och så är hans hjärta delat. Likaså ägnar
den kvinna, som icke längre är gift eller som är jungfru, sin omsorg åt
vad som hör Herren till, att hon må vara helig till både kropp och ande;
men den gifta kvinnan ägnar sin omsorg åt vad som hör världen till, huru
hon skall behaga sin man.

<span id="an_7:35">7:35</span> Detta säger jag till eder egen nytta, och
icke för att lägga något band på eder, utan för att I skolen föra en
hövisk vandel och stadigt förbliva vid Herren.

<span id="an_7:36">7:36</span> Men om någon menar sig handla
otillbörligt mot sin ogifta dotter därmed att hon får bliva överårig, då
må han göra såsom han vill, om det nu måste så vara; han begår därmed
ingen synd. Må hon få gifta sig.

<span id="an_7:37">7:37</span> Om däremot någon är fast i sitt sinne och
icke bindes av något nödtvång, utan kan följa sin egen vilja, och så i
sitt sinne är besluten att låta sin ogifta dotter förbliva såsom hon är,
då gör denne väl.

<span id="an_7:38">7:38</span> Alltså: den som gifter bort sin dotter,
han gör väl; och den som icke gifter bort henne, han gör ännu bättre.

<span id="an_7:39">7:39</span> En hustru är bunden så länge hennes man
lever; men när hennes man är avsomnad, står det henne fritt att gifta
sig med vem hon vill, blott det sker i Herren.

<span id="an_7:40">7:40</span> Men lyckligare är hon, om hon förbliver
såsom hon är. Så är min mening, och jag tror att också jag har Guds
Ande.

<span id="an_8:1">8:1</span> Vad åter angår kött från avgudaoffer, så
känna vi nog det talet: »Alla hava vi 'kunskap'.» »Kunskapen» uppblåser,
men kärleken uppbygger.

<span id="an_8:2">8:2</span> Om någon menar sig hava fått någon
»kunskap», så har han ännu icke fått kunskap på sådant sätt som han
borde hava.

<span id="an_8:3">8:3</span> Men den som älskar Gud, han är känd av
honom.

<span id="an_8:4">8:4</span> Vad alltså angår ätandet av kött från
avgudaoffer, så säger jag detta: Vi veta visserligen att ingen avgud
finnes till i världen, och att det icke finnes mer än en enda Gud.

<span id="an_8:5">8:5</span> Ty om ock några så kallade gudar skulle
finnas, vare sig i himmelen eller på jorden -- och det finnes ju många
»gudar» och många »herrar» --

<span id="an_8:6">8:6</span> så finnes dock för oss allenast en enda
Gud: Fadern, av vilken allt är, och till vilken vi själva äro, och en
enda Herre: Jesus Kristus, genom vilken allt är, och genom vilken vi
själva äro.

<span id="an_8:7">8:7</span> Dock, icke alla hava denna kunskap, utan
somliga, som äro vana att ännu alltjämt tänka på avguden, äta köttet
såsom avgudaofferskött. Och eftersom deras samvete är svagt, bliver det
härigenom befläckat.

<span id="an_8:8">8:8</span> Men maten skall icke avgöra vår ställning
till Gud. Avhålla vi oss från att äta, så bliva vi icke därigenom sämre;
äta vi, så bliva vi icke därigenom bättre.

<span id="an_8:9">8:9</span> Sen likväl till, att denna eder frihet icke
till äventyrs bliver en stötesten för de svaga.

<span id="an_8:10">8:10</span> Ty om någon får se dig, som har undfått
»kunskap», ligga till bords i ett avgudahus, skall då icke hans samvete,
om han är svag, därav »bliva uppbyggt» på det sätt att han äter köttet
från avgudaoffer?

<span id="an_8:11">8:11</span> Genom din »kunskap» går ju då den svage
förlorad -- han, din broder, som Kristus har lidit döden för.

<span id="an_8:12">8:12</span> Om I på sådant sätt synden mot bröderna
och såren deras svaga samveten, då synden I mot Kristus själv.

<span id="an_8:13">8:13</span> Därför, om maten kan bliva min broder
till fall, så vill jag sannerligen hellre för alltid avstå från att äta
kött, på det att jag icke må bliva min broder till fall.

<span id="an_9:1">9:1</span> Är jag icke fri? Är jag icke en apostel?
Har jag icke sett Jesus, vår Herre? Ären icke I mitt verk i Herren?

<span id="an_9:2">9:2</span> Om jag icke för andra är en apostel, så är
jag det åtminstone för eder, ty I själva ären i Herren inseglet på mitt
apostlaämbete.

<span id="an_9:3">9:3</span> Detta är mitt försvar mot dem som sätta sig
till doms över mig.

<span id="an_9:4">9:4</span> Skulle vi kanhända icke hava rätt att få
mat och dryck?

<span id="an_9:5">9:5</span> Skulle vi icke hava rätt att få såsom
hustru föra med oss på våra resor någon som är en syster, vi likaväl som
de andra apostlarna och Herrens bröder och särskilt Cefas?

<span id="an_9:6">9:6</span> Eller äro jag och Barnabas de enda som icke
hava rätt att vara fritagna ifrån kroppsarbete?

<span id="an_9:7">9:7</span> Vem tjänar någonsin i krig på egen sold?
Vem planterar en vingård och äter icke dess frukt? Eller vem vaktar en
hjord och förtär icke mjölk från hjorden?

<span id="an_9:8">9:8</span> Icke talar jag väl detta därför att
människor pläga så tala? Säger icke själva lagen detsamma?

<span id="an_9:9">9:9</span> I Moses' lag är ju skrivet: »Du skall icke
binda munnen till på oxen som tröskar.» Månne det är om oxarna som Gud
har sådan omsorg?

<span id="an_9:10">9:10</span> Eller säger han det icke i alla händelser
med tanke på oss? Jo, för vår skull blev det skrivet, att den som plöjer
bör plöja med en förhoppning, och att den som tröskar bör göra det i
förhoppning om att få sin del.

<span id="an_9:11">9:11</span> Om vi hava sått åt eder ett utsäde av
andligt gott, är det då för mycket, om vi få inbärga från eder en skörd
av lekamligt gott?

<span id="an_9:12">9:12</span> Om andra hava en viss rättighet över
eder, skulle då icke vi än mer hava det? Och likväl hava vi icke gjort
bruk av den rättigheten, utan vi fördraga allt, för att icke lägga något
hinder i vägen för Kristi evangelium.

<span id="an_9:13">9:13</span> I veten ju att de som förrätta tjänsten i
helgedomen få sin föda ifrån helgedomen, och att de som äro anställda
vid altaret få sin del, när altaret får sin.

<span id="an_9:14">9:14</span> Så har ock Herren förordnat att de som
förkunna evangelium skola hava sitt uppehälle av evangelium.

<span id="an_9:15">9:15</span> Men jag för min del har icke gjort bruk
av någon sådan förmån. Detta skriver jag nu icke, för att jag själv
skall få någon sådan; långt hellre ville jag dö. Nej, ingen skall göra
min berömmelse om intet.

<span id="an_9:16">9:16</span> Ty om jag förkunnar evangelium, så är
detta ingen berömmelse för mig. Jag måste ju så göra; och ve mig, om jag
icke förkunnade evangelium!

<span id="an_9:17">9:17</span> Gör jag det av egen drift, så har jag
rätt till lön; men då jag nu icke gör det av egen drift, så är den
syssla som jag är betrodd med allenast en livegen förvaltares. --

<span id="an_9:18">9:18</span> Vilken är alltså min lön? Jo, just den,
att när jag förkunnar evangelium, så gör jag detta utan kostnad för
någon, i det att jag avstår från att göra bruk av den rättighet jag har
såsom förkunnare av evangelium.

<span id="an_9:19">9:19</span> Ty fastän jag är fri och oberoende av
alla, har jag dock gjort mig till allas tjänare, för att jag skall vinna
dess flera.

<span id="an_9:20">9:20</span> För judarna har jag blivit såsom en jude,
för att kunna vinna judar; för dom som stå under lagen har jag, som
själv icke står under lagen, blivit såsom stode jag under lagen, för att
kunna vinna dem som stå under lagen.

<span id="an_9:21">9:21</span> För dem som äro utan lag har jag, som
icke är utan Guds lag, men är i Kristi lag, blivit såsom vore jag utan
lag, för att jag skall vinna dem som äro utan lag.

<span id="an_9:22">9:22</span> För de svaga har jag blivit svag, för att
kunna vinna de svaga; för alla har jag blivit allt, för att jag i alla
händelser skall frälsa några.

<span id="an_9:23">9:23</span> Men allt gör jag för evangelii skull, för
att också jag skall bliva delaktig av dess goda.

<span id="an_9:24">9:24</span> I veten ju, att fastän de som löpa på
tävlingsbanan allasammans löpa, så vinner allenast en segerlönen. Löpen
såsom denne, för att I mån vinna lönen.

<span id="an_9:25">9:25</span> Men alla som vilja deltaga i en sådan
tävlan pålägga sig återhållsamhet i alla stycken: dessa för att vinna en
förgänglig segerkrans, men vi för att vinna en oförgänglig.

<span id="an_9:26">9:26</span> Jag för min del löper alltså icke såsom
gällde det ett ovisst mål; jag kämpar icke likasom en man som hugger i
vädret.

<span id="an_9:27">9:27</span> Fastmer tuktar jag min kropp och kuvar
den, för att jag icke, när jag predikar för andra, själv skall komma
till korta vid provet.

<span id="an_10:1">10:1</span> Ty jag vill säga eder detta, mina bröder:
Våra fäder voro alla under molnskyn och gingo alla genom havet;

<span id="an_10:2">10:2</span> alla blevo de i molnskyn och i havet
döpta till Moses;

<span id="an_10:3">10:3</span> alla åto de samma andliga mat,

<span id="an_10:4">10:4</span> och alla drucko de samma andliga dryck --
de drucko nämligen ur en andlig klippa, som åtföljde dem, och den
klippan var Kristus.

<span id="an_10:5">10:5</span> Men de flesta av dem hade Gud icke behag
till; de blevo ju nedgjorda i öknen.

<span id="an_10:6">10:6</span> Detta skedde oss till en varnagel, för
att vi icke skulle hava begärelse till det onda, såsom de hade begärelse
därtill.

<span id="an_10:7">10:7</span> Ej heller skolen I bliva avgudadyrkare,
såsom somliga av dem blevo; så är ju skrivet: »Folket satte sig ned till
att äta och dricka, och därpå stodo de upp till all leka.»

<span id="an_10:8">10:8</span> Låtom oss icke heller bedriva otukt,
såsom somliga av dem gjorde, varför ock tjugutre tusen föllo på en enda
dag.

<span id="an_10:9">10:9</span> Låtom oss icke heller fresta Kristus,
såsom somliga av dem gjorde, varför de ock blevo dödade av ormarna.

<span id="an_10:10">10:10</span> Knorren icke heller, såsom somliga av
dem gjorde, varför de ock blevo dödade av »Fördärvaren».

<span id="an_10:11">10:11</span> Men detta vederfors dem för att tjäna
till en varnagel, och det blev upptecknat till lärdom för oss, som hava
tidernas ände inpå oss.

<span id="an_10:12">10:12</span> Därför, den som menar sig stå, han må
se till, att han icke faller.

<span id="an_10:13">10:13</span> Inga andra frestelser hava mött eder än
sådana som vanligen möta människor. Och Gud är trofast; han skall icke
tillstädja att I bliven frestade över eder förmåga, utan när han låter
frestelsen komma, skall han ock bereda en utväg därur, så att I kunnen
härda ut i den.

<span id="an_10:14">10:14</span> Alltså, mina älskade, undflyn
avgudadyrkan.

<span id="an_10:15">10:15</span> Jag säger detta till eder såsom till
förståndiga människor; själva mån I döma om det som jag säger.

<span id="an_10:16">10:16</span> Välsignelsens kalk, över vilken vi
uttala välsignelsen, är icke den en delaktighet av Kristi blod? Brödet,
som vi bryta, är icke det en delaktighet av Kristi kropp?

<span id="an_10:17">10:17</span> Eftersom det är ett enda bröd, så äro
vi, fastän många, en enda kropp, ty alla få vi vår del av detta ena
bröd.

<span id="an_10:18">10:18</span> Sen på det lekamliga Israel: äro icke
de som äta av offren delaktiga i altaret?

<span id="an_10:19">10:19</span> Vad vill jag då säga härmed? Månne att
avgudaofferskött är någonting, eller att en avgud är någonting?

<span id="an_10:20">10:20</span> Nej, det vill jag säga, att vad
hedningarna offra, det offra de åt onda andar och icke åt Gud; och jag
vill icke att I skolen hava någon gemenskap med de onda andarna.

<span id="an_10:21">10:21</span> I kunnen icke dricka Herrens kalk och
tillika onda andars kalk; I kunnen icke hava del i Herrens bord och
tillika i onda andars bord.

<span id="an_10:22">10:22</span> Eller vilja vi reta Herren? Äro då vi
starkare än han?

<span id="an_10:23">10:23</span> »Allt är lovligt»; ja, men icke allt är
nyttigt. »Allt är lovligt»; ja, men icke allt uppbygger.

<span id="an_10:24">10:24</span> Ingen söke sitt eget bästa, utan envar
den andres.

<span id="an_10:25">10:25</span> Allt som säljes i köttboden mån I äta;
I behöven icke för samvetets skull göra någon undersökning därom.

<span id="an_10:26">10:26</span> Ty »jorden är Herrens, och allt vad
därpå är».

<span id="an_10:27">10:27</span> Om någon av dem som icke äro troende
bjuder eder till sig och I viljen gå till honom, så mån I äta av allt
som sättes fram åt eder; I behöven icke för samvetets skull göra någon
undersökning därom.

<span id="an_10:28">10:28</span> Men om någon då säger till eder: »Detta
är offerkött», så skolen I avhålla eder från att äta, för den mans
skull, som gav saken till känna, och för samvetets skull --

<span id="an_10:29">10:29</span> jag menar icke ditt eget samvete, utan
den andres; ty varför skulle jag låta min frihet dömas av en annans
samvete?

<span id="an_10:30">10:30</span> Om jag äter därav med tacksägelse,
varför skulle jag då bliva smädad för det som jag tackar Gud för?

<span id="an_10:31">10:31</span> Alltså, vare sig I äten eller dricken,
eller vadhelst annat I gören, så gören allt till Guds ära.

<span id="an_10:32">10:32</span> Bliven icke för någon till en
stötesten, varken för judar eller för greker eller för Guds församling;

<span id="an_10:33">10:33</span> varen såsom jag, som i alla stycken
fogar mig efter alla och icke söker min egen nytta, utan de mångas, för
att de skola bliva frälsta.

<span id="an_11:1">11:1</span> Varen I mina efterföljare, såsom jag är
Kristi.

<span id="an_11:2">11:2</span> Jag prisar eder för det att I i alla
stycken haven mig i minne och hållen fast vid mina lärdomar, såsom de
äro eder givna av mig.

<span id="an_11:3">11:3</span> Men jag vill att I skolen inse detta, att
Kristus är envar mans huvud, och att mannen är kvinnans huvud, och att
Gud är Kristi huvud.

<span id="an_11:4">11:4</span> Var och en man som har sitt huvud
betäckt, när han beder eller profeterar, han vanärar sitt huvud.

<span id="an_11:5">11:5</span> Men var kvinna som beder eller profeterar
med ohöljt huvud, hon vanärar sitt huvud, ty det är då alldeles som om
hon hade sitt hår avrakat.

<span id="an_11:6">11:6</span> Om en kvinna icke vill hölja sig, så kan
hon lika väl låta skära av sitt hår; men eftersom det är en skam för en
kvinna att låta skära av sitt hår eller att låta raka av det, så må hon
hölja sig.

<span id="an_11:7">11:7</span> En man är icke pliktig att hölja sitt
huvud, eftersom han är Guds avbild och återspeglar hans härlighet, då
kvinnan däremot återspeglar mannens härlighet.

<span id="an_11:8">11:8</span> Ty mannen är icke av kvinnan, utan
kvinnan av mannen.

<span id="an_11:9">11:9</span> Icke heller skapades mannen för kvinnans
skull, utan kvinnan för mannens skull.

<span id="an_11:10">11:10</span> Därför bör kvinnan på sitt huvud hava
en »makt», för änglarnas skull.

<span id="an_11:11">11:11</span> Dock är det i Herren så, att varken
kvinnan är till utan mannen, eller mannen utan kvinnan.

<span id="an_11:12">11:12</span> Ty såsom kvinnan är av mannen, så är
ock mannen genom kvinnan; men alltsammans är av Gud. --

<span id="an_11:13">11:13</span> Dömen själva: höves det en kvinnan att
ohöljd bedja till Gud?

<span id="an_11:14">11:14</span> Lär icke själva naturen eder att det
länder en man till vanheder, om han har långt hår,

<span id="an_11:15">11:15</span> men att det länder en kvinna till ära,
om hon har långt hår? Håret är ju henne givet såsom slöja.

<span id="an_11:16">11:16</span> Om nu likväl någon vill vara
genstridig, så mån han veta att vi för vår del icke hava en sådan
sedvänja, ej heller andra Guds församlingar.

<span id="an_11:17">11:17</span> Detta bjuder jag eder nu. Men vad jag
icke kan prisa är att I kommen tillsammans, icke till förbättring, utan
till försämring.

<span id="an_11:18">11:18</span> Ty först och främst hör jag sägas att
vid edra församlingsmöten söndringar yppa sig bland eder. Och till en
del tror jag att så är.

<span id="an_11:19">11:19</span> Ty partier måste ju finnas bland eder,
för att det skall bliva uppenbart vilka bland eder som hålla provet.

<span id="an_11:20">11:20</span> När I alltså kommen tillsammans med
varandra, kan ingen Herrens måltid hållas;

<span id="an_11:21">11:21</span> ty vid måltiden tager var och en i
förväg själv den mat han har medfört, och så får den ene hungra, medan
den andre får för mycket.

<span id="an_11:22">11:22</span> Haven I då icke edra hem, där I kunnen
äta ock dricka? Eller är det så, att I förakten Guds församling och
viljen komma dem att blygas, som intet hava? Vad skall jag då säga till
eder? Skall jag prisa eder? Nej, i detta stycke prisar jag eder icke.

<span id="an_11:23">11:23</span> Ty jag har från Herren undfått detta,
som jag ock har meddelat eder: I den natt då Herren Jesus blev förrådd
tog han ett bröd

<span id="an_11:24">11:24</span> och tackade Gud och bröt det och sade:
»Detta är min lekamen, som varder utgiven för eder. Gören detta till min
åminnelse.»

<span id="an_11:25">11:25</span> Sammalunda tog han ock kalken, efter
måltiden, och sade: »Denna kalk är det nya förbundet, i mitt blod. Så
ofta I dricken den, så gören detta till min åminnelse.»

<span id="an_11:26">11:26</span> Ty så ofta I äten detta bröd och
dricken kalken, förkunnen I Herrens död, till dess att han kommer.

<span id="an_11:27">11:27</span> Den som nu på ett ovärdigt sätt äter
detta bröd eller dricker Herrens kalk, han försyndar sig på Herrens
lekamen och blod.

<span id="an_11:28">11:28</span> Pröve då människan sig själv, och äte
så av brödet och dricke av kalken.

<span id="an_11:29">11:29</span> Ty den som äter och dricker, utan att
göra åtskillnad mellan Herrens lekamen och annan spis, han äter och
dricker en dom över sig.

<span id="an_11:30">11:30</span> Därför finnas ock bland eder många som
äro svaga och sjuka, och ganska många äro avsomnade.

<span id="an_11:31">11:31</span> Om vi ginge till doms med oss själva,
så bleve vi icke dömda.

<span id="an_11:32">11:32</span> Men då vi nu bliva dömda, så är detta
en Herrens tuktan, som drabbar oss, för att vi icke skola bliva fördömda
tillika med världen.

<span id="an_11:33">11:33</span> Alltså, mina bröder, när I kommen
tillsammans för att hålla måltid, så vänten på varandra.

<span id="an_11:34">11:34</span> Om någon är hungrig, då må han äta
hemma, så att eder sammankomst icke bliver eder till en dom. Om det
övriga skall jag förordna, när jag kommer.

<span id="an_12:1">12:1</span> Vad nu angår dem som hava andliga gåvor,
så vill jag säga eder, mina bröder, huru med dem förhåller sig.

<span id="an_12:2">12:2</span> I veten att I, medan I voren hedningar,
läten eder blindvis föras bort till de stumma avgudarna.

<span id="an_12:3">12:3</span> Därför vill jag nu förklara för eder, att
likasom ingen som talar i Guds Ande säger: »Förbannad vare Jesus», så
kan ej heller någon säga: »Jesus är Herre» annat än i den helige Ande.

<span id="an_12:4">12:4</span> Nådegåvorna äro mångahanda, men Anden är
en och densamme.

<span id="an_12:5">12:5</span> Tjänsterna äro mångahanda, men Herren är
en och densamme.

<span id="an_12:6">12:6</span> Kraftverkningarna äro mångahanda, men Gud
är en och densamme, han som verkar allt i alla.

<span id="an_12:7">12:7</span> Men de gåvor i vilka Anden uppenbarar sig
givas åt var och en så, att de kunna bliva till nytta.

<span id="an_12:8">12:8</span> Så gives genom Anden åt den ene att tala
visdomens ord, åt en annan att efter samme Ande tala kunskapens ord,

<span id="an_12:9">12:9</span> åt en annan gives tro i samme Ande, åt en
annan givas helbrägdagörelsens gåvor i samme ene Ande,

<span id="an_12:10">12:10</span> åt en annan gives gåvan att utföra
kraftgärningar, åt en annan att profetera, åt en annan att skilja mellan
andar, åt en annan att tala tungomål på olika sätt, åt en annan att
uttyda, när någon talar tungomål.

<span id="an_12:11">12:11</span> Men allt detta verkar densamme ene
Anden, i det han, alltefter sin vilja, tilldelar åt var och en någon
särskild gåva.

<span id="an_12:12">12:12</span> Ty likasom kroppen är en och likväl har
många lemmar, och likasom kroppens alla lemmar, fastän de äro många,
likväl utgöra en enda kropp, likaså är det med Kristus.

<span id="an_12:13">12:13</span> Ty i en och samme Ande äro vi alla
döpta till att utgöra en och samma kropp, vare sig vi äro judar eller
greker, vare sig vi äro trälar eller fria; och alla hava vi fått en och
samme Ande utgjuten över oss.

<span id="an_12:14">12:14</span> Kroppen utgöres ju icke heller av en
enda lem, utan av många.

<span id="an_12:15">12:15</span> Om foten ville säga: »Jag är icke hand,
därför hör jag icke till kroppen», så skulle den icke dess mindre höra
till kroppen.

<span id="an_12:16">12:16</span> Och om örat ville säga: »Jag är icke
öga, därför hör jag icke till kroppen», så skulle det icke dess mindre
höra till kroppen.

<span id="an_12:17">12:17</span> Om hela kroppen vore öga, var funnes då
hörseln? Och om den hel och hållen vore öra, var funnes då lukten?

<span id="an_12:18">12:18</span> Men nu har Gud insatt lemmarna i
kroppen, var och en av dem på det sätt som han har velat.

<span id="an_12:19">12:19</span> Om åter allasammans utgjorde en enda
lem, var funnes då själva kroppen?

<span id="an_12:20">12:20</span> Men nu är det så, att lemmarna äro
många, och att kroppen dock är en enda.

<span id="an_12:21">12:21</span> Ögat kan icke säga till handen: »Jag
behöver dig icke», ej heller huvudet till fötterna: »Jag behöver eder
icke.»

<span id="an_12:22">12:22</span> Nej, just de kroppens lemmar som tyckas
vara svagast äro som mest nödvändiga.

<span id="an_12:23">12:23</span> Och de delar av kroppen, som tyckas oss
vara mindre hedersamma, dem bekläda vi med så mycket större heder; och
dem som vi blygas för, dem skyla vi med så mycket större blygsamhet,

<span id="an_12:24">12:24</span> under det att de andra icke behöva
något sådant. Men när Gud sammanfogade kroppen av olika delar och därvid
lät den ringare delen få en så mycket större heder,

<span id="an_12:25">12:25</span> så skedde detta, för att söndring icke
skulle uppstå i kroppen, utan alla lemmar endräktigt hava omsorg om
varandra.

<span id="an_12:26">12:26</span> Om nu en lem lider, så lida alla de
andra lemmarna med den; om åter en lem äras, så glädja sig alla de andra
lemmarna med den.

<span id="an_12:27">12:27</span> Men nu ären I Kristi kropp och hans
lemmar, var och en i sin mån.

<span id="an_12:28">12:28</span> Och Gud har i församlingen satt först
och främst några till apostlar, för det andra några till profeter, för
det tredje några till lärare, vidare några till att utföra
kraftgärningar, ytterligare några till att hava helbrägdagörelsens
gåvor, eller till att taga sig an de hjälplösa, eller till att vara
styresmän, eller till att på olika sätt tala tungomål.

<span id="an_12:29">12:29</span> Icke äro väl alla apostlar? Icke äro
väl alla profeter? Icke äro väl alla lärare? Icke utföra väl alla
kraftgärningar?

<span id="an_12:30">12:30</span> Icke hava väl alla helbrägdagörelsens
gåvor? Icke tala väl alla tungomål? Icke kunna väl alla uttyda?

<span id="an_12:31">12:31</span> Men varen ivriga att undfå de nådegåvor
som äro de största. Och nu vill jag ytterligare visa eder en väg, en
övermåttan härlig väg.

<span id="an_13:1">13:1</span> Om jag talade både människors och änglars
tungomål, men icke hade kärlek, så vore jag allenast en ljudande malm
eller en klingande cymbal.

<span id="an_13:2">13:2</span> Och om jag hade profetians gåva och
visste alla hemligheter och ägde all kunskap, och om jag hade all tro,
så att jag kunde förflytta berg, men icke hade kärlek, så vore jag
intet.

<span id="an_13:3">13:3</span> Och om jag gåve bort allt vad jag ägde
till bröd åt de fattiga, ja, om jag offrade min kropp till att brännas
upp, men icke hade kärlek, så vore detta mig till intet gagn.

<span id="an_13:4">13:4</span> Kärleken är tålig och mild. Kärleken
avundas icke, kärleken förhäver sig icke, den uppblåses icke.

<span id="an_13:5">13:5</span> Den skickar sig icke ohöviskt, den söker
icke sitt, den förtörnas icke, den hyser icke agg för en oförrätts
skull.

<span id="an_13:6">13:6</span> Den gläder sig icke över
orättfärdigheten, men har sin glädje i sanningen.

<span id="an_13:7">13:7</span> Den fördrager allting, den tror allting,
den hoppas allting, den uthärdar allting.

<span id="an_13:8">13:8</span> Kärleken förgår aldrig. Men profetians
gåva, den skall försvinna, och tungomålstalandet, det skall taga slut,
och kunskapen, den skall försvinna.

<span id="an_13:9">13:9</span> Ty vår kunskap är ett styckverk, och vårt
profeterande är ett styckverk;

<span id="an_13:10">13:10</span> men när det kommer, som är fullkomligt,
då skall det försvinna, som är ett styckverk.

<span id="an_13:11">13:11</span> När jag var barn, talade jag såsom ett
barn, mitt sinne var såsom ett barns, jag hade barnsliga tankar; men
sedan jag blev man, har jag lagt bort vad barnsligt var.

<span id="an_13:12">13:12</span> Nu se vi ju på ett dunkelt sätt, såsom
i en spegel, men då skola vi se ansikte mot ansikte. Nu är min kunskap
ett styckverk, men då skall jag känna till fullo, såsom jag själv har
blivit till fullo känd.

<span id="an_13:13">13:13</span> Så bliva de då beståndande, tron,
hoppet, kärleken, dessa tre; men störst bland dem är kärleken.

<span id="an_14:1">14:1</span> Faren efter kärleken, men varen ock
ivriga att undfå de andliga gåvorna, framför allt profetians gåva.

<span id="an_14:2">14:2</span> Ty den som talar tungomål, han talar icke
för människor, utan för Gud; ingen förstår honom ju, han talar i
andehänryckning hemlighetsfulla ord.

<span id="an_14:3">14:3</span> Men den som profeterar, han talar för
människor, dem till uppbyggelse och förmaning och tröst.

<span id="an_14:4">14:4</span> Den som talar tungomål uppbygger allenast
sig själv, men den som profeterar, han uppbygger en hel församling.

<span id="an_14:5">14:5</span> Jag skulle väl vilja att I alla taladen
tungomål, men ännu hellre ville jag att I profeteraden. Den som
profeterar är förmer än den som talar tungomål, om nämligen den senare
icke därjämte uttyder sitt tal, så att församlingen får någon
uppbyggelse.

<span id="an_14:6">14:6</span> Ja, mina bröder, om jag komme till eder
och talade tungomål, vad gagn gjorde jag eder därmed, såframt jag icke
därjämte genom mitt tal meddelade eder antingen någon uppenbarelse eller
någon kunskap eller någon profetia eller någon undervisning?

<span id="an_14:7">14:7</span> Gäller det icke jämväl om livlösa ting
som giva ljud ifrån sig, det må nu vara en flöjt eller en harpa, att vad
som spelas på dem icke kan uppfattas, om de icke giva ifrån sig toner
som kunna skiljas från varandra?

<span id="an_14:8">14:8</span> Likaså, om den signal som basunen giver
är otydlig, vem gör sig då redo till strid?

<span id="an_14:9">14:9</span> Detsamma gäller nu för eder; om I icke
med edra tungor frambringen begripliga ord, huru skall man då kunna
förstå vad I talen? Då bliver det ju ett tal i vädret.

<span id="an_14:10">14:10</span> Det finnes här i världen olika språk,
vem vet huru många, och bland dem finnes intet vars ljud äro utan
mening.

<span id="an_14:11">14:11</span> Men om jag nu icke förstår språket, så
bliver jag en främling för den som talar, och den som talar bliver en
främling för mig.

<span id="an_14:12">14:12</span> Detta gäller ock för eder; när I ären
ivriga att undfå andliga gåvor, så må eder strävan efter att dessa hos
eder skola överflöda hava församlingens uppbyggelse till mål.

<span id="an_14:13">14:13</span> Därför må den som talar tungomål bedja
om att han ock må kunna uttyda.

<span id="an_14:14">14:14</span> Ty om jag talar tungomål, när jag
beder, så beder visserligen min ande, men mitt förstånd kommer ingen
frukt åstad.

<span id="an_14:15">14:15</span> Vad följer då härav? Jo, jag skall väl
bedja med anden, men jag skall ock bedja med förståndet; jag skall väl
lovsjunga med anden, men jag skall ock lovsjunga med förståndet.

<span id="an_14:16">14:16</span> Eljest, om du lovar Gud med anden, huru
skola de som sitta på de olärdas plats då kunna säga sitt »amen» till
din tacksägelse? De förstå ju icke vad du säger.

<span id="an_14:17">14:17</span> Om än din tacksägelse är god, så bliva
de andra dock icke uppbyggda därav. --

<span id="an_14:18">14:18</span> Gud vare tack, jag talar tungomål mer
än I alla;

<span id="an_14:19">14:19</span> och dock vill jag hellre i församlingen
tala fem ord med mitt förstånd, till undervisning jämväl för andra, än
tio tusen ord i tungomål.

<span id="an_14:20">14:20</span> Mina bröder, varen icke barn till
förståndet; nej varen barn i ondskan, men varen fullmogna till
förståndet.

<span id="an_14:21">14:21</span> Det är skrivet i lagen: »Genom
människor med främmande tungomål och genom främlingars läppar skall jag
tala till detta folk, men icke ens så skola de höra på mig, säger
Herren.»

<span id="an_14:22">14:22</span> Alltså äro »tungomålen» ett tecken, ej
för dem som tro, utan för dem som icke tro; profetian däremot är ett
tecken, ej för dem som icke tro, utan för dem som tro.

<span id="an_14:23">14:23</span> Om nu hela församlingen komme tillhopa
till gemensamt möte, och alla där talade tungomål, och så några som vore
olärda komme ditin, eller några som icke trodde, skulle då icke dessa
säga att I voren ifrån edra sinnen?

<span id="an_14:24">14:24</span> Om åter alla profeterade, och så någon
som icke trodde, eller som vore olärd komme ditin, då skulle denne känna
sig avslöjad av alla och av alla utrannsakad.

<span id="an_14:25">14:25</span> Vad som vore fördolt i hans hjärta
bleve då uppenbart, och så skulle han falla ned på sitt ansikte och
tillbedja Gud och betyga att »Gud verkligen är i eder».

<span id="an_14:26">14:26</span> Vad följer då härav, mina bröder? Jo,
när I kommen tillsammans, så har var och en något särskilt att meddela:
den ene har en psalm, den andre något till undervisning, en annan åter
någon uppenbarelse, en talar tungomål, en annan uttyder; allt detta må
nu ske så, att det länder till uppbyggelse.

<span id="an_14:27">14:27</span> Vill man tala tungomål, så må för var
gång två eller högst tre få tala, och av dessa en i sänder, och en må
uttyda det.

<span id="an_14:28">14:28</span> Är ingen uttydare tillstädes, så må de
tiga i församlingen och tala allenast för sig själva och för Gud.

<span id="an_14:29">14:29</span> Av dem som vilja profetera må två eller
tre få tala, och de andra må döma om det som talas.

<span id="an_14:30">14:30</span> Men om någon annan som sitter där får
en uppenbarelse, då må den förste tiga.

<span id="an_14:31">14:31</span> Ty I kunnen alla få profetera, den ene
efter den andre, så att alla bliva undervisade och alla förmanade;

<span id="an_14:32">14:32</span> och profeters andar äro profeterna
underdåniga.

<span id="an_14:33">14:33</span> Gud är ju icke oordningens Gud, utan
fridens.

<span id="an_14:34">14:34</span> Såsom kvinnorna tiga i alla andra de
heligas församlingar, så må de ock tiga i edra församlingar. Det är dem
icke tillstatt att tala, utan de böra underordna sig, såsom lagen
bjuder.

<span id="an_14:35">14:35</span> Vilja de hava upplysning om något, så
må de hemma fråga sina män; ty det är en skam för en kvinna att tala i
församlingen. --

<span id="an_14:36">14:36</span> Eller är det från eder som Guds ord har
utgått? Eller har det kommit allenast till eder?

<span id="an_14:37">14:37</span> Om någon menar sig vara en profet eller
en man med andegåva, så må han ock inse att vad jag skriver till eder är
Herrens bud.

<span id="an_14:38">14:38</span> Men vill någon icke inse detta, så vare
det hans egen sak.

<span id="an_14:39">14:39</span> Alltså, mina bröder, varen ivriga att
undfå profetians gåva och förmenen ej heller någon att tala tungomål.

<span id="an_14:40">14:40</span> Men låten allt tillgå på höviskt sätt
och med ordning.

<span id="an_15:1">15:1</span> Mina bröder, jag vill påminna eder om det
evangelium som jag förkunnade för eder, som I jämväl togen emot, och som
I ännu stån kvar i,

<span id="an_15:2">15:2</span> genom vilket I ock bliven frälsta; jag
vill påminna eder om huru jag förkunnade det för eder, såframt I eljest
hållen fast därvid -- om nu icke så är att I förgäves haven kommit till
tro.

<span id="an_15:3">15:3</span> Jag meddelade eder ju såsom ett
huvudstycke vad jag själv hade undfått: att Kristus dog för våra synder,
enligt skrifterna,

<span id="an_15:4">15:4</span> och att han blev begraven, och att han
har uppstått på tredje dagen, enligt skrifterna,

<span id="an_15:5">15:5</span> och att han visade sig för Cefas och
sedan för de tolv.

<span id="an_15:6">15:6</span> Därefter visade han sig för mer än fem
hundra bröder på en gång, av vilka de flesta ännu leva kvar, medan några
äro avsomnade.

<span id="an_15:7">15:7</span> Därefter visade han sig för Jakob och
sedan för alla apostlarna.

<span id="an_15:8">15:8</span> Allra sist visade han sig också för mig,
som är att likna vid ett ofullgånget foster.

<span id="an_15:9">15:9</span> Ty jag är den ringaste bland apostlarna,
ja, icke ens värdig att kallas apostel, jag som har förföljt Guds
församling.

<span id="an_15:10">15:10</span> Men genom Guds nåd är jag vad jag är,
och hans nåd mot mig har icke varit fåfäng, utan jag har arbetat mer än
de alla -- dock icke jag, utan Guds nåd, som har varit med mig.

<span id="an_15:11">15:11</span> Det må nu vara jag eller de andra, så
är det på det sättet vi predika, och på det sättet I haven kommit till
tro.

<span id="an_15:12">15:12</span> Om det nu predikas om Kristus att han
har uppstått från de döda, huru kunna då somliga bland eder säga att det
icke finnes någon uppståndelse från de döda?

<span id="an_15:13">15:13</span> Om det åter icke finnes någon
uppståndelse från de döda, då har icke heller Kristus uppstått.

<span id="an_15:14">15:14</span> Men om Kristus icke har uppstått, då är
ju vår predikan fåfäng, då är ock eder tro fåfäng;

<span id="an_15:15">15:15</span> då befinnas vi ock vara falska Guds
vittnen, eftersom vi hava vittnat mot Gud att han har uppväckt Kristus,
som han icke har uppväckt, om det är sant att döda icke uppstå.

<span id="an_15:16">15:16</span> Ja, om döda icke uppstå, så har ej
heller Kristus uppstått.

<span id="an_15:17">15:17</span> Men om Kristus icke har uppstått, så är
eder tro förgäves; I ären då ännu kvar i edra synder.

<span id="an_15:18">15:18</span> Då hava ju ock de gått förlorade, som
hava avsomnat i Kristus.

<span id="an_15:19">15:19</span> Om vi i detta livet hava i Kristus haft
vårt hopp, och därav intet bliver, då äro vi de mest ömkansvärda av alla
människor.

<span id="an_15:20">15:20</span> Men nu har Kristus uppstått från de
döda, såsom förstlingen av de avsomnade.

<span id="an_15:21">15:21</span> Ty eftersom döden kom genom en
människa, så kom ock genom en människa de dödas uppståndelse.

<span id="an_15:22">15:22</span> Och såsom i Adam alla dö, så skola ock
i Kristus alla göras levande.

<span id="an_15:23">15:23</span> Men var och en i sin ordning: Kristus
såsom förstlingen, därnäst, vid Kristi tillkommelse, de som höra honom
till.

<span id="an_15:24">15:24</span> Därefter kommer änden, då när han
överlämnar riket åt Gud och Fadern, sedan han från andevärldens alla
furstar och alla väldigheter och makter har tagit all deras makt.

<span id="an_15:25">15:25</span> Ty han måste regera »till dess han har
lagt alla sina fiender under sina fötter».

<span id="an_15:26">15:26</span> Sist bland hans fiender bliver ock
döden berövad all sin makt;

<span id="an_15:27">15:27</span> ty »allt har han lagt under hans
fötter». Men när det heter att »allt är honom underlagt», då är
uppenbarligen den undantagen, som har lagt allt under honom.

<span id="an_15:28">15:28</span> Och sedan allt har blivit Sonen
underlagt, då skall ock Sonen själv giva sig under den som har lagt allt
under honom. Och så skall Gud bliva allt i alla.

<span id="an_15:29">15:29</span> Vad kunna annars de som låta döpa sig
för de dödas skull vinna därmed? Om så är att döda alls icke uppstå,
varför låter man då döpa sig för deras skull?

<span id="an_15:30">15:30</span> Och varför undsätta vi oss själva var
stund för faror?

<span id="an_15:31">15:31</span> Ty -- så sant jag i Kristus Jesus, vår
Herre, kan berömma mig av eder, mina bröder -- jag lider döden dag efter
dag.

<span id="an_15:32">15:32</span> Om jag hade tänkt såsom människor pläga
tänka, när jag i Efesus kämpade mot vilddjuren, vad gagnade mig då det
jag gjorde? Om döda icke uppstå -- »låtom oss då äta och dricka, ty i
morgon måste vi dö».

<span id="an_15:33">15:33</span> Faren icke vilse: »För goda seder
dåligt sällskap är fördärv.»

<span id="an_15:34">15:34</span> Vaknen upp till rätt nykterhet, och
synden icke. Somliga finnas ju, som leva i okunnighet om Gud; eder till
blygd säger jag detta.

<span id="an_15:35">15:35</span> Nu torde någon fråga: »På vad sätt
uppstå då de döda, och med hurudan kropp skola de träda fram?»

<span id="an_15:36">15:36</span> Du oförståndige! Det frö du sår, det
får ju icke liv, om det icke först har dött.

<span id="an_15:37">15:37</span> Och när du sår, då är det du sår icke
den växt som en gång skall komma upp, utan ett naket korn, kanhända ett
vetekorn, kanhända något annat.

<span id="an_15:38">15:38</span> Men Gud giver det en kropp, en sådan
som han vill, och åt vart frö dess särskilda kropp.

<span id="an_15:39">15:39</span> Icke allt kött är av samma slag, utan
människors har sin art, boskapsdjurs kött en annan art, fåglars kött
åter en annan, fiskars återigen en annan.

<span id="an_15:40">15:40</span> Så finnas ock både himmelska kroppar
och jordiska kroppar, men de himmelska kropparnas härlighet är av ett
slag, de jordiska kropparnas av ett annat slag.

<span id="an_15:41">15:41</span> En härlighet har solen, en annan
härlighet har månen, åter en annan härlighet hava stjärnorna; ja, den
ena stjärnan är icke lik den andra i härlighet. --

<span id="an_15:42">15:42</span> Så är det ock med de dödas
uppståndelse: vad som bliver sått förgängligt, det uppstår oförgängligt;

<span id="an_15:43">15:43</span> vad som bliver sått i ringhet, det
uppstår i härlighet; vad som bliver sått i svaghet, det uppstår i kraft;

<span id="an_15:44">15:44</span> här sås en »själisk» kropp, där uppstår
en andlig kropp. Så visst som det finnes en »själisk» kropp, så visst
finnes det ock en andlig.

<span id="an_15:45">15:45</span> Så är ock skrivet: »Den första
människan, Adam, blev en levande varelse med själ.» Den siste Adam åter
blev en levandegörande ande.

<span id="an_15:46">15:46</span> Men icke det andliga är det första,
utan det »själiska»; sedan kommer det andliga.

<span id="an_15:47">15:47</span> Den första människan var av jorden och
jordisk, den andra människan är av himmelen.

<span id="an_15:48">15:48</span> Sådan som den jordiska var, sådana äro
ock de jordiska; och sådan som den himmelska är, sådana äro ock de
himmelska.

<span id="an_15:49">15:49</span> Och såsom vi hava burit den jordiskas
gestalt, så skola vi ock bära den himmelskas gestalt.

<span id="an_15:50">15:50</span> Mina bröder, vad jag nu vill säga är
detta, att kött och blod icke kunna få Guds rike till arvedel; ej heller
får förgängligheten oförgängligheten till arvedel.

<span id="an_15:51">15:51</span> Se, jag säger eder en hemlighet: Vi
skola icke alla avsomna, men alla skola vi bliva förvandlade,

<span id="an_15:52">15:52</span> och det i ett nu, i ett ögonblick, vid
den sista basunens ljud. Ty basunen skall ljuda, och de döda skola
uppstå till oförgänglighet, och då skola vi bliva förvandlade.

<span id="an_15:53">15:53</span> Ty detta förgängliga måste ikläda sig
oförgänglighet, och detta dödliga ikläda sig odödlighet.

<span id="an_15:54">15:54</span> Men när detta förgängliga har iklätt
sig oförgänglighet, och detta dödliga har iklätt sig odödlighet, då
skall det ord fullbordas, som står skrivet: »Döden är uppslukad och
seger vunnen.»

<span id="an_15:55">15:55</span> Du död, var är din seger? Du död, var
är din udd?

<span id="an_15:56">15:56</span> Dödens udd är synden, och syndens makt
kommer av lagen.

<span id="an_15:57">15:57</span> Men Gud vare tack, som giver oss segern
genom vår Herre Jesus Kristus!

<span id="an_15:58">15:58</span> Alltså, mina älskade bröder, varen
fasta, orubbliga, alltid överflödande i Herrens verk, eftersom I veten
att edert arbete icke är fåfängt i Herren.

<span id="an_16:1">16:1</span> Vad nu angår insamlingen till de heliga,
så mån I förfara på samma sätt som jag har förordnat för församlingarna
i Galatien.

<span id="an_16:2">16:2</span> Var och en av eder må spara ihop vad han
får tillfälle till, och på första dagen i var vecka må han lägga av
detta hemma hos sig, så att insamlingen icke göres först vid min
ankomst.

<span id="an_16:3">16:3</span> Men när jag kommer, skall jag sända åstad
de män som I själva pröven vara lämpliga, med brev till Jerusalem, för
att där frambära eder kärleksgåva.

<span id="an_16:4">16:4</span> Och om saken befinnes vara värd att också
jag reser, så skola de få åtfölja mig.

<span id="an_16:5">16:5</span> Jag tänker nämligen komma till eder,
sedan jag har farit genom Macedonien. Ty Macedonien vill jag allenast
fara igenom,

<span id="an_16:6">16:6</span> men hos eder skall jag kanhända stanna
något, möjligen vintern över, för att I därefter mån hjälpa mig till
vägs, dit jag kan vilja begiva mig.

<span id="an_16:7">16:7</span> Jag vill icke besöka eder nu strax, på
genomresa, ty jag hoppas att någon tid få stanna hos eder, om Herren så
tillstädjer.

<span id="an_16:8">16:8</span> Men i Efesus vill jag stanna ända till
pingst.

<span id="an_16:9">16:9</span> Ty en dörr till stor och fruktbärande
verksamhet har öppnats för mig; jag har ock många motståndare.

<span id="an_16:10">16:10</span> Men när Timoteus kommer, så sen till,
att han utan fruktan må kunna vistas hos eder. Han utför ju Herrens
verk, han såväl som jag;

<span id="an_16:11">16:11</span> må därför ingen förakta honom. Hjälpen
honom sedan till vägs i frid, så att han kommer åter till mig; ty jag
väntar honom med bröderna.

<span id="an_16:12">16:12</span> Vad angår brodern Apollos, så har jag
ivrigt uppmanat honom att med de andra bröderna begiva sig till eder.
Han var dock alls icke hågad att komma just nu; men när det bliver honom
lägligt, skall han komma.

<span id="an_16:13">16:13</span> Vaken, stån fasta i tron, skicken eder
såsom män, varen starka.

<span id="an_16:14">16:14</span> Låten allt hos eder ske i kärlek.

<span id="an_16:15">16:15</span> Mina bröder, jag vill giva eder en
förmaning: I kännen ju Stefanas' husfolk och veten att de äro
förstlingen i Akaja, och att de hava ägnat sig åt de heligas tjänst;

<span id="an_16:16">16:16</span> därför mån I å eder sida underordna
eder under dessa män och under envar som bistår dem i deras arbete och
själv gör sig möda.

<span id="an_16:17">16:17</span> Jag gläder mig över att Stefanas och
Fortunatus och Akaikus hava kommit hit, ty dessa hava givit mig
ersättning för vad jag har måst sakna genom att vara skild från eder;

<span id="an_16:18">16:18</span> de hava vederkvickt min ande såväl som
eder ande. Så lären eder nu att rätt uppskatta sådana män.

<span id="an_16:19">16:19</span> Församlingarna i provinsen Asien hälsar
eder. Akvila och Priska, tillika med den församling som kommer tillhopa
i deras hus, hälsa eder mycket i Herren.

<span id="an_16:20">16:20</span> Ja, alla bröderna hälsa eder. Hälsen
varandra med en helig kyss.

<span id="an_16:21">16:21</span> Här skriver jag, Paulus, min hälsning
med egen hand.

<span id="an_16:22">16:22</span> Om någon icke har Herren kär, så vare
han förbannad. Marana, ta!

<span id="an_16:23">16:23</span> Herren Jesu nåd vare med eder.

<span id="an_16:24">16:24</span> Min kärlek är med eder alla, i Kristus
Jesus.

------------------------------------------------------------------------

[Next: 2 Corinthians](co2.md)
