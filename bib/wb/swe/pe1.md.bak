[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Swedish Bible: 1 Peter

<span id="an_1:1">1:1</span> Petrus, Jesu Kristi apostel, hälsar de
utvalda främlingar som bo kringspridda i Pontus, Galatien, Kappadocien,
provinsen Asien och Bitynien,

<span id="an_1:2">1:2</span> utvalda enligt Guds, Faderns, försyn, i
helgelse i Anden, till lydnad och till bestänkelse med Jesu Kristi blod.
Nåd och frid föröke sig hos eder.

<span id="an_1:3">1:3</span> Lovad vare vår Herres, Jesu Kristi, Gud och
Fader, som efter sin stora barmhärtighet har genom Jesu Kristi
uppståndelse från de döda fött oss på nytt till ett levande hopp,

<span id="an_1:4">1:4</span> till ett oförgängligt, obesmittat och
ovanskligt arv, som i himmelen är förvarat åt eder,

<span id="an_1:5">1:5</span> I som med Guds makt bliven genom tro
bevarade till en frälsning som är beredd för att uppenbaras i den
yttersta tiden.

<span id="an_1:6">1:6</span> Därför mån I fröjda eder, om I ock nu en
liten tid, där så måste ske, liden bedrövelse under allahanda
prövningar,

<span id="an_1:7">1:7</span> för att, om eder tro håller provet --
vilket är mycket mer värt än guldet, som förgås, men som dock genom eld
bliver beprövat -- detta må befinnas lända eder till pris, härlighet och
ära vid Jesu Kristi uppenbarelse.

<span id="an_1:8">1:8</span> Honom älsken I utan att hava sett honom;
och fastän I ännu icke sen honom, tron I dock på honom och fröjden eder
över honom med outsäglig och härlig glädje,

<span id="an_1:9">1:9</span> då I nu ären på väg att vinna det som är
målet för eder tro, nämligen edra själars frälsning.

<span id="an_1:10">1:10</span> Angående denna frälsning hava profeter
ivrigt forskat och rannsakat, de som profeterade om den nåd som skulle
vederfaras eder.

<span id="an_1:11">1:11</span> De hava rannsakat för att finna vilken
och hurudan tid det var som Kristi Ande i dem hänvisade till, när han
förebådade de lidanden som skulle vederfaras Kristus, och den härlighet
som därefter skulle följa.

<span id="an_1:12">1:12</span> Och det blev uppenbarat för dem att det
icke var sig själva, utan eder, som de tjänade härmed. Om samma ting har
nu en förkunnelse kommit till eder genom de män som i helig ande,
nedsänd från himmelen, hava för eder predikat evangelium; och i de
tingen åstunda jämväl änglar att skåda in.

<span id="an_1:13">1:13</span> Omgjorden därför edert sinnes länder och
varen nyktra; och sätten med full tillit edert hopp till den nåd som
bjudes eder i och med Jesu Kristi uppenbarelse.

<span id="an_1:14">1:14</span> Då I nu haven kommit till lydnad, så
följen icke de begärelser som I förut, under eder okunnighets tid,
levden i,

<span id="an_1:15">1:15</span> utan bliven heliga i all eder vandel,
såsom han som har kallat eder är helig.

<span id="an_1:16">1:16</span> Det är ju skrivet: »I skolen vara heliga,
ty jag är helig.»

<span id="an_1:17">1:17</span> Och om I såsom Fader åkallen honom som
utan anseende till personen dömer var och en efter hans gärningar, så
vandren ock i fruktan under denna edert främlingsskaps tid.

<span id="an_1:18">1:18</span> I veten ju att det icke är med
förgängliga ting, med silver eller guld, som I haven blivit »lösköpta»
från den vandel I förden i fåfänglighet, efter fädernas sätt,

<span id="an_1:19">1:19</span> utan med Kristi dyra blod, såsom med
blodet av ett felfritt lamm utan fläck.

<span id="an_1:20">1:20</span> Så var förutsett om honom före världens
begynnelse; men först nu i de yttersta tiderna har han blivit uppenbarad
för eder skull,

<span id="an_1:21">1:21</span> I som genom honom tron på Gud, vilken
uppväckte honom från de döda och gav honom härlighet, så att eder tro nu
ock kan vara ett hopp till Gud.

<span id="an_1:22">1:22</span> Renen edra själar, i lydnad för
sanningen, till oskrymtad broderlig kärlek, och älsken varandra av
hjärtat med uthållig kärlek,

<span id="an_1:23">1:23</span> I som ären födda på nytt, icke av någon
förgänglig säd, utan av en oförgänglig: genom Guds levande ord, som
förbliver.

<span id="an_1:24">1:24</span> Ty »allt kött är såsom gräs och all dess
härlighet såsom gräsets blomster; gräset torkar bort, och blomstret
faller av,

<span id="an_1:25">1:25</span> men Herrens ord förbliver evinnerligen».
Och det är detta ord som har blivit förkunnat för eder såsom ett glatt
budskap.

<span id="an_2:1">2:1</span> Så läggen då bort all ondska och allt svek
så ock skrymteri och avund och allt förtal.

<span id="an_2:2">2:2</span> Och då I nu ären nyfödda barn, så längten
efter att få den andliga oförfalskade mjölken, på det att I genom den
mån växa upp till frälsning,

<span id="an_2:3">2:3</span> om I annars haven »smakat att Herren är
god».

<span id="an_2:4">2:4</span> Och kommen till honom, den levande stenen,
som väl av människor är förkastad, men inför Gud är »utvald och dyrbar»;

<span id="an_2:5">2:5</span> och låten eder själva såsom levande stenar
uppbyggas till ett andligt hus, så att I bliven ett »heligt
prästerskap», som skall frambära andliga offer, vilka genom Jesus
Kristus äro välbehagliga för Gud.

<span id="an_2:6">2:6</span> Det heter nämligen på ett ställe i
skriften: »Se, jag lägger i Sion en utvald, dyrbar hörnsten, och den som
tror på den skall icke komma på skam.»

<span id="an_2:7">2:7</span> För eder, I som tron, är stenen alltså
dyrbar, men för sådana som icke tro »har den sten som byggningsmännen
förkastade blivit en hörnsten»,

<span id="an_2:8">2:8</span> som är »en stötesten och en klippa till
fall». Eftersom de icke hörsamma ordet, stöta de sig; så var det ock
bestämt om dem.

<span id="an_2:9">2:9</span> I åter ären »ett utvalt släkte, ett
konungsligt prästerskap, ett heligt folk, ett egendomsfolk», för att I
skolen förkunna hans härliga gärningar, hans som har kallat eder från
mörkret till sitt underbara ljus.

<span id="an_2:10">2:10</span> I som förut »icke voren ett folk», men nu
ären »ett Guds folk», I som »icke haden fått någon barmhärtighet», men
nu »haven fått barmhärtighet».

<span id="an_2:11">2:11</span> Mina älskade, jag förmanar eder såsom
»gäster och främlingar» att taga eder till vara för de köttsliga
begärelserna, vilka föra krig mot själen.

<span id="an_2:12">2:12</span> Och fören en god vandel bland
hedningarna, på det att dessa, om de i någon sak förtala eder såsom
illgärningsmän, nu i stället, när de skåda edra goda gärningar, må för
dessas skull prisa Gud på den dag då han söker dem.

<span id="an_2:13">2:13</span> Varen underdåniga all mänsklig ordning
för Herrens skull, vare sig det är konungen, såsom den överste
härskaren,

<span id="an_2:14">2:14</span> eller det är landshövdingarna, som ju äro
sända av honom för att straffa dem som göra vad ont är och för att prisa
dem som göra vad gott är.

<span id="an_2:15">2:15</span> Ty så är Guds vilja, att I med goda
gärningar skolen stoppa munnen till på oförståndiga och fåkunniga
människor.

<span id="an_2:16">2:16</span> I ären ju fria, dock icke som om I haden
friheten för att därmed överskyla ondskan, utan såsom Guds tjänare.

<span id="an_2:17">2:17</span> Bevisen var man ära, älsken bröderna,
»frukten Gud, ären konungen».

<span id="an_2:18">2:18</span> I tjänare, underordnen eder edra herrar
med all fruktan, icke allenast de goda och milda, utan också de
obilliga.

<span id="an_2:19">2:19</span> Ty det är välbehagligt för Gud, om någon,
med honom för ögonen, tåligt uthärdar sina vedervärdigheter, när han får
lida oförskylt.

<span id="an_2:20">2:20</span> Ty vad berömligt är däri att I bevisen
tålamod, när I för edra synders skull fån uppbära hugg och slag? Men om
I bevisen tålamod, när I fån lida för goda gärningars skull, då är detta
välbehaglig för Gud.

<span id="an_2:21">2:21</span> Ty därtill ären I kallade, då ju Kristus
själv led för eder och efterlämnade åt eder en förebild, på det att I
skullen följa honom och vandra i hans fotspår.

<span id="an_2:22">2:22</span> »Han hade ingen synd gjort, och intet
svek fanns i hans mun.

<span id="an_2:23">2:23</span> När han blev smädad, smädade han icke
igen, och när han led, hotade han icke, utan överlämnade sin sak åt
honom som dömer rättvist.

<span id="an_2:24">2:24</span> Och »våra synder bar han» i sin kropp upp
på korsets trä, för att vi skulle dö bort ifrån synderna och leva för
rättfärdigheten; och »genom hans sår haven I blivit helade».

<span id="an_2:25">2:25</span> Ty I »gingen vilse såsom får», men nu
haven I vänt om till edra själars herde och vårdare.

<span id="an_3:1">3:1</span> Sammalunda, i hustrur, underordnen eder
edra män, för att också de män, som till äventyrs icke hörsamma ordet;
må genom sina hustrurs vandel bliva vunna utan ord,

<span id="an_3:2">3:2</span> när de skåda den rena vandel som I fören i
fruktan.

<span id="an_3:3">3:3</span> Eder prydnad vare icke den utvärtes
prydnaden, den som består i hårflätningar och påhängda gyllene smycken
eller i eder klädedräkt.

<span id="an_3:4">3:4</span> Den vare fastmer hjärtats fördolda
människa, smyckad med den saktmodiga och stilla andens oförgängliga
väsende; ty detta är dyrbart inför Gud.

<span id="an_3:5">3:5</span> På sådant sätt prydde sig ju ock fordom de
heliga kvinnorna, de som satte sitt hopp till Gud och underordnade sig
sina män.

<span id="an_3:6">3:6</span> Så var Sara lydig mot Abraham och kallade
honom »herre»; och hennes barn haven I blivit, om I gören vad gott är,
och icke låten eder förskräckas av något.

<span id="an_3:7">3:7</span> Sammalunda skolen I ock, I män, på
förståndigt sätt leva tillsammans med edra hustrur, då ju hustrun är det
svagare kärlet; och eftersom de äro edra medarvingar till livets nåd,
skolen I bevisa dem all ära, på det att edra böner icke må bliva
förhindrade.

<span id="an_3:8">3:8</span> Varen slutligen alla endräktiga,
medlidsamma, kärleksfulla mot bröderna, barmhärtiga, ödmjuka.

<span id="an_3:9">3:9</span> Vedergällen icke ont med ont, icke smädelse
med smädelse, utan tvärtom välsignen; därtill ären I ju ock kallade, att
I skolen få välsignelse till arvedel.

<span id="an_3:10">3:10</span> Ty »den som vill älska livet och se goda
dagar, han avhålle sin tunga från det som är ont och sina läppar från
att tala svek;

<span id="an_3:11">3:11</span> han vände sig bort ifrån det som är ont,
och göre vad gott är, han söke friden, och trakte därefter

<span id="an_3:12">3:12</span> Ty Herrens ögon äro vända till de
rättfärdiga, och hans öron till deras bön. Men Herrens ansikte är emot
dem som göra det onda».

<span id="an_3:13">3:13</span> Och vem är den som kan göra eder något
ont, om I nitälsken för det som är gott?

<span id="an_3:14">3:14</span> Skullen I än få lida för rättfärdighets
skull, så ären I dock saliga. »Hysen ingen fruktan för dem, och låten
eder icke förskräckas;

<span id="an_3:15">3:15</span> nej, Herren, Kristus, skolen I hålla
helig i edra hjärtan.» Och I skolen alltid vara redo att svara var och
en som av eder begär skäl för det hopp som är i eder, dock med saktmod
och i fruktan

<span id="an_3:16">3:16</span> och med ett gott samvete, så att de som
smäda eder goda vandel i Kristus komma på skam, i fråga om det som de
förtala eder för.

<span id="an_3:17">3:17</span> Ty det är bättre att lida för goda
gärningar, om så skulle vara Guds vilja, än att lida för onda.

<span id="an_3:18">3:18</span> Kristus själv led ju en gång döden för
synder; rättfärdig led han för orättfärdiga, på det att han skulle föra
oss till Gud. Ja, han blev dödad till köttet, men till anden blev han
gjord levande.

<span id="an_3:19">3:19</span> I anden gick han gick han ock åstad och
predikade för de andar som höllos i fängelse,

<span id="an_3:20">3:20</span> för sådana som fordom voro ohörsamma, när
Guds långmodighet gav dem anstånd i Noas tid, då när en ark byggdes, i
vilken några få -- allenast åtta personer -- blevo frälsta genom vatten.

<span id="an_3:21">3:21</span> Efter denna förebild bliven nu och I
frälsta genom vatten -- nämligen genom ett dop som icke betyder att man
avtvår kroppslig orenhet, utan betyder att man anropar Gud om ett gott
samvete -- i kraft av Jesu Kristi uppståndelse,

<span id="an_3:22">3:22</span> hans som har farit upp till himmelen, och
som nu sitter på Guds högra sida, sedan änglar och väldige och makter i
andevärlden hava blivit honom underlagda.

<span id="an_4:1">4:1</span> Då nu Kristus har lidit till köttet, så
väpnen ock I eder med samma sinne; ty den som har lidit till köttet har
icke längre något att skaffa med synd.

<span id="an_4:2">4:2</span> Och leven sedan, under den tid som återstår
eder här i köttet, icke mer efter människors onda begärelser, utan efter
Guds vilja.

<span id="an_4:3">4:3</span> Ty det är nog, att I under den framfarna
tiden haven gjort hedningarnas vilja och levat i lösaktighet och onda
begärelser, i fylleri, vilt leverne och dryckenskap och i allahanda
skamlig avgudadyrkan,

<span id="an_4:4">4:4</span> varför de ock förundra sig och smäda eder,
då I nu icke löpen med till samma liderlighetens pöl.

<span id="an_4:5">4:5</span> Men de skola göra räkenskap inför honom som
är redo att döma levande och döda.

<span id="an_4:6">4:6</span> Ty att evangelium blev förkunnat jämväl för
döda, det skedde, för att dessa, om de än till köttet blevo dömda, såsom
alla människor dömas, likväl till anden skulle få leva, så som Gud lever

<span id="an_4:7">4:7</span> Men änden på allting är nu nära. Varen
alltså besinningsfulla och nyktra, så att I kunnen bedja.

<span id="an_4:8">4:8</span> Och varen framför allt uthålliga i eder
kärlek till varandra, ty »kärleken överskyler en myckenhet av synder».

<span id="an_4:9">4:9</span> Varen gästvänliga mot varandra utan knot,

<span id="an_4:10">4:10</span> och tjänen varandra, var och en med den
nådegåva han har undfått, såsom goda förvaltare av Guds mångfaldiga nåd.

<span id="an_4:11">4:11</span> Om någon talar, så vare hans tal i
enlighet med Guds ord, om någon har en tjänst, så sköte han den efter
måttet av den kraft som Gud förlänar, så att Gud i allt bliver ärad
genom Jesus Kristus. Honom tillhör äran och väldet i evigheternas
evigheter, amen.

<span id="an_4:12">4:12</span> Mina älskade, förundren eder icke över
den luttringseld som är tänd bland eder, och som I till eder prövning
måsten genomgå, och menen icke att därmed något förunderligt vederfares
eder;

<span id="an_4:13">4:13</span> utan ju mer I fån dela Kristi lidanden,
dess mer mån I glädja eder, för att I ock mån kunna glädjas och fröjda
eder vid hans härlighets uppenbarelse.

<span id="an_4:14">4:14</span> Saliga ären I, om I för Kristi namns
skull bliven smädade, ty härlighetens Ande, Guds Ande, vilar då över
eder.

<span id="an_4:15">4:15</span> Det må nämligen icke ske, att någon av
eder får lida såsom dråpare eller tjuv eller illgärningsman, eller
därför att han blandar sig i vad honom icke vidkommer.

<span id="an_4:16">4:16</span> Men om någon får lida för att han är en
kristen, då må han icke blygas, utan prisa Gud för detta namns skull.

<span id="an_4:17">4:17</span> Ty tiden är inne att domen skall begynna,
och det på Guds hus; men om begynnelsen sker med oss, vad bliver då
änden för dem som icke hörsamma Guds evangelium?

<span id="an_4:18">4:18</span> Och om den rättfärdige med knapp nöd
bliver frälst, »huru skall det då gå den ogudaktige och syndaren?»

<span id="an_4:19">4:19</span> Alltså, de som efter Guds vilja få lida,
de må anbefalla sina själar åt sin trofaste Skapare, allt under det att
de göra vad gott är.

<span id="an_5:1">5:1</span> Till de äldste bland eder ställer jag nu
denna förmaning, jag som själv är en av de äldste och en som vittnar om
Kristi lidanden, och som jämväl har del i den härlighet som kommer att
uppenbaras:

<span id="an_5:2">5:2</span> Varen herdar för Guds hjord, som I haven i
eder vård, varen det icke av tvång, utan av fri vilja, icke för slem
vinnings skull, utan med villigt hjärta.

<span id="an_5:3">5:3</span> Uppträden icke såsom herrar över edra
församlingar, utan bliven föredömen för hjorden.

<span id="an_5:4">5:4</span> Då skolen I, när Överherden uppenbaras,
undfå härlighetens oförvissneliga segerkrans.

<span id="an_5:5">5:5</span> Så skolen I ock, I yngre, å eder sida
underordna eder de äldre. Ikläden eder alla, i umgängelsen med varandra,
ödmjukheten såsom en tjänardräkt. Ty »Gud står emot de högmodiga, men de
ödmjuka giver han nåd».

<span id="an_5:6">5:6</span> Ödmjuken eder alltså under Guds mäktiga
hand, för att han må upphöja eder i sinom tid.

<span id="an_5:7">5:7</span> Och »kasten alla edra bekymmer på honom»,
ty han har omsorg om eder.

<span id="an_5:8">5:8</span> Varen nyktra och vaken. Eder vedersakare,
djävulen, går omkring såsom ett rytande lejon och söker vem han må
uppsluka.

<span id="an_5:9">5:9</span> Stån honom emot, fasta i tron, och veten
att samma lidanden vederfaras edra bröder här i världen.

<span id="an_5:10">5:10</span> Men all nåds Gud, som har kallat eder
till sin eviga härlighet i Kristus, sedan I en liten tid haven lidit,
han skall fullkomna, stödja, styrka och stadfästa eder.

<span id="an_5:11">5:11</span> Honom tillhör väldet i evigheternas
evigheter. Amen.

<span id="an_5:12">5:12</span> Genom Silvanus, eder trogne broder -- för
en sådan håller jag honom nämligen -- har jag nu i korthet skrivit
detta, för att förmana eder, och för att betyga att den nåd I stån i är
Guds rätta nåd.

<span id="an_5:13">5:13</span> Församlingen i Babylon, utvald likasom
eder församling, hälsar eder. Så gör ock min son Markus.

<span id="an_5:14">5:14</span> Hälsen varandra med en kärlekens kyss.
Frid vare med eder alla som ären i Kristus.

------------------------------------------------------------------------

[Next: 2 Peter](pe2.md)
