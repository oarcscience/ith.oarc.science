[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti1)  [Next](tit) 

------------------------------------------------------------------------

### Swedish Bible: 2 Timothy

<span id="an_1:1">1:1</span> Paulus, genom Guds vilja Kristi Jesu
apostel -- sänd enligt det löfte som gavs oss om liv, livet i Kristus
Jesus --

<span id="an_1:2">1:2</span> hälsar Timoteus, sin älskade son. Nåd,
barmhärtighet och frid ifrån Gud, Fadern, och Kristus Jesus, vår Herre!

<span id="an_1:3">1:3</span> Jag tackar Gud, som jag i likhet med mina
förfäder tjänar, och det med rent samvete, såsom jag ock oavlåtligen har
dig i åtanke i mina böner, både natt och dag.

<span id="an_1:4">1:4</span> Och när jag kommer ihåg dina tårar, längtar
jag efter att se dig, för att så bliva uppfylld av glädje,

<span id="an_1:5">1:5</span> då jag erinras om din oskrymtade tro, samma
tro som förut bodde i din mormoder Lois och din moder Eunice, och som nu
-- därom är jag förvissad -- jämväl bor i dig.

<span id="an_1:6">1:6</span> Fördenskull påminner jag dig att du må
uppliva den nådegåva från Gud, som i följd av min handpåläggning finnes
i dig.

<span id="an_1:7">1:7</span> Ty Gud har icke givit oss en försagdbetens
ande, utan en kraftens och kärlekens och tuktighetens ande.

<span id="an_1:8">1:8</span> Blygs därför icke för vittnesbördet om vår
Herre, ej heller för mig, hans fånge, utan bär också du ditt lidande för
evangelium, genom den kraft som Gud giver,

<span id="an_1:9">1:9</span> han som har frälst oss och kallat oss med
en helig kallelse, icke på grund av våra gärningar, utan efter sitt eget
rådslut och sin nåd, den nåd som redan för evärdliga tider sedan gavs
oss i Kristus Jesus,

<span id="an_1:10">1:10</span> men som nu har blivit uppenbar genom vår
Frälsares, Kristi Jesu, uppenbarelse. Ty han har gjort dödens makt om
intet och fört liv och oförgänglighet fram i ljuset genom evangelium,

<span id="an_1:11">1:11</span> till vars förkunnare och apostel och
lärare jag har blivit satt.

<span id="an_1:12">1:12</span> Fördenskull lider jag också detta, men
jag blyges dock icke därför. Ty jag vet på vem jag tror, och jag är viss
om att han är mäktig att för »den dagen» bevara vad som har blivit mig
betrott.

<span id="an_1:13">1:13</span> Såsom förebild i fråga om sunda ord må
du, i tron och kärleken i Kristus Jesus, hava de ord som du har hört av
mig.

<span id="an_1:14">1:14</span> Bevara genom den helige Ande, vilken bor
i oss, det goda som har blivit dig betrott.

<span id="an_1:15">1:15</span> Det vet du, att alla i provinsen Asien
hava vänt sig ifrån mig, bland dem också Fygelus och Hermogenes.

<span id="an_1:16">1:16</span> Må Herren visa barmhärtighet mot
Onesiforus' hus, eftersom han ofta var mig till vederkvickelse och icke
blygdes för mina kedjor;

<span id="an_1:17">1:17</span> fastmer, när han kom till Rom, sökte han
efter mig med all iver, till dess han fann mig.

<span id="an_1:18">1:18</span> Ja, Herren give att han må finna
barmhärtighet hos Herren på »den dagen». Till huru stor tjänst han var i
Efesus, det vet du själv bäst.

<span id="an_2:1">2:1</span> Så bliv nu du, min son, allt starkare i den
nåd som är i Kristus Jesus.

<span id="an_2:2">2:2</span> Och vad du har hört av mig och fått betygat
av många vittnen, det må du betro åt män som äro förtroende värda, och
som kunna bliva skickliga att i sin ordning undervisa andra.

<span id="an_2:3">2:3</span> Bär ock du ditt lidande såsom en god Kristi
Jesu stridsman.

<span id="an_2:4">2:4</span> Ingen som tjänar i krig låter sig insnärjas
i näringsomsorger, ty han vill vara den till behag, som har tagit honom
i sin sold.

<span id="an_2:5">2:5</span> Likaså, om någon deltager i en
tävlingskamp, så vinner han icke segerkransen, ifall han icke kämpar
efter stadgad ordning.

<span id="an_2:6">2:6</span> Åkermannen, han som gör arbetet, bör främst
av alla få njuta av frukten.

<span id="an_2:7">2:7</span> Fatta rätt vad jag säger; Herren skall giva
dig förstånd i allt.

<span id="an_2:8">2:8</span> Tänk på Jesus Kristus, som är uppstånden
från de döda, av Davids säd, enligt det evangelium som jag förkunnar,

<span id="an_2:9">2:9</span> och i vars tjänst jag jämväl utstår
lidande, ja, till och med måste bära bojor såsom en ogärningsman. Men
Guds ord bär icke bojor.

<span id="an_2:10">2:10</span> Därför uthärdar jag ståndaktigt allting
för de utvaldas skull, på det att också de må vinna frälsningen i
Kristus Jesus och därmed evig härlighet.

<span id="an_2:11">2:11</span> Detta är ett fast ord; ty hava vi dött
med honom, så skola vi ock leva med honom;

<span id="an_2:12">2:12</span> äro vi ståndaktiga, så skola vi ock få
regera med honom Men förneka vi honom, så skall ock han förneka oss;

<span id="an_2:13">2:13</span> äro vi trolösa, så står han troget fast
vid sitt ord Ty han kan icke förneka sig själv.

<span id="an_2:14">2:14</span> Påminn dem om detta, och uppmana dem
allvarligt inför Gud att icke befatta sig med ordstrider; ty sådana
gagna till intet, utan äro allenast till fördärv för dem som höra därpå.

<span id="an_2:15">2:15</span> Sträva med all flit efter att själv kunna
träda fram inför Gud såsom en som håller provet, en arbetare som icke
behöver blygas, utan rätt förvaltar sanningens ord.

<span id="an_2:16">2:16</span> Men undfly oandligt och tomt prat. Ty de
som befatta sig med sådant komma att gå allt längre i ogudaktighet,

<span id="an_2:17">2:17</span> och deras tal skall fräta omkring sig
såsom ett kräftsår. Av det slaget äro Hymeneus och Filetus;

<span id="an_2:18">2:18</span> ty när dessa säga att uppståndelsen redan
har skett, hava de farit vilse från sanningen, och de förvända så tron
hos somliga.

<span id="an_2:19">2:19</span> Dock, Guds fasta grundval förbliver
beståndande och har ett insegel med dessa ord: »Herren känner de sina»,
och: »Var och en som åkallar Herrens namn, han vände sig bort ifrån
orättfärdighet.»

<span id="an_2:20">2:20</span> Men i ett stort hus finnas kärl icke
allenast av guld och silver, utan ock av trä och lera; och somliga äro
till hedersamt bruk, andra till mindre hedersamt.

<span id="an_2:21">2:21</span> Om nu någon håller sig ren och obesmittad
av sådant folk, då bliver han ett kärl till hedersamt bruk, helgat,
gagneligt för sin herre, tjänligt till allt vad gott är.

<span id="an_2:22">2:22</span> Fly ungdomens onda begärelser, och far
efter rättfärdighet, tro och kärlek, och frid med dem som av rent hjärta
åkalla Herren.

<span id="an_2:23">2:23</span> Men undvik dåraktiga och barnsliga
tvistefrågor; du vet ju att de föda av sig strider.

<span id="an_2:24">2:24</span> Och en Herrens tjänare bör icke strida,
utan vara mild mot alla, väl skickad att undervisa, tålig när han får
lida.

<span id="an_2:25">2:25</span> Han bör med saktmod tillrättavisa de
motspänstiga, i hopp att Gud till äventyrs skall förläna dem bättring,
så att de komma till kunskap om sanningen,

<span id="an_2:26">2:26</span> och i hopp att de så skola bliva nyktra
och därigenom befrias ur djävulens snara; ty av honom äro de fångade, så
att de göra hans vilja

<span id="an_3:1">3:1</span> Men det må du veta, att i de yttersta
dagarna svåra tider skola komma.

<span id="an_3:2">3:2</span> Ty människorna skola då vara själviska,
penningkära, stortaliga, övermodiga, smädelystna, olydiga mot sina
föräldrar, otacksamma, gudlösa,

<span id="an_3:3">3:3</span> kärlekslösa mot sina närmaste, trolösa,
begivna på förtal, omåttliga, tygellösa, fientliga mot det goda,

<span id="an_3:4">3:4</span> förrädiska, besinningslösa, förblindade av
högmod; de skola älska vällust mer än Gud,

<span id="an_3:5">3:5</span> de skola hava ett sken av gudsfruktan, men
skola icke vilja veta av dess kraft. Vänd dig bort ifrån sådana.

<span id="an_3:6">3:6</span> Ty till dem höra de män som innästla sig i
husen och fånga svaga kvinnor, som äro tyngda av synder och drivas av
allahanda begärelser,

<span id="an_3:7">3:7</span> kvinnor som alltjämt hålla på med att lära,
men aldrig kunna komma till kunskap om sanningen.

<span id="an_3:8">3:8</span> Och såsom Jannes och Jambres stodo emot
Moses, så stå dessa män emot sanningen; de äro människor som äro
fördärvade i sitt sinne och icke hålla provet i fråga om tron.

<span id="an_3:9">3:9</span> Men de skola icke tillstädjas att gå
längre, ty deras galenskap skall bliva uppenbar för alla, såsom det
skedde med de männens.

<span id="an_3:10">3:10</span> Du åter har blivit min efterföljare lära,
i vandel, i strävanden, i tro, tålamod, i kärlek, i ståndaktighet,

<span id="an_3:11">3:11</span> under förföljelser och lidanden, sådana
som drabbade mig i Antiokia, Ikonium och Lystra. Ja, sådana förföljelser
har jag fått utstå, men ur alla har Herren frälst mig.

<span id="an_3:12">3:12</span> Så skola ock alla de, som vilja leva
gudfruktigt i Kristus Jesus, få lida förföljelse.

<span id="an_3:13">3:13</span> Men onda människor och bedragare skola gå
allt längre i ondska; de skola förvilla andra och själva bliva
förvillade.

<span id="an_3:14">3:14</span> Men förbliv du vid det som du har lärt,
och som du har fått visshet om. Du vet ju av vilka du har lärt det,

<span id="an_3:15">3:15</span> och du känner från barndomen de heliga
skrifter som kunna giva dig vishet, så att du bliver frälst genom den
tro du har i Kristus Jesus.

<span id="an_3:16">3:16</span> All skrift som är ingiven av Gud är ock
nyttig till undervisning, till bestraffning, till upprättelse, till
fostran i rättfärdighet,

<span id="an_3:17">3:17</span> så att en gudsmänniska kan bliva fullt
färdig, väl skickad till allt gott verk.

<span id="an_4:1">4:1</span> Jag uppmanar dig allvarligt inför Gud och
Kristus Jesus, inför honom som skall döma levande och döda, jag uppmanar
dig vid hans tillkommelse och hans rike:

<span id="an_4:2">4:2</span> Predika ordet, träd upp i tid och otid,
bestraffa tillrättavisa, förmana med allt tålamod och med undervisning i
alla stycken.

<span id="an_4:3">4:3</span> Ty den tid kommer, då de icke längre skola
fördraga den sunda läran, utan efter sina egna begärelser skola samla åt
sig lärare hoptals, alltefter som det kliar dem i öronen,

<span id="an_4:4">4:4</span> en tid då de skola vända sina öron från
sanningen, och i stället vända sig till fabler.

<span id="an_4:5">4:5</span> Men du, var nykter i allting, bär ditt
lidande, utför en evangelists verk, fullgör i allo vad som tillhör ditt
ämbete.

<span id="an_4:6">4:6</span> Ty själv är jag nu på väg att offras, och
tiden är inne, då jag skall bryta upp.

<span id="an_4:7">4:7</span> Jag har kämpat den goda kampen, jag har
fullbordat mitt lopp, jag har bevarat tron.

<span id="an_4:8">4:8</span> Nu ligger rättfärdighetens segerkrans
tillreds åt mig, och Herren, den rättfärdige domaren, skall giva den åt
mig på »den dagen», och icke åt mig allenast, utan åt alla som hava
älskat hans tillkommelse.

<span id="an_4:9">4:9</span> Låt dig angeläget vara att snart komma till
mig.

<span id="an_4:10">4:10</span> Ty av kärlek till denna tidsålders
väsende har Demas övergivit mig och har begivit sig till Tessalonika;
Krescens har begivit sig till Galatien och Titus till Dalmatien.

<span id="an_4:11">4:11</span> Lukas är den ende som är kvar hos mig.
Tag Markus med dig hit; ty han kan i mycket vara mig till gagn och tjäna
mig.

<span id="an_4:12">4:12</span> Tykikus har jag sänt till Efesus.

<span id="an_4:13">4:13</span> När du kommer, så hav med dig den mantel
som jag lämnade kvar hos Karpus i Troas, så ock böckerna, först och
främst pergamentskrifterna.

<span id="an_4:14">4:14</span> Alexander, smeden, har gjort mig mycket
ont; Herren kommer att vedergälla honom efter hans gärningar.

<span id="an_4:15">4:15</span> Också du må taga dig till vara för honom,
ty han har häftigt trätt upp emot det som vi hava talat.

<span id="an_4:16">4:16</span> Vid mitt första försvar inför rätta kom
ingen mig till hjälp, utan alla övergåvo mig; må det icke bliva dem
tillräknat.

<span id="an_4:17">4:17</span> Men Herren stod mig bi och gav mig kraft,
för att genom mig ordet överallt skulle bliva predikat, så att alla
hedningar finge höra det; och så blev jag räddad ur lejonets gap.

<span id="an_4:18">4:18</span> Ja, Herren skall rädda mig från alla
ondskans tilltag och frälsa mig till sitt himmelska rike. Honom tillhör
äran i evigheternas evigheter. Amen.

<span id="an_4:19">4:19</span> Hälsa Priska och Akvila, så ock
Onesiforus' hus.

<span id="an_4:20">4:20</span> Erastus stannade kvar i Korint, men
Trofimus lämnade jag sjuk efter mig i Miletus.

<span id="an_4:21">4:21</span> Låt dig angeläget vara att komma hit före
vintern. Eubulus och Pudens och Linus och Klaudia och alla bröderna
hälsa dig.

<span id="an_4:22">4:22</span> Herren vare med din ande. Nåd vare med
eder.

------------------------------------------------------------------------

[Next: Titus](tit)
