[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](nah)  [Next](zep.md) 

------------------------------------------------------------------------

### Swedish Bible: Habakkuk

<span id="an_1:1">1:1</span> Detta är den utsaga som uppenbarades för
profeten Habackuk.

<span id="an_1:2">1:2</span> Huru länge, HERRE, skall jag ropa, utan att
du hör klaga inför dig över våld, utan att du frälsar?

<span id="an_1:3">1:3</span> Varför låter du mig se sådan ondska? Huru
kan du själv skåda på sådan orättrådighet, på det fördärv och det våld
jag har inför mina ögon? Så uppstår ju kiv, och så upphäva sig trätor.

<span id="an_1:4">1:4</span> Därigenom bliver lagen vanmäktig, och
rätten kommer aldrig fram. Ty den ogudaktige snärjer den rättfärdige; så
framstår rätten förvrängd.

<span id="an_1:5">1:5</span> Sen efter bland hedningarna och skåden;
häpnen, ja, stån där med häpnad Ty en gärning utför han i edra dagar,
som I icke skolen tro, när den förtäljes.

<span id="an_1:6">1:6</span> Ty se, jag skall uppväcka kaldéerna det
bistra och oförvägna folket, som drager ut så vitt som jorden når och
inkräktar boningar som icke äro deras.

<span id="an_1:7">1:7</span> Det folket är förskräckligt och
fruktansvärt; rätt och myndighet tager det sig självt.

<span id="an_1:8">1:8</span> Dess hästar äro snabbare än pantrar och
vildare än vargar om aftonen; dess ryttare jaga fram i fyrsprång. Ja,
fjärran ifrån komma dess ryttare, de flyga åstad såsom örnen, när han
störtar sig över sitt rov

<span id="an_1:9">1:9</span> Alla hasta de till våld, av sin stridslust
drivas de framåt; och fångar hopa de såsom sand.

<span id="an_1:10">1:10</span> Konungar äro dem ett åtlöje, och furstar
räkna de för lekverk; åt alla slags fästen le de, de kasta upp
jordvallar och intaga dem.

<span id="an_1:11">1:11</span> Så fara de åstad såsom vinden, alltjämt
framåt till att åsamka sig skuld; ty deras egen kraft är deras gud.

<span id="an_1:12">1:12</span> Är du då icke till av ålder? Jo, HERRE,
min Gud, min Helige, vi skola ej dö! HERRE, till en dom är det du har
satt dem, och till en tuktan har du berett dem, du vår klippa.

<span id="an_1:13">1:13</span> Du vilkens ögon äro för rena för att se
på det onda, du som icke lider att skåda på orättrådighet, huru kan du
ändå skåda på dessa trolösa människor och tiga stilla, när den
ogudaktige fördärvar den som har rätt mot honom?

<span id="an_1:14">1:14</span> Så vållar du att människorna bliva lika
fiskar i havet, lika kräldjur, som icke hava någon herre.

<span id="an_1:15">1:15</span> Ja, denne drager dem allasammans upp med
sin krok, han fångar dem i sitt nät och församlar dem i sitt garn;
däröver är han glad och fröjdar sig.

<span id="an_1:16">1:16</span> Fördenskull frambär han offer åt sitt nät
och tänder offereld åt sitt garn; genom dem bliver ju hans andel så fet
och hans mat så kräslig.

<span id="an_1:17">1:17</span> Men skall han därför framgent få tömma
sitt nät och beständigt dräpa folken utan någon förskoning

<span id="an_2:1">2:1</span> Jag vill stiga upp på min vaktpost och
ställa mig på muren; jag vill speja för att se vad han skall tala genom
mig, och vilket svar på mitt klagomål jag skall få att frambära.

<span id="an_2:2">2:2</span> Och HERREN svarade mig och sade: Skriv upp
din syn, och uppteckna den på skrivtavlor, med tydlig skrift, så att den
lätt kan läsas.

<span id="an_2:3">2:3</span> Ty ännu måste synen vänta på sin men den
längtar efter fullbordan och skall icke slå fel. Om den dröjer, så
förbida den, ty den kommer förvisso, den skall ej utebliva.

<span id="an_2:4">2:4</span> Se, uppblåst och orättrådig är dennes själ
i honom; men den rättfärdige skall leva genom sin tro.

<span id="an_2:5">2:5</span> Ty såsom vinet icke är att lita på, så
skall denne övermodige ej bestå, om han ock spärrar upp sitt gap såsom
dödsriket och är omättlig såsom döden, om han ock har församlat till sig
alla folk och hämtat tillhopa till sig alla folkslag.

<span id="an_2:6">2:6</span> Sannerligen, de skola allasammans stämma
upp en visa över honom, ja, en smädesång om honom med välbetänkta ord;
man skall säga: Ve dig som hopar vad som icke är ditt och belastar dig
med utpantat gods -- men för huru länge!

<span id="an_2:7">2:7</span> Sannerligen, oförtänkt skola borgenärer
resa sig mot dig och anfäktare vakna upp mot dig, och du skall bliva ett
byte för dem.

<span id="an_2:8">2:8</span> Såsom du själv har plundrat många folk, så
skola ock alla andra folk få plundra dig, för dina blodsdåd mot
människor och ditt våld mot länder, mot städer och alla som bo i dem.

<span id="an_2:9">2:9</span> Ve dig som söker orätt vinning åt ditt hus,
för att kunna bygga ditt näste högt uppe och så skydda dig undan
olyckans våld!

<span id="an_2:10">2:10</span> Med dina rådslag drager du skam över ditt
hus, i det att du gör ände på många folk och så syndar mot dig själv.

<span id="an_2:11">2:11</span> Ty stenarna i muren skola ropa, och
bjälkarna i trävirket skola svara dem.

<span id="an_2:12">2:12</span> Ve dig som bygger upp städer med blodsdåd
och befäster orter med orättfärdighet!

<span id="an_2:13">2:13</span> Se, av HERREN Sebaot är det ju sagt: »Så
möda sig folken för det som skall förbrännas av elden- och folkslagen
arbeta sig trötta för det som skall bliva till intet.»

<span id="an_2:14">2:14</span> Ty jorden skall varda full av HERRENS
härlighets kunskap, likasom havsdjupet är fyllt av vattnet.

<span id="an_2:15">2:15</span> Ve dig som iskänker vin åt din nästa och
blandar ditt gift däri och berusar honom, för att få skåda hans blygd!

<span id="an_2:16">2:16</span> Med skam skall du få mätta dig i stället
för med ära. Ja, du skall också själv få dricka, till dess du ligger där
med blottad förhud. Kalken skall i sin ordning räckas dig av HERRENS
hand, och smälek skall hölja din ära.

<span id="an_2:17">2:17</span> Ty över dig skall komma en hemsökelse,
lik Libanons, och en förhärjelse, lik den som skrämmer bort dess djur,
för dina blodsdåd mot människor och ditt våld mot länder, mot städer och
alla som bo i dem.

<span id="an_2:18">2:18</span> Vad kan ett skuret beläte hjälpa,
eftersom en snidare vill slöjda sådant? Och vad ett gjutet beläte, en
falsk vägvisare, eftersom dess formare så förtröstar därpå, att han gör
sig stumma avgudar?

<span id="an_2:19">2:19</span> Ve dig som säger till stocken: »Vakna!»,
och till döda stenen: »Vakna upp!» Kan en sådan giva någon vägvisning?
Visst är den överdragen med guld och silver, men alls ingen ande är
däri.

<span id="an_2:20">2:20</span> Men HERREN är i sitt heliga tempel. Hela
jorden vare stilla inför honom.

<span id="an_3:1">3:1</span> En bön av profeten Habackuk; till Sigjonót.

<span id="an_3:2">3:2</span> HERRE, jag har hört om dig och häpnat.
HERRE, förnya i dessa år dina gärningar, låt oss förnimma dem i dessa
år. Mitt i din vrede må du tänka på förbarmande.

<span id="an_3:3">3:3</span> Gud kommer från Teman, den helige från
berget Paran. Sela. Hans majestät övertäcker himmelen, och av hans lov
är jorden full.

<span id="an_3:4">3:4</span> Då uppstår en glans såsom av solljus,
strålar gå ut ifrån honom, och han höljer i dem sin makt.

<span id="an_3:5">3:5</span> Framför honom går pest, och feberglöd
följer i hans spår.

<span id="an_3:6">3:6</span> Han träder fram -- därmed kommer han jorden
att darra; en blick -- och han kommer folken att bäva. De uråldriga
bergen splittras, de eviga höjderna sjunka ned. Han vandrar de vägar han
fordom gick.

<span id="an_3:7">3:7</span> Jag ser Kusans hyddor hemsökta av fördärv;
tälten darra i Midjans land.

<span id="an_3:8">3:8</span> Harmas då HERREN på strömmar? Ja, är din
vrede upptänd mot strömmarna eller din förgrymmelse mot havet, eftersom
du så färdas fram med dina hästar, med dina segerrika vagnar?

<span id="an_3:9">3:9</span> Framtagen och blottad är din båge, ditt
besvurna ords pilar. Sela. Till strömfåror klyver du jorden.

<span id="an_3:10">3:10</span> Bergen se dig och bäva; såsom en
störtskur far vattnet ned. Djupet låter höra sin röst, mot höjden lyfter
det sina händer.

<span id="an_3:11">3:11</span> Sol och måne stanna i sin boning för
skenet av dina farande pilar, för glansen av ditt blixtrande spjut.

<span id="an_3:12">3:12</span> I förgrymmelse går du fram över jorden, i
vrede tröskar du sönder folken.

<span id="an_3:13">3:13</span> Du drager ut för att frälsa ditt folk,
för att bereda frälsning åt din smorde. Du krossar taket på de
ogudaktigas hus, du bryter ned huset, från grunden till tinnarna. Sela.

<span id="an_3:14">3:14</span> Du genomborrar deras styresmans huvud med
hans egna pilar, när de storma fram till att förskingra oss, under
fröjd, såsom gällde det att i lönndom äta upp en betryckt.

<span id="an_3:15">3:15</span> Du far med dina hästar fram över havet,
över de stora vattnens svall.

<span id="an_3:16">3:16</span> Jag hör det och darrar i mitt innersta,
vid dånet skälva mina läppar; maktlöshet griper benen i min kropp, jag
darrar på platsen där jag står. Ty jag måste ju stilla uthärda nödens
tid, medan det kommer, som skall tränga folket.

<span id="an_3:17">3:17</span> Ja, fikonträdet blomstrar icke mer, och
vinträden giva ingen skörd, olivträdets frukt slår fel och fälten alstra
ingen äring, fåren ryckas bort ur fållorna, och inga oxar finnas mer i
stallen.

<span id="an_3:18">3:18</span> Likväl vill jag glädja mig i HERREN och
fröjda mig i min frälsnings Gud.

<span id="an_3:19">3:19</span> HERREN, Herren är min starkhet; han gör
mina fötter såsom hindens och låter mig gå fram över mina höjder. För
sångmästaren, med mitt strängaspel.

------------------------------------------------------------------------

[Next: Zephaniah](zep.md)
