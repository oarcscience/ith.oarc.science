<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Swedish Bible, full text etext at Intangible Textual Heritage">
<TITLE>Swedish Bible: 2 Peter</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="pe1.htm">Previous</A>&nbsp;
<A HREF="jo1.htm">Next</A>&nbsp;
</CENTER>
<HR>
</p> <h3 align="center" align="center">Swedish Bible: 2 Peter</h3> 
<p><A NAME="an_1:1">1:1</A>&nbsp;Simon Petrus, Jesu Kristi tj&#228;nare och apostel, h&#228;lsar dem som i och genom v&#229;r Guds och Fr&#228;lsarens, Jesu Kristi, r&#228;ttf&#228;rdighet hava f&#229;tt sig besk&#228;rd en lika dyrbar tro som vi.</p> 
<p><A NAME="an_1:2">1:2</A>&nbsp;N&#229;d och frid f&#246;r&#246;ke sig hos eder, i kunskap om Gud och v&#229;r Herre Jesus Kristus.</p> 
<p><A NAME="an_1:3">1:3</A>&nbsp;Allt det som leder till liv och gudsfruktan har hans gudomliga makt sk&#228;nkt oss, genom kunskapen om honom som har kallat oss medelst sin h&#228;rlighet och underkraft.</p> 
<p><A NAME="an_1:4">1:4</A>&nbsp;Genom dem har han ock sk&#228;nkt oss sina dyrbara och mycket stora l&#246;ften, f&#246;r att I skolen, i kraft av dem, bliva delaktiga av gudomlig natur och undkomma den f&#246;rg&#228;ngelse som i f&#246;ljd av den onda beg&#228;relsen r&#229;der i v&#228;rlden.</p> 
<p><A NAME="an_1:5">1:5</A>&nbsp;Vinnl&#228;ggen eder just d&#228;rf&#246;r p&#229; allt s&#228;tt om att i eder tro bevisa dygd, i dygden kunskap,</p> 
<p><A NAME="an_1:6">1:6</A>&nbsp;i kunskapen &#229;terh&#229;llsamhet, i &#229;terh&#229;llsamheten st&#229;ndaktighet, i st&#229;ndaktigheten gudsfruktan,</p> 
<p><A NAME="an_1:7">1:7</A>&nbsp;i gudsfruktan broderlig k&#228;rlek, i den broderliga k&#228;rleken allm&#228;nnelig k&#228;rlek.</p> 
<p><A NAME="an_1:8">1:8</A>&nbsp;Ty om detta finnes hos eder och mer och mer f&#246;r&#246;kas, s&#229; tillst&#228;djer det eder icke att vara overksamma eller utan frukt i fr&#229;ga om kunskapen om v&#229;r Herre Jesus Kristus.</p> 
<p><A NAME="an_1:9">1:9</A>&nbsp;Den &#229;ter som icke har detta, han &#228;r blind och kan icke se; han har f&#246;rg&#228;tit att han har blivit renad fr&#229;n sina f&#246;rra synder,</p> 
<p><A NAME="an_1:10">1:10</A>&nbsp;Vinnl&#228;ggen eder d&#228;rf&#246;r, mina br&#246;der, s&#229; mycket mer om att g&#246;ra eder kallelse och utkorelse fast.  Ty om I det g&#246;ren, skolen I aldrig n&#229;gonsin komma p&#229; fall.</p> 
<p><A NAME="an_1:11">1:11</A>&nbsp;S&#229; skall intr&#228;det i v&#229;r Herres och Fr&#228;lsares, Jesu Kristi, eviga rike f&#246;rl&#228;nas eder i rikligt m&#229;tt.</p> 
<p><A NAME="an_1:12">1:12</A>&nbsp;D&#228;rf&#246;r kommer jag alltid att p&#229;minna eder om detta, fast&#228;n I visserligen redan k&#228;nnen det och &#228;ren bef&#228;sta i den sanning som har kommit till eder.</p> 
<p><A NAME="an_1:13">1:13</A>&nbsp;Och jag h&#229;ller det f&#246;r r&#228;tt och tillb&#246;rligt, att s&#229; l&#228;nge jag &#228;nnu &#228;r i denna kroppshydda, genom mina p&#229;minnelser v&#228;cka eder.</p> 
<p><A NAME="an_1:14">1:14</A>&nbsp;Ty jag vet att jag snart skall l&#228;mna min kroppshydda; detta har v&#229;r Herre Jesus Kristus givit till k&#228;nna f&#246;r mig.</p> 
<p><A NAME="an_1:15">1:15</A>&nbsp;Men jag vill h&#228;rmed s&#246;rja f&#246;r, att I ocks&#229; efter min bortg&#229;ng st&#228;dse kunnen draga eder detta till minnes.</p> 
<p><A NAME="an_1:16">1:16</A>&nbsp;Ty det var icke n&#229;gra slugt utt&#228;nkta fabler vi f&#246;ljde, n&#228;r vi kungjorde f&#246;r eder v&#229;r Herres, Jesu Kristi, makt och hans tillkommelse utan vi hade sj&#228;lva sk&#229;dat hans h&#228;rlighet.</p> 
<p><A NAME="an_1:17">1:17</A>&nbsp;Ty han fick ifr&#229;n Gud, fadern, &#228;ra och pris, n&#228;r fr&#229;n det h&#246;gsta Majest&#228;tet en r&#246;st kom till honom och sade: &#187;Denne &#228;r min &#228;lskade Son, i vilken jag har funnit behag.&#187;</p> 
<p><A NAME="an_1:18">1:18</A>&nbsp;Den r&#246;sten h&#246;rde vi sj&#228;lva komma fr&#229;n himmelen, n&#228;r vi voro med honom p&#229; det heliga berget.</p> 
<p><A NAME="an_1:19">1:19</A>&nbsp;S&#229; mycket fastare st&#229;r nu ocks&#229; f&#246;r oss det profetiska ordet; och I g&#246;ren v&#228;l, om I akten d&#228;rp&#229;, s&#229;som p&#229; ett ljus som lyser i en dyster vildmark, till dess att dagen gryr, och morgonstj&#228;rnan g&#229;r upp i edra hj&#228;rtan.</p> 
<p><A NAME="an_1:20">1:20</A>&nbsp;Men det m&#229;n I framf&#246;r allt veta, att ingen profetia i n&#229;got skriftens ord kan av n&#229;gon m&#228;nniskas egen kraft utl&#228;ggas.</p> 
<p><A NAME="an_1:21">1:21</A>&nbsp;Ty ingen profetia har n&#229;gonsin framkommit av en m&#228;nniskas vilja, utan d&#228;rigenom att m&#228;nniskor, drivna av den helige Ande, talade vad som gavs dem fr&#229;n Gud.</p> 
<p><A NAME="an_2:1">2:1</A>&nbsp;Men ocks&#229; falska profeter uppstodo bland folket, likasom j&#228;mv&#228;l bland eder falska l&#228;rare skola komma att finnas, vilka p&#229; smygv&#228;gar skola inf&#246;ra f&#246;rd&#228;rvliga partimeningar och draga &#246;ver sig sj&#228;lva pl&#246;tsligt f&#246;rd&#228;rv, i det att de till och med f&#246;rneka den Herre som har k&#246;pt dem.</p> 
<p><A NAME="an_2:2">2:2</A>&nbsp;De skola f&#229; m&#229;nga efterf&#246;ljare i sin l&#246;saktighet, och f&#246;r deras skull skall sanningens v&#228;g bliva sm&#228;dad.</p> 
<p><A NAME="an_2:3">2:3</A>&nbsp;I sin girighet skola de ock med bedr&#228;gliga ord bereda sig vinning av eder.  Men sedan l&#228;nge &#228;r deras dom i annalkande, den dr&#246;jer icke, och deras f&#246;rd&#228;rv sover icke.</p> 
<p><A NAME="an_2:4">2:4</A>&nbsp;Ty Gud skonade ju icke de &#228;nglar som syndade, utan st&#246;rtade dem ned i avgrunden och &#246;verl&#228;mnade dem &#229;t m&#246;rkrets h&#229;lor, f&#246;r att d&#228;r f&#246;rvaras till domen.</p> 
<p><A NAME="an_2:5">2:5</A>&nbsp;Ej heller skonade han den forntida v&#228;rlden, om han ock, n&#228;r han l&#228;t floden komma &#246;ver de ogudaktigas v&#228;rld, bevarade Noa s&#229;som r&#228;ttf&#228;rdighetens f&#246;rkunnare, j&#228;mte sju andra.</p> 
<p><A NAME="an_2:6">2:6</A>&nbsp;Och st&#228;derna Sodom och Gomorra lade han i aska och d&#246;mde dem till att omst&#246;rtas; han gjorde dem s&#229; till ett varnande exempel f&#246;r kommande tiders ogudaktiga m&#228;nniskor.</p> 
<p><A NAME="an_2:7">2:7</A>&nbsp;Men han fr&#228;lste den r&#228;ttf&#228;rdige Lot, som sv&#229;rt pinades av de gudl&#246;sa m&#228;nniskornas l&#246;saktiga vandel.</p> 
<p><A NAME="an_2:8">2:8</A>&nbsp;Ty genom de og&#228;rningar som han, den r&#228;ttf&#228;rdige mannen, m&#229;ste se och h&#246;ra, d&#228;r han bodde ibland dem, pl&#229;gades han dag efter dag i sin r&#228;ttf&#228;rdiga sj&#228;l.</p> 
<p><A NAME="an_2:9">2:9</A>&nbsp;S&#229; f&#246;rst&#229;r Herren att fr&#228;lsa de gudfruktiga ur pr&#246;vningen, men ock att under straff f&#246;rvara de or&#228;ttf&#228;rdiga till domens dag.</p> 
<p><A NAME="an_2:10">2:10</A>&nbsp;Och detta g&#246;r han f&#246;rst och fr&#228;mst med dem som i oren beg&#228;relse st&#229; efter k&#246;ttslig lust och f&#246;rakta andev&#228;rldens herrar. I sitt trots och sin sj&#228;lvgodhet b&#228;va dessa m&#228;nniskor icke f&#246;r att sm&#228;da andev&#228;rldens h&#228;rlige,</p> 
<p><A NAME="an_2:11">2:11</A>&nbsp;under det att &#228;nglar som st&#229; &#228;nnu h&#246;gre i starkhet och makt icke om dem uttala n&#229;gon sm&#228;dande dom inf&#246;r Herren.</p> 
<p><A NAME="an_2:12">2:12</A>&nbsp;Men p&#229; samma s&#228;tt som osk&#228;liga djur f&#246;rg&#229;s, varelser som av naturen &#228;ro f&#246;dda till att f&#229;ngas och f&#246;rg&#229;s, p&#229; samma s&#228;tt skola ock dessa f&#246;rg&#229;s, eftersom de sm&#228;da vad de icke k&#228;nna till;</p> 
<p><A NAME="an_2:13">2:13</A>&nbsp;och de skola s&#229; bliva bedragna p&#229; den l&#246;n som de vilja vinna genom or&#228;ttf&#228;rdighet.  De hava sin lust i kr&#228;sligt leverne mitt p&#229; ljusa dagen.  De &#228;ro skamfl&#228;ckar och styggelser, d&#228;r de vid g&#228;stabuden, som de f&#229; h&#229;lla med eder, frossa i sina njutningar.</p> 
<p><A NAME="an_2:14">2:14</A>&nbsp;Deras &#246;gon &#228;ro fulla av otuktigt beg&#228;r och kunna icke f&#229; nog av synd.  De locka till sig obef&#228;sta sj&#228;lar.  De hava hj&#228;rtan &#246;vade i girighet.  F&#246;rbannade &#228;ro de.</p> 
<p><A NAME="an_2:15">2:15</A>&nbsp;De hava &#246;vergivit den raka v&#228;gen och kommit vilse genom att efterf&#246;lja Balaam, Beors son, p&#229; hans v&#228;g.  Denne &#229;tr&#229;dde ju att vinna l&#246;n genom or&#228;ttf&#228;rdighet;</p> 
<p><A NAME="an_2:16">2:16</A>&nbsp;men han blev tillr&#228;ttavisad f&#246;r sin &#246;vertr&#228;delse: en stum arbets&#229;sninna begynte tala med m&#228;nniskor&#246;st och hindrade profeten i hans galenskap.</p> 
<p><A NAME="an_2:17">2:17</A>&nbsp;Dessa m&#228;nniskor &#228;ro k&#228;llor utan vatten, skyar som drivas av stormvinden, och det svarta m&#246;rkret &#228;r f&#246;rvarat &#229;t dem.</p> 
<p><A NAME="an_2:18">2:18</A>&nbsp;Ty de tala stora ord som &#228;ro idel f&#229;f&#228;nglighet; och d&#229; de nu sj&#228;lva leva i k&#246;ttsliga beg&#228;relser, locka de genom sin l&#246;saktighet till sig m&#228;nniskor som med knapp n&#246;d r&#228;dda sig undan s&#229;dana som vandra i villfarelse.</p> 
<p><A NAME="an_2:19">2:19</A>&nbsp;De lova dem frihet, fast&#228;n de sj&#228;lva &#228;ro f&#246;rg&#228;ngelsens tr&#228;lar; ty den som har l&#229;tit sig &#246;vervinnas av n&#229;gon, han har blivit dennes tr&#228;l.</p> 
<p><A NAME="an_2:20">2:20</A>&nbsp;Och d&#229; de genom kunskapen om Herren och Fr&#228;lsaren, Jesus Kristus, hava undkommit v&#228;rldens besmittelser, men sedan &#229;ter l&#229;ta sig insn&#228;rjas och &#246;vervinnas av dem, s&#229; har det sista f&#246;r dem blivit v&#228;rre &#228;n det f&#246;rsta.</p> 
<p><A NAME="an_2:21">2:21</A>&nbsp;Ty det hade varit b&#228;ttre f&#246;r dem att icke hava l&#228;rt k&#228;nna r&#228;ttf&#228;rdighetens v&#228;g, &#228;n att nu, sedan de hava l&#228;rt k&#228;nna den, v&#228;nda tillbaka, bort ifr&#229;n det heliga bud som har blivit dem meddelat.</p> 
<p><A NAME="an_2:22">2:22</A>&nbsp;Det har g&#229;tt med dem s&#229;som det riktigt heter i ordspr&#229;ket: &#187;En hund v&#228;nder &#229;ter till sina spyor&#187;, och: &#187;Ett tvaget svin v&#228;ltrar sig &#229;ter i smutsen.&#187;</p> 
<p><A NAME="an_3:1">3:1</A>&nbsp;Detta &#228;r nu redan det andra brevet som jag skriver till eder, mina &#228;lskade; och i b&#229;da har jag genom mina p&#229;minnelser velat uppv&#228;cka edert rena sinne,</p> 
<p><A NAME="an_3:2">3:2</A>&nbsp;s&#229; att I kommen ih&#229;g vad som har blivit f&#246;rutsagt av de heliga profeterna, s&#229; ock det bud som av edra apostlar har blivit eder givet fr&#229;n Herren och Fr&#228;lsaren.</p> 
<p><A NAME="an_3:3">3:3</A>&nbsp;Och det m&#229;n I framf&#246;r allt veta, att i de yttersta dagarna bespottare skola komma med bespottande ord, m&#228;nniskor som vandra efter sina egna beg&#228;relser.</p> 
<p><A NAME="an_3:4">3:4</A>&nbsp;De skola s&#228;ga: &#187;Huru g&#229;r det med l&#246;ftet om hans tillkommelse? Fr&#229;n den dag d&#229; v&#229;ra f&#228;der avsomnade har ju allt f&#246;rblivit sig likt, &#228;nda ifr&#229;n v&#228;rldens begynnelse.&#187;</p> 
<p><A NAME="an_3:5">3:5</A>&nbsp;Ty n&#228;r de vilja p&#229;st&#229; detta, f&#246;rg&#228;ta de att i kraft av Guds ord himlar funnos till fr&#229;n ur&#229;ldrig tid, s&#229; ock en jord som hade kommit till av vatten och genom vatten;</p> 
<p><A NAME="an_3:6">3:6</A>&nbsp;och genom &#246;versv&#228;mning av vatten fr&#229;n dem f&#246;rgicks ocks&#229; den v&#228;rld som d&#229; fanns.</p> 
<p><A NAME="an_3:7">3:7</A>&nbsp;Men de himlar och den jord som nu finnas, de hava i kraft av samma ord blivit sparade &#229;t eld, och de f&#246;rvaras nu till domens dag, d&#229; de ogudaktiga m&#228;nniskorna skola f&#246;rg&#229;s.</p> 
<p><A NAME="an_3:8">3:8</A>&nbsp;Men ett vare icke f&#246;rdolt f&#246;r eder, mina &#228;lskade, detta, att &#187;en dag &#228;r f&#246;r Herren s&#229;som tusen &#229;r, och tusen &#229;r s&#229;som en dag&#187;.</p> 
<p><A NAME="an_3:9">3:9</A>&nbsp;Herren f&#246;rdr&#246;jer icke uppfyllelsen av sitt l&#246;fte, s&#229;som somliga mena att han f&#246;rdr&#246;jer sig.  Men han &#228;r l&#229;ngmodig mot eder, eftersom han icke vill att n&#229;gon skall f&#246;rg&#229;s, utan att alla skola v&#228;nda sig till b&#228;ttring.</p> 
<p><A NAME="an_3:10">3:10</A>&nbsp;Men Herrens dag skall komma s&#229;som en tjuv, och d&#229; skola himlarna med d&#229;nande hast f&#246;rg&#229;s, och himlakropparna uppl&#246;sas av hetta, och jorden och de verk som &#228;ro d&#228;rp&#229; br&#228;nnas upp.</p> 
<p><A NAME="an_3:11">3:11</A>&nbsp;Eftersom nu allt detta s&#229;lunda g&#229;r till sin uppl&#246;sning, hurudana b&#246;ren icke I d&#229; vara i helig vandel och gudsfruktan,</p> 
<p><A NAME="an_3:12">3:12</A>&nbsp;medan I f&#246;rbiden och p&#229;skynden Guds dags tillkommelse, varigenom himlar skola uppl&#246;sas av eld, och himlakroppar sm&#228;lta av hetta!</p> 
<p><A NAME="an_3:13">3:13</A>&nbsp;Men &#187;nya himlar och en ny jord&#187;, d&#228;r r&#228;ttf&#228;rdighet bor, f&#246;rbida vi efter hans l&#246;fte.</p> 
<p><A NAME="an_3:14">3:14</A>&nbsp;D&#228;rf&#246;r, mina &#228;lskade, eftersom I f&#246;rbiden detta, skolen I med all flit s&#246;rja f&#246;r, att I m&#229;n f&#246;r honom befinnas vara obefl&#228;ckade och ostraffliga, i frid.</p> 
<p><A NAME="an_3:15">3:15</A>&nbsp;Och I skolen h&#229;lla f&#246;re, att v&#229;r Herres l&#229;ngmodighet l&#228;nder till fr&#228;lsning; s&#229;som ock v&#229;r &#228;lskade broder Paulus har skrivit till eder efter den vishet som har blivit honom given.</p> 
<p><A NAME="an_3:16">3:16</A>&nbsp;S&#229; g&#246;r han i alla sina brev, n&#228;r han i dem talar om s&#229;dant, fast&#228;n visserligen i dem finnes ett och annat som &#228;r sv&#229;rt att f&#246;rst&#229;, och som okunniga och obef&#228;sta m&#228;nniskor vr&#229;ngt uttyda, s&#229;som de ock g&#246;ra med de &#246;vriga skrifterna, sig sj&#228;lva till f&#246;rd&#228;rv.</p> 
<p><A NAME="an_3:17">3:17</A>&nbsp;D&#229; I nu s&#229;ledes, mina &#228;lskade, haven f&#229;tt veta detta i f&#246;rv&#228;g, s&#229; tagen eder till vara f&#246;r att bliva indragna i de gudl&#246;sas villfarelse och d&#228;rigenom f&#246;rlora edert f&#228;ste.</p> 
<p><A NAME="an_3:18">3:18</A>&nbsp;V&#228;xen i st&#228;llet till i n&#229;d och i kunskap om v&#229;r Herre och Fr&#228;lsare, Jesus Kristus.  Honom tillh&#246;r &#228;ran, nu och till evighetens dag.  Amen.</p> 
<p><HR>
<CENTER>
<A HREF="jo1.htm">Next: 1 John</A></CENTER>
</BODY>
</HTML>
