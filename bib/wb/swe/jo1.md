[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pe2)  [Next](jo2) 

------------------------------------------------------------------------

### Swedish Bible: 1 John

<span id="an_1:1">1:1</span> Det som var från begynnelsen, det vi hava
hört, det vi med egna ögon hava sett, det vi skådade och med egna händer
togo på, det förkunna vi: om livets Ord tala vi.

<span id="an_1:2">1:2</span> Ty livet uppenbarades, och vi hava sett
det; och vi vittna därom och förkunna för eder livet, det eviga, som var
hos Fadern och uppenbarades för oss.

<span id="an_1:3">1:3</span> Ja, det vi hava sett och hört, det förkunna
vi ock för eder, på det att också I mån hava gemenskap med oss; och vi
hava vår gemenskap med Fadern och med hans Son, Jesus Kristus.

<span id="an_1:4">1:4</span> Och vi skriva nu detta, för att vår glädje
skall bliva fullkomlig.

<span id="an_1:5">1:5</span> Och detta är det budskap som vi hava hört
från honom, och som vi förkunna för eder, att Gud är ljus, och att intet
mörker finnes i honom.

<span id="an_1:6">1:6</span> Om vi säga oss hava gemenskap med honom,
och vi vandra i mörkret, så ljuga vi och göra icke sanningen.

<span id="an_1:7">1:7</span> Men om vi vandra i ljuset, såsom han är i
ljuset, så hava vi gemenskap med varandra, och Jesu, hans Sons, blod
renar oss från all synd.

<span id="an_1:8">1:8</span> Om vi säga att vi icke hava någon synd, så
bedraga vi oss själva, och sanningen är icke i oss.

<span id="an_1:9">1:9</span> Om vi bekänna våra synder, så är han
trofast och rättfärdig, så att han förlåter oss våra synder och renar
oss från all orättfärdighet.

<span id="an_1:10">1:10</span> Om vi säga att vi icke hava syndat, så
göra vi honom till en ljugare, och hans ord är icke i oss.

<span id="an_2:1">2:1</span> Mina kära barn, detta skriver jag till
eder, för att I icke skolen synda. Men om någon syndar, så hava vi en
förespråkare hos Fadern, Jesus Kristus, som är rättfärdig;

<span id="an_2:2">2:2</span> och han är försoningen för våra synder, ja,
icke allenast för våra, utan ock för hela världens.

<span id="an_2:3">2:3</span> Därav veta vi att vi hava lärt känna honom,
därav att vi hålla hans bud.

<span id="an_2:4">2:4</span> Den som säger sig hava lärt känna honom och
icke håller hans bud, han är en lögnare och i honom är icke sanningen.

<span id="an_2:5">2:5</span> Men den som håller hans ord, i honom är
förvisso Guds kärlek fullkomnad. Därav veta vi att vi äro i honom.

<span id="an_2:6">2:6</span> Den som säger sig förbliva i honom, han är
ock pliktig att själv så vandra som Han vandrade.

<span id="an_2:7">2:7</span> Mina älskade, det är icke ett nytt bud jag
skriver till eder, utan ett gammalt bud, som I haven haft från
begynnelsen. Detta gamla bud är ordet som I haven fått höra.

<span id="an_2:8">2:8</span> På samma gång är det dock ett nytt bud som
jag skriver till eder. Och detta är sant både i fråga om honom och i
fråga om eder; ty mörkret förgår, och det sanna ljuset lyser redan.

<span id="an_2:9">2:9</span> Den som säger sig vara i ljuset och hatar
sin broder, han är ännu alltjämt i mörkret.

<span id="an_2:10">2:10</span> Den som älskar sin broder, han förbliver
i ljuset, och i honom är intet som länder till fall.

<span id="an_2:11">2:11</span> Men den som hatar sin broder, han är i
mörkret och vandrar i mörkret, och han vet icke vart han går; ty mörkret
har förblindat hans ögon.

<span id="an_2:12">2:12</span> Jag skriver till eder, kära barn, ty
synderna äro eder förlåtna för hans namns skull.

<span id="an_2:13">2:13</span> Jag skriver till eder, I fäder, ty I
haven lärt känna honom som är från begynnelsen. Jag skriver till eder, I
ynglingar, ty I haven övervunnit den onde.

<span id="an_2:14">2:14</span> Jag har skrivit till eder, mina barn, ty
I haven lärt känna Fadern. Jag har skrivit till eder, I fäder, ty I
haven lärt känna honom som är från begynnelsen. Jag har skrivit till
eder, I ynglingar, ty I ären starka, och Guds ord förbliver i eder, och
I haven övervunnit den onde.

<span id="an_2:15">2:15</span> Älsken icke världen, ej heller vad som är
i världen. Om någon älskar världen, så är Faderns kärlek icke i honom.

<span id="an_2:16">2:16</span> Ty allt som är i världen, köttets
begärelse och ögonens begärelse och högfärd över detta livets goda, det
är icke av Fadern, utan av världen.

<span id="an_2:17">2:17</span> Och världen förgår och dess begärelse,
men den som gör Guds vilja, han förbliver evinnerligen.

<span id="an_2:18">2:18</span> Mina barn, nu är den yttersta tiden. I
haven ju hört att en antikrist skall komma, och redan hava många
antikrister uppstått; därav förstå vi att den yttersta tiden är inne.

<span id="an_2:19">2:19</span> Från oss hava de utgått, men de hörde
icke till oss, ty hade de hört till oss, så hade de förblivit hos oss.
Men det skulle bliva uppenbart att icke alla höra till oss.

<span id="an_2:20">2:20</span> I åter haven mottagit smörjelse från den
Helige, och I haven all kunskap.

<span id="an_2:21">2:21</span> Jag har skrivit till eder, icke därför
att I icke kännen sanningen, utan därför att I kännen den och veten att
ingen lögn kommer av sanningen.

<span id="an_2:22">2:22</span> Vilken är »Lögnaren», om icke den som
förnekar att Jesus är Kristus? Denne är Antikrist, denne som förnekar
Fadern och Sonen.

<span id="an_2:23">2:23</span> Var och en som förnekar Sonen, han har
icke heller Fadern; den som bekänner Sonen, han har ock Fadern.

<span id="an_2:24">2:24</span> I åter skolen låta det som I haven hört
från begynnelsen förbliva i eder. Om det som I haven hört från
begynnelsen förbliver i eder så skolen ock I själva förbliva i Sonen och
i Fadern.

<span id="an_2:25">2:25</span> Och detta är vad han själv har lovat oss:
det eviga livet.

<span id="an_2:26">2:26</span> Detta har jag skrivit till eder med tanke
på dem som söka förvilla eder.

<span id="an_2:27">2:27</span> Men vad eder angår, så förbliver i eder
den smörjelse I haven undfått från honom, och det behöves icke att någon
undervisar eder; ty vad hans smörjelse lär eder om allting, det är sant
och är icke lögn. Förbliven alltså i honom, såsom den har lärt eder.

<span id="an_2:28">2:28</span> Ja, kära barn, förbliven nu i honom, så
att vi, när han en gång uppenbaras, kunna frimodigt träda fram, och icke
med skam nödgas gå bort ifrån honom vid hans tillkommelse.

<span id="an_2:29">2:29</span> Om I veten att han är rättfärdig, så
kunnen I förstå att också var och en som gör vad rättfärdigt är, han är
född av honom.

<span id="an_3:1">3:1</span> Se vilken kärlek Fadern har bevisat oss
därmed att vi få kallas Guds barn, vilket vi ock äro. Därför känner
världen oss icke, eftersom den icke har lärt känna honom.

<span id="an_3:2">3:2</span> Mina älskade, vi äro nu Guds barn, och vad
vi skola bliva, det är ännu icke uppenbart. Men det veta vi, att när han
en gång uppenbaras, skola vi bliva honom lika; ty då skola vi få se
honom sådan han är.

<span id="an_3:3">3:3</span> Och var och en som har detta hopp till
honom, han renar sig, likasom Han är ren.

<span id="an_3:4">3:4</span> Var och en som gör synd, han överträder ock
lagen, ty synd är överträdelse av lagen.

<span id="an_3:5">3:5</span> Och i veten att Han uppenbarades, för att
han skulle borttaga synderna; och synd finnes icke i honom.

<span id="an_3:6">3:6</span> Var och en som förbliver i honom, han
syndar icke; var och en som syndar, han har icke sett honom och icke
lärt känna honom.

<span id="an_3:7">3:7</span> Kära barn, låten ingen förvilla eder. Den
som gör vad rättfärdigt är, han är rättfärdig, likasom Han är
rättfärdig.

<span id="an_3:8">3:8</span> Den som gör synd, han är av djävulen, ty
djävulen har syndat från begynnelsen. Och just därför uppenbarades Guds
Son, att han skulle göra om intet djävulens gärningar.

<span id="an_3:9">3:9</span> Var och en som är född av Gud, han gör icke
synd, ty Guds säd förbliver i honom; han kan icke synda, eftersom han är
född av Gud.

<span id="an_3:10">3:10</span> Därav är uppenbart vilka som äro Guds
barn, och vilka som äro djävulens barn, därav att var och en som icke
gör vad rättfärdigt är, han är icke av Gud, ej heller den som icke
älskar sin broder.

<span id="an_3:11">3:11</span> Ty detta är det budskap som I haven hört
från begynnelsen, att vi skola älska varandra

<span id="an_3:12">3:12</span> och icke likna Kain, som var av den onde
och slog ihjäl sin broder. Och varför slog han ihjäl honom? Därför att
hans egna gärningar voro onda och hans broders gärningar rättfärdiga.

<span id="an_3:13">3:13</span> Förundren eder icke, mina bröder, om
världen hatar eder.

<span id="an_3:14">3:14</span> Vi veta att vi hava övergått från döden
till livet, ty vi älska bröderna. Den som icke älskar, han förbliver i
döden.

<span id="an_3:15">3:15</span> Var och en som hatar sin broder, han är
en mandråpare; och I veten att ingen mandråpare har evigt liv
förblivande i sig.

<span id="an_3:16">3:16</span> Därav att Han gav sitt liv för oss hava
vi lärt känna kärleken; så äro ock vi pliktiga att giva våra liv för
bröderna.

<span id="an_3:17">3:17</span> Men om någon har denna världens goda och
tillsluter sitt hjärta för sin broder, när han ser honom lida nöd, huru
kan då Guds kärlek förbliva i honom?

<span id="an_3:18">3:18</span> Kära barn, låtom oss älska icke med ord
eller med tungan, utan i gärning och i sanning.

<span id="an_3:19">3:19</span> Därav skola vi veta att vi äro av
sanningen; och så kunna vi inför honom övertyga vårt hjärta därom,

<span id="an_3:20">3:20</span> att om vårt hjärta fördömer oss, så är
Gud större än vårt hjärta och vet allt.

<span id="an_3:21">3:21</span> Mina älskade, om vårt hjärta icke
fördömer oss, så hava vi frimodighet inför Gud,

<span id="an_3:22">3:22</span> och vadhelst vi bedja om, det få vi av
honom, eftersom vi hålla hans bud och göra vad som är välbehagligt för
honom.

<span id="an_3:23">3:23</span> Och detta är hans bud, att vi skola tro
på hans Sons, Jesu Kristi, namn och älska varandra, enligt det bud han
har givit oss.

<span id="an_3:24">3:24</span> Och den som håller hans bud, han
förbliver i Gud, och Gud förbliver i honom. Och att han förbliver i oss,
det veta vi av Anden, som han har givit oss.

<span id="an_4:1">4:1</span> Mina älskade, tron icke var och en ande,
utan pröven andarna, huruvida de äro av Gud; ty många falska profeter
hava gått ut i världen.

<span id="an_4:2">4:2</span> Därpå skolen I känna igen Guds Ande: var
och en ande som bekänner att Jesus är Kristus, kommen i köttet, han är
av Gud;

<span id="an_4:3">4:3</span> men var och en ande som icke så bekänner
Jesus, han är icke av Gud. Den anden är Antikrists ande, om vilken I
haven hört att den skulle komma, och som redan nu är i världen.

<span id="an_4:4">4:4</span> I, kära barn, I ären av Gud och haven
övervunnit dessa; ty han som är i eder är större än den som är i
världen.

<span id="an_4:5">4:5</span> De äro av världen; därför tala de vad som
är av världen, och världen lyssnar till dem.

<span id="an_4:6">4:6</span> Vi åter äro av Gud. Den som känner Gud, han
lyssnar till oss; den som icke är av Gud, han lyssnar icke till oss.
Härpå känna vi igen sanningens Ande och villfarelsens ande.

<span id="an_4:7">4:7</span> Mina älskade, låtom oss älska varandra; ty
kärleken är av Gud, och var och en som älskar, han är född av Gud och
känner Gud.

<span id="an_4:8">4:8</span> Den som icke älskar, han har icke lärt
känna Gud, ty Gud är kärleken.

<span id="an_4:9">4:9</span> Därigenom har Guds kärlek blivit uppenbarad
bland oss, att Gud har sänt sin enfödde Son i världen, för att vi skola
leva genom honom.

<span id="an_4:10">4:10</span> Icke däri består kärleken, att vi hava
älskat Gud, utan däri, att han har älskat oss och sänt sin Son till
försoning för våra synder.

<span id="an_4:11">4:11</span> Mina älskade, om Gud så har älskat oss,
då äro ock vi pliktiga att älska varandra.

<span id="an_4:12">4:12</span> Ingen har någonsin sett Gud. Om vi älska
varandra, så förbliver Gud i oss, och hans kärlek är fullkomnad i oss.

<span id="an_4:13">4:13</span> Därav att han har givit oss av sin Ande
veta vi att vi förbliva i honom, och att han förbliver i oss.

<span id="an_4:14">4:14</span> Och vi hava själva sett, och vi vittna om
att Fadern har sänt sin Son till att vara världens Frälsare.

<span id="an_4:15">4:15</span> Den som bekänner att Jesus är Guds Son, i
honom förbliver Gud, och han själv förbliver i Gud.

<span id="an_4:16">4:16</span> Och vi hava lärt känna den kärlek som Gud
har i oss, och vi hava kommit till tro på den. Gud är kärleken, och den
som förbliver i kärleken, han förbliver i Gud, och Gud förbliver i
honom.

<span id="an_4:17">4:17</span> Därigenom är kärleken fullkomnad hos oss,
att vi hava frimodighet i fråga om domens dag; ty sådan Han är, sådana
äro ock vi i denna världen.

<span id="an_4:18">4:18</span> Räddhåga finnes icke i kärleken, utan
fullkomlig kärlek driver ut räddhågan, ty i räddhågan ligger tanke på
straff, och den som rädes är icke fullkomnad i kärleken.

<span id="an_4:19">4:19</span> Vi älska, därför att han först har älskat
oss.

<span id="an_4:20">4:20</span> Om någon säger sig älska Gud och hatar
sin broder, så är han en lögnare. Ty den som icke älskar sin broder, som
han har sett, han kan icke älska Gud, som han icke har sett.

<span id="an_4:21">4:21</span> Och det budet hava vi från honom, att den
som älskar Gud, han skall ock älska sin broder.

<span id="an_5:1">5:1</span> Var och en som tror att Jesus är Kristus,
han är född av Gud; och var och en som älskar honom som födde, han
älskar ock den som är född av honom.

<span id="an_5:2">5:2</span> Därför, när vi älska Gud och hålla hans
bud, då veta vi att vi älska Guds barn.

<span id="an_5:3">5:3</span> Ty däri består kärleken till Gud, att vi
hålla hans bud; och hans bud äro icke tunga.

<span id="an_5:4">5:4</span> Ty allt som är fött av Gud, det övervinner
världen; och detta är den seger som har övervunnit världen: vår tro.

<span id="an_5:5">5:5</span> Vilken annan kan övervinna världen, än den
som tror att Jesus är Guds Son?

<span id="an_5:6">5:6</span> Han är den som kom genom vatten och blod,
Jesus Kristus, icke med vattnet allenast, utan med vattnet och blodet.
Och Anden är den som vittnar, eftersom Anden är sanningen.

<span id="an_5:7">5:7</span> Ty tre äro de som vittna:

<span id="an_5:8">5:8</span> Anden, vattnet och blodet; och de tre
vittna ett och detsamma.

<span id="an_5:9">5:9</span> Om vi taga människors vittnesbörd för gott,
så må väl Guds vittnesbörd vara förmer. Detta är ju Guds vittnesbörd,
att han har vittnat om sin Son.

<span id="an_5:10">5:10</span> Den som tror på Guds Son, han har
vittnesbördet inom sig själv; den som icke tror Gud, han har gjort honom
till en ljugare, eftersom han icke har trott på Guds vittnesbörd om sin
Son.

<span id="an_5:11">5:11</span> Och detta är vittnesbördet: att Gud har
givit oss evigt liv; och det livet är i hans Son.

<span id="an_5:12">5:12</span> Den som har Sonen, han har livet; den som
icke har Guds Son, han har icke livet.

<span id="an_5:13">5:13</span> Detta har jag skrivit till eder, för att
I skolen veta att I haven evigt liv, I som tron på Guds Sons namn.

<span id="an_5:14">5:14</span> Och detta är den fasta tillförsikt vi
hava till honom, att om vi bedja om något efter hans vilja, så hör han
oss.

<span id="an_5:15">5:15</span> Och om vi veta att han hör oss, vadhelst
vi bedja om, så veta vi ock att vi redan hava det som vi hava bett honom
om i vår bön.

<span id="an_5:16">5:16</span> Om någon ser sin broder begå en synd som
icke är en synd till döds, då må han bedja, och så skall han giva honom
liv, om nämligen synden icke är till döds. Det finnes synd till döds;
för sådan säger jag icke att man skall bedja.

<span id="an_5:17">5:17</span> All orättfärdighet är synd; dock finnes
det synd som icke är till döds.

<span id="an_5:18">5:18</span> Vi veta om var och en som är född av Gud
att han icke syndar, ty den som har blivit född av Gud, han tager sig
till vara, och den onde kommer icke vid honom.

<span id="an_5:19">5:19</span> Vi veta att vi äro av Gud, och att hela
världen är i den ondes våld.

<span id="an_5:20">5:20</span> Och vi veta att Guds Son har kommit och
givit oss förstånd, så att vi kunna känna den Sanne; och vi äro i den
Sanne, i hans Son, Jesus Kristus. Denne är den sanne Guden och evigt
liv.

<span id="an_5:21">5:21</span> Kära barn, tagen eder till vara för
avgudarna.

------------------------------------------------------------------------

[Next: 2 John](jo2)
