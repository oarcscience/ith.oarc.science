[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](hag)  [Next](mal) 

------------------------------------------------------------------------

### Swedish Bible: Zechariah

<span id="an_1:1">1:1</span> I åttonde månaden av Darejaves' andra
regeringsår kom HERRENS ord till Sakarja, son till Berekja, son till
Iddo, profeten, han sade:

<span id="an_1:2">1:2</span> Svårt förtörnad var HERREN på edra fäder.

<span id="an_1:3">1:3</span> Säg därför nu till folket så säger HERREN
Sebaot: Vänden om till mig, säger HERREN Sebaot, så vill jag vända om
till eder, säger HERREN Sebaot.

<span id="an_1:4">1:4</span> Varen icke såsom edra fäder, för vilka
forna tiders profeter predikade och sade: »Så säger HERREN Sebaot:
Vänden om från edra onda vägar och edra onda gärningar»; men de ville
icke höra och aktade icke på mig säger HERREN.

<span id="an_1:5">1:5</span> Edra fäder, var äro de? Och profeterna,
leva de kvar evinnerligen?

<span id="an_1:6">1:6</span> Nej, men mina ord och mina rådslut, de som
jag betrodde åt mina tjänare profeterna, de träffade ju edra fäder, så
att de måste vända om och säga: »Såsom HERREN Sebaot hade beslutit att
göra med oss, och såsom våra vägar och våra gärningar förtjänade, så har
han ock gjort med oss.»

<span id="an_1:7">1:7</span> På tjugufjärde dagen i elfte månaden, det
är månaden Sebat, i Darejeves' andra regeringsår, kom HERRENS ord till
Sakarja, son till Berekja, son till Iddo, profeten; han sade:

<span id="an_1:8">1:8</span> Jag hade en syn om natten: Jag fick se en
man som red på en röd häst; och han höll stilla bland myrtenträden i
dalsänkningen. Och bakom honom stodo andra hästar, röda, bruna och vita.

<span id="an_1:9">1:9</span> Då frågade jag: »Vad betyda dessa, min
herre?» Ängeln som talade med mig svarade mig: »Jag vill låta dig förstå
vad dessa betyda.»

<span id="an_1:10">1:10</span> Och mannen som stod bland myrtenträden
tog till orda och sade: »Det är dessa som HERREN har sänt ut till att
fara omkring på jorden.»

<span id="an_1:11">1:11</span> Och själva togo de till orda och sade
till HERRENS ängel, som stod bland myrtenträden: »Vi hava farit omkring
på jorden och hava funnit hela jorden lugn och stilla.»

<span id="an_1:12">1:12</span> Då tog HERRENS ängel åter till orda och
sade: »HERRE Sebaot, huru länge skall det dröja, innan du förbarmar dig
över Jerusalem och Juda städer? Du har ju nu varit vred på dem i sjuttio
år.»

<span id="an_1:13">1:13</span> Och HERREN svarade ängeln som talade med
mig goda och tröstliga ord;

<span id="an_1:14">1:14</span> och ängeln som talade med mig sade sedan
till mig: »Predika och säg: Så säger HERREN Sebaot: Jag har stor
nitälskan för Jerusalem och Sion;

<span id="an_1:15">1:15</span> och jag är storligen förtörnad på
hednafolken, som sitta så säkra; ty när jag var allenast litet
förtörnad, hjälpte de ytterligare till att fördärva.

<span id="an_1:16">1:16</span> Därför säger HERREN så: Jag vill åter
vända mig till Jerusalem i barmhärtighet; mitt hus skall där bliva
uppbyggt, säger HERREN Sebaot, och mätsnöret skall spännas över
Jerusalem.

<span id="an_1:17">1:17</span> Ytterligare må du predika och säga: Så
säger HERREN Sebaot: Ännu en gång skola mina städer få njuta överflöd av
goda håvor; ja, HERREN skall ännu en gång trösta Sion, och ännu en gång
skall han utvälja Jerusalem.»

<span id="an_1:18">1:18</span> Sedan lyfte jag upp mina ögon och fick då
se fyra horn.

<span id="an_1:19">1:19</span> Då frågade jag ängeln som talade med mig:
»Vad betyda dessa?» Han svarade mig: »Detta är de horn som hava
förstrött Juda, Israel och Jerusalem.»

<span id="an_1:20">1:20</span> Sedan lät HERREN mig se fyra smeder.

<span id="an_1:21">1:21</span> Då frågade jag: »I vad ärende hava dessa
kommit?» Han svarade: »De förra voro de horn som förströdde Juda, så att
ingen kunde upplyfta sitt huvud; men nu hava dessa kommit för att injaga
skräck hos dem, och för att slå av hornen på de hednafolk som hava lyft
sitt horn mot Juda land, till att förströ dess inbyggare.»

<span id="an_2:1">2:1</span> Sedan lyfte jag upp mina ögon och fick då
se en man som hade ett mätsnöre i sin hand.

<span id="an_2:2">2:2</span> Då frågade jag: »Vart går du?» Han svarade
mig: »Till att mäta Jerusalem, för att se huru brett och huru långt det
skall bliva.»

<span id="an_2:3">2:3</span> Då fick jag se ängeln som talade ned mig
komma fram, och en annan ängel kom emot honom.

<span id="an_2:4">2:4</span> Och han sade till denne: »Skynda åstad och
tala till den unge mannen där och säg: 'Jerusalem skall ligga såsom en
obefäst plats; så stor myckenhet av människor och djur skall finnas
därinne.

<span id="an_2:5">2:5</span> Men jag själv, säger HERREN, skall vara en
eldsmur däromkring, och jag skall bevisa mig härlig därinne.'»

<span id="an_2:6">2:6</span> Upp, upp! Flyn bort ur nordlandet, säger
HERREN, I som av mig haven blivit förströdda åt himmelens fyra
väderstreck, säger HERREN.

<span id="an_2:7">2:7</span> Upp, Sion! Rädda dig, du som nu bor hos
dottern Babel!

<span id="an_2:8">2:8</span> Ty så säger HERREN Sebaot, han som har sänt
mig åstad för att förhärliga sig, så säger han om hednafolken, vilka
plundrade eder (ty den som rör vid eder, han rör vid hans ögonsten):

<span id="an_2:9">2:9</span> »Se, jag lyfter min hand mot dem, och de
skola bliva ett byte för sina forna trälar; och I skolen så förnimma att
HERREN Sebaot har sänt mig.»

<span id="an_2:10">2:10</span> Jubla och gläd dig, du dotter Sion; ty
se, jag kommer för att aga min boning i dig, säger HERREN.

<span id="an_2:11">2:11</span> Och då skola många hednafolk sluta sig
till HERREN och bliva mitt folk. Ja, jag skall taga min boning i dig;
och du skall förnimma att HERREN Sebaot har sänt mig till dig.

<span id="an_2:12">2:12</span> Och HERREN skall hava Juda till I sin
arvedel i det heliga landet, och ännu en gång skall han utvälja
Jerusalem.

<span id="an_2:13">2:13</span> Allt kött vare stilla inför HERREN; ty
han har stått upp och trätt fram ur sin heliga boning.

<span id="an_3:1">3:1</span> Sedan lät han mig se översteprästen Josua
stående inför HERRENS ängel; och Åklagaren stod vid hans högra sida för
att anklaga honom.

<span id="an_3:2">3:2</span> Men HERREN sade till Åklagaren: »HERREN
skall näpsa dig, du Åklagare; ja, HERREN skall näpsa dig, han som har
utvalt Jerusalem. Är då icke denne en brand, ryckt ur elden?»

<span id="an_3:3">3:3</span> Och Josua var klädd i orena kläder, där han
stod inför ängeln

<span id="an_3:4">3:4</span> Och denne tog till orda och sade till dem
som stodo där såsom hans tjänare: »Tagen av honom de orena kläderna.»
Och till honom själv sade han: »Se, jag har tagit bort ifrån dig din
missgärning, och man skall nu kläda dig i högtidskläder.»

<span id="an_3:5">3:5</span> Då sade jag: »Må man ock sätta en ren
bindel på hans huvud.» Och de satte en ren bindel på hans huvud och
klädde på honom andra kläder, medan HERRENS ängel stod därbredvid.

<span id="an_3:6">3:6</span> Och HERRENS ängel betygade för Josua och
sade:

<span id="an_3:7">3:7</span> »Så säger HERREN Sebaot: Om du vandrar på
mina vägar och håller vad jag har bjudit dig hålla, så skall du ock få
styra mitt hus och vakta mina gårdar; och jag skall låta dig hava din
gång bland dessa som här göra tjänst.

<span id="an_3:8">3:8</span> Hör härpå, Josua, du överstepräst, med dina
medbröder, som sitta här inför dig (ty dessa män skola vara ett tecken):
Se, jag vill låta min tjänare Telningen komma;

<span id="an_3:9">3:9</span> ty se, i den sten som jag har lagt inför
Josua -- över vilken ena sten sju ögon vaka -- i den skall jag inrista
den inskrift som hör därtill, säger HERREN Sebaot; och jag skall utplåna
detta lands missgärning på en enda dag.

<span id="an_3:10">3:10</span> På den tiden, säger HERREN Sebaot, skall
var och en av eder kunna inbjuda den andre till gäst under sitt vinträd
och fikonträd.»

<span id="an_4:1">4:1</span> Sedan blev jag av ängeln som talade med mig
åter uppväckt, likasom när någon väckes ur sömnen.

<span id="an_4:2">4:2</span> Och han sade till mig: »Vad ser du?» Jag
svarade: »Jag ser en ljusstake, alltigenom av guld, med sin oljeskål
ovantill och med sina sju lampor; och sju rör gå till de särskilda
lamporna därovantill.

<span id="an_4:3">4:3</span> Och två olivträd sträcka sig över den, ett
på högra sidan om skålen och ett på vänstra.»

<span id="an_4:4">4:4</span> Sedan frågade jag och sade till ängeln som
talade med mig: »Vad betyda dessa ting, min herre?»

<span id="an_4:5">4:5</span> Men ängeln som talade med mig svarade och
sade till mig: »Förstår du då icke vad de betyda?» Jag svarade: »Nej,
min herre.»

<span id="an_4:6">4:6</span> Då talade han och sade till mig: »Detta är
HERRENS ord till Serubbabel: Icke genom någon människas styrka eller
kraft skall det ske, utan genom min Ande, säger HERREN Sebaot.

<span id="an_4:7">4:7</span> Vilket du än må vara, du stora berg som
reser dig mot Serubbabel, så skall du ändå förvandlas till jämn mark. Ty
han skall få föra fram slutstenen under jubelrop: 'Nåd, nåd må vila över
den!'»

<span id="an_4:8">4:8</span> Vidare kom HERRENS ord till mig; han sade:

<span id="an_4:9">4:9</span> »Serubbabels händer hava lagt grunden till
detta hus; hans händer skola ock få fullborda det. Och du skall förnimma
att HERREN Sebaot har sänt mig till eder.

<span id="an_4:10">4:10</span> Ty vem är den som vill förakta: den ringa
begynnelsens dag, när dessa sju glädjas över att se murlodet i
Serubbabels hand, dessa HERRENS ögon, som överfara hela jorden?»

<span id="an_4:11">4:11</span> Och jag frågade och sade till honom: »Vad
betyda dessa två olivträd, det på högra och det på vänstra sidan om
ljusstaken?»

<span id="an_4:12">4:12</span> Och ytterligare frågade jag och sade till
honom: »Vad betyda de två olivkvistar som sträcka sig intill de två
gyllene rännor genom vilka den gyllene oljan ledes ditned?»

<span id="an_4:13">4:13</span> Då sade han till mig: »Förstår du då icke
vad de betyda?» Jag svarade: »Nej, min herre.»

<span id="an_4:14">4:14</span> Då sade han: »Dessa äro de två oljesmorda
som stå såsom tjänare inför hela jordens Herre.»

<span id="an_5:1">5:1</span> När jag sedan åter lyfte upp mina ögon,
fick jag se en bokrulle flyga fram.

<span id="an_5:2">5:2</span> Och han sade till mig: »Vad ser du?» Jag
svarade: »Jag ser en bokrulle flyga fram; den är tjugu alnar lång och
tio alnar bred.»

<span id="an_5:3">5:3</span> Då sade han till mig: »Detta är
Förbannelsen, som går ut över hela landet; ty i kraft av den skall var
och en som stjäl varda bortrensad härifrån, och i kraft av den skall var
och en som svär varda bortrensad härifrån.

<span id="an_5:4">5:4</span> Jag har låtit den gå ut, säger HERREN
Sebaot, för att den skall komma in i tjuvens hus och in i dens hus, som
svär falskt vid mitt namn; och den skall stanna där i huset och fräta
upp det med både trävirke och stenar.»

<span id="an_5:5">5:5</span> Sedan kom ängeln som talade med mig fram
och sade till mig: »Lyft upp dina ögon och se vad det är som där kommer
fram.

<span id="an_5:6">5:6</span> Och jag frågade: »Vad är det?» Han svarade:
»Det är en sädesskäppa som kommer fram.» Ytterligare sade han: »Så är
det beställt med dem i hela landet.»

<span id="an_5:7">5:7</span> Jag fick då se huru en rund skiva av bly
lyfte sig; och nu syntes där en kvinna som satt i skäppan.

<span id="an_5:8">5:8</span> Därefter sade han: »Detta är
Ogudaktigheten.» Och så stötte han henne åter ned i skäppan och slog
igen blylocket över dess öppning.

<span id="an_5:9">5:9</span> När jag sedan lyfte upp mina ögon, fick jag
se två kvinnor komma fram; och vinden fyllde deras vingar, ty de hade
vingar lika hägerns. Och de lyfte upp skäppan mellan jord och himmel.

<span id="an_5:10">5:10</span> Då frågade jag ängeln som talade med mig:
»Vart föra de skäppan?»

<span id="an_5:11">5:11</span> Han svarade mig: »De hava i sinnet att
bygga ett hus åt henne i Sinears land; och när det är färdigt, skall hon
där bliva nedsatt på sin plats.»

<span id="an_6:1">6:1</span> När jag sedan åter lyfte upp mina ögon,
fick jag se fyra vagnar komma fram mellan två berg, och bergen voro av
koppar.

<span id="an_6:2">6:2</span> För den första vagnen voro röda hästar, för
den andra vagnen svarta hästar,

<span id="an_6:3">6:3</span> för den tredje vagnen vita hästar, och för
den fjärde vagnen fläckiga hästar, starkare än de andra.

<span id="an_6:4">6:4</span> Då tog jag till orda och frågade ängeln som
talade med mig: »Vad betyda dessa, min herre?»

<span id="an_6:5">6:5</span> Ängeln svarade och sade till mig: »Det är
himmelens fyra vindar, vilka nu draga ut, sedan de hava fått träda inför
hela jordens Herre.

<span id="an_6:6">6:6</span> Vagnen med de svarta hästarna drager mot
nordlandet, de vita följa efter dem, och de fläckiga draga mot
sydlandet.»

<span id="an_6:7">6:7</span> Men när de som voro starkast skulle draga
ut, voro de ivriga att få fara omkring på jorden. Då sade han: »Ja, I
mån fara omkring på jorden.» Och de foro åstad omkring på jorden.

<span id="an_6:8">6:8</span> Därefter ropade han på mig och talade till
mig och sade: »Se, genom dem som draga ut mot nordlandet skall jag
släcka min vrede på nordlandet.»

<span id="an_6:9">6:9</span> Och HERRENS ord kom till mig; han sade:

<span id="an_6:10">6:10</span> Tag emot av Heldai gåvorna från de
landsflyktiga, från Tobia och Jedaja; du själv må redan samma dag gå
åstad bort till Josias, Sefanjas sons, hus, dit dessa hava kommit från
Babel.

<span id="an_6:11">6:11</span> När du så har fått silver och guld, skall
du därav låta göra kronor; och du skall sätta en på översteprästen
Josuas, Josadaks sons, huvud.

<span id="an_6:12">6:12</span> Och du skall säga till honom: »Så säger
HERREN Sebaot: Se, där är en man som skall kallas Telningen. Under honom
skall det gro, och han skall bygga upp HERRENS tempel.

<span id="an_6:13">6:13</span> Ja, han skall bygga upp HERRENS tempel
och förvärva majestät och sitta på sin tron och regera; och en präst
skall han vara på sin tron; och fridens rådslag skola vara mellan båda.

<span id="an_6:14">6:14</span> Men kronorna skola förvaras i HERRENS
tempel, till en åminnelse av Helem, Tobia och Jedaja och Hen, Sefanjas
son.

<span id="an_6:15">6:15</span> Och fjärran ifrån skall man komma och
bygga på HERRENS tempel; och I skolen så förnimma att HERREN Sebaot har
sänt mig till eder. Och så skall ske, om I troget hören HERRENS, eder
Guds, röst.»

<span id="an_7:1">7:1</span> Och i konung Darejaves' fjärde regeringsår
hände sig att HERRENS ord kom till Sakarja, på fjärde dagen i nionde
månaden, det är Kisleu.

<span id="an_7:2">7:2</span> Ty från Betel hade då Sareser och
Regem-Melek med sina män blivit sända för att bönfalla inför HERREN;

<span id="an_7:3">7:3</span> de skulle nämligen fråga prästerna i HERREN
Sebaots hus och profeterna sålunda: »Skola vi framgent hålla gråtodag
och späka oss i femte månaden, såsom vi hava gjort nu i så många år?»

<span id="an_7:4">7:4</span> Så kom då HERREN Sebaots ord till mig; han
sade:

<span id="an_7:5">7:5</span> Säg till allt folket i landet och till
prästerna: När I nu under sjuttio år haven hållit faste- och klagodagar
i femte och i sjunde månaden, har det då varit åt mig som I haven hållit
fasta?

<span id="an_7:6">7:6</span> Och när I äten och dricken, är det icke då
för eder egen räkning som I äten och dricken?

<span id="an_7:7">7:7</span> Haven I icke förnummit de ord som HERREN
lät predika genom forna tiders profeter, medan Jerusalem ännu tronade i
god ro med sina städer omkring sig, och medan Sydlandet och Låglandet
ännu voro bebodda?

<span id="an_7:8">7:8</span> Vidare kom HERRENS ord till Sakarja; han
sade:

<span id="an_7:9">7:9</span> Så sade ju HERREN Sebaot: »Dömen rätta
domar, och bevisen varandra kärlek och barmhärtighet.

<span id="an_7:10">7:10</span> Förtrycken icke änkan och den faderlöse,
främlingen och den fattige, och tänken icke i edra hjärtan ut ont mot
varandra.»

<span id="an_7:11">7:11</span> Men de ville icke akta därpå, utan
spjärnade emot i gensträvighet och tillslöto sina öron för att slippa
att höra.

<span id="an_7:12">7:12</span> ja, de gjorde sina hjärtan hårda såsom
diamant, för att slippa att höra den lag och de ord som HERREN Sebaot
genom sin Ande hade sänt, förmedelst forna tiders profeter. Därför
utgick stor vrede från HERREN Sebaot.

<span id="an_7:13">7:13</span> Och det skedde, att likasom de icke hade
velat höra, när han ropade, så sade nu HERREN Sebaot: »Jag vill icke
höra, när de ropa;

<span id="an_7:14">7:14</span> utan jag skall förströ dem såsom genom en
stormvind bland allahanda hednafolk som de icke känna.» Så har nu landet
blivit öde efter dem, så att ingen färdas där, vare sig fram eller
tillbaka; ty de hava så gjort det ljuvliga landet till en ödemark.

<span id="an_8:1">8:1</span> Vidare kom HERREN Sebaots ord; han sade:

<span id="an_8:2">8:2</span> Så säger HERREN Sebaot: Jag har stor
nitälskan för Sion, ja, med stor vrede nitälskar jag för henne.

<span id="an_8:3">8:3</span> Så säger HERREN: Jag vill vända: åter till
Sion och taga min boning i Jerusalem; och Jerusalem skall kallas »den
trogna staden», och HERREN Sebaots berg »det heliga berget».

<span id="an_8:4">8:4</span> Så säger HERREN Sebaot: Ännu en gång skola
gamla män och gamla kvinnor vara att finna på gatorna i Jerusalem, var
och en med sin stav i handen, för hög ålders skull.

<span id="an_8:5">8:5</span> Och stadens gator skola vara fulla av
gossar och flickor, som leka där på gatorna,

<span id="an_8:6">8:6</span> Så säger HERREN Sebaot. Om än sådant på den
tiden kan komma att synas alltför underbart för kvarlevan av detta folk,
icke måste det väl därför synas alltför underbart också för mig? säger
HERREN Sebaot.

<span id="an_8:7">8:7</span> Så säger HERREN Sebaot: Se, jag skall
frälsa mitt folk ut ur både österland och västerland

<span id="an_8:8">8:8</span> och låta dem komma och bosätta sig i
Jerusalem; och de skola vara mitt folk, och jag skall vara deras Gud, i
sanning och rättfärdighet.

<span id="an_8:9">8:9</span> Så säger HERREN Sebaot: Fatten mod, I som i
denna tid hören dessa ord av samma profeters mun, som talade på den tid
då grunden lades till HERREN Sebaots hus, templet som skulle byggas upp.

<span id="an_8:10">8:10</span> Ty före den tiden var människornas arbete
lönlöst och djurens arbete fåfängt; ingen hade någon ro för sina
ovänner, vare sig han gick ut eller in, ty jag eggade alla människor mot
varandra.

<span id="an_8:11">8:11</span> Men nu är jag icke mer så sinnad mot
kvarlevan av detta folk som jag var i forna dagar, säger HERREN Sebaot.

<span id="an_8:12">8:12</span> Ty nu skall friden skaffa utsäde,
vinträdet skall giva sin frukt, jorden skall giva sin gröda, och
himmelen skall giva sin dagg; och jag skall låta kvarlevan av detta folk
få allt detta till sin arvedel.

<span id="an_8:13">8:13</span> Och det skall ske, att likasom I, både
Juda hus och Israels hus, haven varit ett exempel som man har nämnt, när
man förbannade bland hedningarna, så skolen I nu, då jag har frälsat
eder, tvärtom bliva nämnda, när man välsignar. Frukten icke, utan fatten
mod.

<span id="an_8:14">8:14</span> Ty så säger HERREN Sebaot: Likasom jag,
när edra fäder förtörnade mig, beslöt att göra eder ont, säger HERREN
Sebaot, och icke sedan ångrade det,

<span id="an_8:15">8:15</span> så har jag tvärtom i denna tid beslutit
att göra gott mot Jerusalem och Juda hus; frukten icke.

<span id="an_8:16">8:16</span> Men detta är vad I skolen göra: Talen
sanning med varandra; domen rätta och fridsamma domar i edra portar.

<span id="an_8:17">8:17</span> Tänken icke i edra hjärtan ut ont mot
varandra, och älsken icke falska eder; ty allt sådant hatar jag, säger
HERREN.

<span id="an_8:18">8:18</span> Och HERREN Sebaots ord kom till mig; han
sade:

<span id="an_8:19">8:19</span> Så säger HERREN Sebaot: Fastedagarna i
fjärde, femte, sjunde och tionde månaden skola för Juda hus bliva till
fröjd och glädje och till sköna högtider. Men älsken sanning och frid.

<span id="an_8:20">8:20</span> Så säger HERREN Sebaot: Ännu en gång
skall det ske att folk skola komma hit och många städers invånare;

<span id="an_8:21">8:21</span> och invånarna i den ena staden skola gå
till den andra och säga: »Upp, låtom oss gå åstad och bönfalla inför
HERREN och söka HERREN Sebaot; jag själv vill ock gå åstad.»

<span id="an_8:22">8:22</span> Ja, många folk och mäktiga hednafolk
skola komma och söka HERREN Sebaot i Jerusalem och bönfalla inför
HERREN,

<span id="an_8:23">8:23</span> Så säger HERREN Sebaot: På den tiden
skall det ske att tio män av allahanda tungomål som talas bland
hednafolken skola fatta en judisk man i mantelfliken och säga: »Låt oss
gå med eder, ty vi hava hört att Gud är med eder.»

<span id="an_9:1">9:1</span> Detta är en utsaga som innehåller HERRENS
ord över Hadraks land; också i Damaskus skall den slå ned -- ty HERREN
har sitt öga på andra människor såväl som på Israels alla stammar.

<span id="an_9:2">9:2</span> Den drabbar ock Hamat, som gränsar
därintill, så ock Tyrus och Sion, där man är så vis.

<span id="an_9:3">9:3</span> Tyrus byggde sig ett fäste; hon hopade
silver såsom stoft och guld såsom orenlighet på gatan.

<span id="an_9:4">9:4</span> Men se, Herren skall åter göra henne
fattig, han skall bryta hennes murar ned i havet, och hon själv skall
förtäras av eld.

<span id="an_9:5">9:5</span> Askelon må se det med fruktan, och Gasa med
stor bävan, så ock Ekron, ty dess hopp skall komma på skam. Gasa mister
sin konung, Askelon bliver en obebodd plats

<span id="an_9:6">9:6</span> Asdod skall bebos av en vanbördig hop; så
skall jag utrota filistéernas stolthet.

<span id="an_9:7">9:7</span> Men när jag har ryckt blodmaten ur deras
mun och styggelserna undan deras tänder då skall också av dem bliva en
kvarleva åt vår Gud, de skola bliva såsom stamfurstar i Juda, och Ekrons
folk skall bliva såsom jebuséerna.

<span id="an_9:8">9:8</span> Och jag skall slå upp mitt läger till ett
värn för mitt hus, mot härar som komma eller gå, och ej mer skall någon
plågare komma över dem; ty jag vaktar nu med öppna ögon.

<span id="an_9:9">9:9</span> Fröjda dig storligen, du dotter Sion; höj
jubelrop, du dotter Jerusalem. Se, din konung kommer till dig;
rättfärdig och segerrik är han. Han kommer fattig, ridande på en åsna,
på en åsninnas fåle.

<span id="an_9:10">9:10</span> Så skall jag utrota vagnar Efraim och
hästar ur Jerusalem; ja, stridens bågar skola utrotas, och han skall
tala frid till folken. Och hans herradöme skall nå från hav till hav,
och ifrån floden intill jordens ändar.

<span id="an_9:11">9:11</span> För ditt förbundsblods skull vill jag ock
släppa dina fångar fria ur gropen där intet vatten finnes.

<span id="an_9:12">9:12</span> Så vänden då åter till edert fäste, I
fångar som nu haven ett hopp. Ja, det vare eder förkunnat i dag att jag
vill giva eder dubbelt igen.

<span id="an_9:13">9:13</span> Ty jag skall spänna Juda såsom min båge
och lägga Efraim såsom pil på den, och dina söner, du Sion, skall jag
svänga såsom spjut mot dina söner, du Javan, och göra dig lik en hjältes
svärd.

<span id="an_9:14">9:14</span> Ja, HERREN skall uppenbara sig i höjden,
och såsom en ljungeld skall hans pil fara ut; Herren, HERREN skall stöta
i basunen, och med sunnanstormar skall han draga fram.

<span id="an_9:15">9:15</span> HERREN Sebaot, han skall beskärma dem; de
skola uppsluka sina fiender och trampa deras slungstenar under fötterna;
under stridslarm skola de svälja sina fiender såsom vin, till dess de
själva äro så fulla av blod som offerskålar och altarhörn.

<span id="an_9:16">9:16</span> Och HERREN, deras Gud, skall på den tiden
giva dem seger, ty de äro ju det folk som han har till sin hjord. Ja,
ädelstenar äro de i en krona, strålande över hans land.

<span id="an_9:17">9:17</span> Huru stor bliver icke deras lycka, huru
stor deras härlighet! Av deras säd skola ynglingar blomstra upp, och
jungfrur av deras vin.

<span id="an_10:1">10:1</span> HERREN mån I bedja om regn, när
vårregnets tid är inne; HERREN är det som sänder ljungeldarna. Regn
skall han då giva människorna i ymnigt mått, gröda på marken åt var och
en.

<span id="an_10:2">10:2</span> Men husgudarnas tal är fåfänglighet,
spåmännens syner äro lögn, tomma drömmar är vad de tala, och den tröst
de giva är ett intet. Därför måste folket draga hädan såsom en fårhjord
och fara illa, där det går utan herde.

<span id="an_10:3">10:3</span> Mot herdarna är min vrede upptänd och
bockarna skall jag hemsöka. Ja, HERREN Sebaot skall vårda sig om sin
hjord, Juda hus, och skall så göra den till en stolt stridshäst åt sig.

<span id="an_10:4">10:4</span> Från den hjorden skall en hörnsten komma,
från den en stödjepelare, från den en båge till striden, från den allt
vad styresman heter.

<span id="an_10:5">10:5</span> Och de skola vara lika hjältar, som gå
fram i striden, likasom trampade de i orenlighet på gatan. Ja, strida
skola de, ty HERREN är med dem, och ryttarna på sina hästar skola då
komma på skam.

<span id="an_10:6">10:6</span> Jag skall giva styrka åt Juda hus, och åt
Josefs hus skall jag giva seger. Jag skall i min barmhärtighet låta dem
komma tillbaka, och det skall bliva såsom hade jag aldrig förkastat dem.
Ty jag är HERREN, deras Gud, och skall bönhöra dem.

<span id="an_10:7">10:7</span> Och Efraims män skola bliva lika hjältar,
och deras hjärtan skola glädja sig såsom av vin. Deras barn skola ock se
det och bliva glada; deras hjärtan skola fröjda sig i HERREN.

<span id="an_10:8">10:8</span> Jag skall locka på dem och samla dem
tillhopa, ty jag förlossar dem; och de skola bliva lika talrika som de
fordom voro.

<span id="an_10:9">10:9</span> Och när jag planterar ut dem bland
folken, skola de tänka på mig i fjärran land; och med sina barn skola de
få leva och komma tillbaka.

<span id="an_10:10">10:10</span> Ja, från Egyptens land skall jag låta
dem komma tillbaka och från Assur skall jag församla dem. Sedan skall
jag föra dem till Gileads land och till Libanon; och där skall icke
finnas rum nog för dem.

<span id="an_10:11">10:11</span> Han skall draga fram genom havet på en
trång väg, böljorna i havet skall han slå ned, och alla Nilflodens djup
skola torka ut. Så skall Assurs stolthet bliva nedbruten och spiran
tagen ifrån Egypten.

<span id="an_10:12">10:12</span> Men dem skall jag göra starka i HERREN,
och i hans namn skola de gå fram, säger HERREN.

<span id="an_11:1">11:1</span> Öppna dina dörrar, Libanon, ty eld skall
nu förtära dina cedrar.

<span id="an_11:2">11:2</span> Jämra dig, du cypress, ty cedern måste
falla, de härliga träden skola förödas. Jämren eder, I Basans ekar, ty
skogen, den ogenomträngliga, varder fälld.

<span id="an_11:3">11:3</span> Hör huru herdarna jämra sig, när deras
härlighet bliver förödd! Hör huru de unga lejonen ryta, när
Jordanbygdens snår varda förödda!

<span id="an_11:4">11:4</span> Så sade HERREN, min Gud: »Bliv en herde
för slaktfåren,

<span id="an_11:5">11:5</span> ty deras köpare slakta dem utan all
försyn, och deras säljare säga: 'Lovad vare HERREN att jag bliver allt
rikare.' Ej heller skonas de av sina egna herdar.»

<span id="an_11:6">11:6</span> »Se, jag vill nu icke mer skona landets
inbyggare», säger HERREN, »utan låta människorna falla i varandras hand
och i sina konungars hand, och dessa skola fördärva landet, och jag
skall icke rädda någon ur deras hand.»

<span id="an_11:7">11:7</span> Så blev jag en herde för slaktfåren, de
arma fåren. Och jag tog mig två stavar, den ena kallade jag Ljuvlig ro,
den andra kallade jag Endräkt; och jag vaktade så fåren

<span id="an_11:8">11:8</span> Men sedan jag inom en månad hade förgjort
de tre herdarna, blev jag led vid fåren, likasom ock deras sinne var
avogt mot mig.

<span id="an_11:9">11:9</span> Då sade jag: »Jag vill icke mer vara eder
herde. Vad som vill dö, det må dö, och vad som vill förgås, det må
förgås; och de som sedan bliva kvar må äta varandras kött.»

<span id="an_11:10">11:10</span> Så tog jag min stav Ljuvlig ro och bröt
sönder den, till att upplösa det förbund som jag hade slutit med alla
folk.

<span id="an_11:11">11:11</span> Och när detta nu på den dagen blev
upplöst, förnummo de arma fåren, som aktade på mig, att det var HERRENS
ord.

<span id="an_11:12">11:12</span> Därefter sade jag till dem: »Om I så
finnen för gott, så given mig min lön; varom icke, må det så vara.» Och
de vägde upp trettio siklar silver såsom lön åt mig.

<span id="an_11:13">11:13</span> Då sade HERREN till mig: »Kasta det åt
krukmakaren» -- det härliga pris vartill jag hade blivit värderad av
dem! Och jag tog de trettio silversiklarna och kastade dem i HERRENS hus
åt krukmakaren.

<span id="an_11:14">11:14</span> Därefter bröt jag sönder min andra
stav, Endräkt, till att upplösa broderskapet mellan Juda och Israel.

<span id="an_11:15">11:15</span> Och HERREN sade till mig: »Tag dig nu
redskap såsom en oförnuftig herde;

<span id="an_11:16">11:16</span> ty se, jag vill låta en herde uppstå i
landet, som icke vårdar sig om de får som hålla på att förgås, icke
uppsöker det förskingrade, icke helar det sargade, icke sörjer för det
som är helbrägda, utan allenast äter köttet av de feta och river sönder
klövarna på dem.»

<span id="an_11:17">11:17</span> Ve över denne ovärdige herde, som
övergiver sin hjord! Må ett svärd träffa hans arm och hans högra öga! Må
hans arm alldeles förtvina och hans högra öga förmörkas i grund!

<span id="an_12:1">12:1</span> Detta är en utsaga som innehåller HERRENS
ord över Israel. Så säger HERREN, han som har utspänt himmelen och
grundat jorden och danat människans ande i henne:

<span id="an_12:2">12:2</span> Se, jag skall göra Jerusalem till an
berusningens kalk för alla folk runt omkring; jämväl över Juda skall det
komma, när Jerusalem bliver belägrat.

<span id="an_12:3">12:3</span> Och det skall ske på den tiden att jag
skall göra Jerusalem till en lyftesten för alla folk; var och en som
försöker lyfta den skall illa sarga sig därpå. Och alla jordens folk
skola församla sig mot det.

<span id="an_12:4">12:4</span> På den tiden, säger HERREN, skall jag slå
alla hästar med förvirring och deras ryttare med vanvett. Men över Juda
hus skall jag upplåta mina ögon, när jag bland hednafolken slår alla
hästar med blindhet.

<span id="an_12:5">12:5</span> Då skola Juda stamfurstar säga i sina
hjärtan: »Jerusalems invånare äro vår styrka, genom HERREN Sebaot, sin
Gud.»

<span id="an_12:6">12:6</span> På den tiden skall jag låta Juda
stamfurstar bliva såsom brinnande fyrfat bland ved, och såsom eldbloss
bland halmkärvar, så att de förbränna alla folk runt omkring, både åt
höger och åt vänster; men Jerusalem skall framgent trona på sin plats,
där Jerusalem nu är.

<span id="an_12:7">12:7</span> Och först skall HERREN giva seger åt Juda
hyddor, för att icke Davids hus och Jerusalems invånare skola tillräkna
sig större ära än Juda.

<span id="an_12:8">12:8</span> På den tiden skall HERREN beskärma
Jerusalems invånare; den skröpligaste bland dem skall på den tiden vara
såsom David, och Davids hus skall vara såsom ett gudaväsen, såsom
HERRENS ängel framför dem.

<span id="an_12:9">12:9</span> Och jag skall på den tiden sätta mig i
sinnet att förgöra alla folk som komma mot Jerusalem.

<span id="an_12:10">12:10</span> Men över Davids hus och över Jerusalems
invånare skall jag utgjuta en nådens och bönens ande, så att de se upp
till mig, och se vem de hava stungit. Och de skola hålla dödsklagan
efter honom, såsom man håller dödsklagan efter ende sonen, och skola
bittert sörja honom, såsom man sörjer sin förstfödde.

<span id="an_12:11">12:11</span> Ja, på den tiden skall i Jerusalem
hållas stor dödsklagan, sådan den var, som hölls i Hadadrimmon på
Megiddons slätt.

<span id="an_12:12">12:12</span> Och släkterna i landet skola hålla
dödsklagan var för sig: Davids hus släkt för sig, och dess kvinnor för
sig, Natans hus' släkt för sig, och dess kvinnor för sig,

<span id="an_12:13">12:13</span> Levi hus' släkt för sig, och dess
kvinnor för sig, Simeis släkt för sig, och dess kvinnor för sig;

<span id="an_12:14">12:14</span> så ock alla övriga släkter var för sig,
och deras kvinnor för sig.

<span id="an_13:1">13:1</span> På den tiden skola Davids hus och
Jerusalems invånare få en öppen brunn, till att avtvå sin synd och
orenhet.

<span id="an_13:2">13:2</span> Och det skall ske på den tiden, säger
HERREN Sebaot, att jag skall utrota avgudarnas namn ur landet, så att de
icke mer skola nämnas; profeterna och orenhetens ande skall jag ock
skaffa bort ur landet.

<span id="an_13:3">13:3</span> Och det skall ske, att om någon därefter
uppträder såsom profet, så skola hans egna föräldrar, hans fader och
moder, säga till honom: »Du kan icke få leva, du som talar lögn i
HERRENS namn.» Och hans egna föräldrar, hans fader och moder, skola
stinga ihjäl honom, när han vill profetera.

<span id="an_13:4">13:4</span> Och det skall ske på den tiden att alla
profeter skola blygas för sina syner, när de vilja profetera; och för
att icke bliva röjda skola de icke mer kläda sig i mantel av hår.

<span id="an_13:5">13:5</span> Och var och en av dem skall säga: »Jag är
ingen profet, en åkerman är jag; redan i min ungdom blev jag köpt till
träl.»

<span id="an_13:6">13:6</span> Och om man då frågar honom: »Vad är det
för sår du har på din kropp?» så skall han svara: »Dem har jag fått
därhemma, hos mina närmaste.»

<span id="an_13:7">13:7</span> Svärd, upp mot min herde, mot den man som
fick stå mig nära! säger HERREN Sebaot. Må herden bliva slagen, så att
fåren förskingras; ty jag vill nu vända min hand mot de svaga.

<span id="an_13:8">13:8</span> Och det skall ske i hela landet, säger
HERREN, att två tredjedelar där skola utrotas och förgås; allenast en
tredjedel skall där lämnas kvar.

<span id="an_13:9">13:9</span> Och den tredjedelen skall jag låta gå
genom eld; jag skall luttra dem, såsom man luttrar silver, och pröva
dem, såsom man prövar guld. Så skola de åkalla mitt namn, och jag skall
bönhöra dem. Jag skall säga: »Detta är mitt folk.» Och det skall svara:
»HERREN är min Gud.»

<span id="an_14:1">14:1</span> Se, en dag skall komma, en HERRENS dag,
då man i dig skall utskifta byte.

<span id="an_14:2">14:2</span> Ty jag skall församla alla folk till
strid mot Jerusalem; och staden skall intagas, och husen skola plundras
och kvinnorna skändas. Och hälften av folket i staden skall föras bort i
fångenskap. Men återstoden därav skall icke bliva utrotad ur staden;

<span id="an_14:3">14:3</span> ty HERREN skall draga ut och strida mot
de folken, såsom han stridde förr på drabbningens dag.

<span id="an_14:4">14:4</span> Och han skall den dagen stå med sina
fötter på Oljeberget, gent emot Jerusalem, österut; och Oljeberget skall
rämna mitt itu, mot öster och väster, till en mycket stor dal, i det att
ena hälften av berget viker undan mot norr, och andra hälften därav mot
söder.

<span id="an_14:5">14:5</span> Och I skolen fly ned i dalen mellan mina
berg, ty dalen mellan bergen skall räcka ända till Asel; I skolen fly,
såsom I flydden för jordbävningen i Ussias, Juda konungs, tid. Då skall
HERREN, min Gud, komma, ja, du själv och alla heliga med dig.

<span id="an_14:6">14:6</span> Och det skall ske på den dagen att ljuset
skall bliva borta, ty himlaljusen skola förmörkas.

<span id="an_14:7">14:7</span> Och det bliver en dag som är ensam i sitt
slag, och som är känd av HERREN, en dag då det varken är dag eller natt,
en dag då det bliver ljust, när aftonen kommer.

<span id="an_14:8">14:8</span> Och det skall ske på den tiden att
rinnande vatten skola utgå från Jerusalem, ena hälften mot Östra havet
och andra hälften mot Västra havet; både sommar och vinter skall det
vara så.

<span id="an_14:9">14:9</span> Och HERREN skall då vara konung över hela
jorden; ja, på den tiden skall HERREN vara en, och hans namn ett.

<span id="an_14:10">14:10</span> Hela landet från Geba till Rimmon,
söder om Jerusalem, skall då förvandlas till en slättmark; men själva
staden skall trona på sin höjd, och sträcka sig från Benjaminsporten
ända till den plats där den förra porten stod, till Hörnporten och
Hananeltornet och till de kungliga vinpressarna;

<span id="an_14:11">14:11</span> och folket skall bo där i ro och icke
mer givas till spillo, ty Jerusalem skall trona i trygghet.

<span id="an_14:12">14:12</span> Men denna hemsökelse skall HERREN låta
drabba alla de folk som drogo ut för att strida mot Jerusalem: han skall
låta deras kött ruttna, medan de ännu stå på sina fötter; deras ögon
skola ruttna i sina hålor och deras tunga skall ruttna i deras mun.

<span id="an_14:13">14:13</span> Och det skall ske på den tiden att
HERREN skall sända en stor förvirring bland dem; de skola bära hand på
varandra, och den enes hand skall lyftas mot den andres.

<span id="an_14:14">14:14</span> Också Juda skall strida mot Jerusalem.
Och skatter skola samlas tillhopa från alla folk runt omkring: guld,
silver och kläder i stor myckenhet.

<span id="an_14:15">14:15</span> En likadan hemsökelse skall ock drabba
hästar, mulåsnor, kameler, åsnor och alla andra djur som finnas där i
lägren.

<span id="an_14:16">14:16</span> Och det skall ske att alla överblivna
ur alla de folk som kommo mot Jerusalem skola år efter år draga ditupp,
för att tillbedja konungen HERREN Sebaot, och för att fira
lövhyddohögtiden.

<span id="an_14:17">14:17</span> Men om någon av jordens folkstammar
icke drager upp till Jerusalem, för att tillbedja konungen HERREN
Sebaot, då skall över den icke komma något regn.

<span id="an_14:18">14:18</span> Om Egyptens folkstam icke drager åstad
och kommer ditupp, så skall ej heller över den komma regn. Detta bliver
den hemsökelse som HERREN skall låta drabba de folk som icke draga upp
för att fira lövhyddohögtiden.

<span id="an_14:19">14:19</span> Ja, så skall Egypten drabbas av sin
synd, så skola ock alla andra folk drabbas av sin synd, om de icke draga
upp för att fira lövhyddohögtiden.

<span id="an_14:20">14:20</span> På den tiden skall på hästarnas
bjällror stå att läsa: »Helgad åt HERREN», och grytorna i HERRENS hus
skola vara såsom offerskålarna framför altaret.

<span id="an_14:21">14:21</span> Och var gryta i Jerusalem och Juda
skall vara helgad åt HERREN Sebaot, så att var och en som vill offra kan
komma och taga en sådan och koka i den. Och ingen kanané skall mer
finnas i HERREN Sebaots hus, på den tiden.

------------------------------------------------------------------------

[Next: Malachi](mal)
