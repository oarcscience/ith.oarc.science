[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti2)  [Next](plm.md) 

------------------------------------------------------------------------

### Swedish Bible: Titus

<span id="an_1:1">1:1</span> Paulus, Guds tjänare och Jesu Kristi
apostel, sänd att verka för Guds utvaldas tro och för kunskapen om den
sanning som hör gudsfruktan till,

<span id="an_1:2">1:2</span> sänd, därför att det finnes ett hopp om
evigt liv -- ty evigt liv har Gud, som icke kan ljuga, för evärdliga
tider sedan utlovat,

<span id="an_1:3">1:3</span> och när tiden var inne, uppenbarade han
sitt ord i den predikan varmed jag genom Guds, vår Frälsares, befallning
blev betrodd --

<span id="an_1:4">1:4</span> jag, Paulus, hälsar Titus, min sannskyldige
son på grund av gemensam tro. Nåd och frid ifrån Gud, Fadern, och
Kristus Jesus, vår Frälsare!

<span id="an_1:5">1:5</span> När jag lämnade dig kvar på Kreta, var det
för att du skulle ordna vad som ännu återstod att ordna, och för att du,
på det sätt som jag har ålagt dig, skulle i var särskild stad tillsätta
äldste,

<span id="an_1:6">1:6</span> varhelst någon oförvitlig man funnes, en
enda kvinnas man, en som hade troende barn, vilka icke vore i vanrykte
för oskickligt leverne eller vore uppstudsiga.

<span id="an_1:7">1:7</span> Ty en församlingsföreståndare bör vara
oförvitlig, såsom det höves en Guds förvaltare, icke självgod, icke snar
till vrede, icke begiven på vin, icke våldsam, icke sniken efter slem
vinning.

<span id="an_1:8">1:8</span> Han bör fastmer vara gästvänlig, nitälska
för vad gott är, leva tuktigt, rättfärdigt, heligt och återhållsamt;

<span id="an_1:9">1:9</span> han bör hålla sig stadigt vid det fasta
ordet, såsom han har fått lära det, så att han är mäktig både att
förmana medelst den sunda läran och att vederlägga dem som säga emot.

<span id="an_1:10">1:10</span> Ty många finnas som icke vilja veta av
någon myndighet, många som föra fåfängligt tal och bedraga människors
sinnen; så göra i synnerhet de omskurna.

<span id="an_1:11">1:11</span> På sådana bör man tysta munnen, ty de
förvilla hela hus genom att för slem vinnings skull förkunna
otillbörliga läror.

<span id="an_1:12">1:12</span> En av dem, en profet av deras eget folk,
har sagt: »Kreterna, lögnare jämt, äro odjur, glupska och lata.»

<span id="an_1:13">1:13</span> Och det vittnesbördet är sant. Du skall
därför strängt tillrättavisa dem, så att de bliva sunda i tron

<span id="an_1:14">1:14</span> och icke akta på judiska fabler och vad
som påbjudes av människor som vända sig från sanningen.

<span id="an_1:15">1:15</span> Allt är rent för dem som äro rena; men
för de orena och otrogna är intet rent, utan hos dem äro både förstånd
och samvete orenade.

<span id="an_1:16">1:16</span> De säga sig känna Gud, men med sina
gärningar förneka de det; ty de äro vederstyggliga och ohörsamma
människor, odugliga till allt gott verk.

<span id="an_2:1">2:1</span> Du åter må tala vad som är den sunda läran
värdigt.

<span id="an_2:2">2:2</span> Förmana de äldre männen att vara nyktra,
att skicka sig värdigt och tuktigt, att vara sunda i tro, i kärlek, i
ståndaktighet.

<span id="an_2:3">2:3</span> Förmana likaledes de äldre kvinnorna att
skicka sig såsom det höves heliga kvinnor, att icke gå omkring med
förtal, icke vara trälar under begäret efter vin, utan lära andra vad
gott är, för att fostra dem till tuktighet.

<span id="an_2:4">2:4</span> Förmana de yngre kvinnorna att älska sina
män och sina barn,

<span id="an_2:5">2:5</span> att föra en tuktig och ren vandel, att vara
goda husmödrar och att underordna sig sina män, så att Guds ord icke
bliver smädat.

<span id="an_2:6">2:6</span> Förmana likaledes de yngre männen att
skicka sig tuktigt.

<span id="an_2:7">2:7</span> Bliv dem i allo ett föredöme i goda
gärningar, och låt dem i din undervisning finna oförfalskad renhet och
värdighet,

<span id="an_2:8">2:8</span> med sunt, ostraffligt tal, så att den som
står oss emot måste blygas, då han nu icke har något ont att säga om
oss.

<span id="an_2:9">2:9</span> Förmana tjänarna att i allt underordna sig
sina herrar, att skicka sig dem till behag och icke vara gensvariga,

<span id="an_2:10">2:10</span> att icke begå någon oärlighet, utan på
allt sätt visa dem redbar trohet, så att de i alla stycken bliva en
prydnad för Guds, vår Frälsares, lära.

<span id="an_2:11">2:11</span> Ty Guds nåd har uppenbarats till
frälsning för alla människor;

<span id="an_2:12">2:12</span> den fostrar oss till att avsäga oss all
ogudaktighet och alla världsliga begärelser, och till att leva tuktigt
och rättfärdigt och gudfruktigt i den tidsålder som nu är,

<span id="an_2:13">2:13</span> medan vi vänta på vårt saliga hopps
fullbordan och på den store Gudens och vår Frälsares, Kristi Jesu,
härlighets uppenbarelse --

<span id="an_2:14">2:14</span> hans som har utgivit sig själv för oss,
till att förlossa oss från all orättfärdighet, och till att rena åt sig
ett egendomsfolk, som beflitar sig om att göra vad gott är.

<span id="an_2:15">2:15</span> Så skall du tala; och du skall förmana
och tillrättavisa dem med all myndighet. Låt ingen förakta dig.

<span id="an_3:1">3:1</span> Lägg dem på minnet att de böra vara
underdåniga överheten, dem som hava myndighet, att de böra visa lydnad
och vara redo till allt gott verk,

<span id="an_3:2">3:2</span> att de icke må smäda någon, icke vara
stridslystna, utan vara fogliga, och att de i allt skola visa sig
saktmodiga mot alla människor.

<span id="an_3:3">3:3</span> Vi voro ju själva förut oförståndiga,
ohörsamma och vilsefarande, vi voro trälar under allahanda begärelser
och lustar, vi levde i ondska och avund, vi voro värda att avskys, och
vi hatade varandra.

<span id="an_3:4">3:4</span> Men när Guds, vår Frälsares, godhet och
kärlek till människorna uppenbarades,

<span id="an_3:5">3:5</span> då frälste han oss, icke på grund av
rättfärdighetsgärningar som vi hade gjort, utan efter sin barmhärtighet,
genom ett bad till ny födelse och förnyelse i helig ande,

<span id="an_3:6">3:6</span> som han rikligen utgöt över oss genom Jesus
Kristus, vår Frälsare,

<span id="an_3:7">3:7</span> för att vi, rättfärdiggjorda genom hans
nåd, skulle, såsom vårt hopp är, få evigt liv till arvedel.

<span id="an_3:8">3:8</span> Detta är ett fast ord, och jag vill att du
med kraft vittnar härom, för att de som sätta tro till Gud må beflita
sig om att rätt utöva goda gärningar. Sådant är gott och gagneligt för
människorna.

<span id="an_3:9">3:9</span> Men dåraktiga tvistefrågor och
släktledningshistorier må du undfly, så ock trätor och strider om lagen;
ty sådant är gagnlöst och fåfängligt.

<span id="an_3:10">3:10</span> En man som kommer partisöndring åstad må
du visa ifrån dig, sedan du en eller två gånger har förmanat honom;

<span id="an_3:11">3:11</span> ty du vet att en sådan är förvänd och
begår synd, ja, han har själv fällt domen över sig.

<span id="an_3:12">3:12</span> När jag framdeles sänder Artemas eller
Tykikus till dig, låt dig då angeläget vara att komma till mig i
Nikopolis, ty jag har beslutit att stanna där över vintern.

<span id="an_3:13">3:13</span> Senas, den lagkloke, och Apollos må du
med all omsorg utrusta för deras resa, så att intet fattas dem.

<span id="an_3:14">3:14</span> Och må jämväl våra bröder, för att icke
bliva utan frukt, lära sig att rätt utöva goda gärningar, där hjälp är
av nöden.

<span id="an_3:15">3:15</span> Alla som äro här hos mig hälsa dig. Hälsa
dem som älska oss i tron. Nåd vare med eder alla.

------------------------------------------------------------------------

[Next: Philemon](plm.md)
