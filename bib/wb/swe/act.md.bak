[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](joh)  [Next](rom.md) 

------------------------------------------------------------------------

### Swedish Bible: Acts

<span id="an_1:1">1:1</span> I min förra skrift, gode Teofilus, har jag
berättat om allt vad Jesus gjorde och lärde,

<span id="an_1:2">1:2</span> ända till den dag då han blev upptagen,
sedan han genom helig ande hade givit sina befallningar åt apostlarna
som han hade utvalt.

<span id="an_1:3">1:3</span> För dem hade han ock genom många säkra
bevis tett sig såsom levande, efter utståndet lidande; ty under fyrtio
dagar lät han sig ses av dem och talade med dem om Guds rike.

<span id="an_1:4">1:4</span> När han då var tillsammans med dem, bjöd
han dem och sade: »Lämnen icke Jerusalem, utan förbiden där vad Fadern
har utlovat, det varom I haven hört av mig.

<span id="an_1:5">1:5</span> Ty Johannes döpte med vatten, men få dagar
härefter skolen I bliva döpta i helig ande.»

<span id="an_1:6">1:6</span> Då de nu hade kommit tillhopa, frågade de
honom och sade: »Herre, skall du nu i denna tid upprätta igen riket åt
Israel?»

<span id="an_1:7">1:7</span> Han svarade dem: »Det tillkommer icke eder
att få veta tider eller stunder som Fadern i sin makt har fastställt.

<span id="an_1:8">1:8</span> Men när den helige Ande kommer över eder,
skolen I undfå kraft och bliva mina vittnen, både i Jerusalem och i hela
Judeen och Samarien, och sedan intill jordens ända.»

<span id="an_1:9">1:9</span> När han hade sagt detta, lyftes han inför
deras ögon upp i höjden, och en sky tog honom bort ur deras åsyn.

<span id="an_1:10">1:10</span> Och medan de skådade mot himmelen, under
det han for upp, se, då stodo hos dem två män i vita kläder.

<span id="an_1:11">1:11</span> Och dessa sade: »I galileiske män, varför
stån I och sen mot himmelen? Denne Jesus, som har blivit upptagen från
eder till himmelen, han skall komma igen på samma sätt som I haven sett
honom fara upp till himmelen.»

<span id="an_1:12">1:12</span> Sedan vände de tillbaka till Jerusalem
från det berg som kallas Oljeberget, vilket ligger nära Jerusalem, icke
längre därifrån, än man får färdas på en sabbat.

<span id="an_1:13">1:13</span> Och när de hade kommit dit, gingo de upp
i den sal i övre våningen, där de plägade vara tillsammans: Petrus och
Johannes och Jakob och Andreas, Filippus och Tomas, Bartolomeus och
Matteus, Jakob, Alfeus' son, och Simon ivraren och Judas, Jakobs son.

<span id="an_1:14">1:14</span> Alla dessa höllo endräktigt ut i bön
tillika med Maria, Jesu moder, och några andra kvinnor samt Jesu bröder.

<span id="an_1:15">1:15</span> En av de dagarna stod Petrus upp och
talade bland bröderna, som då voro församlade till ett antal av omkring
etthundratjugu; han sade:

<span id="an_1:16">1:16</span> »Mina bröder, det skriftens ord skulle
fullbordas, som den helige Ande genom Davids mun hade profetiskt talat
om Judas, vilken blev vägvisare åt de män som grepo Jesus.

<span id="an_1:17">1:17</span> Han var ju räknad bland oss och hade
också fått detta ämbete på sin lott.

<span id="an_1:18">1:18</span> Och med de penningar han hade fått såsom
lön för sin ogärning förvärvade han sig en åker. Men han störtade
framstupa ned, och hans kropp brast mitt itu, så att alla hans inälvor
gåvo sig ut.

<span id="an_1:19">1:19</span> Detta blev bekant för alla Jerusalems
invånare, och så blev den åkern på deras tungomål kallad Akeldamak (det
betyder Blodsåkern).

<span id="an_1:20">1:20</span> Så är ju skrivet i Psalmernas bok: 'Hans
gård blive öde, och ingen må finnas, som bor däri'; och vidare: 'Hans
ämbete tage en annan.'

<span id="an_1:21">1:21</span> Därför bör nu någon av de män som följde
oss under hela den tid då Herren Jesus gick ut och in bland oss,

<span id="an_1:22">1:22</span> allt ifrån den dag då han döptes av
Johannes ända till den dag då han blev upptagen och skildes ifrån oss --
någon av dessa män bör insättas till att jämte oss vittna om hans
uppståndelse.»

<span id="an_1:23">1:23</span> Därefter ställde de fram två: Josef (som
kallades Barsabbas och hade tillnamnet Justus) och Mattias.

<span id="an_1:24">1:24</span> Och de bådo och sade: »Herre, du som
känner allas hjärtan, visa oss vilken av dessa två du har utvalt

<span id="an_1:25">1:25</span> till att få den plats såsom tjänare och
apostel, vilken Judas övergav, för att gå till den plats som var hans.»

<span id="an_1:26">1:26</span> Och de drogo lott om dem, och lotten föll
på Mattias. Och så blev denne, jämte de elva, räknad såsom apostel.

<span id="an_2:1">2:1</span> När sedan pingstdagen var inne, voro de
alla församlade med varandra.

<span id="an_2:2">2:2</span> Då kom plötsligt från himmelen ett dån,
såsom om en våldsam storm hade dragit fram; och det uppfyllde hela huset
där de sutto.

<span id="an_2:3">2:3</span> Och tungor såsom av eld visade sig för dem
och fördelade sig och satte sig på dem, en på var av dem.

<span id="an_2:4">2:4</span> Och de blevo alla uppfyllda av helig ande
och begynte tala andra tungomål, efter som Anden ingav dem att tala.

<span id="an_2:5">2:5</span> Nu bodde i Jerusalem fromma judiska män
från allahanda folk under himmelen.

<span id="an_2:6">2:6</span> Och när dånet hördes, församlade sig hela
hopen, och en stor rörelse uppstod, ty var och en hörde sitt eget
tungomål talas av dem.

<span id="an_2:7">2:7</span> Och de uppfylldes av häpnad och förundran
och sade: »Äro de icke galiléer, alla dessa som här tala?

<span id="an_2:8">2:8</span> Huru kommer det då till, att var och en av
oss hör sitt eget modersmål talas?

<span id="an_2:9">2:9</span> Vi må vara parter eller meder eller
elamiter, vi må hava vårt hem i Mesopotamien eller Judeen eller
Kappadocien, i Pontus eller provinsen Asien,

<span id="an_2:10">2:10</span> i Frygien eller Pamfylien, i Egypten
eller i Libyens bygder, åt Cyrene till, eller vara hitflyttade
främlingar från Rom,

<span id="an_2:11">2:11</span> vi må vara judar eller proselyter,
kretenser eller araber, alla höra vi dem på våra egna tungomål tala om
Guds väldiga gärningar.»

<span id="an_2:12">2:12</span> Så uppfylldes de alla av häpnad och
visste icke vad de skulle tänka. Och de sade, den ene till den andre:
»Vad kan detta betyda?»

<span id="an_2:13">2:13</span> Men somliga drevo gäck med dem och sade:
»De äro fulla av sött vin.»

<span id="an_2:14">2:14</span> Då trädde Petrus fram, jämte de elva, och
hov upp sin röst och talade till dem: »I judiske män och I alla
Jerusalems invånare, detta mån I veta, och lyssnen nu till mina ord:

<span id="an_2:15">2:15</span> Det är icke så som I menen, att dessa äro
druckna; det är ju blott tredje timmen på dagen.

<span id="an_2:16">2:16</span> Nej, här uppfylles det som är sagt genom
profeten Joel:

<span id="an_2:17">2:17</span> 'Och det skall ske i de yttersta dagarna,
säger Gud, att jag skall utgjuta av min Ande över allt kött, och edra
söner och edra döttrar skola profetera, och edra ynglingar skola se
syner, och edra gamla män skola hava drömmar;

<span id="an_2:18">2:18</span> ja, över mina tjänare och mina
tjänarinnor skall jag i de dagarna utgjuta av min Ande, och de skola
profetera.

<span id="an_2:19">2:19</span> Och jag skall låta undertecken synas uppe
på himmelen och tecken nere på jorden: blod och eld och rökmoln.

<span id="an_2:20">2:20</span> Solen skall vändas i mörker och månen i
blod, förrän Herrens dag kommer, den stora och härliga.

<span id="an_2:21">2:21</span> Och det skall ske att var och en som
åkallar Herrens namn, han skall varda frälst.'

<span id="an_2:22">2:22</span> I män av Israel, hören dessa ord: Jesus
från Nasaret, en man som inför eder fick vittnesbörd av Gud genom
kraftgärningar och under och tecken, vilka Gud genom honom gjorde bland
eder, såsom I själva veten,

<span id="an_2:23">2:23</span> denne som blev given i edert våld, enligt
vad Gud i sitt rådslut och sin försyn hade bestämt, honom haven I genom
män som icke veta av lagen låtit fastnagla vid korset och döda.

<span id="an_2:24">2:24</span> Men Gud gjorde en ände på dödens vånda
och lät honom uppstå, eftersom det icke var möjligt att han skulle kunna
behållas av döden.

<span id="an_2:25">2:25</span> Ty David säger med tanke på honom: 'Jag
har haft Herren för mina ögon alltid, ja, han är på min högra sida, för
att jag icke skall vackla.

<span id="an_2:26">2:26</span> Fördenskull gläder sig mitt hjärta, och
min tunga fröjdar sig, och jämväl min kropp får vila med en förhoppning:

<span id="an_2:27">2:27</span> den, att du icke skall lämna min själ åt
dödsriket och icke låta din Helige se förgängelse.

<span id="an_2:28">2:28</span> Du har kungjort mig livets vägar; du
skall uppfylla mig med glädje inför ditt ansikte.'

<span id="an_2:29">2:29</span> Mina bröder, jag kan väl fritt säga till
eder om vår stamfader David att han är både död och begraven; hans grav
finnes ju ibland oss ännu i dag.

<span id="an_2:30">2:30</span> Men eftersom han var en profet och visste
att Gud med ed hade lovat honom att 'av hans livs frukt sätta en konung
på hans tron',

<span id="an_2:31">2:31</span> därför förutsåg han att Messias skulle
uppstå, och talade därom och sade att Messias icke skulle lämnas åt
dödsriket, och att hans kropp icke skulle se förgängelse.

<span id="an_2:32">2:32</span> Denne -- Jesus -- har nu Gud låtit
uppstå; därom kunna vi alla vittna.

<span id="an_2:33">2:33</span> Och sedan han genom Guds högra hand har
blivit upphöjd och av Fadern undfått den utlovade helige Anden, har han
utgjutit vad I här sen och hören.

<span id="an_2:34">2:34</span> Ty icke har David farit upp till
himmelen; fastmer säger han själv: 'Herren sade till min herre: Sätt dig
på min högra sida,

<span id="an_2:35">2:35</span> till dess jag har lagt dina fiender dig
till en fotapall.

<span id="an_2:36">2:36</span> Så må nu hela Israels hus veta och vara
förvissat om att denne Jesus som I haven korsfäst, honom har Gud gjort
både till Herre och till Messias.»

<span id="an_2:37">2:37</span> När de hörde detta, kände de ett styng i
hjärtat. Och de sade till Petrus och de andra apostlarna: »Bröder, vad
skola vi göra?»

<span id="an_2:38">2:38</span> Petrus svarade dem: »Gören bättring, och
låten alla döpa eder i Jesu Kristi namn till edra synders förlåtelse; då
skolen I såsom gåva undfå den helige Ande.

<span id="an_2:39">2:39</span> Ty eder gäller löftet och edra barn,
jämväl alla dem som äro i fjärran, så många som Herren, vår Gud,
kallar.»

<span id="an_2:40">2:40</span> Också med många andra ord bad och
förmanade han dem, i det han sade: »Låten frälsa eder från detta vrånga
släkte.»

<span id="an_2:41">2:41</span> De som då togo emot hans ort läto döpa
sig; och så ökades församlingen på den dagen med vid pass tre tusen
personer.

<span id="an_2:42">2:42</span> Och dessa höllo fast vid apostlarnas
undervisning och brödragemenskapen, vid brödsbrytelsen och bönerna.

<span id="an_2:43">2:43</span> Och fruktan kom över var och en; och
många under och tecken gjordes genom apostlarna.

<span id="an_2:44">2:44</span> Men alla de som trodde höllo sig
tillsammans och hade allting gemensamt;

<span id="an_2:45">2:45</span> de sålde sina jordagods och vad de eljest
ägde och delade med sig därav åt alla, eftersom var och en behövde.

<span id="an_2:46">2:46</span> Och ständigt, var dag, voro de endräktigt
tillsammans i helgedomen; och hemma i husen bröto de bröd och åto med
fröjd och i hjärtats enfald, och lovade Gud.

<span id="an_2:47">2:47</span> Och allt folket vad dem väl bevåget. Och
Herren ökade församlingen, dag efter dag, med dem som läto sig frälsas.

<span id="an_3:1">3:1</span> Och Petrus och Johannes gingo upp till
helgedomen, till den bön som hölls vid nionde timmen.

<span id="an_3:2">3:2</span> Och där bars fram en man som hade varit
ofärdig allt ifrån moderlivet, och som man var dag plägade sätta vid den
port i helgedomen, som kallades Sköna porten, för att han skulle kunna
begära allmosor av dem som gingo in i helgedomen.

<span id="an_3:3">3:3</span> När denne nu fick se Petrus och Johannes,
då de skulle gå in i helgedomen, bad han dem om en allmosa.

<span id="an_3:4">3:4</span> Då fäste Petrus och Johannes sina ögon på
honom, och Petrus sade: »Se på oss.»

<span id="an_3:5">3:5</span> När han då gav akt på dem, i förväntan att
få något av dem,

<span id="an_3:6">3:6</span> sade Petrus: »Silver och guld har jag icke;
men vad jag har, det giver jag dig. I Jesu Kristi, nasaréens namn: stå
upp och gå.»

<span id="an_3:7">3:7</span> Och så fattade han honom vid högra handen
och reste upp honom. Och strax fingo hans fötter och fotleder styrka,

<span id="an_3:8">3:8</span> och han sprang upp och stod upprätt och
begynte gå och följde dem in i helgedomen, alltjämt gående och
springande, under det att han lovade Gud.

<span id="an_3:9">3:9</span> Och allt folket såg honom, där han gick
omkring och lovade Gud.

<span id="an_3:10">3:10</span> Och när de kände igen honom och sågo att
det var samme man som plägade sitta och begära allmosor vid Sköna porten
i helgedomen, blevo de uppfyllda av häpnad och bestörtning över det som
hade vederfarits honom.

<span id="an_3:11">3:11</span> Då han nu höll sig till Petrus och
Johannes, strömmade allt folket, utom sig av häpnad, tillsammans till
dem på den plats som kallades Salomos pelargång.

<span id="an_3:12">3:12</span> När Petrus såg detta, tog han till orda
och talade till folket så: »I män av Israel, varför undren I över denne
man, och varför sen I så på oss, likasom hade vi genom någon vår kraft
eller fromhet åstadkommit att han kan gå?

<span id="an_3:13">3:13</span> Nej, Abrahams och Isaks och Jakobs Gud,
våra fäders Gud, har förhärligat sin tjänare Jesus, honom som I
utlämnaden, och som I förnekaden inför Pilatus, när denne redan hade
beslutit att giva honom lös.

<span id="an_3:14">3:14</span> Ja, I förnekaden honom, den helige och
rättfärdige, och begärden att en dråpare skulle givas åt eder.

<span id="an_3:15">3:15</span> Och livets furste dräpten I, men Gud
uppväckte honom från de döda; därom kunna vi själva vittna.

<span id="an_3:16">3:16</span> Och det är på grund av tron på hans namn
som denne man, vilken I sen och kännen, har undfått styrka av hans namn;
och den tro som verkas genom Jesus har, i allas eder åsyn, gjort att han
nu kan bruka alla lemmar.

<span id="an_3:17">3:17</span> Nu vet jag väl, mina bröder, att I såväl
som edra rådsherrar haven gjort detta, därför att I icke vissten bättre.

<span id="an_3:18">3:18</span> Men Gud har på detta sätt låtit det gå i
fullbordan, som han förut genom alla sina profeters mun hade förkunnat,
nämligen att hans Smorde skulle lida.

<span id="an_3:19">3:19</span> Gören därför bättring och omvänden eder,
så att edra synder bliva utplånade,

<span id="an_3:20">3:20</span> på det att tider av vederkvickelse må
komma från Herren, i det att han sänder den Messias som han har utsett
åt eder, nämligen Jesus,

<span id="an_3:21">3:21</span> vilken dock himmelen måste behålla intill
de tider nå allt skall bliva upprättat igen, varom Gud har talat genom
sina forntida heliga profeters mun.

<span id="an_3:22">3:22</span> Moses har ju sagt: 'En profet skall
Herren Gud låta uppstå åt eder, av edra bröder, en som är mig lik; honom
skolen I lyssna till i allt vad han talar till eder.

<span id="an_3:23">3:23</span> Och det skall ske att var och en som icke
lyssnar till den profeten, han skall utrotas ur folket.'

<span id="an_3:24">3:24</span> Och sedan hava alla profeterna, både
Samuel och de som följde efter honom, så många som hava talat, också
bebådat dessa tider.

<span id="an_3:25">3:25</span> I ären själva barn av profeterna och
delaktiga i det förbund som Gud slöt med edra fäder, när han sade till
Abraham: 'Och i din säd skola alla släkter på jorden varda välsignade.'

<span id="an_3:26">3:26</span> För eder först och främst har Gud låtit
sin tjänare uppstå, och han har sänt honom för att välsigna eder, när I,
en och var, omvänden eder från eder ondska.»

<span id="an_4:1">4:1</span> Medan de ännu talade till folket, kommo
prästerna och tempelvaktens befälhavare och sadducéerna över dem.

<span id="an_4:2">4:2</span> Ty det förtröt dem att du undervisade
folket och i Jesus förkunnade uppståndelsen från de döda.

<span id="an_4:3">4:3</span> Därför grepo de dem nu och satte dem i
fängsligt förvar till följande dag, eftersom det redan var afton.

<span id="an_4:4">4:4</span> Men många av dem som hade hört vad som hade
talats kommo till tro; och antalet av männen uppgick nu till vid pass
fem tusen.

<span id="an_4:5">4:5</span> Dagen därefter församlade sig deras
rådsherrar och äldste och skriftlärde i Jerusalem;

<span id="an_4:6">4:6</span> där voro då ock Hannas, översteprästen, och
Kaifas och Johannes och Alexander och alla som voro av översteprästerlig
släkt.

<span id="an_4:7">4:7</span> Och de läto föra fram dem inför sig och
frågade dem: »Av vilken makt eller i genom vilket namn haven I gjort
detta?»

<span id="an_4:8">4:8</span> Då sade Petrus till dem, uppfylld av helig
ande: »I folkets rådsherrar och äldste,

<span id="an_4:9">4:9</span> eftersom vi i dag underkastas rannsakning
för en god gärning mot en sjuk man och tillfrågas varigenom denne har
blivit botad,

<span id="an_4:10">4:10</span> så mån I veta, I alla och hela Israels
folk, att det är genom Jesu Kristi, nasaréens, namn, hans som I haven
korsfäst, men som Gud har uppväckt från de döda -- att det är genom det
namnet som denne man står inför eder frisk och färdig.

<span id="an_4:11">4:11</span> Han är 'den stenen som av
byggningsmännen' -- av eder själva -- 'aktades för intet, men som har
blivit en hörnsten'.

<span id="an_4:12">4:12</span> Och i ingen annan finnes frälsning; ej
heller finnes under himmelen något annat namn, bland människor givet,
genom vilket vi kunna bliva frälsta.»

<span id="an_4:13">4:13</span> När de sågo Petrus och Johannes vara så
frimodiga och förnummo att de voro olärda män ur folket, förundrade de
sig. Men så kände de igen dem och påminde sig att de hade varit med
Jesus.

<span id="an_4:14">4:14</span> Och när de sågo mannen som hade blivit
botad stå där bredvid dem, kunde de icke säga något däremot.

<span id="an_4:15">4:15</span> De befallde dem alltså att gå ut från
rådsförsamlingen. Sedan överlade de med varandra

<span id="an_4:16">4:16</span> och sade: »Vad skola vi göra med dessa
män? Att ett märkligt tecken har blivit gjort av dem, det är ju
uppenbart för alla Jerusalems invånare, och vi kunna icke förneka det.

<span id="an_4:17">4:17</span> Men för att detta icke ännu mer skall
komma ut bland folket, må vi strängeligen förbjuda dem att hädanefter i
det namnet tala för någon människa.»

<span id="an_4:18">4:18</span> Därefter kallade de in dem och förbjödo
dem helt och hållet att tala eller undervisa i Jesu namn.

<span id="an_4:19">4:19</span> Men Petrus och Johannes svarade och sade
till dem: »Om det är rätt inför Gud att vi hörsamma eder mer är Gud,
därom mån I själva döma;

<span id="an_4:20">4:20</span> vi för vår del kunna icke underlåta att
tala vad vi hava sett och hört.»

<span id="an_4:21">4:21</span> Då förbjödo de dem detsamma ännu
strängare, men läto dem sedan gå. Ty eftersom alla prisade Gud för det
som hade skett, kunde de, för folkets skull, icke finna någon utväg
genom att straffa dem.

<span id="an_4:22">4:22</span> Mannen som genom detta tecken hade blivit
botad var nämligen över fyrtio år gammal.

<span id="an_4:23">4:23</span> När de alltså hade blivit lösgivna, kommo
de till sina egna och omtalade för dem allt vad översteprästerna och de
äldste hade sagt dem.

<span id="an_4:24">4:24</span> Då de hörde detta, ropade de endräktigt
till Gud och sade: »Herre, det är du som har gjort himmelen och jorden
och havet och allt vad i dem är.

<span id="an_4:25">4:25</span> Och du har genom vår fader Davids, din
tjänares, mun sagt genom helig ande: 'Varför larmade hedningarna och
tänkte folken fåfänglighet?

<span id="an_4:26">4:26</span> Jordens konungar trädde fram, och
furstarna samlade sig tillhopa mot Herren och hans Smorde.'

<span id="an_4:27">4:27</span> Ja, i sanning, de församlade sig i denna
stad mot din helige tjänare Jesus, mot honom som du har smort: Herodes
och Pontius Pilatus med hedningarna och Israels folkstammar;

<span id="an_4:28">4:28</span> de församlade sig till att utföra allt
vad din hand och ditt rådslut förut hade bestämt skola ske.

<span id="an_4:29">4:29</span> Och nu, Herre, se till deras hotelser,
och giv dina tjänare att de med all frimodighet må förkunna ditt ord,

<span id="an_4:30">4:30</span> i det att du uträcker din hand till att
bota de sjuka, och till att låta tecken och under ske genom din helige
tjänare Jesu namn.»

<span id="an_4:31">4:31</span> När de hade slutat att bedja, skakades
platsen där de voro församlade, och de blevo alla uppfyllda av den
helige Ande, och de förkunnade Guds ord med frimodighet.

<span id="an_4:32">4:32</span> Och i hela skaran av dem som trodde var
ett hjärta och en själ. Ingen enda kallade något av det han ägde för
sitt, utan du hade allting gemensamt.

<span id="an_4:33">4:33</span> Och med stor kraft framburo apostlarna
vittnesbördet om Herren Jesu uppståndelse; och stor nåd var över dem
alla.

<span id="an_4:34">4:34</span> Bland dem fanns ingen som led nöd; ty
alla som ägde något jordstycke eller något hus sålde detta och buro fram
betalningen för det sålda

<span id="an_4:35">4:35</span> och lade den för apostlarnas fötter, och
man delade ut därav, så att var och en fick efter som han behövde.

<span id="an_4:36">4:36</span> Josef, som av apostlarna ock kallades
Barnabas (det betyder förmanaren), en levit som var bördig från Cypern,

<span id="an_4:37">4:37</span> också han sålde en åker som han ägde och
bar fram penningarna och lade dem för apostlarnas fötter.

<span id="an_5:1">5:1</span> Men en ung man vid namn Ananias och hans
hustru Safira sålde ett jordagods,

<span id="an_5:2">5:2</span> och han tog därvid, med sin hustrus
vetskap, undan något av betalningen därför; allenast en del bar han fram
och lade för apostlarnas fötter.

<span id="an_5:3">5:3</span> Då sade Petrus: »Ananias, varför har Satan
fått uppfylla ditt hjärta, så att du har velat bedraga den helige Ande
och taga undan något av betalningen för jordstycket?

<span id="an_5:4">5:4</span> Detta var ju din egendom, medan du hade det
kvar; och när det var sålt, voro ju penningarna i din makt. Huru kunde
du få något sådant i sinnet? Du har ljugit, icke för människor, utan för
Gud.»

<span id="an_5:5">5:5</span> När Ananias hörde dessa ord, föll han ned
och gav upp andan. Och stor fruktan kom över alla som hörde detta.

<span id="an_5:6">5:6</span> Och de yngre männen stodo upp och höljde in
honom och buro ut honom och begrovo honom.

<span id="an_5:7">5:7</span> Vid pass tre timmar därefter kom hans
hustru in, utan att veta om, vad som hade skett.

<span id="an_5:8">5:8</span> Petrus sade då till henne: »Säg mig, var
det för den summan I sålden jordstycket?» Hon svarade: »Ja, för den
summan.»

<span id="an_5:9">5:9</span> Då sade Petrus till henne: »Huru kunden I
vilja komma överens om att fresta Herrens Ande? Se, härutanför dörren
höras nu fotstegen av de män som hava begravt din man; och de skola bära
ut också dig.»

<span id="an_5:10">5:10</span> Och strax föll hon ned vid hans fötter
och gav upp andan; och när de unge männen kommo in, funno de henne död.
De buro då ut henne och begrovo henne bredvid hennes man.

<span id="an_5:11">5:11</span> Och stor fruktan kom över hela
församlingen och över alla andra som hörde detta.

<span id="an_5:12">5:12</span> Och genom apostlarna gjordes många tecken
och under bland folket; och de höllo sig alla endräktigt tillsammans i
Salomos pelargång.

<span id="an_5:13">5:13</span> Av de andra dristade sig ingen att närma
sig dem, men folket höll dem i ära.

<span id="an_5:14">5:14</span> Och ännu flera trodde och slöto sig till
Herren, hela skaror av både män och kvinnor.

<span id="an_5:15">5:15</span> Ja, man bar de sjuka ut på gatorna och
lade dem på bårar och i sängar, för att, när Petrus kom gående,
åtminstone hans skugga måtte falla på någon av dem.

<span id="an_5:16">5:16</span> Och jämväl från städerna runt omkring
Jerusalem kom folket i skaror och förde med sig sjuka och sådana som
voro plågade av orena andar; och alla blevo botade.

<span id="an_5:17">5:17</span> Då stod översteprästen upp och alla som
höllo med honom -- de som hörde till sadducéernas parti -- och de
uppfylldes av nitälskan

<span id="an_5:18">5:18</span> och läto gripa apostlarna och sätta dem i
allmänt häkte.

<span id="an_5:19">5:19</span> Men en Herrens ängel öppnade om natten
fängelsets portar och förde ut dem och sade:

<span id="an_5:20">5:20</span> »Gån åstad och träden upp i helgedomen,
och talen till folket alla det sanna livets ord.»

<span id="an_5:21">5:21</span> När de hade hört detta, gingo de inemot
dagbräckningen in i helgedomen och undervisade. Emellertid kommo
översteprästen och de som höllo med honom och sammankallade Stora rådet,
alla Israels barns äldste. Därefter sände de åstad till fängelset för
att hämta dem.

<span id="an_5:22">5:22</span> Men när rättstjänarna kommo dit, funno de
dem icke i fängelset. De vände då tillbaka och omtalade detta

<span id="an_5:23">5:23</span> och sade: »Fängelset funno vi stängt med
all omsorg och väktarna stående utanför portarna, men då vi öppnade,
funno vi ingen därinne.»

<span id="an_5:24">5:24</span> När tempelvaktens befälhavare och
översteprästerna hörde detta, visst de icke vad de skulle tänka därom,
eller vad som skulle bliva av detta.

<span id="an_5:25">5:25</span> Då kom någon och berättade för den: »De
män som I haven insatt i fängelset, de stå nu i helgedomen och undervisa
folket.»

<span id="an_5:26">5:26</span> Befälhavaren gick då med rättstjänarna
åstad och hämtade dem; dock brukade de icke våld, ty de fruktade att
bliva stenade av folket.

<span id="an_5:27">5:27</span> Och sedan de hade hämtat dem, förde de
dem fram inför Stora rådet. Och översteprästen anställde förhör med dem

<span id="an_5:28">5:28</span> och sade: »Vi hava ju allvarligen
förbjudit eder att undervisa i det namnet, och likväl haven I uppfyllt
Jerusalem med eder undervisning, och I viljen nu låta den mannens blod
komma över oss.»

<span id="an_5:29">5:29</span> Men Petrus och de andra apostlarna
svarade och sade: »Man måste lyda Gud mer än människor.

<span id="an_5:30">5:30</span> Våra fäders Gud har uppväckt Jesus, som I
haden upphängt på trä och dödat.

<span id="an_5:31">5:31</span> Och Gud har med sin högra hand upphöjt
honom till en hövding och frälsare, för att åt Israel förläna bättring
och syndernas förlåtelse.

<span id="an_5:32">5:32</span> Om allt detta kunna vi själva vittna, så
ock den helige Ande, vilken Gud har givit åt dem som äro honom lydiga.»

<span id="an_5:33">5:33</span> När de hörde detta, blevo de mycket
förbittrade och ville döda dem.

<span id="an_5:34">5:34</span> Men en farisé, en laglärare vid namn
Gamaliel, som var aktad av allt folket, stod då upp i Rådet och tillsade
att man för en kort stund skulle föra ut männen.

<span id="an_5:35">5:35</span> Sedan sade han till de andra: »I män av
Israel, sen eder för vad I tänken göra med dessa män.

<span id="an_5:36">5:36</span> För en tid sedan uppträdde ju Teudas och
gav sig ut för att något vara, och till honom slöt sig en hop av vid
pass fyra hundra män. Och han blev dödad, och alla som hade trott på
honom förskingrades och blevo till intet.

<span id="an_5:37">5:37</span> Efter honom uppträdde Judas från
Galileen, vid den tid då skattskrivningen pågick; denne förledde en hop
folk till avfall, så att de följde honom. Också han förgicks, och alla
som hade trott på honom blevo förskingrade.

<span id="an_5:38">5:38</span> Och nu säger jag eder: Befatten eder icke
med dessa män, utan låten dem vara; ty skulle detta vara ett rådslag
eller ett verk av människor, så kommer det att slås ned;

<span id="an_5:39">5:39</span> men är det av Gud, så kunnen I icke slå
ned dessa män. Sen till, att I icke mån befinnas strida mot Gud själv.»

<span id="an_5:40">5:40</span> Och de lydde hans råd; de kallade in
apostlarna, och sedan de hade låtit gissla dem, förbjödo de dem att tala
i Jesu namn och läto dem därefter gå.

<span id="an_5:41">5:41</span> Och de gingo ut från rådsförsamlingen,
glada över att de hade aktats värdiga att lida smälek för det namnets
skull.

<span id="an_5:42">5:42</span> Och de upphörde icke att var dag
undervisa i helgedomen och hemma i husen och förkunna evangelium om
Kristus Jesus.

<span id="an_6:1">6:1</span> Vid denna tid, då nu lärjungarnas antal
förökades, begynte de grekiska judarna knorra mot de infödda hebréerna
över att deras änkor blevo förbisedda vid den dagliga utdelningen.

<span id="an_6:2">6:2</span> Då sammankallade de tolv hela
lärjungaskaran och sade: »Det är icke tillbörligt att vi försumma Guds
ord för att göra tjänst vid borden.

<span id="an_6:3">6:3</span> Så utsen nu bland eder, I bröder, sju män
som hava gott vittnesbörd om sig och äro fulla av ande och vishet, män
som vi kunna sätta till att sköta denna syssla.

<span id="an_6:4">6:4</span> Vi skola då helt få ägna oss åt bönen och
åt ordets tjänst.»

<span id="an_6:5">6:5</span> Det talet behagade hela menigheten. Och de
utvalde Stefanus, en man som var full av tro och helig ande, vidare
Filippus och Prokorus och Nikanor och Timon och Parmenas, slutligen
Nikolaus, en proselyt från Antiokia.

<span id="an_6:6">6:6</span> Dem läto de träda fram för apostlarna, och
dessa bådo och lade händerna på dem.

<span id="an_6:7">6:7</span> Och Guds ord hade framgång, och
lärjungarnas antal förökades mycket i Jerusalem; och en stor hop av
prästerna blevo lydiga och trodde.

<span id="an_6:8">6:8</span> Och Stefanus var full av nåd och kraft och
gjorde stora under och tecken bland folket.

<span id="an_6:9">6:9</span> Men av dem som hörde till den synagoga som
kallades »De frigivnes och cyrenéernas och alexandrinernas synagoga», så
ock av dem som voro från Cilicien och provinsen Asien, stodo några upp
för att disputera med Stefanus.

<span id="an_6:10">6:10</span> Dock förmådde de icke stå emot den vishet
och den ande som här talade.

<span id="an_6:11">6:11</span> Då skaffade de några män som föregåvo att
de hade hört honom tala hädiska ord mot Moses och mot Gud.

<span id="an_6:12">6:12</span> De uppeggade så folket och de äldste och
de skriftlärde och överföllo honom och grepo honom och förde honom inför
Stora rådet.

<span id="an_6:13">6:13</span> Där läto de falska vittnen träda fram,
vilka sade: »Denne man upphör icke att tala mot vår heliga plats och mot
lagen.

<span id="an_6:14">6:14</span> Ty vi hava hört honom säga att Jesus, han
från Nasaret, skall bryta ned denna byggnad och förändra de stadgar som
Moses har givit oss.»

<span id="an_6:15">6:15</span> Då nu alla som sutto i Rådet fäste sina
ögon på honom, syntes dem hans ansikte vara såsom en ängels ansikte.

<span id="an_7:1">7:1</span> Och översteprästen frågade: »Förhåller
detta sig så?»

<span id="an_7:2">7:2</span> Då sade han: »Bröder och fäder, hören mig.
Härlighetens Gud uppenbarade sig för vår fader Abraham, medan han ännu
var i Mesopotamien, och förrän han bosatte sig i Karran,

<span id="an_7:3">7:3</span> och sade till honom: 'Gå ut ur ditt land
och från din släkt, och drag till det land som jag skall visa dig.'

<span id="an_7:4">7:4</span> Då gick han åstad ut ur kaldéernas land och
bosatte sig i Karran. Sedan, efter han faders död, bjöd Gud honom att
flytta därifrån till detta land, där I nu bon.

<span id="an_7:5">7:5</span> Han gav honom ingen arvedel däri, icke ens
så mycket som en fotsbredd, men lovade att giva det till besittning åt
honom och åt hans säd efter honom; detta var på den tid då han ännu icke
hade någon son.

<span id="an_7:6">7:6</span> Och vad Gud sade var detta, att hans säd
skulle leva såsom främlingar i ett land som icke tillhörde dem, och att
man skulle göra dem till trälar och förtrycka dem i fyra hundra år.

<span id="an_7:7">7:7</span> 'Men det folk vars trälar de bliva skall
jag döma', sade Gud; 'sedan skola de draga ut och hålla gudstjänst åt
mig på denna plats.'

<span id="an_7:8">7:8</span> Och han upprättade ett omskärelsens förbund
med honom. Och så födde han Isak och omskar honom på åttonde dagen, och
Isak födde Jakob, och Jakob födde våra tolv stamfäder.

<span id="an_7:9">7:9</span> Och våra stamfäder avundades Josef och
sålde honom till Egypten. Men Gud var med honom

<span id="an_7:10">7:10</span> och frälste honom ur allt hans betryck
och lät honom finna nåd och gav honom vishet inför Farao, konungen i
Egypten; och denne satte honom till herre över Egypten och över hela
sitt hus.

<span id="an_7:11">7:11</span> Och hungersnöd kom över hela Egypten och
Kanaan med stort betryck, och våra fäder kunde icke få något att äta.

<span id="an_7:12">7:12</span> Men när Jakob fick höra att bröd fanns i
Egypten, sände han våra fäder åstad dit, en första gång.

<span id="an_7:13">7:13</span> Sedan, när de för andra gången kommo dit,
blev Josef igenkänd av sina bröder, och Farao fick kunskap och Josefs
släkt.

<span id="an_7:14">7:14</span> Därefter sände Josef åstad och kallade
till sig sin fader Jakob och hela sin släkt, sjuttiofem personer.

<span id="an_7:15">7:15</span> Och Jakob for ned till Egypten; och han
dog där, han såväl som våra fäder.

<span id="an_7:16">7:16</span> Och man förde dem därifrån till Sikem och
lade dem i den grav som Abraham för en summa penningar hade köpt av
Emmors barn i Sikem.

<span id="an_7:17">7:17</span> Och alltefter som tiden nalkades att det
löfte skulle uppfyllas, som Gud hade givit Abraham, växte folket till
och förökade sig i Egypten,

<span id="an_7:18">7:18</span> till dess en ny konung över Egypten
uppstod, en som icke visste av Josef.

<span id="an_7:19">7:19</span> Denne konung gick listigt till väga mot
vårt folk och förtryckte våra fäder och drev dem till att utsätta sina
späda barn, för att dessa icke skulle bliva vid liv.

<span id="an_7:20">7:20</span> Vid den tiden föddes Moses, och han 'var
ett vackert barn' inför Gud. Under tre månader fostrades han i sin
faders hus;

<span id="an_7:21">7:21</span> sedan, när han hade blivit utsatt, lät
Faraos dotter hämta honom till sig och uppfostra honom såsom sin egen
son.

<span id="an_7:22">7:22</span> Och Moses blev undervisad i all
egyptiernas visdom och var mäktig i ord och gärningar.

<span id="an_7:23">7:23</span> Men när han blev fyrtio år gammal, fick
han i sinnet att besöka sina bröder, Israels barn.

<span id="an_7:24">7:24</span> När han då såg att en av dem led orätt,
tog han den misshandlade i försvar och hämnades honom, i det att han
slog ihjäl egyptiern.

<span id="an_7:25">7:25</span> Nu menade han att hans bröder skulle
förstå att Gud genom honom ville bereda dem frälsning; men de förstodo
det icke.

<span id="an_7:26">7:26</span> Dagen därefter kom han åter fram till
dem, där de tvistade, och ville förlika dem och sade: 'I män, I ären ju
bröder; varför gören I då varandra orätt?'

<span id="an_7:27">7:27</span> Men den som gjorde orätt mot sin landsman
stötte bort honom och sade: 'Vem har satt dig till hövding och domare
över oss?

<span id="an_7:28">7:28</span> Kanske du vill döda mig, såsom du i går
dödade egyptiern?'

<span id="an_7:29">7:29</span> Vid det talet flydde Moses bort och levde
sedan såsom främling i Madiams land och födde där två söner.

<span id="an_7:30">7:30</span> Och när fyrtio är äter voro förlidna,
uppenbarade sig för honom, i öknen vid berget Sinai, en ängel i en
brinnande törnbuske.

<span id="an_7:31">7:31</span> När Moses såg detta, förundrade han sig
över synen; och då han gick fram för att se vad det var, hördes Herrens
röst:

<span id="an_7:32">7:32</span> 'Jag är dina fäders Gud, Abrahams, Isaks
och Jakobs Gud.' Då greps Moses av bävan och dristade sig icke att se
dit.

<span id="an_7:33">7:33</span> Och Herren sade till honom: 'Lös dina
skor av dina fötter, ty platsen där du står är helig mark.

<span id="an_7:34">7:34</span> Jag har nogsamt sett mitt folks betryck i
Egypten, och deras suckan har jag hört, och jag har stigit ned för att
rädda dem. Därför må du nu gå åstad; jag vill sända dig till Egypten.

<span id="an_7:35">7:35</span> Denne Moses, som de hade förnekat, i det
de sade: 'Vem har satt dig till hövding och domare?', honom sände Gud
att vara både en hövding och en förlossare, genom ängeln som uppenbarade
sig för honom i törnbusken.

<span id="an_7:36">7:36</span> Det var han som förde ut dem, och som
gjorde under och tecken i Egyptens land och i Röda havet och i öknen,
under fyrtio år.

<span id="an_7:37">7:37</span> Det var samme Moses som sade till Israels
barn: 'En profet skall Gud låta uppstå åt eder, av edra bröder, en som
är mig lik.'

<span id="an_7:38">7:38</span> Det var och han, som under den tid då
menigheten levde i öknen, både var hos ängeln, som talade med honom på
berget Sinai, och tillika hos våra fäder; och han undfick levande ord
för att giva dem åt eder.

<span id="an_7:39">7:39</span> Men våra fäder ville icke bliva honom
lydiga, utan stötte bort honom och vände sig med sina hjärtan mot
Egypten

<span id="an_7:40">7:40</span> och sade till Aron: 'Gör oss gudar, som
kunna gå framför oss; ty vi veta icke vad som har vederfarits denne
Moses, som förde oss ut ur Egyptens land.'

<span id="an_7:41">7:41</span> Och de gjorde i de dagarna en kalv och
buro sedan fram offer åt avguden och gladde sig över sina händers verk.

<span id="an_7:42">7:42</span> Då vände Gud sig bort och prisgav dem
till att dyrka himmelens härskara, såsom det är skrivet i Profeternas
bok: 'Framburen I väl åt mig slaktoffer och spisoffer under de fyrtio
åren i öknen, I av Israels hus?

<span id="an_7:43">7:43</span> Nej, I buren Moloks tält och guden Romfas
stjärna, de bilder som I hade gjort för att tillbedja. Därför skall jag
låta eder föras åstad ända bortom Babylon.'

<span id="an_7:44">7:44</span> Våra fäder hade vittnesbördets tabernakel
i öknen, så inrättat, som han som talade till Moses hade förordnat att
denne skulle göra det, efter den mönsterbild som han hade fått se.

<span id="an_7:45">7:45</span> Och våra fäder togo det i arv och förde
det sedan under Josua hitin, när de togo landet i besittning, efter de
folk som Gud fördrev för våra fäder. Så var det ända till Davids tid.

<span id="an_7:46">7:46</span> Denne fann nåd inför Gud och bad att han
måtte finna 'ett rum till boning' åt Jakobs Gud.

<span id="an_7:47">7:47</span> Men det var Salomo som fick bygga ett hus
åt honom.

<span id="an_7:48">7:48</span> Dock, den Högste bor icke i hus som äro
gjorda med händer, ty det är såsom profeten säger:

<span id="an_7:49">7:49</span> 'Himmelen är min tron, och jorden är min
fotapall; vad för ett hus skullen I då kunna bygga åt mig, säger Herren,
och vad för en plats skulle tjäna mig till vilostad?

<span id="an_7:50">7:50</span> Min hand har ju gjort allt detta.'

<span id="an_7:51">7:51</span> I hårdnackade, med oomskurna hjärtan och
öron, I stån alltid emot den helige Ande, I likaväl som edra fäder.

<span id="an_7:52">7:52</span> Vilken av profeterna hava icke edra fäder
förföljt? De hava ju dräpt dem som förkunnade att den Rättfärdige skulle
komma, han som I själva nu haven förrått och dräpt,

<span id="an_7:53">7:53</span> I som fingen lagen eder given genom
änglars försorg, men icke haven hållit den.»

<span id="an_7:54">7:54</span> När de hörde detta, blevo de mycket
förbittrade i sina hjärtan och beto sina tänder samman mot honom.

<span id="an_7:55">7:55</span> Men han, full av helig ande, skådade upp
mot himmelen och fick se Guds härlighet och såg Jesus stå på Guds högra
sida.

<span id="an_7:56">7:56</span> Och han sade: »Jag ser himmelen öppen och
Människosonen stå på Guds högra sida.»

<span id="an_7:57">7:57</span> Då skriade de med hög röst och höllo för
sina öron och stormade alla på en gång emot honom

<span id="an_7:58">7:58</span> och förde honom ut ur staden och stenade
honom. Och vittnena lade av sina mantlar vid en ung mans fötter, som
hette Saulus.

<span id="an_7:59">7:59</span> Så stenade de Stefanus, under det att han
åkallade och sade: »Herre Jesus, tag emot min ande.»

<span id="an_7:60">7:60</span> Och han föll ned på sina knän och ropade
med hög röst: »Herre, tillräkna dem icke denna synd.» Och när han hade
sagt detta, avsomnade han.

<span id="an_8:1">8:1</span> Och jämväl Saulus hade gillat att man
dödade honom.

<span id="an_8:2">8:2</span> Några fromma män begrovo dock Stefanus och
höllo en stor dödsklagan efter honom.

<span id="an_8:3">8:3</span> Saulus åter for våldsamt fram mot
församlingen; han gick omkring i husen och drog fram män och kvinnor och
lät sätta dem i fängelse.

<span id="an_8:4">8:4</span> Men de som hade blivit kringspridda gingo
omkring och förkunnade evangelii ord.

<span id="an_8:5">8:5</span> Och Filippus kom så ned till huvudstaden i
Samarien och predikade Kristus för folket där.

<span id="an_8:6">8:6</span> Och när de hörde Filippus och sågo de
tecken som han gjorde, aktade de endräktigt på det som han talade.

<span id="an_8:7">8:7</span> Ty från många som voro besatta av orena
andar foro andarna ut under höga rop, och många lama och ofärdiga blevo
botade.

<span id="an_8:8">8:8</span> Och det blev stor glädje i den staden.

<span id="an_8:9">8:9</span> Nu var där i staden före honom en man vid
namn Simon, som hade övat trolldom, så att han hade slagit det
samaritiska folket med häpnad, och som sade sig vara något stort.

<span id="an_8:10">8:10</span> Till honom höllo sig alla, både små och
stora, och sade: »Denne är vad man kallar 'Guds stora kraft.'»

<span id="an_8:11">8:11</span> Och de höllo sig till honom, därför att
han genom sina trollkonster under ganska lång tid hade slagit dem med
häpnad.

<span id="an_8:12">8:12</span> Men nu, då de satte tro till Filippus,
som förkunnade evangelium om Guds rike och om Jesu Kristi namn, läto de
döpa sig, både män och kvinnor.

<span id="an_8:13">8:13</span> Ja, Simon själv kom till tro; och sedan
han hade blivit döpt, höll han sig ständigt till Filippus. Och när han
såg de stora tecken och kraftgärningar som denne gjorde, betogs han av
häpnad.

<span id="an_8:14">8:14</span> Då nu apostlarna i Jerusalem fingo höra
att Samarien hade tagit emot Guds ord, sände de dit Petrus och Johannes.

<span id="an_8:15">8:15</span> Och när dessa kommo ditned, bådo de för
dem, att de måtte undfå helig ande;

<span id="an_8:16">8:16</span> ty helig ande hade ännu icke fallit på
någon av dem, utan de voro allenast döpta i Herren Jesu namn.

<span id="an_8:17">8:17</span> De lade då händerna på dem, och de
undfingo helig ande.

<span id="an_8:18">8:18</span> När då Simon såg att det var genom
apostlarnas handpåläggning som Anden blev given, bjöd han dem penningar

<span id="an_8:19">8:19</span> och sade: »Given ock mig den makten, så
att var och en som jag lägger händerna på undfår helig ande.»

<span id="an_8:20">8:20</span> Då sade Petrus till honom: »Må dina
penningar med dig själv gå i fördärvet, eftersom du menar att Guds gåva
kan köpas för penningar.

<span id="an_8:21">8:21</span> Du har ingen del eller lott i det som här
är fråga om, ty ditt hjärta är icke rättsinnigt inför Gud.

<span id="an_8:22">8:22</span> Gör fördenskull bättring och upphör med
denna din ondska, och bed till Herren att den tanke som har uppstått i
ditt hjärta må, om möjligt är, bliva dig förlåten.

<span id="an_8:23">8:23</span> Ty jag ser att du är förgiftad av ondska
och fången i orättfärdighetens bojor.»

<span id="an_8:24">8:24</span> Då svarade Simon och sade: »Bedjen I till
Herren för mig, att intet av det som I haven sagt må komma över mig.»

<span id="an_8:25">8:25</span> Och sedan de hade framburit sitt
vittnesbörd och talat Herrens ord, begåvo de sig tillbaka till Jerusalem
och förkunnade därvid evangelium i många samaritiska byar.

<span id="an_8:26">8:26</span> Men en Herrens ängel talade till Filippus
och sade: »Stå upp och begiv dig vid middagstiden ut på den väg som
leder ned från Jerusalem till Gasa; den är tom på folk.»

<span id="an_8:27">8:27</span> Då stod han upp och begav sig åstad. Och
se, en etiopisk man for där fram, en hovman som var en mäktig herre hos
Kandace, drottningen i Etiopien, och var satt över hela hennes
skattkammare. Denne hade kommit till Jerusalem för att där tillbedja,

<span id="an_8:28">8:28</span> men var nu stadd på hemvägen och satt i
sin vagn och läste profeten Esaias.

<span id="an_8:29">8:29</span> Då sade Anden till Filippus: »Gå fram och
närma dig till denna vagn.»

<span id="an_8:30">8:30</span> Filippus skyndade fram och hörde att han
läste profeten Esaias. Då frågade han: »Förstår du vad du läser?»

<span id="an_8:31">8:31</span> Han svarade: »Huru skulle jag väl kunna
förstå det, om ingen vägleder mig?» Och han bad Filippus stiga upp och
sätta sig bredvid honom.

<span id="an_8:32">8:32</span> Men det ställe i skriften som han läste
var detta: »Såsom ett får fördes han bort till att slaktas; och såsom
ett lamm som är tyst inför den som klipper det, så öppnade han icke sin
mun.

<span id="an_8:33">8:33</span> Genom hans förnedring blev hans dom
borttagen. Vem kan räkna hans släkte? Ty hans liv ryckes undan från
jorden.»

<span id="an_8:34">8:34</span> Och hovmannen frågade Filippus och sade:
»Jag beder dig, säg mig om vilken profeten talar detta, om sig själv
eller om någon annan?»

<span id="an_8:35">8:35</span> Då öppnade Filippus sin mun och begynte
med detta skriftens ord och förkunnade för honom evangelium om Jesus.

<span id="an_8:36">8:36</span> Och medan de färdades vägen fram, kommo
de till ett vatten. Då sade hovmannen: »Se, här finnes vatten. Vad
hindrar att jag döpes?»

<span id="an_8:38">8:38</span> Och han lät vagnen stanna; och de stego
båda ned i vattnet, Filippus och hovmannen, och han döpte honom.

<span id="an_8:39">8:39</span> Men när de hade stigit upp ur vattnet,
ryckte Herrens Ande bort Filippus, och hovmannen såg honom icke mer, då
han nu glad fortsatte sin färd.

<span id="an_8:40">8:40</span> Men Filippus blev efteråt sedd i Asdod.
Därefter vandrade han omkring och förkunnade evangelium i alla städer,
till dess han kom till Cesarea.

<span id="an_9:1">9:1</span> Men Saulus, som alltjämt andades hot och
mordlust mot Herrens lärjungar, gick till översteprästen

<span id="an_9:2">9:2</span> och utbad sig av honom brev till
synagogorna i Damaskus, för att, om han funne några som voro på »den
vägen», vare sig män eller kvinnor, han skulle kunna föra dem bundna
till Jerusalem.

<span id="an_9:3">9:3</span> Men när han på sin färd nalkades Damaskus,
hände sig att ett sken från himmelen plötsligt kringstrålade honom.

<span id="an_9:4">9:4</span> Och han föll ned till jorden och hörde då
en röst som sade till honom: »Saul, Saul, varför förföljer du mig?»

<span id="an_9:5">9:5</span> Då sade han: »Vem är du, Herre?» Han
svarade: »Jag är Jesus, den som du förföljer.

<span id="an_9:6">9:6</span> Men stå nu upp och gå in i staden, så skall
där bliva dig sagt vad du har att göra.»

<span id="an_9:7">9:7</span> Och männen som voro med honom på färden
stodo mållösa av skräck, ty de hörde väl rösten, men sågo ingen.

<span id="an_9:8">9:8</span> Och Saulus reste sig upp från jorden, men
när han öppnade sina ögon, kunde han icke mer se något. De togo honom
därför vid handen och ledde honom in i Damaskus.

<span id="an_9:9">9:9</span> Och under tre dagar såg han intet; och han
varken åt eller drack.

<span id="an_9:10">9:10</span> Men i Damaskus fanns en lärjunge vid namn
Ananias. Till honom sade Herren i en syn: »Ananias!» Han svarade: »Här
är jag, Herre.»

<span id="an_9:11">9:11</span> Och Herren sade till honom: »Stå upp och
gå till den gata som kallas Raka gatan och fråga i Judas' hus efter en
man vid namn Saulus, från Tarsus. Ty se, han beder.

<span id="an_9:12">9:12</span> Och i en syn har han sett huru en man vid
namn Ananias kom in och lade händerna på honom, för att han skulle få
sin syn igen.»

<span id="an_9:13">9:13</span> Då svarade Ananias: »Herre, jag har av
många hört huru mycket ont den mannen har gjort dina heliga i Jerusalem.

<span id="an_9:14">9:14</span> Och han har nu här med sig fullmakt ifrån
översteprästerna att fängsla alla dem som åkalla ditt namn.»

<span id="an_9:15">9:15</span> Men Herren sade till honom: »Gå åstad; ty
denne man är mig ett utvalt redskap till att bära fram mitt namn inför
hedningar och konungar och inför Israels barn;

<span id="an_9:16">9:16</span> och jag skall visa honom huru mycket han
måste lida för mitt namns skull.»

<span id="an_9:17">9:17</span> Då gick Ananias åstad och kom in i huset;
och han lade sina händer på honom och sade: »Saul, min broder, Herren
har sänt mig, Jesus, som visade sig för dig på vägen där du färdades;
han har sänt mig, för att du skall få din syn igen och bliva uppfylld av
helig ande.»

<span id="an_9:18">9:18</span> Då var det strax såsom om fjäll föllo
ifrån hans ögon, och han fick sin syn igen. Och han stod upp och lät
döpa sig.

<span id="an_9:19">9:19</span> Sedan tog han sig mat och blev därav
stärkt. Därefter var han någon tid tillsammans med lärjungarna i
Damaskus.

<span id="an_9:20">9:20</span> Och strax begynte han i synagogorna
predika om Jesus, att han var Guds Son.

<span id="an_9:21">9:21</span> Och alla som hörde honom blevo uppfyllda
av häpnad och sade: »Var det icke denne som i Jerusalem förgjorde dem
som åkallade det namnet? Och hade han icke kommit hit, för att han
skulle föra sådana människor bundna till översteprästerna?»

<span id="an_9:22">9:22</span> Men Saulus uppträdde med allt större
kraft och gjorde de judar som bodde i Damaskus svarslösa, i det han
bevisade att Jesus var Messias.

<span id="an_9:23">9:23</span> När så en längre tid hade förgått,
rådslogo judarna om att röja honom ur vägen;

<span id="an_9:24">9:24</span> men deras anslag blev bekant för Saulus.
Och då de nu, för att kunna röja honom ur vägen, till och med höllo vakt
vid stadsportarna både dag och natt,

<span id="an_9:25">9:25</span> togo hans lärjungar honom en natt och
släppte honom ut genom muren, i det att de sänkte ned honom i en korg.

<span id="an_9:26">9:26</span> När han sedan kom till Jerusalem,
försökte han att närma sig lärjungarna; men alla fruktade för honom, ty
de trodde icke att han verkligen var en lärjunge.

<span id="an_9:27">9:27</span> Då tog Barnabas sig an honom och förde
honom till apostlarna och förtäljde för dem huru han på vägen hade sett
Herren, som hade talat till honom, och huru han i Damaskus hade
frimodigt predikat i Jesu namn.

<span id="an_9:28">9:28</span> Sedan gick han fritt ut och in bland dem
i Jerusalem och predikade frimodigt i Herrens namn;

<span id="an_9:29">9:29</span> och han talade och disputerade med de
grekiska judarna. Men de gjorde försök att röja honom ur vägen.

<span id="an_9:30">9:30</span> När bröderna förnummo detta, förde de
honom ned till Cesarea och sände honom därifrån vidare till Tarsus.

<span id="an_9:31">9:31</span> Så hade nu församlingen frid i hela
Judeen och Galileen och Samarien; och den blev uppbyggd och vandrade i
Herrens fruktan och växte till genom den helige Andes tröst och
förmaning.

<span id="an_9:32">9:32</span> Medan nu Petrus vandrade omkring bland
dem alla, hände sig att han ock kom ned till de heliga som bodde i
Lydda.

<span id="an_9:33">9:33</span> Där träffade han på en man vid namn
Eneas, som i åtta år hade legat till sängs; han var nämligen lam.

<span id="an_9:34">9:34</span> Och Petrus sade till honom: »Eneas, Jesus
Kristus botar dig. Stå upp och lägg ihop din bädd.» Då stod han strax
upp.

<span id="an_9:35">9:35</span> Och alla som bodde i Lydda och i Saron
sågo honom; och de omvände sig till Herren.

<span id="an_9:36">9:36</span> I Joppe bodde då en lärjunginna vid namn
Tabita (det betyder detsamma som Dorkas). Hon överflödade i goda
gärningar och gav allmosor rikligen.

<span id="an_9:37">9:37</span> Men just i de dagarna hände sig att hon
blev sjuk och dog. Och man tvådde henne och lade henne i en sal i övre
våningen.

<span id="an_9:38">9:38</span> Då nu Lydda låg nära Joppe och
lärjungarna hade hört att Petrus var där, sände de två män till honom
och bådo honom att utan dröjsmål komma till dem.

<span id="an_9:39">9:39</span> Petrus stod då upp och följde med dem.
Och när han kom dit, förde de honom upp i salen; och alla änkorna kommo
där omkring honom gråtande och visade honom alla livklädnader och
mantlar som Dorkas hade gjord, medan hon ännu levde ibland dem.

<span id="an_9:40">9:40</span> Då tillsade Petrus dem allasammans att gå
ut och föll ned på sina knän och bad; sedan vände han sig mot den döda
och sade: »Tabita, stå upp.» Då slog hon upp ögonen, och när hon fick se
Petrus, satte hon sig upp.

<span id="an_9:41">9:41</span> Och han räckte henne handen och reste upp
henne och kallade sedan in de heliga, jämte änkorna, och ställde henne
levande framför den.

<span id="an_9:42">9:42</span> Detta blev bekant i hela Joppe, och många
kommo till tro på Herren.

<span id="an_9:43">9:43</span> Därefter stannade han en längre tid i
Joppe hos en garvare vid namn Simon.

<span id="an_10:1">10:1</span> I Cesarea bodde en man vid namn
Kornelius, en hövitsman vid den så kallade italiska krigsskaran.

<span id="an_10:2">10:2</span> Han var en from man, som »fruktade Gud»
tillika med hela sitt hus; han utdelade rikligen allmosor åt folket och
bad alltid till Gud.

<span id="an_10:3">10:3</span> En dag omkring nionde timmen såg denne
tydligt i en syn en Guds ängel, som kom in till honom och sade till
honom: »Kornelius!»

<span id="an_10:4">10:4</span> Han betraktade honom förskräckt och
frågade: »Vad är det, herre?» Då sade ängeln till honom: »Dina böner och
dina allmosor hava uppstigit till Gud och äro i åminnelse hos honom.

<span id="an_10:5">10:5</span> Så sänd nu några män till Joppe och låt
hämta en viss Simon, som ock kallas Petrus.

<span id="an_10:6">10:6</span> Han gästar hos en garvare vid namn Simon,
som har ett hus vid havet.»

<span id="an_10:7">10:7</span> När ängeln som hade talat med honom var
borta, kallade han till sig två av sina tjänare och en from krigsman, en
av dem som hörde till hans närmaste följe,

<span id="an_10:8">10:8</span> och förtäljde alltsammans för dem och
sände dem åstad till Joppe.

<span id="an_10:9">10:9</span> Men dagen därefter, medan dessa voro på
vägen och nalkades staden, gick Petrus vid sjätte timmen upp på taket
för att bedja.

<span id="an_10:10">10:10</span> Och han blev hungrig och ville hava
något att äta. Medan man nu tillredde maten, föll han i hänryckning.

<span id="an_10:11">10:11</span> Han såg himmelen öppen och någonting
komma ned som liknade en stor linneduk, och som fasthölls vid de fyra
hörnen och sänktes ned till jorden.

<span id="an_10:12">10:12</span> Och däri funnos alla slags fyrfota och
krälande djur som leva på jorden, och alla slags himmelens fåglar.

<span id="an_10:13">10:13</span> Och en röst kom till honom: »Stå upp,
Petrus, slakta och ät.»

<span id="an_10:14">10:14</span> Men Petrus svarade: »Bort det, Herre!
Jag har aldrig ätit något oheligt och orent.»

<span id="an_10:15">10:15</span> Åter, för andra gången, kom en röst
till honom: »Vad Gud har förklarat för rent, det må du icke hålla för
oheligt.»

<span id="an_10:16">10:16</span> Detta skedde tre gånger efter varandra;
sedan blev duken strax åter upptagen till Himmelen.

<span id="an_10:17">10:17</span> Medan Petrus i sitt sinne undrade över
vad den syn han hade sett skulle betyda, hade de män som voro utsända av
Kornelius redan frågat sig fram till Simons hus; och de stannade nu vid
porten

<span id="an_10:18">10:18</span> och ropade på någon för att få veta om
Simon, som ock kallades Petrus, gästade där.

<span id="an_10:19">10:19</span> Men under det Petrus alltjämt
begrundade synen, sade Anden till honom: »Här äro ett par män som fråga
efter dig.

<span id="an_10:20">10:20</span> Stå upp, och gå ditned och följ med
dem, utan att tveka; ty det är jag som har sänt dem.»

<span id="an_10:21">10:21</span> Då steg Petrus ned till männen och
sade: »Se här är jag, den som I frågen efter. Av vilken orsak haven I
kommit hit?»

<span id="an_10:22">10:22</span> De svarade: »Hövitsmannen Kornelius, en
rättfärdig och gudfruktig man, som har gott vittnesbörd om sig av hela
det judiska folket, har i en uppenbarelse fått befallning av en helig
ängel att hämta dig till sig och höra vad du har att säga.»

<span id="an_10:23">10:23</span> Då bjöd han dem komma in och beredde
dem härbärge. Dagen därefter stod han upp och begav sig åstad med dem;
och några av bröderna i Joppe följde med honom.

<span id="an_10:24">10:24</span> Följande dag kommo de fram till
Cesarea. Och Kornelius väntade på dem och hade kallat tillhopa sina
fränder och närmaste vänner.

<span id="an_10:25">10:25</span> Då nu Petrus skulle träda in, gick
Kornelius emot honom och betygade honom sin vördnad, i det att han föll
ned för hans fötter.

<span id="an_10:26">10:26</span> Men Petrus reste upp honom och sade:
»Stå upp; också jag är en människa.»

<span id="an_10:27">10:27</span> Och under samtal med honom trädde
Petrus in och fann många vara där församlade.

<span id="an_10:28">10:28</span> Och han sade till dem: »I veten själva
att det är en judisk man förbjudet att hava något umgänge med en
utlänning eller att besöka en sådan; men mig har Gud lärt att icke räkna
någon människa för ohelig eller oren.

<span id="an_10:29">10:29</span> Därför kom jag ock utan invändning hit,
när jag blev hämtad. Och nu frågar jag eder av vilket skäl I haven låtit
hämta mig.»

<span id="an_10:30">10:30</span> Då svarade Kornelius: »Det är nu fjärde
dagen sedan jag, just vid denna timme, förrättade i mitt hus den bön som
man beder vid nionde timmen. Då fick jag se en man i skinande klädnad
stå framför mig,

<span id="an_10:31">10:31</span> och han sade: 'Kornelius, din bön är
hörd, och dina allmosor hava kommit i åminnelse inför Gud.

<span id="an_10:32">10:32</span> Så sänd nu bud till Joppe och kalla
till dig Simon, som ock kallas Petrus: han gästar i garvaren Simons hus
vid havet.'

<span id="an_10:33">10:33</span> Då sände jag strax bud till dig, och du
gjorde väl i att du kom. Och nu äro vi alla här tillstädes inför Gud för
att höra allt som har blivit dig befallt av Herren.»

<span id="an_10:34">10:34</span> Då öppnade Petrus sin mun och sade: »Nu
förnimmer jag i sanning att 'Gud icke har anseende till personen',

<span id="an_10:35">10:35</span> utan att den som fruktar honom och övar
rättfärdighet, han tages emot av honom, vilket folk han än må tillhöra.

<span id="an_10:36">10:36</span> Det ord som han har sänt till Israels
barn för att genom Jesus Kristus, som är allas Herre, förkunna det glada
budskapet om frid, det ordet kännen I,

<span id="an_10:37">10:37</span> den förkunnelse som gick ut över hela
Judeen, sedan den hade begynt i Galileen efter den döpelse Johannes
predikade --

<span id="an_10:38">10:38</span> förkunnelsen om Jesus från Nasaret och
om huru Gud hade smort honom med helig ande och kraft, honom som
vandrade omkring och gjorde gott och botade alla som voro under
djävulens våld; ty Gud var med honom.

<span id="an_10:39">10:39</span> Vi kunna själva vittna om allt vad han
gjorde både på den judiska landsbygden och i Jerusalem; likväl upphängde
man honom på trä och dödade honom.

<span id="an_10:40">10:40</span> Men honom har Gud uppväckt på tredje
dagen och låtit honom bliva uppenbar,

<span id="an_10:41">10:41</span> väl icke för allt folket, men för oss,
som redan förut av Gud hade blivit utvalda till vittnen, och som åto och
drucko med honom, sedan han hade uppstått från de döda.

<span id="an_10:42">10:42</span> Och han bjöd oss predika för folket och
betyga att han är den som av Gud har blivit bestämd till att vara domare
över levande och döda.

<span id="an_10:43">10:43</span> Om honom bära alla profeterna
vittnesbörd och betyga att var och en som tror på honom skall få
syndernas förlåtelse genom hans namn.»

<span id="an_10:44">10:44</span> Medan Petrus ännu så talade, föll den
helige Ande på alla dem som hörde hans tal.

<span id="an_10:45">10:45</span> Och alla de omskurna troende män som
hade kommit dit med Petrus blevo uppfyllda av häpnad över att den helige
Ande hade blivit utgjuten jämväl över hedningarna, såsom en gåva åt dem.

<span id="an_10:46">10:46</span> De hörde dem nämligen tala tungomål och
storligen prisa Gud.

<span id="an_10:47">10:47</span> Då tog Petrus till orda och sade: »Icke
kan väl någon hindra att dessa döpas med vatten, då de hava undfått den
helige Ande, de likaväl som vi?»

<span id="an_10:48">10:48</span> Och så bjöd han att man skulle döpa dem
i Jesu Kristi namn. Därefter bådo de honom att han skulle stanna hos dem
några dagar.

<span id="an_11:1">11:1</span> Men apostlarna och de bröder som voro i
Judeen fingo höra att också hedningarna hade tagit emot Guds ord.

<span id="an_11:2">11:2</span> När så Petrus kom upp till Jerusalem,
begynte de som voro omskurna gå till rätta med honom;

<span id="an_11:3">11:3</span> de sade: »Du har ju besökt oomskurna män
och ätit med dem.»

<span id="an_11:4">11:4</span> Då begynte Petrus från början och
omtalade för dem allt i följd och ordning; han sade:

<span id="an_11:5">11:5</span> »Jag var i staden Joppe, stadd i bön; då
såg jag under hänryckning i en syn någonting komma ned, som liknade en
stor linneduk, vilken fasthölls vid de fyra hörnen och sänktes ned från
himmelen; och det kom ända ned till mig.

<span id="an_11:6">11:6</span> Och jag betraktade det och gav akt därpå;
då fick jag däri se fyrfota djur, sådana som leva på jorden, tama och
vilda, så ock krälande djur och himmelens fåglar.

<span id="an_11:7">11:7</span> Jag hörde ock en röst säga till mig: 'Stå
upp, Petrus, slakta och ät.'

<span id="an_11:8">11:8</span> Men jag svarade: 'Bort det, Herre! Aldrig
har något oheligt eller orent kommit i min mun.'

<span id="an_11:9">11:9</span> För andra gången talade en röst från
himmelen: 'Vad Gud har förklarat för rent, det må du icke hålla för
oheligt.'

<span id="an_11:10">11:10</span> Detta skedde tre gånger efter varandra;
sedan drogs alltsammans åter upp till himmelen.

<span id="an_11:11">11:11</span> Och i detsamma kommo tre män, som hade
blivit sända till mig från Cesarea, och stannade framför huset där vi
voro.

<span id="an_11:12">11:12</span> Och Anden sade till mig att jag skulle
följa med dem, utan att göra någon åtskillnad mellan folk och folk.
Också de sex bröder som äro här kommo med mig; och vi gingo in i mannens
hus.

<span id="an_11:13">11:13</span> Och han berättade för oss huru han hade
sett ängeln träda in i hans hus, och att denne hade sagt: 'Sänd åstad
till Joppe och låt hämta Simon, som ock kallas Petrus.

<span id="an_11:14">11:14</span> Han skall tala till dig ord genom vilka
du skall bliva frälst, du själv och hela ditt hus.'

<span id="an_11:15">11:15</span> Och när jag hade begynt tala, föll den
helige Ande på dem, alldeles såsom det under den första tiden skedde med
oss.

<span id="an_11:16">11:16</span> Då kom jag ihåg Herrens ord, huru han
hade sagt: 'Johannes döpte med vatten, men I skolen bliva döpta i helig
ande.'

<span id="an_11:17">11:17</span> Då alltså Gud åt dem hade givit samma
gåva som åt oss, som hava kommit till tro på Herren Jesus Kristus, huru
skulle då jag hava kunnat sätta mig emot Gud?»

<span id="an_11:18">11:18</span> När de hade hört detta, gåvo de sig
till freds och prisade Gud och sade: »Så har då Gud också åt hedningarna
förlänat den bättring som för till liv.»

<span id="an_11:19">11:19</span> De som hade blivit kringspridda genom
den förföljelse som utbröt för Stefanus' skull drogo emellertid omkring
ända till Fenicien och Cypern och Antiokia, men förkunnade icke ordet
för andra än för judar.

<span id="an_11:20">11:20</span> Dock funnos bland dem några män från
Cypern och Cyrene, som när de kommo till Antiokia, också talade till
grekerna och för dem förkunnade evangelium om Herren Jesus.

<span id="an_11:21">11:21</span> Och Herrens hand var med dem, och en
stor skara kom till tro och omvände sig till Herren.

<span id="an_11:22">11:22</span> Ryktet härom nådde församlingen i
Jerusalem; och de sände då Barnabas till Antiokia.

<span id="an_11:23">11:23</span> När han kom dit och fick se vad Guds
nåd hade verkat, blev han glad och förmanade dem alla att med hjärtats
fasta föresats stadigt hålla sig till Herren.

<span id="an_11:24">11:24</span> Ty han var en god man och full av helig
ande och tro. Och ganska mycket folk blev ytterligare fört till Herren.

<span id="an_11:25">11:25</span> Sedan begav han sig åstad till Tarsus
för att uppsöka Saulus.

<span id="an_11:26">11:26</span> Och när han hade träffat honom, tog han
honom med sig till Antiokia. Ett helt år hade de sedan sin umgängelse
inom församlingen och undervisade ganska mycket folk. Och det var i
Antiokia som lärjungarna först begynte kallas »kristna».

<span id="an_11:27">11:27</span> Vid den tiden kommo några profeter från
Jerusalem ned till Antiokia.

<span id="an_11:28">11:28</span> Och en av dem, vid namn Agabus, trädde
upp och gav genom Andens ingivelse till känna att en stor hungersnöd
skulle komma över hela världen; den kom också på Klaudius' tid.

<span id="an_11:29">11:29</span> Då bestämde lärjungarna att de, var och
en efter sin förmåga, skulle sända något till understöd åt de bröder som
bodde i Judeen.

<span id="an_11:30">11:30</span> Detta gjorde de också, och genom
Barnabas och Saulus översände de det till de äldste.

<span id="an_12:1">12:1</span> Vid den tiden lät konung Herodes gripa
och misshandla några av dem som hörde till församlingen.

<span id="an_12:2">12:2</span> Och Jakob, Johannes' broder, lät han
avrätta med svärd.

<span id="an_12:3">12:3</span> När han såg att detta behagade judarna,
fortsatte han och lät fasttaga också Petrus. Detta skedde under det
osyrade brödets högtid.

<span id="an_12:4">12:4</span> Och sedan han hade gripit honom, satte
han honom i fängelse och uppdrog åt fyra vaktavdelningar krigsmän,
vardera på fyra man, att bevaka honom; och hans avsikt var att efter
påsken ställa honom fram inför folket.

<span id="an_12:5">12:5</span> Under tiden förvarades Petrus i
fängelset, men församlingen bad enträget till Gud för honom.

<span id="an_12:6">12:6</span> Natten före den dag då Herodes tänkte
draga honom inför rätta låg Petrus och sov mellan två krigsmän, fängslad
med två kedjor; och utanför dörren voro väktare utsatta till att bevaka
fängelset.

<span id="an_12:7">12:7</span> Då stod plötsligt en Herrens ängel där,
och ett sken lyste i rummet. Och han stötte Petrus i sidan och väckte
honom och sade: »Stå nu strax upp»; och kedjorna föllo ifrån hans
händer.

<span id="an_12:8">12:8</span> Ängeln sade ytterligare till honom:
»Omgjorda dig, och tag på dig dina sandaler.» Och han gjorde så.
därefter sade ängeln till honom: »Tag din mantel på dig och följ mig.»

<span id="an_12:9">12:9</span> Och Petrus gick ut och följde honom; men
han förstod icke att det som skedde genom ängeln var något verkligt,
utan trodde att det var en syn han såg.

<span id="an_12:10">12:10</span> När de så hade gått genom första och
andra vakten, kommo de till järnporten som ledde ut till staden. Den
öppnade sig för dem av sig själv, och de trädde ut och gingo en gata
fram; och i detsamma försvann ängeln ifrån honom.

<span id="an_12:11">12:11</span> När sedan Petrus kom till sig igen,
sade han: »Nu vet jag och är förvissad om att Herren har utsänt sin
ängel och räddat mig ur Herodes' hand och undan allt det som det judiska
folket hade väntat sig.»

<span id="an_12:12">12:12</span> När han alltså hade förstått huru det
var, gick han till det hus där Maria bodde, hon som var moder till den
Johannes som ock kallades Markus; där voro ganska många församlade och
bådo.

<span id="an_12:13">12:13</span> Då han nu klappade på portdörren, kom
en tjänsteflicka, vid namn Rode, för att höra vem det var.

<span id="an_12:14">12:14</span> Och när hon kände igen Petrus' röst,
öppnade hon i sin glädje icke porten, utan skyndade in och berättade att
Petrus stod utanför porten.

<span id="an_12:15">12:15</span> Då sade de till henne: »Du är från dina
sinnen.» Men hon bedyrade att det var såsom hon hade sagt. Då sade de:
»Det är väl hans ängel.»

<span id="an_12:16">12:16</span> Men Petrus fortfor att klappa; och när
de öppnade, sågo de med häpnad att det var han.

<span id="an_12:17">12:17</span> Och han gav tecken åt dem med handen
att de skulle tiga, och förtäljde för dem huru Herren hade fört honom ut
ur fängelset. Och han tillade: »Låten Jakob och de andra bröderna få
veta detta.» Sedan gick han därifrån och begav sig till en annan ort.

<span id="an_12:18">12:18</span> Men när det hade blivit dag, uppstod
bland krigsmännen en ganska stor oro och undran över vad som hade blivit
av Petrus.

<span id="an_12:19">12:19</span> När så Herodes ville hämta honom, men
icke fann honom, anställde han rannsakning med väktarna och bjöd att de
skulle föras bort till bestraffning. Därefter for han ned från Judeen
till Cesarea och vistades sedan där.

<span id="an_12:20">12:20</span> Men han hade fattat stor ovilja mot
tyrierna och sidonierna. Dessa infunno sig nu gemensamt hos honom; och
sedan de hade fått Blastus, konungens kammarherre, på sin sida, bådo de
om fred, ty deras land hade sin näring av konungens.

<span id="an_12:21">12:21</span> På utsatt dag klädde sig då Herodes i
konungslig skrud och satte sig på tronen och höll ett tal till dem.

<span id="an_12:22">12:22</span> Då ropade folket: »En guds röst är
detta, och icke en människas.»

<span id="an_12:23">12:23</span> Men i detsamma slog honom en Herrens
ängel, därför att han icke gav Gud äran. Och han föll i en sjukdom som
bestod däri att han uppfrättes av maskar, och så gav han upp andan.

<span id="an_12:24">12:24</span> Men Guds ord hade framgång och utbredde
sig.

<span id="an_12:25">12:25</span> Och sedan Barnabas och Saulus hade
fullgjort sitt uppdrag i Jerusalem och avlämnat understödet, vände de
tillbaka och togo då med sig Johannes, som ock kallades Markus.

<span id="an_13:1">13:1</span> I den församling som fanns i Antiokia
verkade nu såsom profeter och lärare Barnabas och Simeon, som kallades
Niger, och Lucius från Cyrene, så ock Manaen, landsfursten Herodes'
fosterbroder, och Saulus.

<span id="an_13:2">13:2</span> När dessa förrättade Herrens tjänst och
fastade, sade den helige Ande: »Avskiljen åt mig Barnabas och Saulus för
det verk som jag har kallat dem till.»

<span id="an_13:3">13:3</span> Då fastade de och bådo och lade händerna
på dem och läto dem begiva sig åstad.

<span id="an_13:4">13:4</span> Dessa, som så hade blivit utsända av den
helige Ande, foro nu ned till Seleucia och seglade därifrån till Cypern.

<span id="an_13:5">13:5</span> Och när de hade kommit till Salamis,
förkunnade de Guds ord i judarnas synagogor. De hade också med sig
Johannes såsom tjänare.

<span id="an_13:6">13:6</span> Och sedan de hade färdats över hela ön
ända till Pafos, träffade de där på en judisk trollkarl och falsk
profet, vid namn Barjesus,

<span id="an_13:7">13:7</span> som vistades hos landshövdingen Sergius
Paulus. Denne var en förståndig man. Han kallade till sig Barnabas och
Saulus och begärde att få höra Guds ord.

<span id="an_13:8">13:8</span> Men Elymas (eller trollkarlen, ty namnet
har den betydelsen) stod emot dem och ville hindra landshövdingen från
att komma till tro.

<span id="an_13:9">13:9</span> Saulus, som ock kallades Paulus,
uppfylldes då av helig ande och fäste ögonen på honom

<span id="an_13:10">13:10</span> och sade: »O du djävulens barn, du som
är full av allt slags svek och arglistighet och en fiende till allt vad
rätt är, skall du då icke upphöra att förvrida Herrens raka vägar?

<span id="an_13:11">13:11</span> Se, nu kommer Herrens hand över dig,
och du skall till en tid bliva blind och icke kunna se solen.» Och strax
föll töcken och mörker över honom; och han gick omkring och sökte efter
någon som kunde leda honom.

<span id="an_13:12">13:12</span> När då landshövdingen såg vad som hade
skett, häpnade han över Herrens lära och kom till tro.

<span id="an_13:13">13:13</span> Paulus och hans följeslagare lade sedan
ut ifrån Pafos och foro till Perge i Pamfylien. Där skilde sig Johannes
ifrån dem och vände tillbaka till Jerusalem.

<span id="an_13:14">13:14</span> Men själva foro de vidare från Perge
och kommo till Antiokia i Pisidien. Och på sabbatsdagen gingo de in i
synagogan och satte sig där.

<span id="an_13:15">13:15</span> Och sedan man hade föreläst ur lagen
och profeterna, sände synagogföreståndarna till dem och läto säga:
»Bröder, haven I något förmaningens ord att säga till folket, så sägen
det.»

<span id="an_13:16">13:16</span> Då stod Paulus upp och gav tecken med
handen och sade: »I män av Israels hus och I som 'frukten Gud', hören
mig.

<span id="an_13:17">13:17</span> Detta folks, Israels, Gud utvalde våra
fäder, och han upphöjde detta folk, medan de ännu bodde såsom främlingar
i Egyptens land, och förde dem sedan ut därifrån 'med upplyft arm'.

<span id="an_13:18">13:18</span> Och under en tid av vid pass fyrtio år
hade han fördrag med dem i öknen.

<span id="an_13:19">13:19</span> Och sedan han hade utrotat sju folk i
Kanaans land, utskiftade han dessas land till arvedelar åt dem.

<span id="an_13:20">13:20</span> Därunder förgick en tid av vid pass
fyra hundra femtio år. Sedan gav han dem domare, ända till profeten
Samuels tid.

<span id="an_13:21">13:21</span> Därefter begärde de en konung; och Gud
gav dem Saul, Kis' son, en man av Benjamins stam, för en tid av fyrtio
år.

<span id="an_13:22">13:22</span> Men denne avsatte han och gjorde David
till konung över dem. Honom gav han ock sitt vittnesbörd, i det han
sade: 'Jag har funnit David, Jessais son, en man efter mitt hjärta. Han
skall i alla stycken göra min vilja.'

<span id="an_13:23">13:23</span> Av dennes säd har Gud efter sitt löfte
låtit Jesus komma, såsom Frälsare åt Israel.

<span id="an_13:24">13:24</span> Men redan innan han uppträdde, hade
Johannes predikat bättringens döpelse för hela Israels folk.

<span id="an_13:25">13:25</span> Och när Johannes höll på att fullborda
sitt lopp, sade han: 'Vad I menen mig vara, det är jag icke. Men se,
efter mig kommer den vilkens skor jag icke är värdig att lösa av han
fötter.'

<span id="an_13:26">13:26</span> Mina bröder, I som ären barn av
Abrahams släkt, så ock I andra här, I som 'frukten Gud', till oss har
ordet om denna frälsning blivit sänt.

<span id="an_13:27">13:27</span> Ty eftersom Jerusalems invånare och
deras rådsherrar icke kände honom, uppfyllde de ock genom sin dom över
honom profeternas utsagor, vilka var sabbat föreläses;

<span id="an_13:28">13:28</span> och fastän de icke funno honom skyldig
till något som förtjänade döden, bådo de likväl Pilatus att han skulle
låta döda honom.

<span id="an_13:29">13:29</span> När de så hade fört till fullbordan
allt som var skrivet om honom, togo de honom ned från korsets trä och
lade honom i en grav.

<span id="an_13:30">13:30</span> Men Gud uppväckte honom från de döda.

<span id="an_13:31">13:31</span> Sedan visade han sig under många dagar
för dem som med honom hade gått upp från Galileen till Jerusalem, och
som nu äro hans vittnen inför folket.

<span id="an_13:32">13:32</span> Och vi förkunna för eder det glada
budskapet, att det löfte som gavs åt våra fäder, det har Gud låtit gå i
fullbordan för oss, deras barn, därigenom att han har låtit Jesus
uppstå,

<span id="an_13:33">13:33</span> såsom ock är skrivet i andra psalmen:
'Du är min Son, jag har i dag fött dig.'

<span id="an_13:34">13:34</span> Och att han har låtit honom uppstå från
de döda, så att han icke mer skall vända tillbaka till förgängelsen, det
har han sagt med dessa ord: 'Jag skall uppfylla åt eder de heliga löften
som jag i trofasthet har givit åt David.'

<span id="an_13:35">13:35</span> Därför säger han ock i en annan psalm:
'Du skall icke låta din Helige se förgängelsen.'

<span id="an_13:36">13:36</span> När David i sin tid hade tjänat Guds
vilja, avsomnade han ju och blev samlad till sina fäder och såg
förgängelsen;

<span id="an_13:37">13:37</span> men den som Gud har uppväckt, han har
icke sett förgängelsen.

<span id="an_13:38">13:38</span> Så mån I nu veta, mena bröder, att
genom honom syndernas förlåtelse förkunnas för eder,

<span id="an_13:39">13:39</span> och att i honom var och en som tror
bliver rättfärdig och friad ifrån allt det varifrån I icke under Moses'
lag kunden bliva friade.

<span id="an_13:40">13:40</span> Sen därför till, att över eder icke må
komma det som är sagt hos profeterna:

<span id="an_13:41">13:41</span> 'Sen här, I föraktare, och förundren
eder, och bliven till intet; ty en gärning utför jag i edra dagar, en
gärning som I alls icke skullen tro, om den förtäljdes för eder.'»

<span id="an_13:42">13:42</span> När de sedan gingo därifrån, bad men
dem att de nästa sabbat skulle tala för dem om samma sak.

<span id="an_13:43">13:43</span> Och när församlingen åtskildes, följde
många judar och gudfruktiga proselyter med Paulus och Barnabas. Dessa
talade då till dem och förmanade dem att stadigt hålla sig till Guds
nåd.

<span id="an_13:44">13:44</span> Följande sabbat kom nästan hela staden
tillsammans för att höra Guds ord.

<span id="an_13:45">13:45</span> Då nu judarna sågo det myckna folket,
uppfylldes de av nitälskan och foro ut i smädelser och motsade det som
Paulus talade.

<span id="an_13:46">13:46</span> Då togo Paulus och Barnabas mod till
sig och sade: »Guds ord måste i första rummet förkunnas för eder. Men
eftersom I stöten det bort ifrån eder och icke akten eder själva värdiga
det eviga livet, så vända vi oss nu till hedningarna.

<span id="an_13:47">13:47</span> Ty så har Herren bjudit oss: 'Jag har
satt dig till ett ljus för hednafolken, för att du skall bliva till
frälsning intill jordens ända.'»

<span id="an_13:48">13:48</span> När hedningarna hörde detta, blevo de
glada och prisade Herrens ord; och de kommo till tro, så många det var
beskärt att få evigt liv.

<span id="an_13:49">13:49</span> Och Herrens ord utbredde sig över hela
landet.

<span id="an_13:50">13:50</span> Men judarna uppeggade de ansedda
kvinnor som »fruktade Gud», så ock de förnämsta männen i staden, och
uppväckte en förföljelse mot Paulus och Barnabas och drevo dem bort
ifrån sin stads område.

<span id="an_13:51">13:51</span> Dessa skuddade då stoftet av sina
fötter mot dem och begåvo sig till Ikonium.

<span id="an_13:52">13:52</span> Och lärjungarna uppfylldes alltmer av
glädje och helig ande.

<span id="an_14:1">14:1</span> På samma sätt tillgick det i Ikonium: de
gingo in i judarnas synagoga och talade så, att en stor hop av både
judar och greker kommo till tro;

<span id="an_14:2">14:2</span> men de judar som voro ohörsamma retade
upp hedningarna och väckte deras förbittring mot bröderna.

<span id="an_14:3">14:3</span> Så vistades de där en längre tid och
predikade frimodigt, i förtröstan på Herren, och han gav vittnesbörd åt
sitt nådesord, i det att han lät tecken och under ske genom dem.

<span id="an_14:4">14:4</span> Men folket i staden delade sig, så att
somliga höllo med judarna, andra åter med apostlarna.

<span id="an_14:5">14:5</span> Och när sedan, både ibland hedningar och
ibland judar med deras föreståndare, en storm hade blivit uppväckt emot
dem, och man ville misshandla och stena dem,

<span id="an_14:6">14:6</span> flydde de, så snart de förstodo huru det
var, till städerna Lystra och Derbe i Lykaonien och till trakten omkring
dem.

<span id="an_14:7">14:7</span> Och där förkunnade de evangelium.

<span id="an_14:8">14:8</span> I Lystra fanns nu en man som satt där
oförmögen att bruka sina fötter, ty allt ifrån sin moders liv hade han
varit ofärdig och hade aldrig kunnat gå.

<span id="an_14:9">14:9</span> Denne hörde på, när Paulus talade. Och då
Paulus fäste sina ögon på honom och såg att han hade tro, så att han
kunde bliva botad,

<span id="an_14:10">14:10</span> sade han med hög röst: »Res dig upp och
stå på dina fötter.» Då sprang mannen upp och begynte gå.

<span id="an_14:11">14:11</span> När folket såg vad Paulus hade gjort,
hovo de upp sin röst och ropade på lykaoniskt tungomål: »Gudarna hava
stigit ned till oss i människogestalt.»

<span id="an_14:12">14:12</span> Och de kallade Barnabas för Jupiter,
men Paulus kallade de för Merkurius, eftersom det var han som förde
ordet.

<span id="an_14:13">14:13</span> Och prästen vid det Jupiterstempel som
låg utanför staden förde fram tjurar och kransar till portarna och ville
jämte folket anställa ett offer.

<span id="an_14:14">14:14</span> Men när apostlarna, Barnabas och
Paulus, fingo höra detta, revo de sönder sina kläder och sprungo ut
bland folket och ropade

<span id="an_14:15">14:15</span> och sade: »I män, vad är det I gören?
Också vi äro människor, av samma natur som I, och vi förkunna för eder
evangelium, att I måsten omvända eder från dessa fåfängliga avgudar till
den levande Guden, 'som har gjort himmelen och jorden och havet och allt
vad i dem är'.

<span id="an_14:16">14:16</span> Han har under framfarna släktens tider
tillstatt alla hedningar att gå sina egna vägar.

<span id="an_14:17">14:17</span> Dock har han icke låtit sig vara utan
vittnesbörd, ty han har bevisat eder välgärningar, i det han har givit
eder regn och fruktbara tider från himmelen och så vederkvickt edra
hjärtan med mat och glädje.»

<span id="an_14:18">14:18</span> Genom sådana ord stillade de med knapp
nöd folket, så att man icke offrade åt dem.

<span id="an_14:19">14:19</span> Men några judar kommo dit från Antiokia
och Ikonium. Dessa drogo folket över på sin sida och stenade Paulus och
släpade honom ut ur staden, i tanke att han var död.

<span id="an_14:20">14:20</span> Men sedan lärjungarna hade samlat sig
omkring honom, reste han sig upp och gick in i staden. Dagen därefter
begav han sig med Barnabas åstad därifrån till Derbe.

<span id="an_14:21">14:21</span> Och de förkunnade evangelium i den
staden och vunno ganska många lärjungar. Sedan vände de tillbaka till
Lystra och Ikonium och Antiokia

<span id="an_14:22">14:22</span> och styrkte lärjungarnas själar, i det
de förmanade dem att stå fasta i tron och sade dem, att det är genom
mycken bedrövelse som vi måste ingå i Guds rike.

<span id="an_14:23">14:23</span> Därefter utvalde de åt dem »äldste» för
var särskild församling och anbefallde dem efter bön och fastor åt
Herren, som de nu trodde på.

<span id="an_14:24">14:24</span> Sedan färdades de vidare genom Pisidien
och kommo till Pamfylien.

<span id="an_14:25">14:25</span> Där förkunnade de ordet i Perge och
foro sedan ned till Attalia.

<span id="an_14:26">14:26</span> Därifrån avseglade de till Antiokia,
samma ort varifrån de hade blivit utsända, sedan man hade anbefallt dem
åt Guds nåd, för det verk som de nu hade fullbordat.

<span id="an_14:27">14:27</span> Och när de hade kommit dit, kallade de
tillhopa församlingen och omtalade för dem huru stora ting Gud hade
gjort med dem, och huru han för hedningarna hade öppnat en dörr till
tro.

<span id="an_14:28">14:28</span> Sedan vistades de där hos lärjungarna
en ganska lång tid.

<span id="an_15:1">15:1</span> Men från Judeen kommo några män ditned
och lärde bröderna så: »Om I icke låten omskära eder, såsom Moses har
stadgat, så kunnen I icke bliva frälsta.»

<span id="an_15:2">15:2</span> Då uppstod söndring, och Paulus och
Barnabas kommo i ett ganska skarpt ordskifte med dem. Det bestämdes
därför, att Paulus och Barnabas och några andra av dem skulle, för denna
tvistefrågas skull, fara upp till apostlarna och de äldste i Jerusalem.

<span id="an_15:3">15:3</span> Och församlingen utrustade dem för resan,
och de foro genom Fenicien och Samarien och förtäljde utförligt om
hedningarnas omvändelse och gjorde därmed alla bröderna stor glädje.

<span id="an_15:4">15:4</span> När de sedan kommo fram till Jerusalem,
mottogos de av församlingen och av apostlarna och de äldste och omtalade
huru stora ting Gud hade gjort med dem.

<span id="an_15:5">15:5</span> Men några ifrån fariséernas parti, vilka
hade kommit till tro, stodo upp och sade att man borde omskära dem och
bjuda dem att hålla Moses' lag.

<span id="an_15:6">15:6</span> Då trädde apostlarna och de äldste
tillsammans för att överlägga om denna sak.

<span id="an_15:7">15:7</span> Och sedan man länge hade förhandlat
därom, stod Petrus upp och sade till dem: »Mina bröder, I veten själva
att Gud, för lång tid sedan, bland eder utvalde mig att vara den genom
vilkens mun hedningarna skulle få höra evangelii ord och komma till tro.

<span id="an_15:8">15:8</span> Och Gud, som känner allas hjärtan, gav
dem sitt vittnesbörd, därigenom att han lät dem, likaväl som oss, undfå
den helige Ande.

<span id="an_15:9">15:9</span> Och han gjorde ingen åtskillnad mellan
oss och dem, i det att han genom tron renade deras hjärtan.

<span id="an_15:10">15:10</span> Varför fresten I då nu Gud, genom att
på lärjungarnas hals vilja lägga ett ok som varken våra fäder eller vi
hava förmått bära?

<span id="an_15:11">15:11</span> Vi tro ju fastmer att det är genom
Herren Jesu nåd som vi bliva frälsta, vi likaväl som de.»

<span id="an_15:12">15:12</span> Då teg hela menigheten, och man hörde
på Barnabas och Paulus, som förtäljde om huru stora tecken och under Gud
genom dem hade gjort bland hedningarna.

<span id="an_15:13">15:13</span> När de hade slutat att tala, tog Jakob
till orda och sade: »Mina bröder, hören mig.

<span id="an_15:14">15:14</span> Simeon har förtäljt huru Gud först så
skickade, att han bland hedningarna fick ett folk som kunde kallas efter
hans namn.

<span id="an_15:15">15:15</span> Därmed stämmer ock överens vad
profeterna hava talat; ty så är skrivet:

<span id="an_15:16">15:16</span> 'Därefter skall jag komma tillbaka och
åter bygga upp Davids förfallna hydda; ja, dess ruiner skall jag bygga
upp och så upprätta den igen,

<span id="an_15:17">15:17</span> för att ock övriga människor skola söka
Herren, alla hedningar som hava uppkallats efter mitt namn. Så säger
Herren, han som skall göra detta,

<span id="an_15:18">15:18</span> såsom han ock har vetat det förut av
evighet.'

<span id="an_15:19">15:19</span> Därför är min mening att man icke bör
betunga sådana som hava varit hedningar, men omvänt sig till Gud,

<span id="an_15:20">15:20</span> utan allenast skriva till dem att de
skola avhålla sig från avgudastyggelser och från otukt och från köttet
av förkvävda djur och från blod.

<span id="an_15:21">15:21</span> Ty Moses har av ålder sina förkunnare i
alla städer, då han ju var sabbat föreläses i synagogorna.»

<span id="an_15:22">15:22</span> Därefter beslöto apostlarna och de
äldste, tillika med hela församlingen, att bland sig utvälja några män,
som jämte Paulus och Barnabas skulle sändas till Antiokia; och de valde
Judas, som kallades Barsabbas, och Silas, vilka bland bröderna voro
ledande män.

<span id="an_15:23">15:23</span> Och man översände genom dem följande
skrivelse: »Apostlarna och de äldste, edra bröder, hälsa eder, I bröder
av hednisk börd, som bon i Antiokia, Syrien och Cilicien.

<span id="an_15:24">15:24</span> Alldenstund vi hava hört att några som
hava kommit från oss hava förvirrat eder med sitt tal och väckt oro i
edra själar, utan att de hava haft något uppdrag av oss,

<span id="an_15:25">15:25</span> så hava vi enhälligt kommit till det
beslutet att utvälja några män, som vi skulle sända till eder jämte
Barnabas och Paulus, våra älskade bröder,

<span id="an_15:26">15:26</span> vilka hava vågat sina liv för vår
Herres, Jesu Kristi, namns skull.

<span id="an_15:27">15:27</span> Alltså sända vi nu Judas och Silas,
vilka ock muntligen skola kungöra detsamma för eder.

<span id="an_15:28">15:28</span> Den helige Ande och vi hava nämligen
beslutit att icke pålägga eder någon ytterligare börda, utöver följande
nödvändiga föreskrifter:

<span id="an_15:29">15:29</span> att I skolen avhålla eder från
avgudaofferskött och från blod och från köttet av förkvävda djur och
från otukt. Om I noga tagen eder till vara för detta, så skall det gå
eder väl. Faren väl.»

<span id="an_15:30">15:30</span> De fingo så begiva sig åstad och kommo
ned till Antiokia. Där kallade de tillsammans menigheten och lämnade
fram brevet.

<span id="an_15:31">15:31</span> Och när menigheten läste detta, blevo
de glada över det hugnesamma budskapet.

<span id="an_15:32">15:32</span> Judas och Silas, som själva voro
profeter, talade därefter många förmaningens ord till bröderna och
styrkte dem.

<span id="an_15:33">15:33</span> Och sedan de hade uppehållit sig där
någon tid, fingo de i frid fara ifrån bröderna tillbaka till dem som
hade sänt dem.

<span id="an_15:35">15:35</span> Men Paulus och Barnabas vistades
fortfarande i Antiokia, där de undervisade och, jämte många andra
förkunnade evangelii ord från Herren.

<span id="an_15:36">15:36</span> Efter någon tid sade Paulus till
Barnabas: »Låt oss nu fara tillbaka och besöka våra bröder, i alla de
städer där vi hava förkunnat Herrens ord, och se till, huru det är med
dem.»

<span id="an_15:37">15:37</span> Barnabas ville då att de skulle taga
med sig Johannes, som ock kallades Markus.

<span id="an_15:38">15:38</span> Men Paulus fann icke skäligt att taga
med sig en man som hade övergivit dem i Pamfylien och icke följt med dem
till deras arbete.

<span id="an_15:39">15:39</span> Och så skarp blev deras tvist att de
skilde sig ifrån varandra; och Barnabas tog med sig Markus och avseglade
till Cypern.

<span id="an_15:40">15:40</span> Men Paulus utvalde åt sig Silas; och
sedan han av bröderna hade blivit anbefalld åt Herrens nåd, begav han
sig åstad

<span id="an_15:41">15:41</span> och färdades genom Syrien och Cilicien
och styrkte församlingarna.

<span id="an_16:1">16:1</span> Han kom då också till Derbe och till
Lystra. Där fanns en lärjunge vid namn Timoteus, som var son av en
troende judisk kvinna och en grekisk fader,

<span id="an_16:2">16:2</span> och som hade gott vittnesbörd om sig av
bröderna i Lystra och Ikonium.

<span id="an_16:3">16:3</span> Paulus ville nu att denne skulle fara med
honom. För de judars skull som bodde i dessa trakter tog han honom
därför till sig och omskar honom, ty alla visste att hans fader var
grek.

<span id="an_16:4">16:4</span> Och när de sedan foro genom städerna,
meddelade de församlingarna till efterföljd de stadgar som voro
fastställda av apostlarna och de äldste i Jerusalem.

<span id="an_16:5">16:5</span> Så styrktes nu församlingarna i tron, och
brödernas antal förökades för var dag.

<span id="an_16:6">16:6</span> Sedan togo de vägen genom Frygien och det
galatiska landet; de förhindrades nämligen av den helige Ande att
förkunna ordet i provinsen Asien.

<span id="an_16:7">16:7</span> Och när de hade kommit fram emot Mysien,
försökte de att fara in i Bitynien, men Jesu Ande tillstadde dem det
icke.

<span id="an_16:8">16:8</span> Då begåvo de sig över Mysien ned till
Troas.

<span id="an_16:9">16:9</span> Här visade sig för Paulus i en syn om
natten en macedonisk man, som stod där och bad honom och sade: »Far över
till Macedonien och hjälp oss.»

<span id="an_16:10">16:10</span> När han hade sett denna syn, sökte vi
strax någon lägenhet att fara därifrån till Macedonien, ty vi förstodo
nu att Gud hade kallat oss att förkunna evangelium för dem.

<span id="an_16:11">16:11</span> Vi lade alltså ut från Troas och foro
raka vägen till Samotrace och dagen därefter till Neapolis

<span id="an_16:12">16:12</span> och sedan därifrån till Filippi. Denna
stad, en romersk koloni, är den första i denna del av Macedonien. I den
staden vistades vi någon tid.

<span id="an_16:13">16:13</span> På sabbatsdagen gingo vi utom
stadsporten, längs med en flod, till en plats som gällde såsom
böneställe. Där satte vi oss ned och talade med de kvinnor som hade
samlats dit.

<span id="an_16:14">16:14</span> Och en kvinna som »fruktade Gud», en
purpurkrämerska från staden Tyatira, vid namn Lydia, lyssnade till
samtalet; och Herren öppnade hennes hjärta, så att hon aktade på det som
Paulus talade.

<span id="an_16:15">16:15</span> Och sedan hon jämte sitt husfolk hade
låtit döpa sig, bad hon oss och sade: »Eftersom I ansen mig vara en
kvinna som tror på Herren, så kommen in i mitt hus och stannen där.» Och
hon nödgade oss därtill.

<span id="an_16:16">16:16</span> Och det hände sig en gång, då vi gingo
ned till bönestället, att vi mötte en tjänsteflicka, som hade en
spådomsande i sig och genom sina spådomar skaffade sina herrar mycken
inkomst.

<span id="an_16:17">16:17</span> Denne följde efter Paulus och oss andra
och ropade och sade: »Dessa män äro Guds, den Högstes, tjänare, och de
förkunna för eder frälsningens väg.»

<span id="an_16:18">16:18</span> Så gjorde hon under många dagar. Men
Paulus tog illa vid sig och vände sig om och sade till anden: »I Jesu
Kristi namn bjuder jag dig att fara ut ur henne.» Och anden for ut i
samma stund.

<span id="an_16:19">16:19</span> Men när hennes herrar sågo att det för
dem var slut med allt hopp om vidare inkomst, grepo de Paulus och Silas
och släpade dem till torget inför överhetspersonerna.

<span id="an_16:20">16:20</span> Och sedan de hade fört dem tid fram,
till domarna, sade de: »Dessa män uppväcka stor oro i vår stad; de äro
judar

<span id="an_16:21">16:21</span> och vilja införa stadgar som det för
oss, såsom romerska medborgare, icke är lovligt att antaga eller hålla.»

<span id="an_16:22">16:22</span> Också folket reste sig upp emot dem,
och domarna läto slita av dem deras kläder och bjödo att man skulle
piska dem med spön.

<span id="an_16:23">16:23</span> Och sedan de hade låtit giva dem många
slag, kastade de dem i fängelse och bjödo fångvaktaren att hålla dem i
säkert förvar.

<span id="an_16:24">16:24</span> Då denne fick en så sträng befallning,
satte han in dem i det innersta fängelserummet och fastgjorde deras
fötter i stocken.

<span id="an_16:25">16:25</span> Vid midnattstiden voro Paulus och Silas
stadda i bön och lovade Gud med sång, och de andra fångarna hörde på
dem.

<span id="an_16:26">16:26</span> Då kom plötsligt en stark jordstöt, så
att fängelsets grundvalar skakades; och i detsamma öppnades alla dörrar,
och allas bojor löstes.

<span id="an_16:27">16:27</span> Då vaknade fångvaktaren; och när han
fick se fängelsets dörrar öppna, drog han sitt svärd och ville döda sig
själv, i tanke att fångarna hade kommit undan.

<span id="an_16:28">16:28</span> Men Paulus ropade med hög röst och
sade: »Gör dig intet ont; ty vi äro alla här.»

<span id="an_16:29">16:29</span> Då lät han hämta ljus och sprang in och
föll ned för Paulus och Silas, bävande.

<span id="an_16:30">16:30</span> Därefter förde han ut dem och sade: »I
herrar, vad skall jag göra för att bliva frälst?»

<span id="an_16:31">16:31</span> De svarade: »Tro på Herren Jesus, så
bliver du med ditt hus frälst.»

<span id="an_16:32">16:32</span> Och de förkunnade Guds ord för honom
och för alla dem som voro i hans hus.

<span id="an_16:33">16:33</span> Och redan under samma timme på natten
tog han dem till sig och tvådde deras sår och lät strax döpa sig med
allt sitt husfolk.

<span id="an_16:34">16:34</span> Och han förde dem upp i sitt hus och
dukade ett bord åt dem och fröjdade sig över att han med allt sitt hus
hade kommit till tro på Gud.

<span id="an_16:35">16:35</span> Men när det hade blivit dag, sände
domarna åstad rättstjänarna och läto säga: »Släpp ut männen.»

<span id="an_16:36">16:36</span> Fångvaktaren underrättade då Paulus
härom och sade: »Domarna hava sänt bud att I skolen släppas ut. Gån
därför nu eder väg i frid.»

<span id="an_16:37">16:37</span> Men Paulus sade till dem: »De hava
offentligen låtit gissla oss, utan dom och rannsakning, oss som äro
romerska medborgare, och hava kastat oss i fängelse; nu vilja de också i
tysthet släppa oss ut! Nej, icke så; de måste själva komma och taga oss
ut.»

<span id="an_16:38">16:38</span> Rättstjänarna inberättade detta för
domarna. När dessa hörde att de voro romerska medborgare, blevo de
förskräckta.

<span id="an_16:39">16:39</span> Och de gingo dit och talade goda ord
till dem och togo dem ut och bådo dem lämna staden.

<span id="an_16:40">16:40</span> När de så hade kommit ut ur fängelset,
begåvo de sig hem till Lydia. Och sedan de där hade träffat bröderna och
talat förmaningens ord till dem, drogo de vidare.

<span id="an_17:1">17:1</span> Och de foro över Amfipolis och Apollonia
och kommo så till Tessalonika. Där hade judarna en synagoga;

<span id="an_17:2">17:2</span> i den gick Paulus in, såsom hans sed var.
Och under tre sabbater talade han där med dem, i det han utgick ifrån
skrifterna

<span id="an_17:3">17:3</span> och utlade dem och bevisade att Messias
måste lida och uppstå från de döda; och han sade: »Denne Jesus som jag
förkunnar för eder är Messias.»

<span id="an_17:4">17:4</span> Och några av dem läto övertyga sig och
slöto sig till Paulus och Silas; så gjorde ock en stor hop greker som
»fruktade Gud», likaså ganska många av de förnämsta kvinnorna.

<span id="an_17:5">17:5</span> Då grepos judarna av nitälskan och togo
med sig allahanda dåligt folk ifrån gatan och ställde till folkskockning
och oroligheter i staden och trängde fram mot Jasons hus och ville draga
dem ut inför folket.

<span id="an_17:6">17:6</span> Men när de icke funno dem, släpade de
Jason och några av bröderna inför stadens styresmän och ropade: »Dessa
män, som hava uppviglat hela världen, hava nu också kommit hit;

<span id="an_17:7">17:7</span> och Jason har tagit emot dem i sitt hus.
De göra alla tvärtemot kejsarens påbud och säga att en annan, en som
heter Jesus, är konung.

<span id="an_17:8">17:8</span> Så väckte de oro bland folket och hos
stadens styresmän, när de hörde detta.

<span id="an_17:9">17:9</span> Dessa läto då Jason och de andra ställa
borgen för sig och släppte dem därefter lösa.

<span id="an_17:10">17:10</span> Men strax om natten blevo Paulus och
Silas av bröderna sända åstad till Berea. Och när de hade kommit dit,
gingo de till judarnas synagoga.

<span id="an_17:11">17:11</span> Dessa voro ädlare till sinnes än
judarna i Tessalonika; de togo emot ordet med all villighet och
rannsakade var dag skrifterna, för att se om det förhölle sig såsom nu
sades.

<span id="an_17:12">17:12</span> Många av dem kommo därigenom till tro,
likaså ganska många ansedda grekiska kvinnor och jämväl män.

<span id="an_17:13">17:13</span> Men när judarna i Tessalonika fingo
veta att Guds ord förkunnades av Paulus också i Berea, kommo de dit och
uppviglade också där folket och väckte oro bland dem.

<span id="an_17:14">17:14</span> Strax sände då bröderna Paulus åstad
ända ned till havet, men både Silas och Timoteus stannade kvar på
platsen.

<span id="an_17:15">17:15</span> De som ledsagade Paulus förde honom
vidare till Aten och foro så därifrån tillbaka, med bud till Silas och
Timoteus att dessa med det snaraste skulle komma till honom.

<span id="an_17:16">17:16</span> Men, Paulus nu väntade på dem i Aten,
upprördes han i sin ande, när han såg huru uppfylld staden var med
avgudabilder.

<span id="an_17:17">17:17</span> Han höll därför i synagogan samtal med
judarna och med dem som »fruktade Gud», så ock på torget, var dag, med
dem som han träffade där

<span id="an_17:18">17:18</span> Också några filosofer, dels av
epikuréernas skola, dels av stoikernas, gåvo sig i ordskifte med honom.
Och somliga sade: »Vad kan väl denne pratmakare vilja säga?» Andra åter:
»Han tyckes vara en förkunnare av främmande gudar.» De evangelium om
Jesus och om uppståndelsen.

<span id="an_17:19">17:19</span> Och de grepo honom och förde honom till
Areopagen och sade: »Kunna vi få veta vad det är för en ny lära som du
förkunnar?

<span id="an_17:20">17:20</span> Ty det är förunderliga ting som du
talar oss i öronen. Vi vilja nu veta vad detta skall betyda.»

<span id="an_17:21">17:21</span> Det var nämligen så med alla atenare,
likasom ock med de främlingar som hade bosatt sig bland dem, att de icke
hade tid och håg för annat än att tala om eller höra på något nytt för
dagen.

<span id="an_17:22">17:22</span> Då trädde Paulus fram mitt på Areopagen
och sade: »Atenare, jag ser av allting att I ären mycket ivriga
gudsdyrkare.

<span id="an_17:23">17:23</span> Ty medan jag har gått omkring och
betraktat edra helgedomar, har jag ock funnit ett altare med den
inskriften: 'Åt en okänd Gud.' Om just detta väsende, som I sålunda
dyrken utan att känna det, är det jag nu kommer med budskap till eder.

<span id="an_17:24">17:24</span> Den Gud som har gjort världen och allt
vad däri är, han som är Herre över himmel och jord, han bor icke i
tempel som äro gjorda med händer,

<span id="an_17:25">17:25</span> ej heller låter han betjäna sig av
människohänder, såsom vore han i behov av något, han som själv åt alla
giver liv, anda och allt.

<span id="an_17:26">17:26</span> Och han har skapat människosläktets
alla folk, alla från en enda stamfader, till att bosätta sig utöver hela
jorden; och han har fastställt för dem bestämda tider och utstakat de
gränser inom vilka de skola bo --

<span id="an_17:27">17:27</span> detta för att de skola söka Gud, om de
till äventyrs skulle kunna treva sig fram till honom och finna honom;
fastän han ju icke är långt ifrån någon enda av oss.

<span id="an_17:28">17:28</span> Ty i honom är det som vi leva och röra
oss och äro till, såsom ock några av edra egna skalder hava sagt: 'Vi
äro ju ock av hans släkt.'

<span id="an_17:29">17:29</span> Äro vi nu av Guds släkt, så böra vi
icke mena att gudomen är lik någonting av guld eller silver eller sten,
något som är danat genom mänsklig konst och uppfinning.

<span id="an_17:30">17:30</span> Med sådana okunnighetens tider har Gud
hittills haft fördrag, men nu bjuder han människorna att de alla
allestädes skola göra bättring.

<span id="an_17:31">17:31</span> Ty han har fastställt en dag då han
skall 'döma världen med rättfärdighet', genom en man som han har bestämt
därtill; och han har åt alla givit en bekräftelse härpå, i det att han
har låtit honom uppstå från de döda.»

<span id="an_17:32">17:32</span> När de hörde talas om att »uppstå från
de döda», drevo somliga gäck därmed, andra åter sade: »Vi vilja höra dig
tala härom ännu en gång.»

<span id="an_17:33">17:33</span> Med detta besked gick Paulus bort ifrån
dem.

<span id="an_17:34">17:34</span> Dock slöto sig några män till honom och
kommo till tro. Bland dessa var Dionysius, han som tillhörde Areopagens
domstol, så ock en kvinna vid namn Damaris och några andra jämte dem.

<span id="an_18:1">18:1</span> Därefter lämnade Paulus Aten och kom till
Korint.

<span id="an_18:2">18:2</span> Där träffade han en jude vid namn Akvila,
bördig från Pontus, vilken nyligen hade kommit från Italien med sin
hustru Priscilla. (Klaudius hade nämligen påbjudit att alla judar skulle
lämna Rom.) Till dessa båda slöt han sig nu,

<span id="an_18:3">18:3</span> och eftersom han hade samma hantverk som
de, stannade han kvar hos dem, och de arbetade tillsammans; de voro
nämligen till yrket tältmakare.

<span id="an_18:4">18:4</span> Och i synagogan höll han var sabbat
samtal och övertygade både judar och greker.

<span id="an_18:5">18:5</span> När sedan Silas och Timoteus kommo ditned
från Macedonien, var Paulus helt upptagen av att förkunna ordet, i det
att han betygade för judarna att Jesus var Messias.

<span id="an_18:6">18:6</span> Men när dessa stodo emot honom och foro
ut i smädelser, skakade han stoftet av sina kläder och sade till dem:
»Edert blod komme över edra egna huvuden. Jag är utan skuld och går nu
till hedningarna.»

<span id="an_18:7">18:7</span> Och han gick därifrån och tog in hos en
man vid namn Titius Justus, som »fruktade Gud»; denne hade sitt hus
invid synagogan.

<span id="an_18:8">18:8</span> Men Krispus, synagogföreståndaren, kom
med hela sitt hus till tro på Herren; också många andra korintier som
hörde honom trodde och läto döpa sig.

<span id="an_18:9">18:9</span> Och i en syn om natten sade Herren till
Paulus: »Frukta icke, utan tala och tig icke;

<span id="an_18:10">18:10</span> ty jag är med dig, och ingen skall
komma vid dig och göra dig skada. Jag har ock mycket folk i denna stad.»

<span id="an_18:11">18:11</span> Så uppehöll han sig där bland dem ett
år och sex månader och undervisade i Guds ord.

<span id="an_18:12">18:12</span> Men när Gallio var landshövding i
Akaja, reste sig judarna, alla tillhopa, upp mot Paulus och förde honom
inför domstolen

<span id="an_18:13">18:13</span> och sade: »Denne man förleder
människorna att dyrka Gud på ett sätt som är emot lagen.»

<span id="an_18:14">18:14</span> När då Paulus ville öppna sin mun och
tala, sade Gallio till judarna: »Vore något brott eller något ont och
arglistigt dåd begånget, då kunde väl vara skäligt att jag tålmodigt
hörde på eder, I judar.

<span id="an_18:15">18:15</span> Men är det någon tvistefråga om ord och
namn eller om eder egen lag, så mån I själva avgöra saken; i sådana mål
vill jag icke vara domare.»

<span id="an_18:16">18:16</span> Och så visade han bort dem från
domstolen.

<span id="an_18:17">18:17</span> Då grepo de alla gemensamt Sostenes,
synagogföreståndaren, och slogo honom inför domstolen; och Gallio
frågade alls icke därefter.

<span id="an_18:18">18:18</span> Men Paulus stannade där ännu ganska
länge. Därpå tog han avsked av bröderna och avseglade till Syrien,
åtföljd av Priscilla och Akvila, sedan han i Kenkrea hade låtit raka
sitt huvud; han hade nämligen bundit sig genom ett löfte.

<span id="an_18:19">18:19</span> Så kommo de till Efesus, och där
lämnade Paulus dem. Själv gick han in i synagogan och gav sig i samtal
med judarna.

<span id="an_18:20">18:20</span> Och de bådo honom att han skulle stanna
där något längre; men han samtyckte icke därtill,

<span id="an_18:21">18:21</span> utan tog avsked av dem med de orden:
»Om Gud vill, skall jag vända tillbaka till eder.» Och så lämnade han
Efesus.

<span id="an_18:22">18:22</span> Och när han hade kommit till Cesarea,
begav han sig upp och hälsade på hos församlingen och for därefter ned
till Antiokia.

<span id="an_18:23">18:23</span> Sedan han hade uppehållit sig där någon
tid, for han vidare, och färdades först genom det galatiska landet och
därefter genom Frygien och styrkte alla lärjungarna.

<span id="an_18:24">18:24</span> Men till Efesus kom en jude vid namn
Apollos, bördig från Alexandria, en lärd man, mycket förfaren i
skrifterna.

<span id="an_18:25">18:25</span> Denne sade blivit undervisad om
»Herrens väg» och talade, brinnande i anden, och undervisade grundligt
om Jesus, fastän han allenast hade kunskap om Johannes' döpelse.

<span id="an_18:26">18:26</span> Han begynte ock att frimodigt tala i
synagogan. När Priscilla och Akvila hörde honom, togo de honom till sig
och undervisade honom grundligare om »Guds väg».

<span id="an_18:27">18:27</span> Och då han sedan ville fara till Akaja,
skrevo bröderna till lärjungarna där och uppmanade dem att taga vänligt
emot honom. Och när han hade kommit fram, blev han dem som trodde till
mycken hjälp, genom den nåd han hade undfått.

<span id="an_18:28">18:28</span> Ty med stor kraft vederlade han judarna
offentligen och bevisade genom skrifterna att Jesus var Messias.

<span id="an_19:1">19:1</span> Medan Apollos var i Korint, kom Paulus,
sedan han hade farit genom de övre delarna av landet, ned till Efesus.
Där träffade han några lärjungar.

<span id="an_19:2">19:2</span> Och han frågade dessa: »Undfingen I helig
ande, när I kommen till tro?» De svarade honom: »Nej, vi hava icke ens
hört att helig ande är given.»

<span id="an_19:3">19:3</span> Han frågade: »Vilken döpelse bleven I då
döpta med?» De svarade: »Vi döptes med Johannes' döpelse»

<span id="an_19:4">19:4</span> Då sade Paulus: »Johannes' döpelse var en
döpelse till bättring; och han sade därvid till folket, att det var på
den som skulle komma efter honom, det är på Jesus, som de skulle tro.»

<span id="an_19:5">19:5</span> Sedan de hade hört detta, läto de döpa
sig i Herren Jesu namn.

<span id="an_19:6">19:6</span> Och när Paulus lade händerna på dem, kom
den helige Ande över dem, och de talade tungomål och profeterade.

<span id="an_19:7">19:7</span> Och tillsammans voro de vid pass tolv
män.

<span id="an_19:8">19:8</span> Därefter gick han in i synagogan; och
under tre månader samtalade han där, frimodigt och övertygande, med dem
om Guds rike.

<span id="an_19:9">19:9</span> Men när några av dem förhärdade sig och
voro ohörsamma och inför menigheten talade illa om »den vägen», vände
han sig ifrån dem och avskilde lärjungarna och samtalade sedan dagligen
med dessa i Tyrannus' lärosal.

<span id="an_19:10">19:10</span> Så fortgick det i två år, och alla
provinsen Asiens inbyggare, både judar och greker, fingo på detta sätt
höra Herrens ord.

<span id="an_19:11">19:11</span> Och Gud gjorde genom Paulus
kraftgärningar av icke vanligt slag.

<span id="an_19:12">19:12</span> Man till och med tog handkläden och
förkläden, som hade varit i beröring med hans kropp, och lade dem på de
sjuka; och sjukdomarna veko då ifrån dem, och de onda andarna foro ut.

<span id="an_19:13">19:13</span> Men också några kringvandrande judiska
besvärjare företogo sig nu att över dem som voro besatta av onda andar
nämna Herren Jesu namn; de sade: »Jag besvär eder vid den Jesus som
Paulus predikar.

<span id="an_19:14">19:14</span> Bland dem som så gjorde voro sju söner
av en viss Skevas, en judisk överstepräst.

<span id="an_19:15">19:15</span> Men den onde anden svarade då och sade
till dem: »Jesus känner jag, Paulus är mig ock väl bekant men vilka ären
I?»

<span id="an_19:16">19:16</span> Och mannen som var besatt av den onde
anden störtade sig på dem och övermannade både den ene och den andre;
han betedde sig så våldsamt mot dem, att de måste fly ut ur huset, nakna
och sargade.

<span id="an_19:17">19:17</span> Och detta blev bekant för alla Efesus'
invånare, både judar och greker, och fruktan föll över dem alla, och
Herren Jesu namn blev storligen prisat.

<span id="an_19:18">19:18</span> Och många av dem som hade kommit till
tro trädde fram och bekände sin synd och omtalade vad de hade gjort.

<span id="an_19:19">19:19</span> Och ganska många av dem som hade övat
vidskepliga konster samlade ihop sina böcker och brände upp dem i allas
åsyn. Och när man räknade tillsammans vad böckerna voro värda, fann man
att värdet uppgick till femtio tusen silverpenningar.

<span id="an_19:20">19:20</span> På detta sätt hade Herrens ord mäktig
framgång och visade sin kraft.

<span id="an_19:21">19:21</span> Efter allt detta bestämde sig Paulus
genom Andens tillskyndelse, att över Macedonien och Akaja fara till
Jerusalem. Och han sade: »Sedan jag har varit där, måste jag ock se
Rom.»

<span id="an_19:22">19:22</span> Han sände då två av sina medhjälpare,
Timoteus och Erastus, åstad till Macedonien, men själv stannade han ännu
någon tid i provinsen Asien.

<span id="an_19:23">19:23</span> Vid den tiden uppstod ganska mycket
oväsen angående »den vägen».

<span id="an_19:24">19:24</span> Där fanns nämligen en guldsmed, vid
namn Demetrius, som förfärdigade Dianatempel av silver och därmed
skaffade hantverkarna en ganska stor inkomst.

<span id="an_19:25">19:25</span> Han kallade tillhopa dessa, jämte andra
som hade liknande arbete, och sade: »I man, I veten att det är detta
arbete som giver oss vår goda bärgning;

<span id="an_19:26">19:26</span> men nu sen och hören I att denne Paulus
icke allenast i Efesus, utan i nästan hela provinsen Asien genom sitt
tal har förlett ganska mycket folk, i det han säger att de gudar som
göras med människohänder icke äro gudar.

<span id="an_19:27">19:27</span> Och det är fara värt, icke allenast att
denna vår hantering kommer i missaktning, utan ock att den stora
gudinnan Dianas helgedom bliver räknad för intet, och att jämväl denna
gudinna, som hela provinsen Asien, ja, hela världen dyrkar, kommer att
lida avbräck i sitt stora anseende.»

<span id="an_19:28">19:28</span> När de hörde detta, blevo de fulla av
vrede och skriade: »Stor är efesiernas Diana!»

<span id="an_19:29">19:29</span> Och hela staden kom i rörelse, och alla
stormade på en gång till skådebanan och släpade med sig Gajus och
Aristarkus, två macedonier som voro Paulus' följeslagare

<span id="an_19:30">19:30</span> Paulus ville då gå in bland folket men
lärjungarna tillstadde honom det icke.

<span id="an_19:31">19:31</span> Också några asiarker, som voro hans
vänner, sände bud till honom och bådo honom att han icke skulle giva sig
in på skådebanan.

<span id="an_19:32">19:32</span> Och de skriade, den ene så och den
andre så; ty menigheten var upprörd, och de flesta visste icke varför de
hade kommit tillsammans.

<span id="an_19:33">19:33</span> Då drog man ur folkhopen fram
Alexander, som judarna sköto framför sig. Och Alexander gav tecken med
handen att han ville hålla ett försvarstal inför folket.

<span id="an_19:34">19:34</span> Men när de märkte att han var jude,
begynte de ropa, alla med en mun, och skriade under ett par timmars tid:
»Stor är efesiernas Diana!»

<span id="an_19:35">19:35</span> Men stadens kansler lugnade folket och
sade: »Efesier, finnes då någon människa som icke vet, att efesiernas
stad är vårdare av den stora Dianas tempel och den bild av henne, som
har fallit ned från himmelen?

<span id="an_19:36">19:36</span> Eftersom ju ingen kan bestrida detta,
bören I hålla eder lugna och icke företaga eder något förhastat.

<span id="an_19:37">19:37</span> Emellertid haven I dragit fram dessa
män, som icke äro helgerånare, ej heller smäda vår gudinna,

<span id="an_19:38">19:38</span> Om nu Demetrius och de hantverkare som
hålla ihop med honom hava sak mot någon, så finnas ju
domstolssammanträden och landshövdingar. Må de alltså göra upp saken med
varandra inför rätta.

<span id="an_19:39">19:39</span> Och haven I något att andraga som går
därutöver, så må sådant avgöras i den lagliga folkförsamlingen.

<span id="an_19:40">19:40</span> På grund av det som i dag har skett
löpa vi ju till och med fara att bliva anklagade för upplopp, fastän vi
icke hava gjort något ont; och någon giltig anledning till denna
folkskockning kunna vi icke heller uppgiva.» Med dessa ord fick han
menigheten att skiljas åt.

<span id="an_20:1">20:1</span> Då nu oroligheterna voro stillade,
kallade Paulus lärjungarna till sig och talade till dem förmaningens
ord; och sedan han hade tagit avsked av dem, begav han sig åstad för att
fara till Macedonien.

<span id="an_20:2">20:2</span> Och när han hade färdats genom det landet
och jämväl där talat många förmaningens ord, kom han till Grekland.

<span id="an_20:3">20:3</span> Där uppehöll han sig i tre månader. När
han sedan tänkte avsegla därifrån till Syrien, beslöt han, eftersom
judarna förehade något anslag mot honom, att göra återfärden genom
Macedonien.

<span id="an_20:4">20:4</span> Och med honom följde Sopater, Pyrrus'
son, från Berea, och av tessalonikerna Aristarkus och Sekundus, vidare
Gajus från Derbe och Timoteus, slutligen Tykikus och Trofimus från
provinsen Asien.

<span id="an_20:5">20:5</span> Men dessa foro i förväg och inväntade oss
i Troas.

<span id="an_20:6">20:6</span> Sedan, efter det osyrade brödets högtid,
avseglade vi andra ifrån Filippi och träffade dem på femte dagen åter i
Troas; och där vistades vi i sju dagar.

<span id="an_20:7">20:7</span> På första veckodagen voro vi församlade
till brödsbrytelse, och Paulus, som tänkte fara vidare dagen därefter,
samtalade med bröderna. Och samtalet drog ut ända till midnattstiden;

<span id="an_20:8">20:8</span> och ganska många lampor voro tända i den
sal i övre våningen, där vi voro församlade.

<span id="an_20:9">20:9</span> Invid fönstret satt då en yngling vid
namn Eutykus, och när Paulus talade så länge, föll denne i djup sömn och
blev så överväldigad av sömnen, att han störtade ned från tredje
våningen; och när man tog upp honom, var han död

<span id="an_20:10">20:10</span> Då gick Paulus ned och lade sig över
honom och fattade om honom och sade: »Klagen icke så; ty livet är ännu
kvar i honom.»

<span id="an_20:11">20:11</span> Sedan gick han åter upp, och bröt
brödet och åt, och samtalade ytterligare ganska länge med dem, ända till
dess att det dagades; först då begav han sig i väg.

<span id="an_20:12">20:12</span> Och de förde ynglingen hem levande och
kände sig nu icke litet tröstade.

<span id="an_20:13">20:13</span> Men vi andra gingo i förväg ombord på
skeppet och avseglade till Assos, där vi tänkte taga Paulus ombord; ty
så hade han förordnat, eftersom han själv tänkte fara land vägen.

<span id="an_20:14">20:14</span> Och när han sammanträffade med oss i
Assos, togo vi honom ombord och kommo sedan till Mitylene.

<span id="an_20:15">20:15</span> Därifrån seglade vi vidare och kommo
följande dag mitt för Kios. Dagen därefter lade vi till vid Samos; och
sedan vi hade legat över i Trogyllium, kommo vi nästföljande dag till
Miletus.

<span id="an_20:16">20:16</span> Paulus hade nämligen beslutit att segla
förbi Efesus, för att icke fördröja sig i provinsen Asien; ty han
påskyndade sin färd, för att, om det bleve honom möjligt, till
pingstdagen kunna vara i Jerusalem.

<span id="an_20:17">20:17</span> Men från Miletus sände han bud till
Efesus och kallade till sig församlingens äldste.

<span id="an_20:18">20:18</span> Och när de hade kommit till honom, sade
han till dem: »I veten själva på vad sätt jag hela tiden, ifrån första
dagen då jag kom till provinsen Asien, har umgåtts med eder:

<span id="an_20:19">20:19</span> huru jag har tjänat Herren i all
ödmjukhet, under tårar och prövningar, som hava vållats mig genom
judarnas anslag.

<span id="an_20:20">20:20</span> Och I veten att jag icke har dragit mig
undan, när det gällde något som kunde vara eder nyttigt, och att jag
icke har försummat att offentligen och hemma i husen predika för eder
och undervisa eder.

<span id="an_20:21">20:21</span> Ty jag har allvarligt uppmanat både
judar och greker att göra bättring och vända sig till Gud och tro på vår
Herre Jesus.

<span id="an_20:22">20:22</span> Och se, bunden i anden begiver jag mig
nu till Jerusalem, utan att veta vad där skall vederfaras mig;

<span id="an_20:23">20:23</span> allenast det vet jag, att den helige
Ande i den ene staden efter den andra betygar för mig och säger att
bojor och bedrövelser vänta mig.

<span id="an_20:24">20:24</span> Dock anser jag mitt liv icke vara av
något värde för mig själv, om jag blott får väl fullborda mitt lopp och
vad som hör till det ämbete jag har mottagit av Herren Jesus: att vittna
om Guds nåds evangelium.

<span id="an_20:25">20:25</span> Och se, jag vet nu att I icke mer
skolen få se mitt ansikte, I alla bland vilka jag har gått omkring och
predikat om riket.

<span id="an_20:26">20:26</span> Därför betygar jag för eder nu i dag
att jag icke bär skuld för någons blod.

<span id="an_20:27">20:27</span> Ty jag har icke undandragit mig att
förkunna för eder allt Guds rådslut.

<span id="an_20:28">20:28</span> Så haven nu akt på eder själva och på
hela den hjord i vilken den helige Ande har satt eder till föreståndare,
till att vara herdar för Guds församling, som han har vunnit med sitt
eget blod.

<span id="an_20:29">20:29</span> Jag vet, att sedan jag har skilts från
eder svåra ulvar skola komma in bland eder, och att de icke skola skona
hjorden.

<span id="an_20:30">20:30</span> Ja, bland eder själva skola män
uppträda, som tala vad förvänt är, för att locka lärjungarna att följa
sig.

<span id="an_20:31">20:31</span> Vaken därför, och kommen ihåg att jag i
tre års tid, natt och dag, oavlåtligen under tårar har förmanat var och
en särskild av eder.

<span id="an_20:32">20:32</span> Och nu anbefaller jag eder åt Gud och
hans nådesord, åt honom som förmår uppbygga eder och giva åt eder eder
arvedel bland alla som äro helgade.

<span id="an_20:33">20:33</span> Silver eller guld eller kläder har jag
icke åstundat av någon.

<span id="an_20:34">20:34</span> I veten själva att dessa mina händer
hava gjort tjänst, för att skaffa nödtorftigt uppehälle åt mig och åt
dem som hava varit med mig.

<span id="an_20:35">20:35</span> I allt har jag genom mitt föredöme
visat eder att man så, under eget arbete, bör taga sig an de svaga och
komma ihåg Herren Jesu ord, huru han själv sade: 'Saligare är att giva
än att taga.'»

<span id="an_20:36">20:36</span> När han hade sagt detta, föll han ned
på sina knän och bad med dem alla.

<span id="an_20:37">20:37</span> Och de begynte alla att gråta
bitterligen och föllo Paulus om halsen och kysste honom innerligt;

<span id="an_20:38">20:38</span> och mest sörjde de för det ordets skull
som han hade sagt, att de icke mer skulle få se hans ansikte. Och så
ledsagade de honom till skeppet.

<span id="an_21:1">21:1</span> Sedan vi hade skilts ifrån dem, lade vi
ut och foro raka vägen till Kos och kommo dagen därefter till Rodus och
därifrån till Patara.

<span id="an_21:2">21:2</span> Där funno vi ett skepp som skulle fara
över till Fenicien; på det gingo vi ombord och lade ut.

<span id="an_21:3">21:3</span> Och när vi hade fått Cypern i sikte,
lämnade vi denna ö på vänster hand och seglade till Syrien och landade
vid Tyrus; ty där skulle skeppet lossa sin last.

<span id="an_21:4">21:4</span> Och vi uppsökte där lärjungarna och
stannade hos dem i sju dagar. Dessa sade nu genom Andens tillskyndelse
till Paulus att han icke borde begiva sig till Jerusalem.

<span id="an_21:5">21:5</span> Men när vi hade stannat där de dagarna
ut, bröto vi upp därifrån och gåvo oss i väg, ledsagade av dem alla, med
hustrur och barn, ända utom staden. Och på stranden föllo vi ned på våra
knän och bådo

<span id="an_21:6">21:6</span> och togo sedan avsked av varandra.
Därefter stego vi ombord på skeppet, och de andra vände tillbaka hem
igen.

<span id="an_21:7">21:7</span> Från Tyrus kommo vi till Ptolemais, och
därmed avslutade vi sjöresan. Och vi hälsade på hos bröderna där och
stannade hos dem en dag.

<span id="an_21:8">21:8</span> Men följande dag begåvo vi oss därifrån
och kommo till Cesarea. Där togo vi in hos evangelisten Filippus, en av
de sju, och stannade kvar hos honom.

<span id="an_21:9">21:9</span> Denne hade fyra ogifta döttrar, som ägde
profetisk gåva.

<span id="an_21:10">21:10</span> Under den tid av flera dagar, som vi
stannade där, kom en profet, vid namn Agabus, dit ned från Judeen.

<span id="an_21:11">21:11</span> När denne hade kommit till oss, tog han
Paulus' bälte och band därmed sina händer och fötter och sade: »Så säger
den helige Ande: 'Den man som detta bälte tillhör, honom skola judarna
så binda i Jerusalem, och sedan skola de överlämna honom i hedningarnas
händer.'»

<span id="an_21:12">21:12</span> När vi hörde detta, bådo såväl vi
själva som bröderna i staden honom att han icke skulle begiva sig upp
till Jerusalem.

<span id="an_21:13">21:13</span> Men då svarade Paulus: »Varför gråten I
så och sargen mitt hjärta? Jag är ju redo icke allenast att låta mig
bindas, utan ock att dö i Jerusalem, för Herren Jesu namns skull.»

<span id="an_21:14">21:14</span> Då han alltså icke lät övertala sig,
gåvo vi oss till freds och sade: »Ske Herrens vilja.»

<span id="an_21:15">21:15</span> Efter de dagarnas förlopp gjorde vi oss
i ordning och begåvo oss upp till Jerusalem.

<span id="an_21:16">21:16</span> Från Cesarea följde också några av
lärjungarna med oss, och dessa förde oss till en viss Mnason från
Cypern, en gammal lärjunge, som vi skulle gästa hos.

<span id="an_21:17">21:17</span> Och när vi kommo till Jerusalem, togo
bröderna emot oss med glädje.

<span id="an_21:18">21:18</span> Dagen därefter gick Paulus med oss
andra till Jakob; dit kommo ock alla de äldste.

<span id="an_21:19">21:19</span> Och sedan han hade hälsat dem förtäljde
han för dem alltsammans, det ena med det andra, som Gud genom hans
arbete hade gjort bland hedningarna.

<span id="an_21:20">21:20</span> När de hörde detta, prisade de Gud. Och
de sade till honom: »Du ser, käre broder, huru många tusen judar det är
som hava kommit till tro, och alla nitälska de för lagen.

<span id="an_21:21">21:21</span> Nu har det blivit dem sagt om dig, att
du lär alla judar som bo spridda bland hedningarna att avfalla från
Moses, i det du säger att de icke behöva omskära sina barn, ej heller i
övrigt vandra efter vad stadgat är.

<span id="an_21:22">21:22</span> Vad är då att göra? Helt visst skall
man få höra att du har kommit hit.

<span id="an_21:23">21:23</span> Gör därför såsom vi nu vilja säga dig.
Vi hava här fyra män som hava bundit sig genom ett löfte.

<span id="an_21:24">21:24</span> Tag med dig dessa, och låt helga dig
tillsammans med dem, och åtag dig omkostnaderna för dem, så att de kunna
låta raka sina huvuden. Då skola alla förstå att intet av allt det som
har blivit dem sagt om dig äger någon grund, utan att också du vandrar
efter lagen och håller den.

<span id="an_21:25">21:25</span> Vad åter angår de hedningar som hava
kommit till tro, så hava vi här beslutit och jämväl skrivit till dem,
att de böra taga sig till vara för kött från avgudaoffer och för blod
och för köttet av förkvävda djur och för otukt.»

<span id="an_21:26">21:26</span> Så tog då Paulus männen med sig och lät
följande dag helga sig tillsammans med dem; sedan gick han in i
helgedomen och gav till känna när den tid skulle gå till ända, för
vilken de hade låtit helga sig, den tid före vars utgång offer skulle
frambäras för var och en särskild av dem.

<span id="an_21:27">21:27</span> När de sju dagarna nästan voro ute,
fingo judarna från provinsen Asien se honom i helgedomen och uppviglade
då allt folket. Och de grepo honom

<span id="an_21:28">21:28</span> och ropade: »I män av Israel, kommen
till hjälp! Här är den man som allestädes lär alla sådant som är emot
vårt folk och emot lagen och emot denna plats. Därtill har han nu ock
fört greker in i helgedomen och oskärat denna heliga plats.»

<span id="an_21:29">21:29</span> De hade nämligen förut sett efesiern
Trofimus i staden tillsammans med honom och menade att Paulus hade fört
denne in i helgedomen.

<span id="an_21:30">21:30</span> Och hela staden kom i rörelse, och
folket skockade sig tillsammans. Och då de nu hade gripit Paulus,
släpade de honom ut ur helgedomen, varefter portarna genast stängdes
igen.

<span id="an_21:31">21:31</span> Men just som de stodo färdiga att dräpa
honom, anmäldes det hos översten för den romerska vakten att hela
Jerusalem var i uppror.

<span id="an_21:32">21:32</span> Denne tog då strax med sig krigsmän och
hövitsmän och skyndade ned till dem. Och när de fingo se översten och
krigsmännen, upphörde de att slå Paulus

<span id="an_21:33">21:33</span> Översten gick då fram och tog honom i
förvar och bjöd att man skulle fängsla honom med två kedjor. Och han
frågade vem han var och vad han hade gjort.

<span id="an_21:34">21:34</span> Men bland folket ropade den ene så, den
andre så. Då han alltså för larmets skull icke kunde få något säkert
besked, bjöd han att man skulle föra honom till kasernen.

<span id="an_21:35">21:35</span> Och när han kom fram till trappan,
trängde folket så våldsamt på, att han måste bäras av krigsmännen,

<span id="an_21:36">21:36</span> ty folkhopen följde efter och skriade:
»Bort med honom!»

<span id="an_21:37">21:37</span> Då nu Paulus skulle föras in i
kasernen, sade han till översten: »Tillstädjes det mig att säga något
till dig?» Han svarade: »Kan du tala grekiska?

<span id="an_21:38">21:38</span> Är du då icke den egyptier som för en
tid sedan ställde till 'dolkmännens' uppror, de fyra tusens, och förde
dem ut i öknen?»

<span id="an_21:39">21:39</span> Då svarade Paulus: »Nej, jag är en
judisk man från Tarsus, medborgare alltså i en betydande stad i
Cilicien. Men jag beder dig, tillstäd mig att tala till folket.»

<span id="an_21:40">21:40</span> Och han tillstadde honom det. Då gav
Paulus från trappan, där han stod, med handen ett tecken åt folket. Och
sedan där hade blivit helt tyst, talade han till dem på hebreiska och
sade:

<span id="an_22:1">22:1</span> »Bröder och fäder, hören vad jag nu inför
eder vill tala till mitt försvar.»

<span id="an_22:2">22:2</span> När de hörde att han talade till dem på
hebreiska, blevo de ännu mer stilla. Och han fortsatte:

<span id="an_22:3">22:3</span> »Jag är en judisk man, född i Tarsus i
Cilicien, men uppfostrad här i staden och undervisad vid Gamaliels
fötter, efter fädernas lag i all dess stränghet. Och jag var en man som
nitälskade för Gud, såsom I allasammans i dag gören.

<span id="an_22:4">22:4</span> Jag förföljde 'den vägen' ända till döds,
och både män och kvinnor lät jag binda och sätta i fängelse;

<span id="an_22:5">22:5</span> det vittnesbördet kan översteprästen och
de äldstes hela råd giva mig. Också fick jag av dem brev till bröderna i
Damaskus; och jag begav mig dit, för att fängsla jämväl dem som voro där
och föra dem till Jerusalem, så att de kunde bliva straffade.

<span id="an_22:6">22:6</span> Men när jag var på vägen och nalkades
Damaskus, hände sig vid middagstiden att ett starkt sken från himmelen
plötsligt kringstrålade mig.

<span id="an_22:7">22:7</span> Och jag föll ned till marken och hörde då
en röst som sade till mig: 'Saul, Saul, varför förföljer du mig?'

<span id="an_22:8">22:8</span> Då svarade jag: 'Vem är du, Herre?' Han
sade till mig: 'Jag är Jesus från Nasaret, den som du förföljer.'

<span id="an_22:9">22:9</span> Och de som voro med mig sågo väl skenet,
men hörde icke rösten av den som talade till mig.

<span id="an_22:10">22:10</span> Då frågade jag: 'Vad skall jag göra,
Herre?' Och Herren svarade mig: 'Stå upp och gå in i Damaskus; där skall
allt det bliva dig sagt, som är dig förelagt att göra.'

<span id="an_22:11">22:11</span> Men eftersom jag, till följd av det
starka skenet, icke mer kunde se togo mina följeslagare mig vid handen
och ledde mig, så att jag kom in i Damaskus.

<span id="an_22:12">22:12</span> Där fanns en efter lagen fram man,
Ananias, vilken hade gott vittnesbörd om sig av alla judar som bodde
där.

<span id="an_22:13">22:13</span> Denne kom nu och trädde fram till mig
och sade: 'Saul, min broder, hav din syn igen.' Och i samma stund fick
jag min syn igen och såg upp på honom.

<span id="an_22:14">22:14</span> Då sade han: 'Våra fäders Gud har
utsett dig till att känna hans vilja och till att se den Rättfärdige och
höra ord från hans mun.

<span id="an_22:15">22:15</span> Ty du skall vara hans vittne inför alla
människor och vittna om vad du har sett och hört.

<span id="an_22:16">22:16</span> Varför dröjer du då nu? Stå upp och låt
döpa dig och avtvå dina synder, och åkalla därvid hans namn.'

<span id="an_22:17">22:17</span> Men när jag hade kommit tillbaka till
Jerusalem, hände sig, medan jag bad i helgedomen, att jag föll i
hänryckning

<span id="an_22:18">22:18</span> och såg honom och hörde honom säga till
mig: 'Skynda dig med hast bort ifrån Jerusalem; ty de skola icke här
taga emot ditt vittnesbörd om mig.'

<span id="an_22:19">22:19</span> Men jag sade: 'Herre, de veta själva
att det var jag som överallt i synagogorna lät fängsla och gissla dem
som trodde på dig.

<span id="an_22:20">22:20</span> Och när Stefanus', ditt vittnes, blod
utgöts, var ock jag tillstädes och gillade vad som skedde och vaktade de
mäns kläder, som dödade honom.'

<span id="an_22:21">22:21</span> Då sade han till mig: Gå; jag vill
sända dig åstad långt bort till hedningarna.'»

<span id="an_22:22">22:22</span> Ända till dess att han sade detta hade
de hört på honom. Men nu hovo de upp sin röst och ropade: »Bort ifrån
jorden med den människan! Det är icke tillbörligt att en sådan får
leva.»

<span id="an_22:23">22:23</span> Då de så skriade och därvid revo av sig
sina kläder och kastade stoft upp i luften,

<span id="an_22:24">22:24</span> bjöd översten att man skulle föra in
honom i kasernen, och gav befallning om att man skulle förhöra honom
under gisselslag, så att han finge veta varför de så ropade mot honom.

<span id="an_22:25">22:25</span> Men när de redan hade sträckt ut honom
till gissling, sade Paulus till den hövitsman som stod där: »Är det
lovligt för eder att gissla en romersk medborgare, och det utan dom och
rannsakning?»

<span id="an_22:26">22:26</span> När hövitsmannen hörde detta, gick han
till översten och underrättade honom härom och sade: »Vad är det du
tänker göra? Mannen är ju romersk medborgare.»

<span id="an_22:27">22:27</span> Då gick översten dit och frågade honom:
»Säg mig, är du verkligen romersk medborgare?» Han svarade: »Ja.»

<span id="an_22:28">22:28</span> Översten sade då: Mig har det kostat en
stor summa penningar att köpa den medborgarrätten.» Men Paulus sade:
»Jag däremot har den redan genom födelsen.»

<span id="an_22:29">22:29</span> Männen som skulle hava förhört honom
drogo sig då strax undan och lämnade honom. Och när översten nu hade
fått veta att han var romersk medborgare, blev också han förskräckt, vid
tanken på att han hade låtit fängsla honom.

<span id="an_22:30">22:30</span> Då han emellertid ville få säkert
besked om varför Paulus anklagades av judarna, låt han dagen därefter
taga av honom bojorna och bjöd översteprästerna och hela Stora rådet att
komma tillsammans. Sedan lät han föra Paulus ditned och ställde honom
inför dem.

<span id="an_23:1">23:1</span> Och Paulus fäste ögonen på Rådet och
sade: »Mina bröder, allt intill denna dag har jag vandrat inför Gud med
ett i allo gott samvete.»

<span id="an_23:2">23:2</span> Då befallde översteprästen Ananias dem
som stodo bredvid honom, att de skulle slå honom på munnen.

<span id="an_23:3">23:3</span> Paulus sade då till honom: »Gud skall slå
dig, du vitmenade vägg. Du sitter här för att döma mig efter lagen, och
ändå bjuder du, tvärtemot lagen, att man skall slå mig!»

<span id="an_23:4">23:4</span> Då sade de som stodo därbredvid: »Smädar
du Guds överstepräst?»

<span id="an_23:5">23:5</span> Paulus svarade: »Jag visste icke, mina
bröder, att han var överstepräst. Det är ju skrivet: 'Mot en hövding i
ditt folk skall du icke tala onda ord.'»

<span id="an_23:6">23:6</span> Nu hade Paulus märkt att den ena delen av
dem utgjordes av sadducéer och den andra av fariséer. Därför sade han
med ljudelig röst inför Rådet: »Mina bröder, jag är farisé, en avkomling
av fariséer. Det är för vårt hopps skull, för de dödas uppståndelses
skull, som jag står här inför rätta.»

<span id="an_23:7">23:7</span> Knappt hade han sagt detta, förrän en
strid uppstod mellan fariséerna och sadducéerna, så att hopen blev
delad.

<span id="an_23:8">23:8</span> Sadducéerna säga nämligen att det icke
finnes någon uppståndelse, ej heller någon ängel eller ande, men
fariséerna bekänna sig tro på både det ena och det andra.

<span id="an_23:9">23:9</span> Och man begynte ropa och larma; och några
skriftlärde som hörde till fariséernas parti stodo upp och begynte
ivrigt disputera med de andra och sade: »Vi finna intet ont hos denne
man. Kanhända har en ande eller en ängel verkligen talat med honom.»

<span id="an_23:10">23:10</span> Då nu en så häftig strid hade uppstått,
fruktade översten att de skulle slita Paulus i stycken, och bjöd
manskapet gå ned och rycka honom undan dem och föra honom till kasernen.

<span id="an_23:11">23:11</span> Natten därefter kom Herren och stod
framför honom och sade: »Var vid gott mod; ty såsom du har vittnat om
mig i Jerusalem, så måste du ock vittna i Rom.»

<span id="an_23:12">23:12</span> När det sedan hade blivit dag,
sammangaddade sig judarna och förpliktade sig med dyr ed att varken äta
eller dricka, förrän de hade dräpt Paulus.

<span id="an_23:13">23:13</span> Och det var mer än fyrtio män som så
hade sammansvurit sig.

<span id="an_23:14">23:14</span> Dessa gingo till översteprästerna och
de äldste och sade: »Vi hava med dyr ed förpliktat oss att ingenting
smaka, förrän vi hava dräpt Paulus.

<span id="an_23:15">23:15</span> Så mån I nu, tillsammans med Rådet,
hemställa hos översten att han låter föra honom ned till eder, detta
under föregivande att I tänken grundligare undersöka hans sak. Vi skola
då vara redo att röja honom ur vägen, innan han hinner fram.»

<span id="an_23:16">23:16</span> Men Paulus' systerson fick höra om
försåtet. Han kom därför till kasernen och gick ditin och omtalade för
Paulus vad han hade hört.

<span id="an_23:17">23:17</span> Paulus bad då att en av hövitsmännen
skulle komma till honom, och sade: »För denne yngling till översten; ty
han har en underrättelse att lämna honom.»

<span id="an_23:18">23:18</span> Denne tog honom då med sig och förde
honom till översten och sade: »Fången Paulus har kallat mig till sig och
bett mig föra denne yngling till dig, ty han har något att säga dig.»

<span id="an_23:19">23:19</span> Då tog översten honom vid handen och
gick avsides med honom och frågade honom: »Vad är det för en
underrättelse du har att lämna mig?»

<span id="an_23:20">23:20</span> Han svarade: »Judarna hava kommit
överens om att bedja dig att du i morgon låter föra Paulus ned till
Rådet, detta under föregivande att det tänker skaffa sig grundligare
kunskap om honom.

<span id="an_23:21">23:21</span> Gör dem nu icke till viljes häri; ty
mer än fyrtio av dem ligga i försåt för honom och hava med dyr ed
förpliktat sig att varken äta eller dricka, förrän de hava röjt honom ur
vägen. Och nu äro de redo och vänta allenast på att du skall bevilja
deras begäran.»

<span id="an_23:22">23:22</span> Översten bjöd då ynglingen att icke för
någon omtala att han hade yppat detta för honom, och lät honom sedan gå.

<span id="an_23:23">23:23</span> Därefter kallade han till sig två av
hövitsmännen och sade till dem: »Låten två hundra krigsmän göra sig redo
att i natt vid tredje timmen avgå till Cesarea, så ock sjuttio ryttare
och två hundra spjutbärare.»

<span id="an_23:24">23:24</span> Och han tillsade dem att skaffa åsnor,
som de skulle låta Paulus rida på så att han oskadd kunde föras till
landshövdingen Felix.

<span id="an_23:25">23:25</span> Och han skrev ett brev, så lydande:

<span id="an_23:26">23:26</span> »Klaudius Lysias hälsar den ädle
landshövdingen Felix.

<span id="an_23:27">23:27</span> Denne man blev gripen av judarna, och
det var nära att han hade blivit dödad av dem. Då kom jag tillstädes med
mitt manskap och tog honom ifrån dem, sedan jag hade fått veta att han
var romersk medborgare.

<span id="an_23:28">23:28</span> Men då jag också ville veta vad de
anklagade honom för, lät jag ställa honom inför deras Stora råd.

<span id="an_23:29">23:29</span> Jag fann då att anklagelsen mot honom
gällde några tvistefrågor i deras lag, men att han icke var anklagad för
något som förtjänade död eller fängelse.

<span id="an_23:30">23:30</span> Sedan har jag fått kännedom om att
något anslag förehaves mot honom, och därför sänder jag honom nu strax
till dig. Jag har jämväl bjudit hans anklagare att inför dig föra sin
talan mot honom.»

<span id="an_23:31">23:31</span> Så togo nu krigsmännen Paulus, såsom
det hade blivit dem befallt, och förde honom om natten till Antipatris.

<span id="an_23:32">23:32</span> Dagen därefter vände de själva tillbaka
till kasernen och läto ryttarna färdas vidare med honom.

<span id="an_23:33">23:33</span> När dessa kommo till Cesarea, lämnade
de fram brevet till landshövdingen och förde jämväl Paulus fram inför
honom.

<span id="an_23:34">23:34</span> Sedan han hade läst brevet, frågade han
från vilket landskap han var; och när han hade fått veta att han var
från Cilicien, sade han:

<span id="an_23:35">23:35</span> »Jag skall höra vad du har att säga,
när också dina anklagare hava kommit tillstädes.» Och så bjöd han att
man skulle förvara honom i Herodes' borg.

<span id="an_24:1">24:1</span> Fem dagar därefter for översteprästen
Ananias ditned med några av de äldste och en sakförare, Tertullus; dessa
anmälde inför landshövdingen klagomål mot Paulus.

<span id="an_24:2">24:2</span> Och sedan denne hade blivit förekallad,
begynte Tertullus sitt anklagelsetal; han sade:

<span id="an_24:3">24:3</span> »Att vi genom dig åtnjuta mycken frid och
ro, och att genom din försorg, ädle Felix, goda åtgärder hava blivit
vidtagna för detta folk, det erkänna vi på allt sätt och allestädes, med
många tacksägelser.

<span id="an_24:4">24:4</span> Men för att icke alltför länge besvära
dig beder jag att du, i din mildhet, ville höra allenast några få ord av
oss.

<span id="an_24:5">24:5</span> Vi hava funnit att denne är en fördärvlig
man, som uppväcker strid bland alla judar i hela världen, och att han är
en huvudman för nasaréernas parti.

<span id="an_24:6">24:6</span> Han har ock försökt att oskära
helgedomen; därför grepo vi honom,

<span id="an_24:8">24:8</span> och du kan nu själv anställa rannsakning
med honom och så skaffa dig kännedom om allt det som vi anklaga honom
för.»

<span id="an_24:9">24:9</span> De andra judarna instämde häri och
påstodo att det förhöll sig så.

<span id="an_24:10">24:10</span> Då landshövdingen nu gav tecken åt
Paulus att han skulle tala, tog han till orda och sade: »Eftersom jag
vet att du nu i många år har varit domare över detta folk, försvarar jag
min sak med frimodighet.

<span id="an_24:11">24:11</span> Du kan själv lätt förvissa dig om att
det icke är mer än tolv dagar sedan jag kom upp till Jerusalem för att
tillbedja.

<span id="an_24:12">24:12</span> Och varken i helgedomen eller i
synagogorna eller ute i staden har man funnit mig tvista med någon eller
ställa till folkskockning.

<span id="an_24:13">24:13</span> Ej heller kunna de inför dig bevisa det
som de nu anklaga mig för.

<span id="an_24:14">24:14</span> Men det bekänner jag för dig att jag, i
enlighet med 'den vägen', vilken de kalla en partimening, så tjänar mina
fäders Gud, att jag tror allt vad som är skrivet i lagen och i
profeterna,

<span id="an_24:15">24:15</span> och att jag har samma hopp till Gud som
dessa hysa, att de döda skola uppstå, både rättfärdiga och orättfärdiga.

<span id="an_24:16">24:16</span> Därför lägger också jag mig vinn om att
alltid hava ett okränkt samvete inför Gud och människor.

<span id="an_24:17">24:17</span> Så kom jag nu, efter flera års förlopp,
tillbaka för att överlämna några allmosor till mitt folk och för att
frambära offer.

<span id="an_24:18">24:18</span> Därunder påträffades jag i helgedomen,
sedan jag hade låtit helga mig, utan att hava vållat någon folkskockning
eller något larm,

<span id="an_24:19">24:19</span> av några judar från provinsen Asien,
vilka nu borde vara här tillstädes inför dig och framställa sina
klagomål, om de hava något att anklaga mig för.

<span id="an_24:20">24:20</span> Eller ock må dessa som äro här
tillstädes säga vad orätt de funno mig skyldig till, när jag stod inför
Stora rådet,

<span id="an_24:21">24:21</span> om det icke skulle vara i fråga om
detta enda ord, som jag ljudeligen uttalade, där jag stod ibland dem:
'Det är för de dödas uppståndelses skull som jag i dag står inför rätta
här bland eder.'»

<span id="an_24:22">24:22</span> Men Felix, som mycket väl kände till
»den vägen», uppsköt målet och sade: »När översten Lysias kommer hit
ned, vill jag undersöka eder sak.»

<span id="an_24:23">24:23</span> Och han befallde hövitsmannen att hålla
honom i förvar, dock så, att man skulle behandla honom milt och icke
hindra någon av hans närmaste från att vara honom till tjänst.

<span id="an_24:24">24:24</span> Någon tid därefter infann sig Felix
tillsammans med sin hustru Drusilla, som var judinna; och han lät hämta
Paulus och hörde honom om tron på Kristus Jesus.

<span id="an_24:25">24:25</span> Men när Paulus talade med dem om
rättfärdighet och återhållsamhet och om den tillstundande domen, blev
Felix förskräckt och sade: »Gå din väg för denna gång; när jag får
läglig tid, vill jag kalla dig till mig.»

<span id="an_24:26">24:26</span> Han hoppades också att han skulle få
penningar av Paulus, varför han ock ganska ofta lät hämta honom och
samtalade med honom.

<span id="an_24:27">24:27</span> När två år voro förlidna, fick Felix
till efterträdare Porcius Festus. Och eftersom Felix ville göra judarna
sig bevågna, lämnade han Paulus kvar i fängelset.

<span id="an_25:1">25:1</span> Tre dagar efter det att Festus hade
tillträtt hövdingdömet for han från Cesarea upp till Jerusalem.

<span id="an_25:2">25:2</span> Översteprästerna och de förnämsta bland
judarna anmälde då inför honom klagomål mot Paulus.

<span id="an_25:3">25:3</span> För att få denne i sitt våld anhöllo de
hos Festus och begärde såsom en ynnest, att han skulle låta hämta honom
till Jerusalem. De ville nämligen lägga försåt för honom, så att de
kunde döda honom under vägen.

<span id="an_25:4">25:4</span> Festus svarade då att Paulus hölls i
förvar i Cesarea, och att han själv tänkte inom kort fara dit tillbaka.

<span id="an_25:5">25:5</span> Och han tillade: »De bland eder som det
vederbör må alltså fara dit ned med mig och framlägga sin anklagelse mot
mannen, om han är skyldig till något ont.»

<span id="an_25:6">25:6</span> Sedan han hade vistats hos dem högst åtta
eller tio dagar, kom han åter ned till Cesarea. Dagen därefter satte han
sig på domarsätet och bjöd att Paulus skulle föras fram.

<span id="an_25:7">25:7</span> När denne hade infunnit sig, omringades
han av de judar som hade kommit ned från Jerusalem, och dessa
framställde nu många svåra beskyllningar. Men de förmådde icke bevisa
dem,

<span id="an_25:8">25:8</span> ty Paulus försvarade sig och visade att
han icke på något sätt hade försyndat sig, vare sig mot judarnas lag
eller mot helgedomen eller mot kejsaren.

<span id="an_25:9">25:9</span> Men Festus ville göra judarna sig bevågna
och frågade Paulus och sade: »Vill du fara upp till Jerusalem och där
stå till rätta inför mig i denna sak?»

<span id="an_25:10">25:10</span> Paulus svarade: »Jag står här inför
kejserlig domstol, och av sådan domstol bör jag dömas. Mot judarna har
jag intet orätt gjort, såsom du själv mycket väl vet.

<span id="an_25:11">25:11</span> Om jag nu eljest är skyldig till något
orätt och har gjort något som förtjänar döden, så vill jag icke
undandraga mig att dö; men om deras anklagelser mot mig äro utan grund,
så kan ingen giva mig till pris åt dem. Jag vädjar till kejsaren.» --

<span id="an_25:12">25:12</span> Sedan Festus därefter hade överlagt med
sitt råd, svarade han: »Till kejsaren har du vädjat, till kejsaren skall
du ock få fara.»

<span id="an_25:13">25:13</span> Efter några dagars förlopp kommo konung
Agrippa och Bernice till Cesarea och hälsade på hos Festus.

<span id="an_25:14">25:14</span> Medan de nu i flera dagar vistades där,
framlade Festus Paulus' sak för konungen och sade: »Felix har här lämnat
efter sig en man såsom fånge;

<span id="an_25:15">25:15</span> och när jag var i Jerusalem, anmälde
judarnas överstepräster och äldste klagomål mot honom och begärde att
han skulle dömas skyldig.

<span id="an_25:16">25:16</span> Men jag svarade dem att det icke var
romersk sed att prisgiva någon människa, förrän den anklagade hade fått
stå ansikte mot ansikte med sina anklagare och haft tillfälle att
försvara sig mot anklagelsen.

<span id="an_25:17">25:17</span> Sedan de hade kommit med mig hit, satte
jag mig alltså utan uppskov, dagen därefter, på domarsätet och bjöd att
mannen skulle föras fram.

<span id="an_25:18">25:18</span> Men när hans anklagare uppträdde,
anförde de mot honom ingen beskyllning för sådana förbrytelser som jag
hade tänkt mig;

<span id="an_25:19">25:19</span> de voro allenast i tvist med honom om
några frågor som rörde deras särskilda gudsdyrkan, och angående en viss
Jesus, som är död, men om vilken Paulus påstod att han lever.

<span id="an_25:20">25:20</span> Då jag var villrådig huru jag skulle
göra med undersökningen härom, frågade jag om han ville fara till
Jerusalem och där stå till rätta i denna sak.

<span id="an_25:21">25:21</span> När Paulus då sade sig vilja vädja till
kejsaren och begärde att bliva hållen i förvar, för att sedan undergå
rannsakning inför honom, bjöd jag att han skulle hållas i förvar, till
dess jag kunde sända honom till kejsaren.»

<span id="an_25:22">25:22</span> Då sade Agrippa till Festus: »Jag
skulle också själv gärna vilja höra den mannen.» Han svarade: »I morgon
skall du få höra honom.»

<span id="an_25:23">25:23</span> Dagen därefter kommo alltså Agrippa och
Bernice, med stor ståt, och gingo in i domsalen, tillika med överstarna
och de förnämsta männen i staden; och på Festus' befallning blev Paulus
införd.

<span id="an_25:24">25:24</span> Då sade Festus: »Konung Agrippa, och
alla I andra som ären har tillstädes med oss, I sen här den man för
vilkens skull hela hopen av judar, både i Jerusalem och här, har legat
över mig med sina rop att han icke borde få leva längre.

<span id="an_25:25">25:25</span> Jag för min del har kommit till insikt
om att han icke har gjort något som förtjänar döden;

<span id="an_25:26">25:26</span> men då han nu själv har vädjat till
kejsaren, har jag beslutit att sända honom till denne. Jag har
emellertid icke något säkert besked om honom att giva min höge herre,
när jag skriver. Därför har jag fört honom fram inför eder, och först
och främst inför dig, konung Agrippa, för att jag, efter det att
rannsakning har; blivit hållen, skall få veta vad jag bör skriva.

<span id="an_25:27">25:27</span> Ty det synes mig vara orimligt att
sända åstad en fånge, utan att på samma gång giva till känna vad han är
anklagad för.»

<span id="an_26:1">26:1</span> Agrippa sade nu till Paulus: »Det
tillstädjes dig att tala för din sak.» Då räckte Paulus ut handen och
talade så till sitt försvar:

<span id="an_26:2">26:2</span> »Jag skattar mig lycklig att jag, i fråga
om allt det som judarna anklaga mig för, i dag skall försvara mig inför
dig, konung Agrippa,

<span id="an_26:3">26:3</span> som så väl känner judarnas alla stadgar
och tvistefrågor. Därför beder jag dig höra mig med tålamod.

<span id="an_26:4">26:4</span> Hurudant mitt liv allt ifrån ungdomen har
varit, det veta alla judar, ty jag har ju från tidiga år framlevat det
bland mitt folk och i Jerusalem.

<span id="an_26:5">26:5</span> Och sedan lång tid tillbaka känna de om
mig -- såframt de nu vilja tillstå det -- att jag har tillhört det
strängaste partiet i vår gudsdyrkan och levat såsom farisé.

<span id="an_26:6">26:6</span> Och nu står jag här till rätta för vårt
hopp om det som Gud har lovat våra fäder,

<span id="an_26:7">26:7</span> det vartill ock våra tolv stammar, under
det de tjäna Gud med iver både natt och dag, hoppas att nå fram. För det
hoppets skull, o konung, är jag anklagad av judarna.

<span id="an_26:8">26:8</span> Varför hålles det då bland eder för
otroligt att Gud uppväcker döda?

<span id="an_26:9">26:9</span> Jag för min del menade alltså att jag med
all makt borde strida mot Jesu, nasaréens, namn;

<span id="an_26:10">26:10</span> så gjorde jag ock i Jerusalem. Och
många av de heliga inspärrade jag i fängelse, sedan jag av
översteprästerna hade fått fullmakt därtill; och när man ville döda dem,
röstade ock jag därför.

<span id="an_26:11">26:11</span> Och överallt i synagogorna försökte
jag, gång på gång, att genom straff tvinga dem till hädelse. I mitt
raseri mot dem gick jag så långt, att jag förföljde dem till och med
ända in i utländska städer.

<span id="an_26:12">26:12</span> När jag nu i detta ärende var på väg
till Damaskus, med fullmakt och uppdrag från översteprästerna,

<span id="an_26:13">26:13</span> fick jag under min färd, o konung, mitt
på dagen se ett sken från himmelen, klarare än solens glans, kringstråla
mig och mina följeslagare.

<span id="an_26:14">26:14</span> Och vi föllo alla ned till jorden, och
jag hörde då en röst säga till mig på hebreiska: 'Saul, Saul, varför
förföljer du mig'? Det är dig svårt att spjärna mot udden.'

<span id="an_26:15">26:15</span> Då sade jag: 'Vem är du, Herre?' Herren
svarade: 'Jag är Jesus, den som du förföljer.

<span id="an_26:16">26:16</span> Men res dig upp och stå på dina fötter;
ty därför har jag visat mig för dig, att jag har velat utse dig till en
tjänare och ett vittne, som skall vittna både om huru du nu har sett
mig, och om huru jag vidare skall uppenbara mig för dig.

<span id="an_26:17">26:17</span> Och jag skall rädda dig såväl från ditt
eget folk som från hedningarna. Ty till dem sänder jag dig,

<span id="an_26:18">26:18</span> för att du skall öppna deras ögon, så
att de omvända sig från mörkret till ljuset, och från Satans makt till
Gud, på det att de må, genom tron på mig, undfå syndernas förlåtelse och
få sin lott bland dem som äro helgade.'

<span id="an_26:19">26:19</span> Så blev jag då, konung Agrippa, icke
ohörsam mot den himmelska synen,

<span id="an_26:20">26:20</span> utan predikade först för dem som voro i
Damaskus och i Jerusalem, och sedan över hela judiska landet och för
hedningarna, att de skulle göra bättring och omvända sig till Gud och
göra sådana gärningar som tillhöra bättringen.

<span id="an_26:21">26:21</span> För denna saks skull var det som
judarna grepo mig i helgedomen och försökte att döda mig.

<span id="an_26:22">26:22</span> Genom den hjälp som jag har undfått av
Gud står jag alltså ännu i dag såsom ett vittne inför både små och
stora; och jag säger intet annat, än vad profeterna och Moses hava sagt
skola ske,

<span id="an_26:23">26:23</span> nämligen att Messias skulle lida och,
såsom förstlingen av dem som uppstå från de döda, bära budskap om
ljuset, såväl till vårt eget folk som till hedningarna.»

<span id="an_26:24">26:24</span> När han på detta satt försvarade sig,
utropade Festus: »Du är från dina sinnen, Paulus; den myckna lärdomen
gör dig förryckt.»

<span id="an_26:25">26:25</span> Men Paulus svarade: »Jag är icke från
mina sinnen, ädle Festus; jag talar sanna ord med lugn besinning.

<span id="an_26:26">26:26</span> Konungen känner väl till dessa ting;
därför talar jag också frimodigt inför honom. Ty jag kan icke tro att
något av detta är honom obekant; det har ju icke tilldragit sig i någon
undangömd vrå.

<span id="an_26:27">26:27</span> Tror du profeterna, konung Agrippa? Jag
vet att du tror dem.»

<span id="an_26:28">26:28</span> Då sade Agrippa till Paulus: »Föga
fattas att du övertalar mig och gör mig till kristen.»

<span id="an_26:29">26:29</span> Paulus svarade: »Vare sig det fattas
litet eller fattas mycket, skulle jag önska inför Gud att icke allenast
du, utan alla som i dag höra mig, måtte bliva sådana som jag är, dock
med undantag av dessa bojor.»

<span id="an_26:30">26:30</span> Därefter stod konungen upp, och med
honom landshövdingen och Bernice och de som sutto där tillsammans med
dem.

<span id="an_26:31">26:31</span> Och när de gingo därifrån, talade de
med varandra och sade: »Den mannen har icke gjort något som förtjänar
död eller fängelse.»

<span id="an_26:32">26:32</span> Och Agrippa sade till Festus: »Denne
man hade väl kunnat frigivas, om han icke hade vädjat till kejsaren.»

<span id="an_27:1">27:1</span> När det nu var beslutet att vi skulle
avsegla till Italien, blev Paulus jämte några andra fångar överlämnad åt
en hövitsman, vid namn Julius, som tillhörde den kejserliga vakten.

<span id="an_27:2">27:2</span> Och vi gingo ombord på ett skepp från
Adramyttium, som skulle anlöpa provinsen Asiens kuststäder. Så lade vi
ut, och vi hade med oss Aristarkus, en macedonier från Tessalonika.

<span id="an_27:3">27:3</span> Dagen därefter lade vi till vid Sidon.
Och Julius, som bemötte Paulus med välvilja, tillstadde honom att besöka
sina vänner där och åtnjuta deras omvårdnad.

<span id="an_27:4">27:4</span> När vi hade lagt ut därifrån, seglade vi
under Cypern, eftersom vinden låg emot.

<span id="an_27:5">27:5</span> Och sedan vi hade seglat över havet,
utanför Cilicien och Pamfylien, landade vi vid Myrra i Lycien.

<span id="an_27:6">27:6</span> Där träffade hövitsmannen på ett skepp
från Alexandria, som skulle segla till Italien, och på det förde han oss
ombord.

<span id="an_27:7">27:7</span> Under en längre tid gick nu seglingen
långsamt, och vi kommo med knapp nöd inemot Knidus. Och då vinden icke
var oss gynnsam, seglade vi in under Kreta vid Salmone.

<span id="an_27:8">27:8</span> Det var med knapp nöd som vi kommo där
förbi och hunno fram till en ort som kallades Goda hamnarna, icke långt
från staden Lasea.

<span id="an_27:9">27:9</span> Härunder hade ganska lång tid hunnit
förflyta, och sjöfarten begynte redan vara osäker; fastedagen var
nämligen redan förbi. Paulus varnade dem då

<span id="an_27:10">27:10</span> och sade: »I mån, jag ser att denna
sjöresa kommer att medföra vedervärdigheter och stor olycka, icke
allenast för last och skepp, utan ock för våra liv.»

<span id="an_27:11">27:11</span> Men hövitsmannen trodde mer på
styrmannen och skepparen än på det som Paulus sade.

<span id="an_27:12">27:12</span> Och då hamnen icke låg väl till för
övervintring, var flertalet av den meningen att man borde lägga ut
därifrån och försöka om man kunde komma fram till Fenix, en hamn på
Kreta, som ligger skyddad mot sydväst och nordväst; där skulle de sedan
stanna över vintern.

<span id="an_27:13">27:13</span> Och då nu en lindrig sunnanvind blåste
upp, menade de sig hava målet vunnet, och lyfte ankar och foro tätt
utmed Kreta.

<span id="an_27:14">27:14</span> Men icke långt därefter kom en våldsam
stormvind farande ned från ön; det var den så kallade nordostorkanen.

<span id="an_27:15">27:15</span> Då skeppet av denna rycktes med och
icke kunde hållas upp mot vinden, gåvo vi efter och läto det driva.

<span id="an_27:16">27:16</span> När vi kommo under en liten ö som hette
Kauda, förmådde vi dock, fastän med knapp nöd, bärga skeppsbåten.

<span id="an_27:17">27:17</span> Sedan manskapet hade dragit upp den,
tillgrepo de nödhjälpsmedel och slogo tåg om skeppet. Och då de fruktade
att bliva kastade på Syrtenrevlarna, lade de ut drivankare och läto
skeppet så driva.

<span id="an_27:18">27:18</span> Och eftersom vi alltjämt hårt ansattes
av stormen, vräkte de dagen därefter en del av lasten över bord.

<span id="an_27:19">27:19</span> På tredje dagen kastade de med egna
händer ut skeppsredskapen.

<span id="an_27:20">27:20</span> Och då under flera dagar varken sol
eller stjärnor hade synts, och stormen låg ganska hårt på, hade vi icke
mer något hopp om räddning.

<span id="an_27:21">27:21</span> Då nu många funnos som ingenting ville
förtära, trädde Paulus upp mitt ibland dem och sade: »I män, I haden
bort lyda mig och icke avsegla från Kreta; I haden då kunnat spara eder
dessa vedervärdigheter och denna olycka.

<span id="an_27:22">27:22</span> Men nu uppmanar jag eder att vara vid
gott mod, ty ingen av eder skall förlora sitt liv; allenast skeppet
skall gå förlorat.

<span id="an_27:23">27:23</span> Ty i natt kom en ängel från den Gud som
jag tillhör, och som jag också tjänar, och stod bredvid mig och sade:

<span id="an_27:24">27:24</span> 'Frukta icke, Paulus. Du skall komma
att stå inför kejsaren; och se, Gud har skänkt dig alla dem som segla
med dig.'

<span id="an_27:25">27:25</span> Varen därför vid gott mod, I män; ty
jag har den förtröstan till Gud, att så skall ske som mig är sagt.

<span id="an_27:26">27:26</span> Men på en ö måste vi bliva kastade.»

<span id="an_27:27">27:27</span> När vi nu den fjortonde natten drevo
omkring på Adriatiska havet, tyckte sjömännen sig vid midnattstiden
finna att de närmade sig något land.

<span id="an_27:28">27:28</span> De lodade då och funno tjugu famnars
djup. När de hade kommit ett litet stycke längre fram lodade de åter och
funno femton famnars djup.

<span id="an_27:29">27:29</span> Då fruktade de att vi skulle stöta på
något skarpt grund, och kastade därför ut fyra ankaren från akterskeppet
och längtade efter att det skulle dagas.

<span id="an_27:30">27:30</span> Sjömännen ville emellertid fly ifrån
skeppet och firade ned skeppsbåten i havet, under föregivande att de
tänkte föra ut ankaren ifrån förskeppet.

<span id="an_27:31">27:31</span> Då sade Paulus till hövitsmannen och
krigsmännen: »Om icke dessa stanna kvar på skeppet, så kunnen I icke
räddas.»

<span id="an_27:32">27:32</span> Då höggo krigsmännen av de tåg som
höllo skeppsbåten, och läto den fara.

<span id="an_27:33">27:33</span> Medan det nu höll på att dagas,
uppmanade Paulus alla att taga sig mat och sade: »Det är i dag fjorton
dagar som I haven väntat och förblivit fastande, utan att förtära något.

<span id="an_27:34">27:34</span> Därför uppmanar jag eder att taga eder
mat; detta skall förhjälpa eder till räddning. Ty på ingen av eder skall
ett huvudhår gå förlorat.

<span id="an_27:35">27:35</span> När han hade sagt detta, tog han ett
bröd och tackade Gud i allas åsyn och bröt det och begynte äta.

<span id="an_27:36">27:36</span> Då blevo alla de andra vid gott mod och
togo sig mat, också de.

<span id="an_27:37">27:37</span> Och vi voro på skeppet tillsammans två
hundra sjuttiosex personer.

<span id="an_27:38">27:38</span> Sedan de hade ätit sig mätta, lättade
de skeppet genom att kasta vetelasten i havet.

<span id="an_27:39">27:39</span> När det blev dag, kände de icke igen
landet; men de blevo varse en vik med låg strand och beslöto då att, om
möjligt, låta skeppet driva upp på denna.

<span id="an_27:40">27:40</span> De kapade så ankartågen på båda sidor
och lämnade ankarna kvar i havet; tillika lösgjorde de rodren och
hissade förseglet för vinden och styrde mot stranden.

<span id="an_27:41">27:41</span> De stötte då på ett rev och läto
skeppet gå upp på det. Där fastnade förskeppet och blev stående
orörligt, men akterskeppet begynte brytas sönder av vågsvallet.

<span id="an_27:42">27:42</span> Då ville krigsmännen döda fångarna, för
att ingen skulle kunna fly undan simmande.

<span id="an_27:43">27:43</span> Men hövitsmannen ville rädda Paulus och
hindrade dem därför i deras uppsåt, och bjöd att de simkunniga först
skulle kasta sig i vattnet och söka komma i land,

<span id="an_27:44">27:44</span> och att därefter de övriga skulle giva
sig ut, somliga på plankor, andra på spillror av skeppet. Så lyckades
det för alla att komma välbehållna i land.

<span id="an_28:1">28:1</span> Först sedan vi hade blivit räddade, fingo
vi veta att ön hette Malta.

<span id="an_28:2">28:2</span> Och infödingarna visade oss en icke
vanlig välvilja; de tände upp en eld och togo oss alla med sig dit, för
det påkommande regnets och för köldens skull.

<span id="an_28:3">28:3</span> När Paulus då tog upp ett fång torra
kvistar som han lade på elden, kom, i följd av hettan, en huggorm fram
därur och högg sig fast vid hans hand.

<span id="an_28:4">28:4</span> Då infödingarna fingo se ormen hänga där
vid hans hand, sade de till varandra: »Helt visst är denne man en
dråpare, som rättvisans gudinna icke tillstädjer att leva, om han nu ock
har blivit räddad undan havet.»

<span id="an_28:5">28:5</span> Men han skakade ormen ifrån sig i elden
och led ingen skada.

<span id="an_28:6">28:6</span> De väntade att han skulle svälla upp
eller helt plötsligt falla ned död; men när de efter lång väntan fingo
se att intet ont vederfors honom, ändrade de mening och sade att han var
en gud.

<span id="an_28:7">28:7</span> I närheten av detta ställe var en
lantgård, som tillhörde den förnämste mannen på ön, en som hette
Publius; denne tog välvilligt emot oss och gav oss härbärge i tre dagar.

<span id="an_28:8">28:8</span> Nu hände sig att Publius' fader låg sjuk
i en magsjukdom med feberanfall. Paulus gick då in till honom och bad
och lade händerna på honom och gjorde honom frisk.

<span id="an_28:9">28:9</span> Men när detta hade skett, kommo också de
av öns övriga inbyggare som hade någon sjukdom till honom och blevo
botade.

<span id="an_28:10">28:10</span> Och de bevisade oss ära på mångahanda
sätt; och när vi skulle avsegla, försågo de oss med vad vi behövde.

<span id="an_28:11">28:11</span> Då tre månader voro förlidna, avseglade
vi på ett skepp som hade legat vid ön över vintern; det var från
Alexandria och bar Tvillinggudarnas bilder.

<span id="an_28:12">28:12</span> Och vi lade till vid Syrakusa och
stannade där i tre dagar.

<span id="an_28:13">28:13</span> Därifrån foro vi längs kusten och kommo
till Regium. Dagen därefter fingo vi sunnanvind, och vi kommo så redan
på andra dagen till Puteoli.

<span id="an_28:14">28:14</span> Där träffade vi på bröder, och hos dem
stannade vi, på deras inbjudning, i sju dagar. På detta sätt kommo vi
till Rom.

<span id="an_28:15">28:15</span> Så snart bröderna där fingo höra om
oss, gingo de oss till mötes ända till Forum Appii och Tres Taberne. När
Paulus fick se dem, tackade han Gud och fick nytt mod.

<span id="an_28:16">28:16</span> Och då vi hade kommit in i Rom,
tillstaddes det Paulus att bo för sig själv, med den krigsman som skulle
bevaka honom.

<span id="an_28:17">28:17</span> Tre dagar därefter kallade han tillhopa
de förnämsta av judarna; och när de hade kommit tillsammans, sade han
till dem: »Mina bröder, fastän jag icke har gjort något mot vårt folk
eller mot fädernas stadgar, blev jag likväl i Jerusalem överlämnad i
romarnas händer och fördes bort därifrån såsom fånge.

<span id="an_28:18">28:18</span> Och när de hade anställt rannsakning
med mig, ville de giva mig lös, eftersom jag icke hade gjort något som
förtjänade döden.

<span id="an_28:19">28:19</span> Men då judarna satte sig däremot,
nödgades jag vädja till kejsaren; dock, icke som om jag hade någon
anklagelse att göra mot mitt folk.

<span id="an_28:20">28:20</span> Av denna orsak har jag kallat eder hit
till mig, för att få se eder och tala med eder, ty det är för Israels
hopps skull som jag är bunden med denna kedja.»

<span id="an_28:21">28:21</span> Då svarade de honom: »Vi hava icke från
Judeen mottagit någon skrivelse om dig, ej heller har någon av våra
bröder kommit och berättat eller sagt något ont om dig.

<span id="an_28:22">28:22</span> Men vi finna skäligt att du låter oss
höra huru du tänker. Ty om det partiet är oss bekant att det allestädes
mötes med gensägelse.

<span id="an_28:23">28:23</span> Sedan utsatte de en viss dag för honom,
och på den kommo ännu flera till honom i hans härbärge. Då vittnade han
för dem om Guds rike och utlade vad därtill hör, och försökte att
övertyga dem i fråga om Jesus, med bevis både ur Moses' lag och ur
profeterna; därmed höll han på från morgonen ända till aftonen.

<span id="an_28:24">28:24</span> Och somliga läto övertyga sig av det
som han sade, men andra trodde icke.

<span id="an_28:25">28:25</span> Och då de icke kunde komma överens med
varandra, gingo de sin väg, och därvid sade Paulus allenast detta ord:
»Rätt talade den helige Ande genom profeten Esaias till edra fäder,

<span id="an_28:26">28:26</span> när han sade: 'Gå åstad och säg till
detta folk: Med hörande öron skolen I höra, och dock alls intet förstå,
och med seende ögon skolen I se, och dock alls intet förnimma.

<span id="an_28:27">28:27</span> Ty detta folks hjärta har blivit
förstockat; och med öronen höra de illa, och sina ögon hava de
tillslutit, så att de icke se med sina ögon eller höra med sina öron
eller förstå med sina hjärtan och omvända sig och bliva helade av mig'

<span id="an_28:28">28:28</span> Det mån I därför veta: till hedningarna
bar denna Guds frälsning blivit sänd; de skola ock akta därpå.»

<span id="an_28:30">28:30</span> I två hela år bodde han sedan kvar i en
bostad som han själv hade hyrt. Och alla som kommo till honom tog han
emot;

<span id="an_28:31">28:31</span> och han predikade om Guds rike och
undervisade om Herren Jesus Kristus med all frimodighet, utan att någon
hindrade honom däri.

------------------------------------------------------------------------

[Next: Romans](rom.md)
