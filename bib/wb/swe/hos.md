[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](dan)  [Next](joe.md) 

------------------------------------------------------------------------

### Swedish Bible: Hosea

<span id="an_1:1">1:1</span> Detta är HERRENS ord som kom till Hosea,
Beeris son, i Ussias, Jotams, Ahas' och Hiskias, Juda konungars, tid,
och i Jerobeams, Joas' sons, Israels konungs, tid.

<span id="an_1:2">1:2</span> När HERREN först begynte tala genom Hosea,
sade HERREN till honom: »Gå åstad och skaffa dig en trolös hustru och
barn -- av en trolös moder; ty i trolös avfällighet löper landet bort
ifrån HERREN.

<span id="an_1:3">1:3</span> Då gick han åstad och tog Gomer, Diblaims
dotter; och hon blev havande och födde honom en son.

<span id="an_1:4">1:4</span> Och HERREN sade till honom: »Giv denne
namnet Jisreel; ty när ännu en liten tid har förgått, skall jag hemsöka
Jisreels blodskulder på Jehus hus och göra slut på konungadömet i
Israels hus.

<span id="an_1:5">1:5</span> Och det skall ske på den dagen att jag
skall bryta sönder Israels båge i Jisreels dal.»

<span id="an_1:6">1:6</span> Och hon blev åter havande och födde en
dotter. Då sade han till honom: »Giv denna namnet Lo-Ruhama; ty jag vill
icke vidare förbarma mig över Israels hus, så att jag förlåter dem.

<span id="an_1:7">1:7</span> Men över Juda hus vill jag förbarma mig,
och jag skall giva dem frälsning genom HERREN, deras Gud; icke genom
båge och svärd och vad till kriget hör skall jag frälsa dem, icke genom
hästar och ryttare.

<span id="an_1:8">1:8</span> Och när hon hade avvant Lo-Ruhama, blev hon
åter havande och födde en son.

<span id="an_1:9">1:9</span> Då sade han: »Giv denne namnet Lo-Ammi; ty
I ären icke mitt folk, ej heller vill jag höra eder till.»

<span id="an_1:10">1:10</span> Men antalet av Israels barn skall bliva
såsom havets sand, som man icke kan mäta, ej heller räkna; och det skall
ske, att i stället för att det sades till dem: »I ären icke mitt folk»,
skola de kallas »den levande Gudens barn».

<span id="an_1:11">1:11</span> Och Juda barn och Israels barn skola
samla sig tillhopa, och skola sätta över sig ett gemensamt huvud, och
skola draga upp ur landet; ty stor skall Jisreels dag vara.

<span id="an_2:1">2:1</span> Kallen då edra bröder Ammi och edra systrar
Ruhama.

<span id="an_2:2">2:2</span> Gån till rätta med eder moder, gån till
rätta; ty hon är icke min hustru, och jag är icke hennes man. Må hon
skaffa bort det lösaktiga väsendet från sitt ansikte och otuktsväsendet
från sin barm.

<span id="an_2:3">2:3</span> Varom icke, skall jag kläda av henne, så
att hon ligger naken, jag skall låta henne stå där sådan hon var den dag
då hon föddes. Jag skall göra henne lik en öken och låta henne bliva
såsom ett torrt land och låta henne dö av törst.

<span id="an_2:4">2:4</span> Och mot hennes barn skall jag icke visa
något förbarmande, eftersom de äro barn av en trolös moder;

<span id="an_2:5">2:5</span> ty deras moder var en trolös kvinna, ja,
hon som födde dem bedrev skamliga ting. Hon sade ju: »Jag vill följa
efter mina älskare, som giva mig min mat och min dryck, min ull och mitt
lin, min olja och mitt vin.»

<span id="an_2:6">2:6</span> Se, därför skall jag nu ock stänga din väg
med törnen. Ja, en mur skall jag resa framför henne, så att hon ej skall
finna någon stig.

<span id="an_2:7">2:7</span> När hon då löper efter sina älskare, skall
hon icke få dem fatt; när hon söker dem, skall hon ej finna dem. Då
skall hon säga: »Jag vill gå tillbaka till min förste man ty bättre var
mig då än nu.»

<span id="an_2:8">2:8</span> Men hon har icke förstått att det var jag
som skänkte åt henne både säden och vinet och oljan, och att det var jag
som gav henne så mycket silver, så ock guld, varav de gjorde sin
Baalsbild.

<span id="an_2:9">2:9</span> Därför skall jag taga tillbaka min säd, när
tiden är inne, och mitt vin, när stunden kommer; jag skall taga bort min
ull och mitt lin, det varmed hon skulle skyla sin blygd.

<span id="an_2:10">2:10</span> Ja, nu skall jag blotta hennes skam inför
hennes älskares ögon, och ingen skall rädda henne ur min hand.

<span id="an_2:11">2:11</span> Och jag skall göra slut på all hennes
fröjd, på hennes fester, nymånader och sabbater och på alla hennes
högtider.

<span id="an_2:12">2:12</span> Jag skall föröda hennes vinträd och
fikonträd, dem om vilka hon sade: »De äro en lön som mina älskare hava
givit mig.» och jag skall göra därav en vildmark, och markens djur skola
äta därav.

<span id="an_2:13">2:13</span> Så skall jag hemsöka henne för hennes
Baalsdagar, då hon tände offereld åt Baalerna och prydde sig med ring
och bröstspänne och följde efter sina älskare, men glömde mig, säger
HERREN.

<span id="an_2:14">2:14</span> Se, fördenskull vill jag locka henne bort
och föra henne ut i öknen och tala ljuvligt till henne.

<span id="an_2:15">2:15</span> Därefter skall jag giva henne tillbaka
hennes vingårdar och göra Akors dal till en hoppets port. Då skall hon
sjunga såsom i sin ungdoms dagar, och såsom på den dag då hon drog upp
ur Egyptens land.

<span id="an_2:16">2:16</span> Och det skall ske på den dagen, säger
HERREN, att du skall ropa: »Min man!», och icke mer ropa till mig: »Min
Baal!»

<span id="an_2:17">2:17</span> Ja, Baalernas namn skall jag skaffa bort
ur hennes mun, så att de icke mer skola nämnas vid namn.

<span id="an_2:18">2:18</span> Och jag skall på den dagen för deras
räkning sluta ett förbund med djuren på marken och med fåglarna under
himmelen och med kräldjuren på jorden. Och båge och svärd och vad till
kriget hör skall jag bryta sönder och skaffa bort ur landet och låta dem
bo där i trygghet.

<span id="an_2:19">2:19</span> Och jag skall trolova mig med dig för
evig tid; jag skall trolova mig med dig rättfärdighet och rätt, i nåd
och barmhärtighet.

<span id="an_2:20">2:20</span> Ja, i trofasthet skall jag trolova mig
med dig, och du skall så lära känna HERREN.

<span id="an_2:21">2:21</span> Och det skall ske på den dagen att jag
skall bönhöra, säger HERREN, jag skall bönhöra himmelen, och den skall
bönhöra jorden,

<span id="an_2:22">2:22</span> och jorden skall bönhöra säden, så ock
vinet och oljan, och de skola bönhöra Jisreel.

<span id="an_2:23">2:23</span> Och jag skall plantera henne åt mig i
landet och förbarma mig över Lo-Ruhama och säga till Lo-Ammi: »Du är
mitt folk.» Och det skall svara: »Du är min Gud.»

<span id="an_3:1">3:1</span> Och HERREN sade till mig: »Gå ännu en gång
åstad och giv din kärlek åt en kvinna som har en älskare och är en
äktenskapsbryterska; likasom HERREN älskar Israels barn, fastän de vända
sig till andra gudar och älska druvkakor.»

<span id="an_3:2">3:2</span> Och jag köpte henne åt mig och gav för
henne femton siklar silver och en homer korn, och därutöver en letek
korn.

<span id="an_3:3">3:3</span> Sedan sade jag till henne: »I lång tid
skall du bliva sittande för min räkning, utan att få bedriva någon
otukt, och utan att hava att skaffa med någon man; och jag skall bete
mig sammalunda mot dig.

<span id="an_3:4">3:4</span> Ja, i lång tid skola Israels barn få sitta
utan konung och furste, utan offer och stoder och utan efod och
husgudar.

<span id="an_3:5">3:5</span> Sedan skola Israels barn omvända sig och
söka HERREN, sin Gud, och David, sin konung; med fruktan skola de söka
HERREN och hans goda, i kommande dagar.

<span id="an_4:1">4:1</span> Hören HERRENS ord, I Israels barn. Ty
HERREN har sak med landets inbyggare, eftersom ingen sanning och ingen
kärlek och ingen Guds kunskap finnes i landet.

<span id="an_4:2">4:2</span> Man svär och ljuger, man mördar och stjäl
och begår äktenskapsbrott; man far fram på våldsverkares vis, och
blodsdåd följer på blodsdåd.

<span id="an_4:3">4:3</span> Därför ligger landet sörjande, och allt som
lever där försmäktar både djuren på marken och fåglarna under himmelen;
själva fiskarna i havet förgås.

<span id="an_4:4">4:4</span> Dock bör man icke så mycket gå till rätta
med någon annan eller förebrå honom, eller förebrå ditt folk, som man
bör gå till rätta med prästen.

<span id="an_4:5">4:5</span> Ja, du skall komma på fall om dagen, på
fall skall ock profeten komma jämte dig om natten, jämväl din moder
skall jag förgöra.

<span id="an_4:6">4:6</span> Det är förbi med mitt folk, därför att det
ej får någon kunskap. Men eftersom du har förkastat kunskap, därför
skall ock jag förkasta dig, så att du upphör att vara min präst. Och
såsom du har förgätit din Guds lag, så skall ock jag förgäta dina barn.

<span id="an_4:7">4:7</span> Ju mer de hava fått växa till, dess mer
hava de syndat mot mig; men deras ära skall jag förbyta i skam.

<span id="an_4:8">4:8</span> Av mitt folks synd föda de sig, och till
dess missgärning står deras begår.

<span id="an_4:9">4:9</span> Men nu skall det gå prästen och folket
lika: jag skall hemsöka dem för deras vägar, och för deras gärningar
skall jag vedergälla dem.

<span id="an_4:10">4:10</span> När de äta, skola de icke bliva mätta,
och genom sitt lösaktiga leverne skola de ej föröka sig; de hava ju
upphört att hålla sig till HERREN.

<span id="an_4:11">4:11</span> Lösaktighet och vin och must taga bort
förståndet.

<span id="an_4:12">4:12</span> Mitt folk frågar sin stock till råds och
vill hämta besked av sin stav; ty en trolöshetens ande har fört dem
vilse, så att de i trolös avfällighet hava lupit bort ifrån sin Gud.

<span id="an_4:13">4:13</span> På bergens toppar frambära de offer, och
på höjderna tända de offereld, under ekar, popplar och terebinter,
eftersom skuggan där är så god. Så bliva edra döttrar skökor, och edra
söners hustrur äktenskapsbryterskor.

<span id="an_4:14">4:14</span> Dock kan jag icke straffa edra döttrar
för att de äro skökor, eller edra söners hustrur för att de äro
äktenskapsbryterskor, ty männen själva gå ju avsides med skökor, och
offra med tempeltärnor. Så löper folket, som intet förstår, till sin
undergång.

<span id="an_4:15">4:15</span> Om nu du Israel vill bedriva din otukt,
så må dock Juda icke ådraga sig skuld. Kommen då icke till Gilgal,
dragen ej upp till Bet-Aven, och svärjen icke: »Så sant HERREN lever.»

<span id="an_4:16">4:16</span> Om Israel spjärnar emot såsom en obändig
ko, månne HERREN ändå skall föra dem i bet såsom lamm i vida öknen

<span id="an_4:17">4:17</span> Nej, Efraim står i förbund med avgudar;
må han då fara!

<span id="an_4:18">4:18</span> Deras dryckenskap är omåttlig. hejdlöst
bedriva de sin otukt; de som skulle vara landets sköldar älska vad
skamligt är.

<span id="an_4:19">4:19</span> Men en stormvind skall fatta dem med sina
vingar, och de skola komma på skam med sina offer.

<span id="an_5:1">5:1</span> Hören detta, I präster, akten härpå, I av
Israels hus, och I av konungens hus, lyssnen härtill; ty eder gäller
domen. Ty I haven varit en snara för Mispa och ett nät, utbrett på
Tabor.

<span id="an_5:2">5:2</span> Mitt under sitt offrande har man sjunkit
allt djupare, men jag skall bliva ett tuktoris för allasammans.

<span id="an_5:3">5:3</span> Jag känner Efraim, och Israel är icke
fördold för mig. Du Efraim, du har ju nu blivit en sköka, Israel har
orenat sig.

<span id="an_5:4">5:4</span> De lägga sig icke vinn om att vända
tillbaka till sin Gud, ty en trolöshetens ande bor i deras bröst, och
HERREN känna de icke.

<span id="an_5:5">5:5</span> Men Israels stolthet vittnar emot honom,
och Israel och Efraim komma på fall genom sin missgärning; Juda kommer
ock på fall jämte dem.

<span id="an_5:6">5:6</span> Om de än med får och fäkreatur gå åstad för
att söka HERREN, så finna de honom ändå icke; han har dragit sig undan
från dem.

<span id="an_5:7">5:7</span> Mot HERREN hava de handlat trolöst, ja, de
hava fött barn som icke äro hans. Därför skall nu en nymånadsdag förtära
dem, jämte det som de fingo på sin del.

<span id="an_5:8">5:8</span> Stöten i basun i Gibea, i trumpet i Rama,
blåsen larmsignal i Bet-Aven. Fienden är efter dig, Benjamin!

<span id="an_5:9">5:9</span> Efraim skall varda ödelagt på straffets
dag; mot Israels stammar kungör jag vad visst är.

<span id="an_5:10">5:10</span> Juda furstar hava blivit råmärkflyttares
likar; över dem skall jag utgjuta min vrede såsom vatten.

<span id="an_5:11">5:11</span> Efraim lider förtryck, och hans rätt
våldföres, ty han har tagit sig till att vandra efter tomma stadgar.

<span id="an_5:12">5:12</span> Därför är jag nu för Efraim såsom mal och
för Juda hus såsom röta i benen.

<span id="an_5:13">5:13</span> Och Efraim har märkt sin sjukdom och Juda
sitt sår; därför har Efraim gått till Assur och sänt bud till
Jarebs-konungen. Men denne skall icke kunna hela eder; edert sår skall
icke bliva läkt.

<span id="an_5:14">5:14</span> Ty jag skall vara såsom ett lejon mot
Efraim och såsom ett ungt lejon mot Juda hus. Själv griper jag mitt rov
och går bort därmed; jag släpar det bort utan räddning.

<span id="an_5:15">5:15</span> Jag vill gå min väg, tillbaka till min
boning, till dess att de hava fått lida vad de hava förskyllt och
begynna söka mitt ansikte.

<span id="an_6:1">6:1</span> Ja, i sin nöd skola de söka mig: »Kommen,
låtom oss vända om till HERREN. Ty han har sargat oss, han skall ock
hela oss. Han har slagit oss, han skall ock förbinda oss.

<span id="an_6:2">6:2</span> Han skall om två dagar åter göra oss
helbrägda; ja, på tredje dagen skall han låta oss stå upp, så att vi få
leva inför honom.

<span id="an_6:3">6:3</span> Så låtom oss lära känna HERREN, ja, låtom
oss fara efter att lära känna honom. Hans uppgång är så viss som
morgonrodnadens, och han skall komma över oss lik ett regn, lik ett
vårregn, som vattnar jorden.»

<span id="an_6:4">6:4</span> Vad skall jag taga mig till med dig Efraim?
Vad skall jag taga mig till med dig, Juda? Eder kärlek är ju lik
morgonskyn, lik daggen, som tidigt försvinner.

<span id="an_6:5">6:5</span> Därför har jag utdelat mina hugg genom
profeterna, därför har jag dräpt dem genom min muns tal; så skall domen
över dig stå fram i ljuset.

<span id="an_6:6">6:6</span> Ty jag har behag till kärlek och icke till
offer, och till Guds kunskap mer än till brännoffer.

<span id="an_6:7">6:7</span> Men dessa hava på människovis överträtt
förbundet; däri hava de handlat trolöst mot mig.

<span id="an_6:8">6:8</span> Gilead är en stad av ogärningsmän, den är
full med blodiga spår.

<span id="an_6:9">6:9</span> Och lik en rövarskara, som ligger i försåt
för människor, är prästernas hop. De mörda på vägen till Sikem, ja, vad
skändligt är göra de.

<span id="an_6:10">6:10</span> I Israels hus har jag sett gruvliga ting;
där bedriver Efraim sin otukt, där orenar sig Israel.

<span id="an_6:11">6:11</span> Också för dig, Juda, är en skördetid
bestämd, när jag åter upprättar mitt folk.

<span id="an_7:1">7:1</span> När jag vill hela Israel, då uppenbarar sig
Efraims missgärning och Samariens ondska. Ty de öva falskhet, tjuvar
göra inbrott, rövarskaror plundra på vägarna.

<span id="an_7:2">7:2</span> Och de betänka icke i sina hjärtan att jag
lägger all deras ondska på minnet. De äro nu kringrända av sina egna
gärningar, ty dessa hava kommit inför mitt ansikte.

<span id="an_7:3">7:3</span> Med sin ondska bereda de konungen glädje
och med sina lögner furstarna.

<span id="an_7:4">7:4</span> Allasammans äro de äktenskapsbrytare; de
likna en ugn, upphettad av bagaren, som när han har knådat degen,
underlåter att elda, till dess att degen är syrad.

<span id="an_7:5">7:5</span> På vår konungs dag drucko sig furstarna
febersjuka av vin; själv räckte han bespottarna handen.

<span id="an_7:6">7:6</span> När de med sina anslag hava eldat upp sitt
hjärta likasom en ugn, sover bagaren hela natten; men om morgonen
brinner elden i ljus låga.

<span id="an_7:7">7:7</span> Allasammans äro de heta såsom en ugn och
förbränna så sina domare; ja, alla deras konungar falla, ty bland dem
finnes ingen som åkallar mig.

<span id="an_7:8">7:8</span> Efraim beblandar sig med andra folk; Efraim
har blivit lik en ovänd kaka.

<span id="an_7:9">7:9</span> Främlingar hava förtärt hans kraft, men han
förstår intet; fastän han har fått grå hår, förstår han ändå intet.

<span id="an_7:10">7:10</span> Men Israels stolthet vittnar emot honom;
de vända icke om till HERREN, sin Gud, och de söka honom ej, allt detta
oaktat.

<span id="an_7:11">7:11</span> Efraim har blivit lik en duva, enfaldig,
utan förstånd. Egypten påkalla de, till Assur gå de;

<span id="an_7:12">7:12</span> men bäst de gå där, breder jag ut mitt
nät över dem och drager dem ned, såsom vore de fåglar under himmelen.
Ja, jag skall tukta dem, såsom det redan har sports i deras församling.

<span id="an_7:13">7:13</span> Ve över dem, ty de hava flytt bort ifrån
mig! Fördärv över dem, ty de hava avfallit från mig! Och jag skulle
förlossa dem, dem som föra mot mig så lögnaktigt tal!

<span id="an_7:14">7:14</span> De ropa icke till mig av hjärtat,
allenast jämra sig på sina läger; de hava ångest för sin säd och sitt
vin, men de äro gensträviga mot mig.

<span id="an_7:15">7:15</span> Det var jag som undervisade dem och
stärkte deras armar, men de hava ont i sinnet mot mig.

<span id="an_7:16">7:16</span> De vända om, men icke till den som är
därovan; de äro lika en båge som sviker. Deras furstar skola falla genom
svärd, därför att deras tungor äro så hätska. Då skall man bespotta dem
i Egyptens land.

<span id="an_8:1">8:1</span> Sätt basunen för din mun! »Såsom en örn
kommer fienden över HERRENS hus, eftersom de hava överträtt mitt förbund
och avfallit från min lag.

<span id="an_8:2">8:2</span> De ropa till mig: »Min Gud! Vi känna dig,
vi av Israel.»

<span id="an_8:3">8:3</span> Men eftersom Israel har förkastat vad gott
är, skall fienden jaga honom.

<span id="an_8:4">8:4</span> Själva valde de sig konungar, som icke
kommo från mig; de tillsatte furstar, utan att jag fick veta något därom
av sitt silver och guld gjorde de sig avgudar, ty det skulle ju
förstöras.

<span id="an_8:5">8:5</span> En styggelse är din kalv, Samarien! Min
vrede är upptänd mot dessa människor; huru länge skola de kunna undgå
straff?

<span id="an_8:6">8:6</span> Från Israel har ju kalven kommit; en
konstarbetare har gjort honom, och en gud är han icke. Nej, Samariens
kalv skall bliva krossad till smulor.

<span id="an_8:7">8:7</span> Ty vind så de, och storm skola de skörda.
Säd skola de icke få, deras gröda skall icke giva någon föda, och giver
den någon, skola främlingar uppsluka den.

<span id="an_8:8">8:8</span> Uppslukad varder Israel! Redan aktas de
bland hedningarna såsom ett värdelöst ting.

<span id="an_8:9">8:9</span> Ty väl hava de dragit åstad upp till Assur,
lika vildåsnor som gå sin egen väg, ja, väl vill Efraim köpslå om
älskog;

<span id="an_8:10">8:10</span> men huru de än köpslå bland hedningarna,
skall jag dock nu tränga dem tillhopa och låta dem begynna en tid av
ringhet, under överkonungens förtryck.

<span id="an_8:11">8:11</span> Eftersom Efraim har gjort sig så många
altaren till synd, skola ock hans altaren bliva honom till synd.

<span id="an_8:12">8:12</span> Om jag än skriver mina lagar för honom i
tiotusental, så räknas de ju dock för en främlings lagar.

<span id="an_8:13">8:13</span> Såsom slaktoffergåvor åt mig offrar man
kött som man sedan äter upp; HERREN har intet behag till sådana. Nu
kommer han ihåg deras missgärning och hemsöker deras synder; till
Egypten skola de få vända tillbaka.

<span id="an_8:14">8:14</span> Och eftersom Israel har förgätit sin
skapare och byggt sig palatser, och eftersom Juda har uppfört så många
befästa städer, skall jag sända en eld mot hans städer, och den skall
förtära palatsen i dem.

<span id="an_9:1">9:1</span> Gläd dig icke, Israel, så att du jublar
såsom andra folk, du som i trolös avfällighet har lupit bort ifrån din
Gud, du som har haft ditt behag i skökolön på alla sädeslogar.

<span id="an_9:2">9:2</span> Logen och vinpressen skola icke föda dem,
och vinet skall slå fel för dem.

<span id="an_9:3">9:3</span> De skola icke få bo i HERRENS land; Efraim
måste vända tillbaka till Egypten, och i Assyrien skola de nödgas äta
vad orent är.

<span id="an_9:4">9:4</span> De skola ej få offra vin till drickoffer åt
HERREN och skola icke vinna hans välbehag. Deras slaktoffer skola vara
för dem såsom sorgebröd; alla som äta därav skola bliva orena. Ty det
bröd de få stillar allenast deras hunger, det kommer icke in i HERRENS
hus.

<span id="an_9:5">9:5</span> Vad skolen I då göra, när en högtidsdag
kommer, en HERRENS festdag?

<span id="an_9:6">9:6</span> Ty se, om de undgå förödelsen, bliver det
Egypten som får församla dem, Mof som får begrava dem. Deras silver, som
är dem så kärt, skola nässlor taga i besittning; törne skall växa i
deras hyddor.

<span id="an_9:7">9:7</span> De komma, hemsökelsens dagar! De komma,
vedergällningens dagar! Israel skall förnimma det. Såsom en dåre står då
profeten, såsom en vanvetting andans man, för din stora missgärnings
skull; ty stor har din hätskhet varit.

<span id="an_9:8">9:8</span> Ja, en lurande fiende är Efraim mot min
Gud; för profeten sättas fällor på alla hans vägar och utläggas snaror i
hans Guds hus.

<span id="an_9:9">9:9</span> I djupt fördärv äro de nedsjunkna, nu såsom
i Gibeas dagar. Men han kommer ihåg deras missgärning, han hemsöker
deras synder.

<span id="an_9:10">9:10</span> Såsom druvor i öknen fann jag Israel; jag
såg edra fäder såsom förstlingsfrukter på ett fikonträd, då det begynner
bära frukt. Men när de kommo till Baal-Peor, invigde de sig åt
skändlighetsguden och blevo en styggelse lika honom som de älskade.

<span id="an_9:11">9:11</span> Efraims härlighet skall flyga sin kos
såsom en fågel; ingen skall där föda barn eller gå havande, ingen bliva
fruktsam.

<span id="an_9:12">9:12</span> Och om de än få uppföda barn åt sig,
skall jag taga dessa ifrån dem, så att ingen människa bliver kvar. Ja,
ve dem själva, när jag viker ifrån dem!

<span id="an_9:13">9:13</span> Väl är Efraim nu vad jag har sett Tyrus
vara, en plantering på ängen; men Efraim skall en gång få föra ut sina
söner till bödeln.

<span id="an_9:14">9:14</span> Giv dem, HERRE, vad du bör giva dem. Giv
dem ofruktsamma moderssköten och försinade bröst.

<span id="an_9:15">9:15</span> All deras ondska är samlad i Gilgal; ja,
där fick jag hat till dem För deras onda väsendes skull vill jag driva
dem ut ur mitt hus. Jag skall icke längre bevisa dem kärlek; alla deras
styresmän äro ju upprorsmän.

<span id="an_9:16">9:16</span> Efraim skall bliva nedbruten; deras rot
skall förtorkas, de skola ej bära någon frukt. Om de ock föda barn,
skall jag döda deras livsfrukt, huru kär den än är dem.

<span id="an_9:17">9:17</span> Ja, min Gud skall förkasta dem, eftersom
de icke ville höra honom; de skola bliva flyktingar bland hedningarna.

<span id="an_10:1">10:1</span> Israel var ett frodigt vinträd, som satte
frukt. Men ju mer frukt han fick, dess flera altaren gjorde han åt sig;
ju bättre det gick hans land, dess präktigare stoder reste han.

<span id="an_10:2">10:2</span> Deras hjärtan voro hala; nu skola de lida
vad de hava förskyllt. Han skall själv bryta ned deras altaren, förstöra
deras stoder.

<span id="an_10:3">10:3</span> Ja, nu skola de få säga: »Vi hava blivit
utan konung, därför att vi icke fruktade HERREN. Dock, en konung, vad
skulle nu han kunna göra för oss?»

<span id="an_10:4">10:4</span> De tala tomma ord, de svärja falska eder,
de sluta förbund; men såsom en bitter planta skjuter domen upp ur
markens fåror.

<span id="an_10:5">10:5</span> För kalvarna i Bet-Aven skola Samariens
inbyggare få bekymmer; ja, för en sådan skall hans folk hava sorg, och
hans präster skola skria för hans skull, när hans skatter föras bort
från honom.

<span id="an_10:6">10:6</span> Också han själv skall bliva släpad till
Assyrien såsom en skänk åt Jarebs-konungen. Skam skall Efraim uppbära,
Israel skall komma på skam med sina rådslag.

<span id="an_10:7">10:7</span> Det är förbi med Samariens konung; såsom
ett spån på vattnet far han hän.

<span id="an_10:8">10:8</span> Ödelagda bliva Avens offerhöjder, som
Israel så har försyndat sig med; törne och tistel skall skjuta upp på
deras altaren. Då skall man säga till bergen: »Skylen oss», och till
höjderna: »Fallen över oss.»

<span id="an_10:9">10:9</span> Israels synd når tillbaka ända till
Gibeas dagar; där hava de förblivit stående. Icke skulle hämndekriget
mot de orättfärdiga kunna nå dem i deras Gibea?

<span id="an_10:10">10:10</span> Jo, när mig så lyster, tuktar jag dem;
då skola folken församlas mot dem och oka dem ihop med deras båda
missgärningsverk.

<span id="an_10:11">10:11</span> Efraim har varit en hemtam kalv, som
fann behag i att gå på trösklogen; och jag har skonat hans frodiga hals.
Nu skall jag spänna Efraim i oket, Juda skall gå för plogen, Jakob för
harven.

<span id="an_10:12">10:12</span> Sån ut åt eder i rättfärdighet, skörden
efter kärlekens bud, bryten eder ny mark; ty det är tid att söka HERREN,
för att han skall komma och låta rättfärdighet regna över eder.

<span id="an_10:13">10:13</span> I haven plöjt ogudaktighet,
orättfärdighet haven I skördat, I haven ätit lögnaktighets frukt, i
förlitande på eder väg, på edra många hjältar.

<span id="an_10:14">10:14</span> Men ett stridslarm skall uppstå bland
edra stammar, och alla edra fästen skola ödeläggas, såsom Bet-Arbel
ödelades av Salman på stridens dag, då man krossade både mödrar och
barn.

<span id="an_10:15">10:15</span> Sådant skall Betel tillskynda eder, för
eder stora ondskas skull. När morgonrodnaden går upp, är det förbi,
förbi med Israels konung!

<span id="an_11:1">11:1</span> När Israel var ung, fick jag honom kär,
och ut ur Egypten kallade jag min son.

<span id="an_11:2">11:2</span> Men ju mer de hava blivit kallade, dess
mer hava de dragit sig undan; de frambära offer åt Baalerna, och åt
belätena tända de offereld.

<span id="an_11:3">11:3</span> Och likväl var det jag som lärde Efraim
att gå, och som tog dem upp i mina armar. Men de förstodo icke att jag
ville hela dem.

<span id="an_11:4">11:4</span> Med lena band drog jag dem, med kärlekens
tåg; jag lättade oket över deras halsar, jag sänkte mig ned till dem och
gav dem föda.

<span id="an_11:5">11:5</span> Borde de då icke få vända tillbaka till
Egyptens land eller få Assur till sin konung, eftersom de icke vilja
omvända sig?

<span id="an_11:6">11:6</span> Ja, svärdet skall rasa i deras städer och
förstöra deras bommar och frossa omkring sig, för deras anslags skull.

<span id="an_11:7">11:7</span> Ty mitt folks håg står till avfall från
mig; och huru mycket man än kallar dem till den som är därovan, så höjer
sig ändå ingen.

<span id="an_11:8">11:8</span> Men huru skall jag kunna giva dig till
pris, Efraim, och låta dig fara, Israel? Icke kan jag giva dig till pris
såsom Adma och låta det gå dig såsom Seboim? Mitt hjärta vänder sig i
mig, all min barmhärtighet vaknar.

<span id="an_11:9">11:9</span> Jag vill icke låta dig känna min vredes
glöd, jag skall icke vidare fördärva Efraim. Ty jag är Gud och icke en
människa; helig är jag bland eder, och med vrede vill jag ej komma.

<span id="an_11:10">11:10</span> Efter HERREN skola de så draga åstad,
och han skall ryta såsom ett lejon; ja, han skall upphäva ett rytande,
och hans barn skola då med bävan samlas västerifrån;

<span id="an_11:11">11:11</span> såsom fåglar skola de med bävan komma
från Egypten och såsom duvor från Assurs land. Och sedan skall jag låta
dem bo kvar i sina hus, säger HERREN.

<span id="an_11:12">11:12</span> Efraim har omvärvt mig med lögn och
Israels hus med svek Juda är alltjämt trolös mot Gud, mot den Helige,
den Trofaste.

<span id="an_12:1">12:1</span> Efraim jagar efter vind och far efter
östanväder; beständigt går han framåt i lögn och våld. Med Assur sluter
man förbund, och olja för man till Egypten.

<span id="an_12:2">12:2</span> Men HERREN skall gå till rätta med Juda
och hemsöka Jakob, såsom hans vägar förtjäna; efter hans gärningar skall
han vedergälla honom.

<span id="an_12:3">12:3</span> I moderlivet grep han sin broder i hälen,
och i sin mandomskraft kämpade han med Gud.

<span id="an_12:4">12:4</span> Ja, han kämpade med ängeln och vann
seger, han grät och bad honom om nåd. I Betel mötte han honom, och där
talade han med oss.

<span id="an_12:5">12:5</span> Och HERREN, härskarornas Gud, »HERREN» är
hans namn.

<span id="an_12:6">12:6</span> Så vänd nu om till din Gud; håll fast vid
kärlek och rätt, och förbida din Gud beständigt.

<span id="an_12:7">12:7</span> Kanaans folk går med falsk våg i sin
hand, det älskar orättrådig vinning;

<span id="an_12:8">12:8</span> så säger ock Efraim: »Jag har ju blivit
rik, jag har förvärvat mig gods; vad jag än gör, skall det ej draga över
mig skuld som kan räknas för synd.»

<span id="an_12:9">12:9</span> Men jag som är HERREN, din Gud, alltsedan
du var i Egyptens land, jag skall återigen låta dig bo i tält, likasom
vid eder högtid.

<span id="an_12:10">12:10</span> Jag har talat till profeterna, jag har
låtit dem skåda mångahanda syner, och genom profeterna har jag talat i
liknelser.

<span id="an_12:11">12:11</span> Är nu Gilead ett ogärningsnäste, där
allenast falskhet råder, och offrar man tjurar i Gilgal, så skola ock
deras altaren bliva lika stenrösen vid markens fåror.

<span id="an_12:12">12:12</span> Och Jakob flydde till Arams mark Israel
tjänade för en kvinna, för en kvinnas skull vaktade han hjorden.

<span id="an_12:13">12:13</span> Men genom en profet förde HERREN Israel
upp ur Egypten, och genom en profet blev folket bevarat.

<span id="an_12:14">12:14</span> Efraim har uppväckt bitter förtörnelse;
hans Herre skall låta hans blodskulder drabba honom och låta hans
smädelser falla tillbaka på honom själv.

<span id="an_13:1">13:1</span> Så ofta Efraim tog till orda, uppstod
skräck; högt tronade han i Israel. Men han ådrog sig skuld genom Baal
och måste så dö.

<span id="an_13:2">13:2</span> Och ännu fortgå de i sin synd; av sitt
silver göra de sig gjutna beläten, avgudar efter sitt eget förstånd,
alltsammans konstarbetares verk. Till sådana ställa de sina böner; under
det att de slakta människor, giva de sin hyllningskyss åt kalvar.

<span id="an_13:3">13:3</span> Därför skola de bliva lika morgonskyn,
lika daggen som tidigt försvinner, lika agnar som blåsa bort ifrån
tröskplatsen och lika rök som flyr hän ur ett rökfång.

<span id="an_13:4">13:4</span> Men jag är HERREN, din Gud, alltsedan du
var i Egyptens land; utom mig vet du ej av någon Gud, och ingen annan
frälsare finnes än jag.

<span id="an_13:5">13:5</span> Det var jag som lät mig vårda om dig i
öknen, i den brännande torkans land.

<span id="an_13:6">13:6</span> Men ju bättre bete de fingo, dess mättare
blevo de, och när de voro mätta till fyllest, blevo deras hjärtan
högmodiga; och så glömde de mig.

<span id="an_13:7">13:7</span> Då blev jag mot dem såsom ett lejon; lik
en panter lurar jag nu vid vägen.

<span id="an_13:8">13:8</span> Jag kommer över dem såsom en björninna
från vilken man har tagit ungarna, jag river sönder deras hjärtans
hölje; jag uppslukar dem på stället, lik en lejoninna, lik ett vilddjur
som söndersliter dem.

<span id="an_13:9">13:9</span> Det har blivit ditt fördärv, o Israel,
att du satte dig upp mot mig som var din hjälp.

<span id="an_13:10">13:10</span> Var är nu din konung, som skulle bereda
dig frälsning i alla dina städer? Och var har du dina domare, du som
sade: »Låt mig få konung och furstar»?

<span id="an_13:11">13:11</span> Ja, en konung skall jag giva dig i min
vrede, och i min förgrymmelse skall jag åter taga honom bort.

<span id="an_13:12">13:12</span> Efraims missgärning är samlad såsom i
en pung, och hans synd är i förvar.

<span id="an_13:13">13:13</span> En barnaföderskas vånda skall komma
över honom. Han är ett oförnuftigt foster, som icke kommer fram i
födseln. när tiden är inne.

<span id="an_13:14">13:14</span> Skulle jag förlossa sådana ur
dödsrikets våld, köpa dem fria ifrån döden? -- Var har du dina
hemsökelser, du död? Var har du din pest, du dödsrike? Ånger må vara
fördold för mina ögon.

<span id="an_13:15">13:15</span> Bäst han står där frodig bland sina
bröder skall en östanvind komma, ett HERRENS väder, som stiger upp från
öknen; då skall hans brunn komma på skam och hans källa sina ut. Den
vinden rycker bort de skatter han har samlat av alla slags dyrbara
håvor.

<span id="an_14:1">14:1</span> Samarien skall lida vad det har förskyllt
genom sin gensträvighet mot sin Gud. Inbyggarna skola falla för svärd,
deras späda barn skola bliva krossade och deras havande kvinnor skall
man upprista.

<span id="an_14:2">14:2</span> Vänd om, o Israel, till HERREN, din Gud;
ty genom din missgärning har du kommit på fall.

<span id="an_14:3">14:3</span> Tagen med eder böneord, och vänden så
åter till HERREN; sägen till honom: »Skaffa bort all missgärning, och
tag fram goda håvor, så vilja vi hembära dig våra läppars offer, såsom
man offrar tjurar.

<span id="an_14:4">14:4</span> Hos Assur skola vi ej mer söka vår
frälsning, vi skola icke vidare stiga till häst. våra händers verk skola
vi icke mer kalla för vår Gud. Ty hos dig är det som den faderlöse
undfår barmhärtighet.»

<span id="an_14:5">14:5</span> Ja, deras avfällighet vill jag hela, jag
vill bevisa dem kärlek av hjärtat, ty min vrede har vänt sig ifrån dem.

<span id="an_14:6">14:6</span> Jag skall bliva för Israel såsom dagg,
han skall blomstra såsom en lilja, och såsom Libanons skog skall han
skjuta rötter.

<span id="an_14:7">14:7</span> Telningar skola utgå från honom, han
skall bliva lik ett olivträd i fägring och doft skall han sprida såsom
Libanon.

<span id="an_14:8">14:8</span> De som bo i hans skugga skola åter få
odla säd och skola grönska såsom vinträd; hans namn skall vara såsom
Libanons vin.

<span id="an_14:9">14:9</span> Men vad har jag då mer att skaffa med
avgudarna, du Efraim! Jag själv vill ju giva bönhörelse och se till
honom. Ja, lik en grönskande cypress vill jag bliva; hos mig skall
finnas frukt att hämta för dig.

<span id="an_14:10">14:10</span> Den som är vis, han akte härpå; den som
är förståndig, han besinne detta. Ty HERRENS vägar äro rätta, och på dem
vandra de rättfärdiga, men överträdarna komma där på fall.

------------------------------------------------------------------------

[Next: Joel](joe.md)
