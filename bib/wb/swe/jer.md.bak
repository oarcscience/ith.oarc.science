[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](isa)  [Next](lam.md) 

------------------------------------------------------------------------

### Swedish Bible: Jeremiah

<span id="an_1:1">1:1</span> Detta är vad som talades av Jeremia,
Hilkias son, en av prästerna i Anatot i Benjamins land.

<span id="an_1:2">1:2</span> Till honom kom HERRENS ord i Josias, Amons
sons, Juda konungs, tid, i hans trettonde regeringsår,

<span id="an_1:3">1:3</span> Och sedan i Jojakims, Josias sons, Juda
konungs, tid, intill slutet av Sidkias, Josias sons, Juda konungs, elfte
regeringsår, då Jerusalems invånare i femte månaden fördes bort i
fångenskap.

<span id="an_1:4">1:4</span> HERRENS ord kom till mig; han sade:

<span id="an_1:5">1:5</span> »Förrän jag danade dig i moderlivet,
utvalde jag dig, och förrän du utgick ur modersskötet, helgade jag dig;
jag satte dig till en profet för folken.»

<span id="an_1:6">1:6</span> Men jag svarade: »Ack Herre HERRE! Se, jag
förstår icke att tala, ty jag är för ung.

<span id="an_1:7">1:7</span> Då sade HERREN till mig: »Säg icke: 'Jag är
för ung', utan gå åstad vart jag än sänder dig, och tala vad jag än
bjuder dig.

<span id="an_1:8">1:8</span> Frukta icke för dem; ty jag är med dig och
vill hjälpa dig, säger HERREN.»

<span id="an_1:9">1:9</span> Och HERREN räckte ut sin hand och rörde vid
min mun; och HERREN sade till mig: »Se, jag lägger mina ord i din mun.

<span id="an_1:10">1:10</span> Ja, jag sätter dig i dag över folk och
riken, för att du skall upprycka och nedbryta, förgöra och fördärva,
uppbygga och plantera.»

<span id="an_1:11">1:11</span> Och HERRENS ord kom till mig; han sade:
»Vad ser du, Jeremia?» Tag svarade: »Jag ser en gren av ett mandelträd.»

<span id="an_1:12">1:12</span> Och HERREN sade till mig: »Du har sett
rätt, ty jag skall vaka över mitt ord och låta det gå i fullbordan.»

<span id="an_1:13">1:13</span> Och HERRENS ord kom till mig för andra
gången; han sade: »Vad ser du?» Jag svarade: »Jag ser en sjudande gryta;
den synes åt norr till.»

<span id="an_1:14">1:14</span> Och HERREN sade till mig: »Ja, från norr
skall olyckan bryta in över alla landets inbyggare.

<span id="an_1:15">1:15</span> Ty se, jag skall kalla på alla
folkstammar i rikena norrut, säger HERREN; och de skola komma och resa
upp var och en sitt säte vid ingången till Jerusalems portar och mot
alla dess murar, runt omkring, och mot alla Juda städer.

<span id="an_1:16">1:16</span> Och jag skall gå till rätta med dem för
all deras ondska, därför att de hava övergivit mig och tänt offereld åt
andra gudar och tillbett sina händers verk.

<span id="an_1:17">1:17</span> Så omgjorda nu du dina länder, och stå
upp och tala till dem allt vad Jag bjuder dig. Var icke förfärad för
dem, på det att jag icke må låta vad förfärligt är komma över dig inför
dem.

<span id="an_1:18">1:18</span> Ty se, jag själv gör dig i dag till en
fast stad och till en järnpelare och en kopparmur mot hela landet, mot
Juda konungar, mot dess furstar, mot dess präster och mot det meniga
folket,

<span id="an_1:19">1:19</span> så att de icke skola bliva dig
övermäktiga, om de vilja strida mot dig; ty jag är med dig, säger
HERREN, och jag vill hjälpa dig.»

<span id="an_2:1">2:1</span> Och HERRENS ord kom till mig; han sade:

<span id="an_2:2">2:2</span> Gå åstad och predika för Jerusalem och säg:
Så säger HERREN: Jag kommer ihåg, dig till godo, din ungdoms kärlek,
huru du älskade mig under din brudtid, huru du följde mig i öknen, i
landet där man intet sår.

<span id="an_2:3">2:3</span> Ja, en HERRENS heliga egendom är Israel,
förstlingen av hans skörd; alla som vilja äta därav ådraga sig skuld,
olycka kommer över dem, säger HERREN.

<span id="an_2:4">2:4</span> Hören HERRENS ord, I av Jakobs hus, I alla
släkter av Israels hus.

<span id="an_2:5">2:5</span> Så säger HERREN: Vad orätt funno edra fäder
hos mig, eftersom de gingo bort ifrån mig och följde efter fåfängliga
avgudar och bedrevo fåfänglighet?

<span id="an_2:6">2:6</span> De frågade icke: »Var är HERREN, han som
förde oss upp ur Egyptens land, han som ledde oss i öknen, det öde och
oländiga landet, torrhetens och dödsskuggans land, det land där ingen
vägfarande färdades, och där ingen människa bodde?»

<span id="an_2:7">2:7</span> Och jag förde eder in i det bördiga landet,
och I fingen äta av dess frukt och dess goda. Men när I haden kommit
ditin, orenaden I mitt land och gjorden min arvedel till en styggelse.

<span id="an_2:8">2:8</span> Prästerna frågade icke: »Var är HERREN?» De
som hade lagen om händer ville icke veta av mig, och herdarna avföllo
från mig; profeterna profeterade i Baals namn och följde efter sådana
som icke kunde hjälpa.

<span id="an_2:9">2:9</span> Därför skall jag än vidare gå till rätta
med eder, säger HERREN, ja, ännu med edra barnbarn skall jag gå till
rätta.

<span id="an_2:10">2:10</span> Dragen bort till kittéernas öländer och
sen efter, sänden bud till Kedar och forsken noga efter; sen till, om
något sådant där har skett.

<span id="an_2:11">2:11</span> Har väl något hednafolk bytt bort sina
gudar? Och dock äro dessa inga gudar. Men mitt folk har bytt bort sin
ära mot en avgud som icke kan hjälpa.

<span id="an_2:12">2:12</span> Häpnen häröver, I himlar; förskräckens
och bäven storligen, säger HERREN.

<span id="an_2:13">2:13</span> Ty mitt folk har begått en dubbel synd:
mig hava de övergivit, en källa med friskt vatten, och de hava gjort sig
brunnar, usla brunnar, som icke hålla vatten.

<span id="an_2:14">2:14</span> Är väl Israel en träl eller en hemfödd
slav, eftersom han så har lämnats till plundring?

<span id="an_2:15">2:15</span> Lejon ryta mot honom, de låta höra sitt
skri. De göra hans land till en ödemark, hans städer brännas upp, så att
ingen kan bo i dem.

<span id="an_2:16">2:16</span> Till och med Nofs och Tapanhes' barn
avbeta dina berg.

<span id="an_2:17">2:17</span> Men är det ej du själv som vållar dig
detta, därmed att du övergiver HERREN din Gud, när han vill leda dig på
den rätta vägen?

<span id="an_2:18">2:18</span> Varför vill du nu gå till Egypten och
dricka av Sihors vatten? Och varför vill du gå till Assyrien och dricka
av flodens vatten?

<span id="an_2:19">2:19</span> Det är din ondska som bereder dig tuktan,
det är din avfällighet som ådrager dig straff. Märk därför och besinna
vilken olycka och sorg det har med sig att du övergiver HERREN, din Gud,
och icke vill frukta mig, säger Herren, HERREN Sebaot.

<span id="an_2:20">2:20</span> Ty för länge sedan bröt du sönder ditt ok
och slet av dina band och sade: »Jag vill ej tjäna.» Och på alla höga
kullar och under alla gröna träd lade du dig ned för att öva otukt.

<span id="an_2:21">2:21</span> Jag hade ju planterat dig såsom ett ädelt
vinträd av alltigenom äkta art; huru har du då kunnat förvandlas för mig
till vilda rankor av ett främmande vinträd?

<span id="an_2:22">2:22</span> Ja, om du ock tvår dig med lutsalt och
tager än så mycken såpa, så förbliver dock din missgärning oren inför
mig, säger Herren, HERREN.

<span id="an_2:23">2:23</span> Huru kan du säga: »Jag har ej orenat mig,
jag har icke följt efter Baalerna»? Besinna vad du har bedrivit i dalen,
ja, betänk vad du har gjort. Du är lik ett ystert kamelsto, som löper
hit och dit.

<span id="an_2:24">2:24</span> Du är lik en vildåsna, fostrad i öknen,
en som flåsar i sin brunst, och vars brånad ingen kan stävja; om någon
vill till henne, behöver han ej löpa sig trött; när hennes månad kommer,
träffar man henne.

<span id="an_2:25">2:25</span> Akta din fot, så att den icke tappar
skon, och din strupe, så att den ej bliver torr av törst. Men du svarar:
»Du mödar dig förgäves. Nej, jag älskar de främmande, och efter dem vill
jag följa.»

<span id="an_2:26">2:26</span> Såsom tjuven står där med skam, när han
ertappas, så skall Israels hus komma på skam, med sina konungar, och
furstar, med sina präster och profeter,

<span id="an_2:27">2:27</span> dessa som säga till trästycket: »Du är
min fader», och säga till stenen: »Du har fött mig.» Ty de vända ryggen
till mig och icke ansiktet; men när olycka är på färde, ropa de: »Upp
och fräls oss!»

<span id="an_2:28">2:28</span> Var äro då dina gudar, de som du gjorde
åt dig? Må de stå upp. Kunna de frälsa dig i din olyckas tid? Ty så
många som dina städer äro, så många hava dina gudar blivit, du Juda.

<span id="an_2:29">2:29</span> Huru kunnen I gå till rätta med mig? I
haven ju alla avfallit från mig, säger HERREN.

<span id="an_2:30">2:30</span> Förgäves har jag slagit edra barn; de
hava icke velat taga emot tuktan. Edert svärd har förtärt edra profeter,
såsom vore det ett förhärjande lejon.

<span id="an_2:31">2:31</span> Du onda släkte, giv akt på HERRENS ord.
Har jag då för Israel varit en öken eller ett mörkrets land, eftersom
mitt folk säger: »Vi hava gjort oss fria, vi vilja ej mer komma till
dig»?

<span id="an_2:32">2:32</span> Icke förgäter en jungfru sina smycken
eller en brud sin gördel? Men mitt folk har förgätit mig sedan urminnes
tid.

<span id="an_2:33">2:33</span> Huru skickligt går du icke till väga, när
du söker älskog! Därför har du ock blivit förfaren på det ondas vägar.

<span id="an_2:34">2:34</span> Ja, på dina mantelflikar finner man blod
av arma och oskyldiga, som du har dödat, icke därför att de ertappades
vid inbrott, nej, därför att din håg står till allt sådant.

<span id="an_2:35">2:35</span> Och dock säger du: »Jag går fri ifrån
straff; hans vrede mot mig har förvisso upphört.» Nej, jag vill gå till
rätta med dig, om du än säger: »Jag har icke syndat.»

<span id="an_2:36">2:36</span> Varför har du nu så brått att vandra
åstad på en annan väg? Också med Egypten skall du komma på skam, likasom
du kom på skam med Assyrien.

<span id="an_2:37">2:37</span> Också därifrån skall du få gå din väg,
med händerna på huvudet. Ty HERREN förkastar dem som du förlitar dig på,
och du skall icke bliva lyckosam med dem.

<span id="an_3:1">3:1</span> Det är sagt: Om en man skiljer sig från sin
hustru, och hon så går bort ifrån honom och bliver en annan mans hustru,
icke får han då åter komma tillbaka till henne? Bleve icke då det landet
ohelgat? Och du, som har bedrivit otukt med så många älskare, du vill
ändå få komma tillbaka till mig! säger HERREN.

<span id="an_3:2">3:2</span> Lyft upp dina ögon till höjderna och se:
var lät du icke skända dig? Vid vägarna satt du och spejade efter dem,
såsom en arab i öknen, och ohelgade landet genom din otukt och genom din
ondska.

<span id="an_3:3">3:3</span> Väl blevo regnskurarna förhållna, och intet
vårregn föll; men du hade en äktenskapsbryterskas panna, du ville icke
blygas.

<span id="an_3:4">3:4</span> Och ändå har du nyss ropat till mig: »Min
fader!», Min ungdoms vän är du!»

<span id="an_3:5">3:5</span> »Skulle han kunna behålla vrede
evinnerligen, skulle han framhärda så för alltid?» Så talar du och gör
dock vad ont är, ja, fullbordar det ock.

<span id="an_3:6">3:6</span> Och HERREN sade till mig i konung Josias
tid: Har du sett vad Israel, den avfälliga kvinnan, har gjort? Hon gick
upp på alla höga berg och bort under alla gröna träd och bedrev där
otukt.

<span id="an_3:7">3:7</span> Och jag tänkte att sedan hon hade gjort
allt detta, skulle hon vända tillbaka till mig. Men hon vände icke
tillbaka. Och hennes syster Juda, den trolösa kvinnan, såg det.

<span id="an_3:8">3:8</span> Och jag såg, att fastän jag hade skilt mig
från Israel, den avfälliga, och givit henne skiljebrev just för hennes
äktenskapsbrotts skull, så skrämdes dock hennes syster Juda den trolösa,
icke därav, utan gick likaledes åstad och bedrev otukt

<span id="an_3:9">3:9</span> och ohelgade så landet genom sin
lättfärdiga otukt, i det hon begick äktenskapsbrott med sten och trä.

<span id="an_3:10">3:10</span> Ja, oaktat allt detta vände hennes syster
Juda, den trolösa, icke tillbaka till mig av fullt hjärta, utan allenast
med skrymteri, säger HERREN.

<span id="an_3:11">3:11</span> Och HERREN sade till mig: Israel, den
avfälliga, har bevisat sig rättfärdigare än Juda, den trolösa.

<span id="an_3:12">3:12</span> Gå bort och predika så norrut och säg:
Vänd om, Israel, du avfälliga, säger HERREN, så vill jag icke längre med
ogunst se på eder; ty jag är nådig, säger HERREN, jag behåller icke
vrede evinnerligen.

<span id="an_3:13">3:13</span> Allenast må du besinna din missgärning,
att du har varit avfällig från HERREN, din Gud, och lupit hit och dit
till främmande gudar under alla gröna träd; ja, I haven icke velat höra
min röst, säger HERREN.

<span id="an_3:14">3:14</span> Vänden om, I avfälliga barn, säger
HERREN, ty jag är eder rätte herre; så vill jag hämta eder, en från var
stad och två från var släkt, och föra eder till Sion.

<span id="an_3:15">3:15</span> Och jag vill giva eder herdar efter mitt
hjärta, och de skola föra eder i bet med förstånd och insikt.

<span id="an_3:16">3:16</span> Och det skall ske, att när I på den tiden
föröken eder och bliven fruktsamma i landet, säger HERREN, då skall man
icke mer tala om HERRENS förbundsark eller tänka på den; man skall icke
komma ihåg den eller sakna den, och man skall icke göra någon ny sådan.

<span id="an_3:17">3:17</span> Utan på den tiden skall man kalla
Jerusalem »HERRENS tron»; och dit skola församla sig alla hednafolk,
till HERRENS namn i Jerusalem. Och de skola icke mer vandra efter sina
onda hjärtans hårdhet.

<span id="an_3:18">3:18</span> På den tiden skall Juda hus gå till
Israels hus, och tillsammans skola de komma från nordlandet in i det
land som jag gav edra fäder till arvedel.

<span id="an_3:19">3:19</span> Jag tänkte: »Vilken plats skall jag ej
förläna dig bland barnen, och vilket ljuvligt land skall jag icke giva
dig, den allra härligaste arvedel bland folken!» Och jag tänkte: »Då
skolen I kalla mig fader och icke mer vika bort ifrån mig.»

<span id="an_3:20">3:20</span> Men såsom när en hustru är trolös mot sin
make, så haven I av Israels hus varit trolösa mot mig, säger HERREN.

<span id="an_3:21">3:21</span> Därför höras rop på höjderna, gråt och
böner av Israels barn; ty de hava gått på förvända vägar och förgätit
HERREN, sin Gud.

<span id="an_3:22">3:22</span> Så vänden nu om, I avfälliga barn, så
vill jag hela eder från edert avfall. Ja se, vi komma till dig, ty du är
HERREN, vår Gud.

<span id="an_3:23">3:23</span> Sannerligen, bedrägligt var vårt hopp
till höjderna, blott tomt larm gåvo oss bergen. Sannerligen, det är hos
HERREN, vår Gud, som frälsning finnes för Israel.

<span id="an_3:24">3:24</span> Men skändlighetsguden har förtärt frukten
av våra fäders arbete, allt ifrån vår ungdom, deras får och fäkreatur,
deras söner och döttrar.

<span id="an_3:25">3:25</span> Så vilja vi nu ligga här i vår skam, och
blygd må hölja oss. Ty mot HERREN, vår Gud, hava vi syndat, vi och våra
fäder, ifrån vår ungdom ända till denna dag; vi hava icke velat höra
HERRENS, vår Guds, röst.

<span id="an_4:1">4:1</span> om du omvänder dig, Israel, säger HERREN,
skall du få vända tillbaka till mig; och om du skaffar bort dina
styggelser från min åsyn, skall du slippa vandra flyktig omkring.

<span id="an_4:2">4:2</span> Då skall du svärja i sanning, rätt och
rättfärdighet: »Så sant HERREN lever», och hednafolken skola välsigna
sig i honom och berömma sig av honom.

<span id="an_4:3">4:3</span> Ja, så säger HERREN till Juda män och till
Jerusalem: Bryten eder ny mark, och sån ej bland törnen.

<span id="an_4:4">4:4</span> Omskären eder åt HERREN; skaffen bort edert
hjärtas förhud, I Juda män och I Jerusalems invånare. Eljest skall min
vrede bryta fram såsom en eld och brinna så, att ingen kan utsläcka den,
för edert onda väsendes skull.

<span id="an_4:5">4:5</span> Förkunnen i Juda, kungören i Jerusalem och
påbjuden, ja, stöten i basun i landet, ropen ut med hög röst och sägen:
»Församlen eder och låt oss fly in i de befästa städerna.»

<span id="an_4:6">4:6</span> Resen upp ett baner som visar åt Sion,
bärgen edert gods och dröjen icke ty jag skall låta olycka komma från
norr, med stor förstöring.

<span id="an_4:7">4:7</span> Ett lejon drager fram ur sitt snår och en
folkfördärvare bryter upp, han går ut ur sin boning, för att göra ditt
land till en ödemark; då bliva dina städer förstörda, så att ingen kan
bo i dem.

<span id="an_4:8">4:8</span> Så höljen eder nu i sorgdräkt, klagen och
jämren eder, ty HERRENS vredes glöd upphör icke över oss.

<span id="an_4:9">4:9</span> På den tiden, säger HERREN, skall det vara
förbi med konungens och furstarnas mod, och prästerna skola bliva
förfärade och profeterna stå häpna.

<span id="an_4:10">4:10</span> Men jag sade: »Ack Herre, HERRE, svårt
bedrog du sannerligen detta folk och Jerusalem, då du sade: »Det skall
gå eder väl.» Svärdet är ju nära att taga vårt liv.

<span id="an_4:11">4:11</span> På den tiden skall det sägas om detta
folk och om Jerusalem: En brännande vind från höjderna i öknen kommer
emot dottern mitt folk, icke en sådan vind som passar, när man kastar
säd eller rensar korn;

<span id="an_4:12">4:12</span> nej, en våldsammare vind än som så låter
jag komma. Ja, nu vill jag gå till rätta med dem!

<span id="an_4:13">4:13</span> Se, såsom ett moln kommer han upp och
såsom en stormvind äro hans vagnar; hans hästar äro snabbare än örnar,
ve oss, vi äro förlorade!

<span id="an_4:14">4:14</span> Så två nu ditt hjärta rent från ondska,
Jerusalem, för att du må bliva frälst. Huru länge skola fördärvets
tankar bo i ditt bröst?

<span id="an_4:15">4:15</span> Från Dan höres ju en budbärare ropa, och
från Efraims bergsbygd en som bådar fördärv.

<span id="an_4:16">4:16</span> Förkunnen för folken, ja, kungören över
Jerusalem att en belägringshär kommer ifrån fjärran land och häver upp
sitt rop mot Juda städer.

<span id="an_4:17">4:17</span> Såsom väktare kring ett åkerfält samla de
sig runt omkring henne, därför att hon har varit gensträvig mot mig,
säger HERREN.

<span id="an_4:18">4:18</span> Ja, ditt eget leverne och dina egna
varningar vålla dig detta; det är din ondskas frukt att det bliver dig
så bittert, och att plågan träffar dig ända in i hjärtat.

<span id="an_4:19">4:19</span> I mitt innersta våndas jag, i mitt
hjärtas djup. Mitt hjärta klagar i mig, jag kan icke tiga, ty basunljud
hör du, min själ, och krigiskt härskri.

<span id="an_4:20">4:20</span> Olycka efter olycka ropas ut, ja, hela
landet bliver förött; plötsligt bliva mina hyddor förödda, i ett
ögonblick mina tält.

<span id="an_4:21">4:21</span> Huru länge skall jag se stridsbaneret och
höra basunljud?

<span id="an_4:22">4:22</span> Ja, mitt folk är oförnuftigt, de vilja ej
veta av mig. De äro dåraktiga barn och hava intet förstånd. Visa äro de
till att göra vad ont är, men att göra vad gott är förstå de ej.

<span id="an_4:23">4:23</span> Jag såg på jorden, och se, den var öde
och tom, och upp mot himmelen, och där lyste intet ljus.

<span id="an_4:24">4:24</span> Jag såg på bergen, och se, de bävade, och
alla höjder vacklade.

<span id="an_4:25">4:25</span> Jag såg mig om, och då fanns där ingen
människa, och alla himmelens fåglar hade flytt bort.

<span id="an_4:26">4:26</span> Jag såg mig om, och då var det bördiga
landet en öken, och alla dess städer voro nedbrutna, för HERRENS
ansikte, för hans vredes glöd,

<span id="an_4:27">4:27</span> Ty så säger HERREN: Hela landet skall
bliva en ödemark, om jag än ej alldeles vill göra ände därpå.

<span id="an_4:28">4:28</span> Därför sörjer jorden, och himmelen
därovan kläder sig i sorgdräkt, därför att jag så har talat och beslutit
och ej kan ångra det eller taga det tillbaka.

<span id="an_4:29">4:29</span> För larmet av ryttare och bågskyttar
tager hela staden till flykten. Man giver sig in i skogssnåren och upp
bland klipporna. Alla städer äro övergivna, ingen människa bor mer i
dem.

<span id="an_4:30">4:30</span> Vad vill du göra i din förödelse? Om du
än kläder dig i scharlakan, om du än pryder dig med gyllene smycken om
du än söker förstora dina ögon genom smink, så gör du dig dock skön
förgäves. Dina älskare förakta dig, ja, de stå efter ditt liv.

<span id="an_4:31">4:31</span> Ty jag hör rop såsom av en barnaföderska,
nödrop såsom av en förstföderska. Det är dottern Sion som ropar; hon
flämtar, hon räcker ut sina händer: »Ack, ve mig! I mördares våld
försmäktar min själ.»

<span id="an_5:1">5:1</span> Gån omkring på gatorna i Jerusalem, och sen
till och given akt; söken på dess torg om I finnen någon, om där är
någon som gör rätt och beflitar sig om sanning; då vill jag förlåta
staden.

<span id="an_5:2">5:2</span> Men säga de än: »Så sant HERREN lever», så
svärja de dock falskt.

<span id="an_5:3">5:3</span> HERRE, är det ej sanning dina ögon söka? Du
slog dem, men de kände ingen sveda. Du förgjorde dem, men de ville ej
taga emot tuktan. De gjorde sina pannor hårdare än sten, de ville icke
omvända sig.

<span id="an_5:4">5:4</span> Då tänkte jag: »Detta är allenast de ringa
i folket; de äro dåraktiga, ty de känna icke HERRENS väg, sin Guds rätt.

<span id="an_5:5">5:5</span> Jag vill nu gå till de stora och tala med
dem; de måste ju känna HERRENS väg, sin Guds rätt.» Men ock dessa hade
alla brutit sönder oket och slitit av banden.

<span id="an_5:6">5:6</span> Därför bliva de slagna av lejonet från
skogen och fördärvade av vargen från hedmarken; pantern lurar vid deras
städer, och envar som vågar sig ut därifrån bliver ihjälriven. Ty många
äro deras överträdelser och talrika deras avfällighetssynder.

<span id="an_5:7">5:7</span> Huru skulle jag då kunna förlåta dig? Dina
barn hava ju övergivit mig och svurit vid gudar som icke äro gudar. Jag
gav dem allt till fyllest, men de blevo mig otrogna och samlade sig i
skaror till skökohuset.

<span id="an_5:8">5:8</span> De likna välfödda, ystra hästar; de
vrenskas var och en efter sin nästas hustru.

<span id="an_5:9">5:9</span> Skulle jag icke för sådant hemsöka dem?
säger HERREN. Och skulle icke min själ hämnas på ett sådant folk som
detta är?

<span id="an_5:10">5:10</span> Stormen då hennes murar och för stören
dem, dock utan att alldeles göra ände på henne. Riven bort hennes
vinrankor, de äro ju icke HERRENS.

<span id="an_5:11">5:11</span> Ty både Israels hus och Juda hus hava
varit mycket trolösa mot mig, säger HERREN.

<span id="an_5:12">5:12</span> De hava förnekat HERREN och sagt: »Han
betyder intet. Olycka skall icke komma över oss, svärd och hunger skola
vi icke se.

<span id="an_5:13">5:13</span> Men profeterna skola försvinna såsom en
vind, och han som säges tala är icke i dem; dem själva skall det så gå.»

<span id="an_5:14">5:14</span> Därför säger HERREN, härskarornas Gud:
Eftersom I fören ett sådant tal, se, därför skall jag göra mina ord i
din mun till en eld, och detta folk till ved, och elden skall förtära
dem.

<span id="an_5:15">5:15</span> Se, jag skall låta komma över eder, I av
Israels hus, ett folk ifrån fjärran land, säger HERREN, ett starkt folk,
ett urgammalt folk, ett folk vars tungomål du icke känner, och vars tal
du icke förstår.

<span id="an_5:16">5:16</span> Deras koger är en öppen grav; de äro
allasammans hjältar.

<span id="an_5:17">5:17</span> De skola förtära din skörd och ditt bröd,
de skola förtära dina söner och döttrar, de skola förtära dina får och
fäkreatur, de skola förtära dina vinträd och fikonträd. Dina befästa
städer, som du förlitar dig på, dem skola de förstöra med svärd.

<span id="an_5:18">5:18</span> Dock vill jag på den tiden, säger HERREN,
icke alldeles göra ände på eder.

<span id="an_5:19">5:19</span> Och om I då frågen: »Varför har HERREN,
vår Gud, gjort oss allt detta?», så skall du svara dem: »Såsom I haven
övergivit mig och tjänat främmande gudar i edert eget land, så skolen I
nu få tjäna främlingar i ett land som icke är edert.»

<span id="an_5:20">5:20</span> Förkunnen detta i Jakobs hus, kungören
det i Juda och sägen:

<span id="an_5:21">5:21</span> Hör detta, du dåraktiga och oförståndiga
folk, I som haven ögon, men icke sen, I som haven öron, men icke hören.

<span id="an_5:22">5:22</span> Skullen I icke frukta mig, säger HERREN,
skullen I icke bäva för mig, for mig som har satt stranden till en damm
for havet, till en evärdlig gräns, som det icke kan överskrida, så att
dess böljor, huru de än svalla, ändå intet förmå, och huru de än brusa,
likväl icke kunna överskrida den?

<span id="an_5:23">5:23</span> Men detta folk har ett gensträvigt och
upproriskt hjärta; de hava avfallit och gått sin väg.

<span id="an_5:24">5:24</span> De sade icke i sina hjärtan: »Låtom oss
frukta HERREN, vår Gud, honom som giver regn i rätt tid, både höst och
vår, och som ständigt beskär oss de bestämda skördeveckorna.»

<span id="an_5:25">5:25</span> Edra missgärningar hava nu fört dessa i
olag, och edra synder hava förhållit för eder detta goda.

<span id="an_5:26">5:26</span> Ty bland mitt folk finnas ogudaktiga
människor: de ligga i försåt, likasom fågelfängaren ligger på lur, de
sätta ut giller till att fånga människor.

<span id="an_5:27">5:27</span> Såsom när en bur är full av fåglar, så
äro deras hus fulla av svek. Därigenom hava de blivit så stora och rika;
de hava blivit feta och skinande.

<span id="an_5:28">5:28</span> För sina ogärningar veta de icke av någon
gräns, de hålla icke rätten vid makt, icke den faderlöses rätt, till att
främja den; och i den fattiges sak fälla de icke rätt dom.

<span id="an_5:29">5:29</span> Skulle jag icke för sådant hemsöka dem?
säger HERREN. Skulle icke min själ hämnas på ett sådant folk som detta
är?

<span id="an_5:30">5:30</span> Förfärliga och gruvliga ting ske i
landet.

<span id="an_5:31">5:31</span> Profeterna profetera lögn, och prästerna
styra efter deras råd; och mitt folk vill så hava det. Men vad skolen I
göra, när änden på detta kommer?

<span id="an_6:1">6:1</span> Bärgen edert gods ut ur Jerusalem, I
Benjamins barn, stöten i basun i Tekoa, och resen upp ett högt baner
ovanför Bet-Hackerem; ty en olycka hotar från norr, med stor förstöring.

<span id="an_6:2">6:2</span> Hon som är så fager och förklemad, dottern
Sion, henne skall jag förgöra.

<span id="an_6:3">6:3</span> Herdar skola komma över henne med sina
hjordar; de skola slå upp sina tält runt omkring henne, avbeta var och
en sitt stycke.

<span id="an_6:4">6:4</span> Ja, invigen eder till strid mot henne.
»Upp, låt oss draga åstad, medan middagsljuset varar! Ack att dagen
redan lider till ända! Ack att aftonens skuggor förlängas!

<span id="an_6:5">6:5</span> Välan, så låt oss draga ditupp om natten
och förstöra hennes palatser.»

<span id="an_6:6">6:6</span> Ty så säger HERREN Sebaot: Fällen träd och
kasten upp vallar emot Jerusalem. Hon är staden som skall hemsökas, hon
som i sig har idel förtryck

<span id="an_6:7">6:7</span> Likasom en brunn låter vatten välla fram,
så låter hon ondska framvälla. Våld och förödelse hör man där, sår och
slag äro beständigt inför min åsyn.

<span id="an_6:8">6:8</span> Låt varna dig, Jerusalem, så att min själ
ej vänder sig ifrån dig, så att jag icke gör dig till en ödemark, till
ett obebott land.

<span id="an_6:9">6:9</span> Så säger HERREN Sebaot: En efterskörd,
likasom på ett vinträd, skall man hålla på kvarlevan av Israel. Räck ut
din hand åter och åter, såsom när man plockar av druvor från rankorna.

<span id="an_6:10">6:10</span> Men inför vem skall jag tala och betyga
för att bliva hörd? Se, deras öron äro oomskurna, så att de icke kunna
höra. Ja, HERRENS ord har blivit till smälek bland dem; de hava intet
behag därtill.

<span id="an_6:11">6:11</span> Därför är jag uppfylld av HERRENS vrede,
jag förmår icke hålla den inne. Utgjut den över barnen på gatan och över
alla de unga männens samkväm; ja, både man och kvinna skola drabbas
därav, jämväl den gamle och den som har fyllt sina dagars mått.

<span id="an_6:12">6:12</span> Och deras hus skola gå över i främmandes
ägo så ock deras åkrar och deras hustrur, ty jag vill uträcka min hand
mot landets inbyggare, säger HERREN.

<span id="an_6:13">6:13</span> Ty alla, både små och stora, söka där
orätt vinning, och både profeter och präster fara allasammans med lögn,

<span id="an_6:14">6:14</span> de taga det lätt med helandet av mitt
folks skada; de säga: »Allt står väl till, allt står väl till», och dock
står icke allt väl till.

<span id="an_6:15">6:15</span> De skola komma på skam, ty de övade
styggelse. Likväl känna de alls icke någon skam och veta icke av någon
blygsel. Därför skola de falla bland de andra; när min hemsökelse
träffar dem, skola de komma på fall, säger HERREN,

<span id="an_6:16">6:16</span> Så sade HERREN: »Ställen eder vid vägarna
och sen till, och frågen efter forntidens stigar, frågen vilken väg som
är den goda vägen, och vandren på den, så skolen I finna ro för edra
själar.» Men de svarade: »Vi vilja icke vandra på den.»

<span id="an_6:17">6:17</span> Och när jag då satte väktare över eder
och sade: »Akten på basunens ljud», svarade de: »Vi vilja icke akta
därpå.»

<span id="an_6:18">6:18</span> Hören därför, I hednafolk, och märk, du
menighet, vad som sker bland dem.

<span id="an_6:19">6:19</span> Ja hör, du jord: Se, jag skall låta
olycka komma över detta folk, såsom en frukt av deras anslag, eftersom
de icke akta på mina ord, utan förkasta min lag.

<span id="an_6:20">6:20</span> Vad frågar jag efter rökelse, komme den
ock från Saba, eller efter bästa kalmus ifrån fjärran land? Edra
brännoffer täckas mig icke, och edra slaktoffer behaga mig icke.

<span id="an_6:21">6:21</span> Därför säger HERREN så: Se, jag skall
lägga stötestenar för detta folk; och genom dem skola både fader och
söner komma på fall, den ene borgaren skall förgås med den andre.

<span id="an_6:22">6:22</span> Så säger HERREN: Se, ett folk kommer från
nordlandet, ett stort folk reser sig vid jordens yttersta ända.

<span id="an_6:23">6:23</span> De föra båge och lans, de äro grymma och
utan förbarmande. Dånet av dem är såsom havets brus, och på sina hästar
rida de fram, rustade såsom kämpar till strid, mot dig, du dotter Sion.

<span id="an_6:24">6:24</span> När vi höra ryktet om dem, sjunka våra
händer ned, ängslan griper oss, ångest lik en barnaföderskas.

<span id="an_6:25">6:25</span> Gå icke ut på marken, och vandra ej på
vägen, ty fienden bär svärd; skräck från alla sidor!

<span id="an_6:26">6:26</span> Du dotter mitt folk, höll dig i
sorgdräkt, vältra dig i aska, höj sorgelåt likasom efter ende sonen, och
håll bitter dödsklagan; ty plötsligt kommer förhärjaren över oss.

<span id="an_6:27">6:27</span> Jag har satt dig till en proberare i mitt
folk -- såväl som till ett fäste -- på det att du må lära känna och
pröva deras väg.

<span id="an_6:28">6:28</span> De äro allasammans avfälliga och
gensträviga, de gå med förtal, de äro koppar och järn, allasammans äro
de fördärvliga människor.

<span id="an_6:29">6:29</span> Blåsbälgen pustar, men ur elden kommer
allenast bly fram; allt luttrande är förgäves, slagget bliver ändå icke
frånskilt.

<span id="an_6:30">6:30</span> »Ett silver som må kastas bort», så kan
man kalla dem, ty HERREN har förkastat dem.

<span id="an_7:1">7:1</span> Detta är det ord som kom till Jeremia från
HERREN; han sade:

<span id="an_7:2">7:2</span> Ställ dig i porten till HERRENS hus, och
predika där detta ord och säg: Hören HERRENS ord, I alla av Juda, som
gån in genom dessa portar för att tillbedja HERREN.

<span id="an_7:3">7:3</span> Så säger HERREN Sebaot, Israels Gud:
Bättren edert leverne och edert väsende, så vill jag låta eder bo kvar
på denna plats.

<span id="an_7:4">7:4</span> Förliten eder icke på lögnaktigt tal, när
man säger: »Här är HERRENS tempel, HERRENS tempel, HERRENS tempel!»

<span id="an_7:5">7:5</span> Nej, om I bättren edert leverne och edert
väsende, om I dömen rätt mellan man och man,

<span id="an_7:6">7:6</span> om I upphören att förtrycka främlingen, den
faderlöse och änkan, att utgjuta oskyldigt blod på denna plats och att
följa efter andra gudar, eder själva till olycka,

<span id="an_7:7">7:7</span> då vill jag för evärdliga tider låta eder
bo på denna plats, i det land som jag har givit åt edra fäder.

<span id="an_7:8">7:8</span> Men se, I förliten eder på lögnaktigt tal,
som icke kan hjälpa.

<span id="an_7:9">7:9</span> Huru är det? I stjälen, mörden och begån
äktenskapsbrott, I svärjen falskt, I tänden offereld åt Baal och följen
efter andra gudar, som I icke kännen;

<span id="an_7:10">7:10</span> sedan kommen I hit och träden fram inför
mitt ansikte i detta hus, som är uppkallat efter mitt namn, och sägen:
»Med oss är ingen nöd» -- för att därefter fortfara med alla dessa
styggelser.

<span id="an_7:11">7:11</span> Hållen I det då för en rövarkula, detta
hus, som är uppkallat efter mitt namn? Ja, sannerligen, också jag anser
det så, säger HERREN.

<span id="an_7:12">7:12</span> Gån bort till den plats i Silo, där jag
först lät mitt namn bo, och sen huru jag har gjort med den, för mitt
folk Israels ondskas skull.

<span id="an_7:13">7:13</span> Och eftersom I haven gjort alla dessa
gärningar, säger HERREN, och icke haven velat höra, fastän jag titt och
ofta har talat till eder, och icke haven velat svara, fastän jag har
ropat på eder,

<span id="an_7:14">7:14</span> därför vill jag nu med detta hus, som är
uppkallat efter mitt namn, och som I förliten eder på, och med denna
plats, som jag har givit åt eder och edra fäder, göra såsom jag gjorde
med Silo.

<span id="an_7:15">7:15</span> Och jag skall kasta eder bort ifrån mitt
ansikte, såsom jag har bortkastat alla edra bröder all Efraims släkt.

<span id="an_7:16">7:16</span> Så må du nu icke bedja för detta folk
eller frambära någon klagan och förbön för dem eller lägga dig ut för
dem hos mig, ty jag vill icke höra dig.

<span id="an_7:17">7:17</span> Ser du icke vad de göra i Juda städer och
på Jerusalems gator?

<span id="an_7:18">7:18</span> Barnen samla tillhopa ved, fäderna tända
upp eld och kvinnorna knåda deg, allt för att baka offerkakor åt
himmelens drottning; och drickoffer utgjuta de åt andra gudar, mig till
sorg.

<span id="an_7:19">7:19</span> Men är det då mig som de bereda sorg
därmed, säger HERREN, och icke fastmer sig själva, så att de komma på
skam?

<span id="an_7:20">7:20</span> Därför säger Herren, HERREN så: Se, min
vrede och förtörnelse skall utgjuta sig över denna plats, över både
människor och djur, över både träden på marken och frukten på jorden;
och den skall brinna och icke bliva utsläckt.

<span id="an_7:21">7:21</span> Så säger HERREN Sebaot, Israels Gud:
Läggen edra brännoffer tillhopa med edra slaktoffer och äten så kött.

<span id="an_7:22">7:22</span> Ty på den tid då jag förde edra fäder ut
ur Egyptens land gav jag dem icke någon befallning eller något bud
angående brännoffer och slaktoffer;

<span id="an_7:23">7:23</span> utan detta var det bud jag gav dem:
»Hören min röst, så vill jag vara eder Gud, och I skolen vara mitt folk;
och vandren i allt på den väg som jag bjuder eder, på det att det må gå
eder väl.»

<span id="an_7:24">7:24</span> Men de ville icke höra eller böja sitt
öra till mig, utan vandrade efter sina egna rådslag, i sina onda
hjärtans hårdhet, och veko tillbaka i stället för att gå framåt.

<span id="an_7:25">7:25</span> Allt ifrån den dag då edra fäder drogo ut
ur Egyptens land ända till nu har jag dag efter dag, titt och ofta, sänt
till eder alla mina tjänare profeterna.

<span id="an_7:26">7:26</span> Men man ville icke höra mig eller böja
sitt öra till mig; de voro hårdnackade och gjorde ännu mer ont än deras
fäder.

<span id="an_7:27">7:27</span> Och om du än säger dem allt detta, så
skola de dock icke höra dig; och om du än ropar till dem, så skola de
dock icke svara dig.

<span id="an_7:28">7:28</span> Säg därför till dem: »Detta är det folk
som icke vill höra HERRENS, sin Guds, röst eller taga emot tuktan.
Sanningen är försvunnen och utrotad ur deras mun.»

<span id="an_7:29">7:29</span> Skär av dig ditt huvudhår och kasta det
bort, och stäm upp en klagosång på höjderna. Ty HERREN har förkastat och
förskjutit detta släkte, som har uppväckt hans vrede.

<span id="an_7:30">7:30</span> Juda barn hava ju gjort vad ont är i mina
ögon, säger HERREN; de hava satt upp sina styggelser i det hus som är
uppkallat efter mitt namn, och de hava så orenat det.

<span id="an_7:31">7:31</span> Och Tofethöjderna i Hinnoms sons dal hava
de byggt upp, för att där uppbränna sina söner och döttrar i eld, fastän
jag aldrig har bjudit eller ens tänkt mig något sådant.

<span id="an_7:32">7:32</span> Se, därför skola dagar komma, säger
HERREN, då man icke mer skall säga »Tofet» eller »Hinnoms sons dal»,
utan »Dråpdalen», och då man skall begrava i Tofet, därför att ingen
annan plats finnes.

<span id="an_7:33">7:33</span> Ja, detta folks döda kroppar skola bliva
mat åt himmelens fåglar och markens djur, och ingen skall skrämma bort
dem.

<span id="an_7:34">7:34</span> Och i Juda städer och på Jerusalems gator
skall jag göra slut på fröjderop och glädjerop, på rop för brudgum och
rop för brud, ty landet skall bliva ödelagt.

<span id="an_8:1">8:1</span> på den tiden, säger HERREN, skall man kasta
Juda konungars och furstars ben, och prästernas och profeternas ben, och
Jerusalems invånares ben ut ur deras gravar

<span id="an_8:2">8:2</span> och kringströ dem inför solen och månen och
himmelens hela härskara, som de hava älskat, tjänat och efterföljt, sökt
och tillbett; man skall icke sedan samla dem tillhopa eller begrava dem,
utan de skola bliva gödsel på marken.

<span id="an_8:3">8:3</span> Och alla kvarblivna, de som lämnas kvar av
detta onda släkte, skola hellre vilja dö än leva, vilka än de orter må
vara, dit dessa kvarlämnade bliva fördrivna av mig, säger HERREN Sebaot.

<span id="an_8:4">8:4</span> Du skall ock säga till dem: Så säger
HERREN: Om någon faller, står han ju upp igen; om någon går bort, vänder
han ju tillbaka.

<span id="an_8:5">8:5</span> Varför går det då bort i beständig
avfällighet, detta folk i Jerusalem? Varför hålla de fast vid sitt svek
och vilja icke vända tillbaka?

<span id="an_8:6">8:6</span> Jag har givit akt och hört huru de tala vad
orätt är; ingen enda finnes, som ångrar sin ondska, ingen säger: »Vad
har jag gjort!» Alla löpa de bort, lika hästar som rusa åstad i striden.

<span id="an_8:7">8:7</span> Till och med hägern under himmelen känner
ju sin bestämda tid, och turturduvan, svalan och tranan taga i akt tiden
för sin återkomst; mitt folk däremot känner ej HERRENS rätter.

<span id="an_8:8">8:8</span> Huru kunnen I då säga: »Vi äro visa och
hava HERRENS lag ibland oss»? Icke så, de skriftlärdes lögnpenna har
förvandlat den i lögn.

<span id="an_8:9">8:9</span> Sådana visa skola komma på skam, komma till
korta och bliva snärjda. De hava ju förkastat HERRENS ord, vari äro de
då visa?

<span id="an_8:10">8:10</span> Så skall jag nu giva deras hustrur åt
andra och deras åkrar åt erövrare Ty alla, både små och stora, söka
orätt vinning; både profeter och präster fara allasammans med lögn,

<span id="an_8:11">8:11</span> de taga det lätt med helandet av dottern
mitt folks skada; de säga: »Allt står väl till, allt står väl till», och
dock står icke allt väl

<span id="an_8:12">8:12</span> De skola komma på skam, övade styggelse.
Likväl känna de alls icke skam och veta icke av att blygas. Därför skola
de falla bland de andra; när hemsökelsen träffar dem, skola de komma på
fall, säger HERREN.

<span id="an_8:13">8:13</span> Jag skall bortrycka och förgöra dem,
säger HERREN. Inga druvor växa på vinträden, och inga fikon på
fikonträden, utan till och med löven äro vissnade: De bud jag gav dem
överträda de.

<span id="an_8:14">8:14</span> Varför sitta vi här stilla? Församlen
eder och låt oss fly in i de befästa städerna och förgås där; ty HERREN,
vår Gud, vill förgöra oss, han giver oss gift att dricka därför att vi
syndade mot HERREN.

<span id="an_8:15">8:15</span> V bida efter frid, men intet gott kommer,
efter en tid då vi skulle bliva helade, men se, förskräckelse kommer.

<span id="an_8:16">8:16</span> Från Dan hör man frustandet av hans
hästar; för hans hingstars gnäggande bävar hela landet. De komma och
förtära landet med allt vad däri är, staden med dem som bo däri.

<span id="an_8:17">8:17</span> Ty se, jag sänder emot eder ormar,
basilisker, mot vilka ingen besvärjelse hjälper, och de skola stinga
eder, säger HERREN.

<span id="an_8:18">8:18</span> Var skall jag finna vederkvickelse i min
sorg? Mitt hjärta är sjukt i mig.

<span id="an_8:19">8:19</span> Hör, dottern mitt folk ropar i fjärran
land: »Finnes då icke HERREN i Sion? Är dennes konung icke mer där?» Ja,
varför hava de förtörnat mig med sina beläten, med sina främmande
avgudar?

<span id="an_8:20">8:20</span> Skördetiden är förbi, sommaren är till
ända, och ingen frälsning har kommit oss till del.

<span id="an_8:21">8:21</span> Jag är förkrossad, därför att dottern
mitt folk så krossas, jag går sörjande, häpnad har gripit mig.

<span id="an_8:22">8:22</span> Finnes då ingen balsam i Gilead, finnes
ingen läkare där? Eller varför bliver dottern mitt folk icke helad från
sina sår?

<span id="an_9:1">9:1</span> Ack att mitt huvud vore en vattenbrunn och
mina ögon en tårekälla, så att jag kunde gråta dag och natt över de
slagna hos dottern mitt folk!

<span id="an_9:2">9:2</span> Ack att jag hade ett härbärge i öknen, så
att jag kunde övergiva mitt folk och draga bort ifrån dem! Ty de äro
allasammans äktenskapsbrytare, en församling av trolösa.

<span id="an_9:3">9:3</span> Sin tungas båge spänna de till att avskjuta
lögner, och till sanning bruka de icke sin makt i landet. Nej, de gå
från ogärning till ogärning, men mig vilja de ej veta av, säger HERREN.

<span id="an_9:4">9:4</span> Var och en tage sig till vara för sin vän,
och ingen förlite sig på någon sin broder; ty den ene brodern gör allt
för att bedraga den andre, och den ene vännen går omkring och förtalar
den andre.

<span id="an_9:5">9:5</span> Var och en handlar svikligt mot sin vän,
och ingen talar vad sant är; de öva sina tungor i att tala lögn de
arbeta sig trötta med att göra illa.

<span id="an_9:6">9:6</span> Du bor mitt ibland falskhet; i sin falskhet
vilja de ej veta av mig, säger HERREN.

<span id="an_9:7">9:7</span> Därför säger HERREN Sebaot så. Se, jag
måste luttra och pröva dem; ty vad annat kan jag göra, då nu dottern
mitt folk är sådan?

<span id="an_9:8">9:8</span> Deras tunga är en mördande pil; vad den
talar är svek. Med munnen tala de vänligt till sin nästa, men i hjärtat
lägga de försåt för honom.

<span id="an_9:9">9:9</span> Skulle jag icke för sådant hemsöka dem?
säger HERREN. Skulle icke min själ hämnas på ett sådant folk som detta
är?

<span id="an_9:10">9:10</span> Över bergen vill jag gråta och sjunga
sorgesång; jag vill höja klagosång över betesmarkerna i öknen. Ty de äro
förbrända, så att ingen går där fram och inga läten av boskap där höras;
både himmelens fåglar och fyrfotadjuren hava flytt och äro borta.

<span id="an_9:11">9:11</span> Jag skall göra Jerusalem till en stenhop,
till en boning för schakaler, och Juda städer till en ödemark, där ingen
bor.

<span id="an_9:12">9:12</span> Vem är en vis man, så att han förstår
detta? Och till vem har HERRENS mun talat, så att han kan förklara
detta: varför landet har blivit så fördärvat, förbränt såsom en öken,
där ingen går fram?

<span id="an_9:13">9:13</span> Och HERREN svarade: Jo, därför att de
hava övergivit min lag, den som jag förelade dem, och icke hava hört min
röst och vandrat efter den

<span id="an_9:14">9:14</span> utan vandrat efter sina egna hjärtans
hårdhet och efterföljt Baalerna, såsom deras fader lärde dem.

<span id="an_9:15">9:15</span> Därför säger HERREN Sebaot, Israels Gud,
så: Se, jag skall giva detta folk malört att äta och gift att dricka.

<span id="an_9:16">9:16</span> Och jag skall förströ dem bland folk som
varken de eller deras fäder hava känt, och skall sända svärdet efter
dem, till dess att jag har gjort ände på dem.

<span id="an_9:17">9:17</span> Så säger HERREN Sebaot: Given akt;
tillkallen gråterskor, för att de må komma, och sänden efter förfarna
kvinnor, och låten dem komma.

<span id="an_9:18">9:18</span> Låten dem med hast stämma upp sorgesång
över oss, så att våra ögon flyta i tårar och vatten strömmar från våra
ögonlock.

<span id="an_9:19">9:19</span> Ty sorgesång höres ljuda från Sion: Huru
har ej förstörelse drabbat oss! Vi hava kommit illa på skam, vi måste ju
övergiva landet, ty våra boningar hava de slagit ned.

<span id="an_9:20">9:20</span> Ja, hören, I kvinnor, HERRENS ord, och
edert öra fatte hans muns tal. Lären edra döttrar sorgesång; ja, lären
varandra klagosång.

<span id="an_9:21">9:21</span> Ty döden stiger in genom vara fönster,
han kommer in i våra palats; han utrotar barnen från gatan och
ynglingarna från torgen.

<span id="an_9:22">9:22</span> Ja, tala: Så säger HERREN: Och
människornas döda kroppar ligga såsom gödsel på marken och såsom kärvar
efter skördemannen, vilka ingen samlar upp.

<span id="an_9:23">9:23</span> Så säger HERREN: Den vise berömme sig
icke av sin vishet, den starke berömme sig icke av sin styrka, den rike
berömme sig icke av sin rikedom.

<span id="an_9:24">9:24</span> Nej, den som vill berömma sig, han
berömme sig därav att han har förstånd till att känna mig: att jag är
HERREN, som gör nåd, rätt och rättfärdighet på jorden. Ty till sådana
har jag behag, säger HERREN.

<span id="an_9:25">9:25</span> Se, dagar skola komma, säger HERREN, då
jag skall hemsöka alla omskurna som dock äro oomskurna:

<span id="an_9:26">9:26</span> Egypten, Juda, Edom, Ammons barn, Moab
och alla ökenbor med kantklippt hår. Ty hednafolken äro alla oomskurna,
och hela Israels hus har ett oomskuret hjärta.

<span id="an_10:1">10:1</span> Hören det ord som HERREN talar till eder,
I av Israels hus. Så säger HERREN:

<span id="an_10:2">10:2</span> I skolen icke vänja eder vid hedningarnas
sätt och icke förfäras för himmelens tecken, därför att hedningarna
förfäras för dem.

<span id="an_10:3">10:3</span> Ty vad folken predika är fåfängliga
avgudar. Se, av ett stycke trä från skogen hugger man ut dem, och
konstnärens händer tillyxa dem;

<span id="an_10:4">10:4</span> med silver och guld pryder man dem och
fäster dem med spikar och hammare, för att de icke skola falla omkull.

<span id="an_10:5">10:5</span> Lika fågelskrämmor på ett gurkfält stå de
där och kunna ej tala; man måste bära dem, ty de kunna ej gå. Frukten då
icke för dem, ty de kunna ej göra något ont; och att göra något gott,
det förmå de ej heller.

<span id="an_10:6">10:6</span> Men dig, HERRE, är ingen lik; du är stor,
ditt namn är stort i makt.

<span id="an_10:7">10:7</span> Vem skulle icke frukta dig, du folkens
konung? Sådant tillkommer ju dig. Ty bland folkens alla vise och i alla
deras riken finnes ingen som är dig lik.

<span id="an_10:8">10:8</span> Nej, allasammans äro de oförnuftiga och
dårar. Avgudadyrkan är att dyrka trä,

<span id="an_10:9">10:9</span> silverplåt, hämtad från Tarsis, guld,
fört ifrån Ufas, arbetat av en konstnär, av en guldsmeds händer. I blått
och rött purpurtyg stå de klädda, allasammans blott verk av
konstförfarna män.

<span id="an_10:10">10:10</span> Men HERREN är en sann Gud, han är en
levande Gud och en evig konung; för hans förtörnelse bävar jorden, och
folken kunna icke uthärda hans vrede.

<span id="an_10:11">10:11</span> Så skolen I säga till dem: De gudar som
icke hava gjort himmel och jord, de skola utrotas från jorden och ej få
finnas under himmelen.

<span id="an_10:12">10:12</span> Han har gjort jorden genom sin kraft,
han har berett jordens krets genom sin vishet, och genom sitt förstånd
har han utspänt himmelen.

<span id="an_10:13">10:13</span> När han vill låta höra sin röst, då
brusa himmelens vatten, då låter han regnskyar stiga upp från jordens
ända; han låter ljungeldar komma med regn och för vinden ut ur dess
förvaringsrum.

<span id="an_10:14">10:14</span> Såsom dårar stå då alla människor där
och begripa intet; guldsmederna komma då alla på skam med sina beläten,
ty deras gjutna beläten äro lögn, och ingen ande är i dem.

<span id="an_10:15">10:15</span> De äro fåfänglighet, en tillverkning
att le åt; när hemsökelsen kommer över dem, måste de förgås.

<span id="an_10:16">10:16</span> Men sådan är icke han som är Jakobs
del; nej, det är han som har skapat allt, och Israel är hans arvedels
stam. HERREN Sebaot är hans namn.

<span id="an_10:17">10:17</span> Samlen edert gods och fören det bort ur
landet, I som sitten under belägring.

<span id="an_10:18">10:18</span> Ty så säger HERREN: Se, denna gång
skall jag slunga bort landets inbyggare; jag skall bereda dem ångest, så
att de förnimma det.

<span id="an_10:19">10:19</span> Ve mig, jag är sönderkrossad! Oläkligt
är mitt sår. Men jag säger: Ja, detta är min plåga, jag måste bära den!

<span id="an_10:20">10:20</span> Mitt tält är förstört, och mina
tältstreck äro alla avslitna. Mina barn äro borta, de finnas icke mer;
ingen är kvar, som kan slå upp mitt tält och sätta upp mina tältdukar.

<span id="an_10:21">10:21</span> Ty herdarna voro oförnuftiga, de
frågade icke efter HERREN; därför hade de ingen framgång, och hela deras
hjord blev förskingrad.

<span id="an_10:22">10:22</span> Lyssna, något höres! Se, det nalkas!
Ett stort dån kommer från nordlandet för att göra Juda städer till en
ödemark, till en boning för schakaler.

<span id="an_10:23">10:23</span> Jag vet det, HERRE: människans väg
beror ej av henne, det står icke i vandrarens makt att rätt styra sina
steg.

<span id="an_10:24">10:24</span> Så tukta mig, HERRE likväl med måtta;
icke i din vrede, på det att du ej må göra mig till intet.

<span id="an_10:25">10:25</span> Utgjut din förtörnelse över
hedningarna, som icke känna dig, och över de släkter som ej åkalla ditt
namn. ty de hava uppätit Jakob, ja, uppätit och gjort ände på honom, och
hans boning hava de förött.

<span id="an_11:1">11:1</span> Detta är det ord som kom till Jeremia
från HERREN; han sade:

<span id="an_11:2">11:2</span> »Hören detta förbunds ord, och talen till
Juda män och till Jerusalems invånare;

<span id="an_11:3">11:3</span> säg till dem: Så säger HERREN, Israels
Gud: Förbannad vare den man som icke hör detta förbunds ord,

<span id="an_11:4">11:4</span> det som jag bjöd edra fader på den tid då
jag förde dem ut ur Egyptens land, den smältugnen, i det jag sade: Hören
min röst och gören detta, alldeles såsom jag bjuder eder, så skolen I
vara mitt folk, och jag skall vara eder Gud,

<span id="an_11:5">11:5</span> på det att jag må hålla den ed som jag
har svurit edra fäder: att giva dem ett land som flyter av mjölk och
honung, såsom ock nu har skett.» Och jag svarade och sade: »Ja, amen,
HERRE.»

<span id="an_11:6">11:6</span> Och HERREN sade till mig: Predika allt
detta i Juda städer och på gatorna i Jerusalem och säg: Hören detta
förbunds ord och gören efter dem.

<span id="an_11:7">11:7</span> Ty både på den dag då jag förde edra
fäder ut ur Egyptens land och sedan ända till denna dag har jag varnat
dem, ja, titt och ofta har jag varnat dem och sagt: »Hören min röst»;

<span id="an_11:8">11:8</span> men de ville icke höra eller böja sitt
öra därtill, utan vandrade var och en i sitt onda hjärtas hårdhet.
Därför lät jag ock komma över dem allt vad jag hade sagt i det förbund
som jag bjöd dem hålla, men som de dock icke höllo.

<span id="an_11:9">11:9</span> Och HERREN sade till mig: Jag vet huru
Juda män och Jerusalems invånare hava sammansvurit sig.

<span id="an_11:10">11:10</span> De hava vänt tillbaka till sina
förfäders missgärningar, deras som icke ville höra mina ord. Själva hava
de så följt efter andra gudar och tjänat dem. Ja, Israels hus och Juda
hus hava brutit det förbund som jag slöt med deras fäder.

<span id="an_11:11">11:11</span> Därför säger HERREN så: Se, jag skall
låta en olycka komma över dem, som de icke skola kunna undkomma; och när
de då ropa till mig, skall jag icke höra dem.

<span id="an_11:12">11:12</span> Och om så Juda städer och Jerusalems
invånare gå bort och ropa till de gudar åt vilka de pläga tända
offereld, så skola dessa alls icke kunna frälsa dem i deras olyckas tid.

<span id="an_11:13">11:13</span> Ty så många som dina städer äro, så
många hava dina gudar blivit, du Juda; och så många som gatorna äro i
Jerusalem, så många altaren haven I satt upp åt skändlighetsguden:
altaren till att tända offereld åt Baal.

<span id="an_11:14">11:14</span> Så må du nu icke bedja för detta folk
eller frambära någon klagan och förbön för dem; ty jag vill icke höra,
när de ropa till mig för sin olyckas skull.

<span id="an_11:15">11:15</span> Vad har min älskade att göra i mitt
hus, då hon, ja, hela hopen, övar sådan skändlighet? Kan heligt kött
komma såsom offer från dig? När du får bedriva din ondska, då fröjdar du
dig ju.

<span id="an_11:16">11:16</span> »Ett grönskande olivträd, prytt med
sköna frukter», så kallade HERREN dig; men nu har han med stort och
väldigt dån tänt upp en eld omkring det trädet, så att dess grenar
fördärvas.

<span id="an_11:17">11:17</span> Ja, HERREN Sebaot, han som planterade
dig, har beslutit olycka över dig, för den ondskas skull som Israels och
Juda hus hava bedrivit till att förtörna mig, i det att de hava tänt
offereld åt Baal.

<span id="an_11:18">11:18</span> HERREN kungjorde det för mig, så att
jag fick veta det; ja, du lät mig se vad de förehade.

<span id="an_11:19">11:19</span> Själv var jag såsom ett menlöst lamm
som föres bort till att slaktas; jag visste ej att de förehade anslag
mot mig: »Låt oss fördärva trädet med dess frukt, låt oss utrota honom
ur de levandes land, så att man icke mer kommer ihåg hans namn.»

<span id="an_11:20">11:20</span> Men HERREN Sebaot är en rättfärdig
domare, som prövar njurar och hjärta. Så låt mig då få se din hämnd på
dem, ty för dig har jag lagt fram min sak.

<span id="an_11:21">11:21</span> Därför säger HERREN så om Anatots män,
dem som stå efter ditt liv och säga: »Profetera icke i HERRENS namn, om
du icke vill dö för vår hand»

<span id="an_11:22">11:22</span> ja, därför säger HERREN Sebaot så: Se,
jag skall hemsöka dem; deras unga män skola dö genom svärd, deras söner
och döttrar skola dö genom hunger.

<span id="an_11:23">11:23</span> Och intet skall bliva kvar av dem; ty
jag skall låta olycka drabba Anatots män, när deras hemsökelses år
kommer.

<span id="an_12:1">12:1</span> HERRE, om jag vill gå till rätta med dig,
så behåller du dock rätten. Likväl måste jag tala med dig om vad rätt
är. Varför går det de ogudaktiga så väl? Varför hava alla trolösa så god
lycka?

<span id="an_12:2">12:2</span> Du planterar dem, och de slå rot; de växa
och bära frukt. Nära är du i deras mun, men fjärran är du från deras
innersta.

<span id="an_12:3">12:3</span> Men du, HERRE, känner mig; du ser mig och
prövar huru mitt hjärta är mot dig. Ryck dem bort såsom får till att
slaktas, och invig dem till en dödens dag.

<span id="an_12:4">12:4</span> Huru länge skall landet ligga sörjande
och gräset på marken allestädes förtorka, så att både fyrfotadjur och
fåglar förgås för inbyggarnas ondskas skull, under det att dessa säga:
»Han skall icke se vår undergång»

<span id="an_12:5">12:5</span> Om du icke orkar löpa i kapp med
fotgängare, huru vill du då taga upp tävlan med hästar? Och om du nu
känner dig trygg i ett fredligt land, huru skall det gå dig bland
Jordanbygdens snår?

<span id="an_12:6">12:6</span> Se, till och med dina bröder och din
faders hus äro ju trolösa mot dig; till och med dessa ropa med full hals
bakom din rygg. Du må icke tro på dem, om de ock tala vänligt till dig.

<span id="an_12:7">12:7</span> Jag har övergivit mitt hus, förskjutit
min arvedel; det som var kärast för min själ lämnade jag i fiendehand.

<span id="an_12:8">12:8</span> Hon som är min arvedel blev mot mig såsom
ett lejon i skogen; hon har höjt sin röst mot mig, därför har jag fattat
hat till henne.

<span id="an_12:9">12:9</span> Skall min arvedel vara mot mig såsom en
brokig rovfågel -- då må ock rovfåglar komma emot henne från alla sidor.
Upp, samlen tillhopa alla markens djur, och låten dem komma för att äta!

<span id="an_12:10">12:10</span> Herdar i mängd fördärva min vingård och
förtrampa min åker; de göra min sköna åker till en öde öken. Man gör den
till en ödemark;

<span id="an_12:11">12:11</span> sörjande och öde ligger den framför
mig. Hela landet ödelägges, ty ingen finnes, som vill akta på.

<span id="an_12:12">12:12</span> Över alla höjder i öknen rycka
förhärjare fram, ja, HERRENS svärd förtär allt, från den ena ändan av
landet till den andra; intet kött kan finna räddning.

<span id="an_12:13">12:13</span> De hava sått vete, men skördat tistel;
de hava mödat sig fåfängt. Ja, I skolen komma på skam med eder gröda för
HERRENS glödande vredes skull.

<span id="an_12:14">12:14</span> Så säger HERREN om alla de onda grannar
som förgripa sig på den arvedel jag har givit åt mitt folk Israel: Se,
jag skall rycka dem bort ur deras land, och Juda hus skall jag rycka
undan ifrån dem.

<span id="an_12:15">12:15</span> Men därefter, sedan jag har ryckt dem
bort, skall jag åter förbarma mig över dem och låta dem komma tillbaka,
var och en till sin arvedel och var och en till sitt land.

<span id="an_12:16">12:16</span> Om de då rätt lära sig mitt folks
vägar, så att de svärja vid mitt namn: »Så sant HERREN lever», likasom
de förut lärde mitt folk att svärja vid Baal, då skola de bliva
upprättade mitt ibland mitt folk.

<span id="an_12:17">12:17</span> Men om de icke vilja höra, så skall jag
alldeles bortrycka och förgöra det folket, säger HERREN.

<span id="an_13:1">13:1</span> Så sade HERREN till mig: »Gå bort och köp
dig en linnegördel, och sätt den omkring dina länder, men låt den icke
komma i vatten.»

<span id="an_13:2">13:2</span> Och jag köpte en gördel, såsom HERREN
hade befallt, och satte den omkring mina länder.

<span id="an_13:3">13:3</span> Då kom HERRENS ord till mig för andra
gången; han sade:

<span id="an_13:4">13:4</span> »Tag gördeln som du har köpt, och som du
bär omkring dina länder, och stå upp och gå bort till Frat, och göm den
där i en stenklyfta.»

<span id="an_13:5">13:5</span> Och jag gick bort och gömde den vid Frat,
såsom HERREN hade bjudit mig.

<span id="an_13:6">13:6</span> Sedan, en lång tid därefter, sade HERREN
till mig: »Stå upp och gå bort till Frat, och hämta därifrån den gördel
som jag bjöd dig gömma där.»

<span id="an_13:7">13:7</span> Och jag gick bort till Frat och grävde
upp gördeln och hämtade fram den från det ställe där jag hade gömt den.
Och se, gördeln var fördärvad, så att den icke mer dugde till något.

<span id="an_13:8">13:8</span> Då kom HERRENS ord till mig; han sade:

<span id="an_13:9">13:9</span> Så säger HERREN: På samma sätt skall jag
sända fördärv över Judas och Jerusalems stora högmod.

<span id="an_13:10">13:10</span> Detta onda folk, som icke vill höra
mitt ord, utan vandrar i sitt hjärtas hårdhet och följer efter andra
gudar och tjänar och tillbeder dem, det skall bliva såsom denna gördel
vilken icke duger till något.

<span id="an_13:11">13:11</span> Ty likasom en mans gördel sluter sig
tätt omkring hans länder, så lät jag hela Israels hus och hela Juda hus
sluta sig till mig, säger HERREN, på det att de skulle vara mitt folk
och bliva mig till berömmelse, lov och ära; men de ville icke höra.

<span id="an_13:12">13:12</span> Säg därför till dem detta ord: Så säger
HERREN, Israels Gud: Alla vinkärl äro till för att fyllas med vin. Och
när de då säga till dig: »Skulle vi icke veta att alla vinkärl äro till
för att fyllas med vin?»,

<span id="an_13:13">13:13</span> så svara dem: Så säger HERREN: Se, jag
skall fylla detta lands alla inbyggare, konungarna som sitta på Davids
tron, och prästerna och profeterna, ja, alla Jerusalems invånare, så att
de bliva druckna.

<span id="an_13:14">13:14</span> Och jag skall krossa dem, den ene mot
den andre, både fäder och barn, säger HERREN. Jag skall icke hava någon
misskund, icke skona och icke förbarma mig, så att jag avstår från att
fördärva dem.

<span id="an_13:15">13:15</span> Hören och lyssnen härtill, varen icke
övermodiga; ty HERREN har talat.

<span id="an_13:16">13:16</span> Given HERREN, eder Gud, ära, förrän han
låter mörkret komma, och förrän edra fötter snubbla på bergen, när det
skymmer; ty det ljus I förbiden skall han byta i dödsskugga och göra
till töcken.

<span id="an_13:17">13:17</span> Men om I icke hören härpå, så måste min
själ i lönndom sörja över sådant övermod, och mitt öga måste bitterligen
gråta och flyta i tårar, därför att HERRENS hjord då bliver bortförd i
fångenskap.

<span id="an_13:18">13:18</span> Säg till konungen och konungamodern:
Sätten eder lågt ned, ty den härlighetens krona som prydde edert huvud
har fallit av eder.

<span id="an_13:19">13:19</span> Städerna i Sydlandet äro tillslutna,
och ingen finnes, som öppnar dem; hela Juda är bortfört i fångenskap,
ja, bortfört helt och hållet.

<span id="an_13:20">13:20</span> Lyften upp edra ögon och sen huru de
komma norrifrån. Var är nu hjorden som var dig given, den hjord som var
din ära?

<span id="an_13:21">13:21</span> Vad vill du säga, när han sätter till
herrar över dig män som du själv har lärt att komma till dig såsom
älskare? Skulle du då icke gripas av vånda såsom en kvinna i barnsnöd?

<span id="an_13:22">13:22</span> Men om du säger i ditt hjärta: »Varför
har det gått mig så?», så vet: for din stora missgärnings skull blev
ditt mantelsläp upplyft och dina fötter nesligt blottade.

<span id="an_13:23">13:23</span> Kan väl en etiopier förvandla sin hud
eller en panter sina fläckar? Då skullen också I kunna göra något gott,
I som ären så övade i ondska.

<span id="an_13:24">13:24</span> Välan, jag vill förskingra dem såsom
strå som far bort för öknens vind.

<span id="an_13:25">13:25</span> Detta skall vara din lott och din
beskärda del från mig, säger HERREN, därför att du har förgätit mig och
förlitat dig på lögn.

<span id="an_13:26">13:26</span> Därför skall jag ock draga upp ditt
mantelsläp över ditt ansikte, så att man får se din skam.

<span id="an_13:27">13:27</span> Din otukt, ditt vrenskande, ditt
skändliga otuktsväsen -- på höjderna, på fältet har jag sett dina
styggelser. Ve dig, Jerusalem! Du kommer icke att bliva ren -- på huru
lång tid ännu?

<span id="an_14:1">14:1</span> Detta är det HERRENS ord som kom till
Jeremia angående torkan.

<span id="an_14:2">14:2</span> Juda ligger sörjande, dess portar äro
förfallna, likasom i sorgdräkt luta de mot jorden, och ett klagorop
stiger upp från Jerusalem.

<span id="an_14:3">14:3</span> Stormännen där sända de små efter vatten,
men när de komma till dammarna, finna de intet vatten; de måste vända
tillbaka med tomma kärl. De stå där med skam och blygd och måste hölja
över sina huvuden.

<span id="an_14:4">14:4</span> För markens skull, som ligger vanmäktig,
därför att intet regn faller på jorden, stå åkermännen med skam och
måste hölja över sina huvuden.

<span id="an_14:5">14:5</span> Ja, också hinden på fältet övergiver sin
nyfödda kalv, därför att intet grönt finnes

<span id="an_14:6">14:6</span> Och vildåsnorna stå på höjderna och
flämta såsom schakaler; deras ögon försmäkta, därför att gräset är
borta.

<span id="an_14:7">14:7</span> Om än våra missgärningar vittna emot oss,
så hjälp dock, HERRE, för ditt namns skull. Ty vår avfällighet är stor;
mot dig hava vi syndat.

<span id="an_14:8">14:8</span> Du Israels hopp dess frälsare i nödens
tid, varför är du såsom en främling i landet, lik en vägfarande som slår
upp sitt tält allenast för en natt?

<span id="an_14:9">14:9</span> Varför är du lik en rådlös man, lik en
hjälte som icke kan hjälpa? Du bor ju dock mitt ibland oss, HERRE, och
vi äro uppkallade efter ditt namn; så övergiv oss då icke.

<span id="an_14:10">14:10</span> Så säger HERREN om detta folk: På detta
sätt driva de gärna omkring, de hålla icke sina fötter i styr. Därför
har HERREN intet behag till dem; nej, han kommer nu ihåg deras
missgärning och hemsöker deras synder.

<span id="an_14:11">14:11</span> Och HERREN sade till mig: Du må icke
bedja om något gott för detta folk.

<span id="an_14:12">14:12</span> Ty om de än fasta, så vill jag dock
icke höra deras rop, och om de än offra brännoffer och spisoffer så har
jag intet behag till dem, utan vill förgöra dem med svärd, hungersnöd
och pest.

<span id="an_14:13">14:13</span> Då sade jag: »Ack Herre, HERRE!
Profeterna säga ju till dem: I skolen icke se något svärd, ej heller
skall hungersnöd träffa eder, nej, en varaktig frid skall jag giva eder
på denna plats.»

<span id="an_14:14">14:14</span> Men HERREN sade till mig: Profeterna
profetera lögn i mitt namn; jag har icke sänt dem eller givit dem någon
befallning eller talat till dem. Lögnsyner och tomma spådomar och
fåfängligt tal och sina egna hjärtans svek är det de profetera för eder.

<span id="an_14:15">14:15</span> Därför säger HERREN så om de profeter
som profetera i mitt namn, fastän jag icke har sänt dem, och som säga
att svärd och hungersnöd icke skola komma i detta land: Jo, genom svärd
och hunger skola dessa profeter förgås.

<span id="an_14:16">14:16</span> Och folket som de profetera för, både
män och hustrur, både söner och döttrar, skola komma att ligga på
Jerusalems gator, slagna av hunger och svärd, och ingen skall begrava
dem; och jag skall utgjuta deras ondska över dem.

<span id="an_14:17">14:17</span> Men du skall säga till dem detta ord:
Mina ögon flyta i tårar natt och dag och få ingen ro, ty jungfrun,
dottern mitt folk har drabbats av stor förstöring, av ett svårt och
oläkligt sår.

<span id="an_14:18">14:18</span> Om jag går ut på marken, se, då ligga
där svärdsslagna män; och kommer jag in i staden, så mötes jag där av
hungerns plågor. Ja, både profeter och präster nödgas draga från ort
till ort, till ett land som de icke känna.

<span id="an_14:19">14:19</span> Har du då alldeles förkastat Juda? Har
din själ begynt försmå Sion? Eller varför har du slagit oss så, att
ingen kan hela oss? Vi bida efter frid, men intet gott kommer, efter en
tid då vi skulle bliva helade, men se, förskräckelse kommer.

<span id="an_14:20">14:20</span> HERRE, vi känna vår ogudaktighet, våra
fäders missgärning, ty vi hava syndat mot dig.

<span id="an_14:21">14:21</span> För ditt namns skull, förkasta oss
icke, låt din härlighets tron ej bliva föraktad; kom ihåg ditt förbund
med oss, och bryt det icke.

<span id="an_14:22">14:22</span> Finnas väl bland hedningarnas
fåfängliga avgudar sådana som kunna giva regn? Eller kan himmelen av sig
själv låta regnskurar falla? Är det icke dig, HERRE, vår Gud, som vi
måste förbida? Det är ju du som har gjort allt detta.

<span id="an_15:1">15:1</span> Men HERREN sade till mig; Om än Mose och
Samuel trädde inför mig, så skulle min själ dock icke vända sig till
detta folk. Driv dem bort ifrån mitt ansikte och låt dem gå.

<span id="an_15:2">15:2</span> Och om de fråga dig: »Vart skola vi gå?»,
så skall du svara dem: Så säger HERREN: I pestens våld den som hör
pesten till, i svärdets våld den som hör svärdet till, i hungerns våld
den som hör hungern till, i fångenskapens våld den som hör fångenskapen
till.

<span id="an_15:3">15:3</span> Fyra slags hemsökelser skall jag låta
komma över dem, säger HERREN: svärdet, som skall dräpa dem, hundarna,
som skola släpa bort dem, himmelens fåglar och vilddjuren på marken, som
skola äta upp och fördärva dem.

<span id="an_15:4">15:4</span> Och jag skall göra dem till en varnagel
för alla riken på jorden, till straff för det som Manasse, Hiskias son,
Juda konung, har gjort i Jerusalem.

<span id="an_15:5">15:5</span> Ty vem kan hava misskund med dig,
Jerusalem, och vem kan ömka dig, och vem kan vilja komma för att fråga
om det står väl till med dig?

<span id="an_15:6">15:6</span> Du själv försköt mig, säger HERREN; du
gick din väg bort. Därför uträckte jag mot dig min hand och fördärvade
dig; jag hade tröttnat att förbarma mig.

<span id="an_15:7">15:7</span> Ja, jag kastade dem med kastskovel vid
landets portar, jag gjorde föräldrarna barnlösa, jag förgjorde mitt
folk, då de ej ville vända om från sina vägar.

<span id="an_15:8">15:8</span> Deras änkor blevo genom mig talrikare än
sanden i havet; över mödrarna till deras unga lät jag förhärjare komma
mitt på ljusa dagen; plötsligt lät jag ångest och förskräckelse falla
över dem.

<span id="an_15:9">15:9</span> Om en moder än hade sju söner, måste hon
dock giva upp andan i sorg; hennes sol gick ned, medan det ännu var dag,
hon måste bliva till skam och blygd. Och vad som är kvar av dem skall
jag giva till pris åt deras fienders svärd, säger HERREN

<span id="an_15:10">15:10</span> »Ve mig, min moder, att du har fött
mig, mig som är till kiv och träta för hela landet! Jag har icke drivit
ocker, ej heller har någon behövt ockra på mig; likväl förbanna de mig
alla.»

<span id="an_15:11">15:11</span> Men HERREN svarade: »Sannerligen, jag
skall styrka dig och låta det gå dig väl. Sannerligen, jag skall så
göra, att dina fiender komma och bönfalla inför dig i olyckans och
nödens tid.

<span id="an_15:12">15:12</span> Kan man bryta sönder järn, järn från
norden, eller koppar?» --

<span id="an_15:13">15:13</span> Ditt gods och dina skatter skall jag
lämna till plundring, och det utan betalning, till straff för allt vad
du har syndat i hela ditt land.

<span id="an_15:14">15:14</span> Och jag skall låta dina fiender föra
dig in i ett land som du icke känner. Ty min vredes eld är upptänd; mot
eder skall det brinna.

<span id="an_15:15">15:15</span> HERRE, du vet det. Tänk på mig och låt
dig vårda om mig, och skaffa mig hämnd på mina förföljare; tag mig icke
bort, du som är långmodig. Betänk huru jag bär smälek för din skull

<span id="an_15:16">15:16</span> När jag fick dina ord, blevo de min
spis, ja, dina ord blevo för mig mitt hjärtas fröjd och glädje; ty jag
är uppkallad efter ditt namn, HERRE, härskarornas Gud.

<span id="an_15:17">15:17</span> Jag har icke suttit i gycklares samkväm
och förlustat mig där; för din hands skull har jag måst sitta ensam, ty
du har uppfyllt mig med förgrymmelse.

<span id="an_15:18">15:18</span> Varför skall jag då plågas så
oavlåtligt, och varför är mitt sår så ohelbart? Det vill ju icke läkas.
Ja, du bliver för mig såsom en försinande bäck, så som ett vatten som
ingen kan lita på.

<span id="an_15:19">15:19</span> Därför säger HERREN så: Om du vänder
åter, så vill jag låta dig komma åter och bliva min tjänare. Och om du
frambär ädel metall utan slagg, så skall du få tjäna mig såsom mun.
Dessa skola då vända åter till dig, men du skall icke vända åter till
dem.

<span id="an_15:20">15:20</span> Och jag skall göra dig inför detta folk
till en fast kopparmur, så att de icke skola bliva dig övermäktiga, om
de vilja strida mot dig; ty jag är med dig och vill frälsa dig och vill
hjälpa dig, säger HERREN.

<span id="an_15:21">15:21</span> Jag skall hjälpa dig ut ur de ondas
våld och skall förlossa dig ur våldsverkarnas hand.

<span id="an_16:1">16:1</span> Och HERRENS ord kom till mig; han sade:

<span id="an_16:2">16:2</span> Du skall icke taga dig någon hustru eller
skaffa dig några söner och döttrar på denna plats.

<span id="an_16:3">16:3</span> Ty så säger HERREN om de söner och
döttrar som bliva I födda på denna plats, och om mödrarna som hava fött
dem, och om fäderna som hava avlat dem i detta land:

<span id="an_16:4">16:4</span> Av svåra sjukdomar skola de dö; man skall
icke hålla dödsklagan efter dem eller begrava dem, utan de skola bliva
gödsel på marken. Och genom svärd och hunger skola de förgås, och deras
döda kroppar skola bliva mat åt himmelens fåglar och markens djur. I

<span id="an_16:5">16:5</span> Ty så säger HERREN: Du skall icke gå in i
något sorgehus och icke begiva dig åstad för att hålla dödsklagan, ej
heller ömka dem; ty jag har tagit bort min frid ifrån detta folk, säger
HERREN, ja, min nåd och barmhärtighet.

<span id="an_16:6">16:6</span> Och både stora och små skola dö i detta
land, utan att bliva begravna; och man skall icke hålla dödsklagan efter
dem, och ingen skall för deras skull rista märken på sig eller raka sitt
huvud.

<span id="an_16:7">16:7</span> Man skall icke bryta bröd åt någon, för
att trösta honom i sorgen efter en död, och icke giva någon
tröstebägaren att dricka, när han har förlorat fader eller moder.

<span id="an_16:8">16:8</span> Och i gästabudshus skall du icke heller
gå in för att sitta med dem och äta och dricka.

<span id="an_16:9">16:9</span> Ty så säger HERREN Sebaot, Israels Gud:
Se, inför edra ögon, och medan I ännu leven, skall jag på denna plats
göra slut på fröjderop och glädjerop, på rop för brudgum och rop för
brud. I

<span id="an_16:10">16:10</span> När du nu förkunnar alla dessa ord för
detta folk och de då fråga dig: »Varför har HERREN uttalat över oss all
denna stora olycka? Och vari består den missgärning och synd som vi hava
begått mot HERREN, vår Gud?»,

<span id="an_16:11">16:11</span> då skall du svara dem: »Jo, edra fäder
övergåvo mig, säger HERREN, och följde efter andra gudar och tjänade och
tillbådo dem; ja, mig övergåvo de och höllo icke min lag.

<span id="an_16:12">16:12</span> Och I själva haven gjort ännu mer ont,
än edra fäder gjorde; ty se, I vandren var och en efter sitt onda
hjärtas hårdhet, och I viljen icke höra mig.

<span id="an_16:13">16:13</span> Därför skall jag ock slunga eder bort
ur detta land, till ett land son varken I eller edra fäder haven känt,
och där Skolen I få tjäna andra gudar både dag och natt; ty jag skall
icke hava någon misskund med eder.»

<span id="an_16:14">16:14</span> Se, därför skola dagar komma, säger
HERREN, då man icke mer skall säga: »Så sant HERREN lever, han som har
fört Israels barn upp ur Egyptens land»,

<span id="an_16:15">16:15</span> utan: »Så sant HERREN lever, han som
har fört Israels barn upp ur nordlandet, och ur alla andra länder till
vilka han hade drivit dem bort.» Ty jag skall föra dem tillbaka till
deras land, det som jag gav åt deras fäder.

<span id="an_16:16">16:16</span> Se, jag skall sända bud efter många
fiskare, säger HERREN, och de skola fiska upp dem; och sedan skall jag
sända bud efter många jägare, och de skola jaga dem ned från alla berg
och alla höjder och ut ur stenklyftorna.

<span id="an_16:17">16:17</span> Ty mina ögon äro riktade på alla deras
vägar; de kunna icke gömma sig för mitt ansikte och deras missgärning är
icke fördold för mina ögon.

<span id="an_16:18">16:18</span> Och först skall jag i dubbelt mått
vedergälla dem för deras missgärning och synd, för att de hava oskärat
mitt land, i det att de hava uppfyllt min arvedel med sina styggeliga
och skändliga avgudars döda kroppar.

<span id="an_16:19">16:19</span> HERRE, du min starkhet och mitt värn,
du min tillflykt på nödens dag, till dig skola hedningarna komma från
jordens ändar och skola säga: »Allenast lögn hava våra fäder fått i arv.
fåfängliga avgudar, av vilka ingen kan hjälpa.

<span id="an_16:20">16:20</span> Kan väl en människa göra sig gudar?
Nej, de gudarna äro inga gudar.

<span id="an_16:21">16:21</span> Därför vill jag nu denna gång låta dem
förnimma det, jag vill låta dem känna min hand och min makt, för att de
må veta att mitt namn är HERREN.

<span id="an_17:1">17:1</span> Juda synd är uppskriven med järnstift,
med diamantgriffel; den är inristad på deras hjärtas tavla och på edra
altarens horn,

<span id="an_17:2">17:2</span> så visst som deras barn vid gröna träd
och på höga kullar komma ihåg sina altaren och Aseror.

<span id="an_17:3">17:3</span> Du mitt berg på fältet, ditt gods, ja,
alla dina skatter skall jag lämna till plundring, så ock dina
offerhöjder, till straff för vad du har syndat i hela ditt land.

<span id="an_17:4">17:4</span> Och du skall nödgas avstå -- och detta
genom din egen förskyllan -- från den arvedel som jag har givit dig; och
jag skall låta dig tjäna dina fiender i ett land som du icke känner. Ty
I haven upptänt min vredes eld, och den skall brinna till evig tid.

<span id="an_17:5">17:5</span> Så säger HERREN: Förbannad är den man som
förtröstar på människor och sätter kött sig till arm och med sitt hjärta
viker av ifrån HERREN.

<span id="an_17:6">17:6</span> Han skall bliva såsom en torr buske på
hedmarken och skall icke få se något gott komma, utan skall bo på
förbrända platser i öknen, i ett land med salthedar, där ingen bor.

<span id="an_17:7">17:7</span> Men välsignad är den man som förtröstar
på HERREN, den som har HERREN till sin förtröstan.

<span id="an_17:8">17:8</span> Han är lik ett träd som är planterat vid
vatten, och som sträcker ut sina rötter till bäcken; ty om än hetta
kommer, så förskräckes det icke, utan bevarar sina löv grönskande; och
om ett torrt år kommer, så sörjer det icke och upphör ej heller att bara
frukt.

<span id="an_17:9">17:9</span> Ett illfundigt och fördärvat ting är
hjärtat framför allt annat; vem kan förstå det?

<span id="an_17:10">17:10</span> Dock, Jag, HERREN, utrannsakar hjärtat
och prövar njurarna, och giver så åt var och en efter hans vägar, efter
hans gärningars frukt.

<span id="an_17:11">17:11</span> Lik en rapphöna som ruvar på ägg, vilka
hon ej själv har lagt, är den som samlar rikedom med orätt; i sina halva
dagar måste han lämna den och vid sitt slut skall han stå såsom en dåre.

<span id="an_17:12">17:12</span> En härlighetens tron, en urgammal höjd
är vår helgedoms plats.

<span id="an_17:13">17:13</span> HERREN är Israels hopp; alla som
övergiva dig komma på skam. de som vika av ifrån mig likna en skrift i
sanden; ty de hava övergivit HERREN, källan med det friska vattnet.

<span id="an_17:14">17:14</span> Hela du mig, HERRE, så varde jag helad;
fräls mig du, så varder jag frälst. Ty du är mitt lov.

<span id="an_17:15">17:15</span> Se, dessa säga till mig: »Vad bliver av
HERRENS ord? Må det fullbordas!»

<span id="an_17:16">17:16</span> Det är ju så, att jag ej har
undandragit mig herdekallet i din efterföljd, och fördärvets dag har jag
icke åstundat; du vet det själv. Vad mina läppar hava uttalat, det har
talats inför ditt ansikte.

<span id="an_17:17">17:17</span> Så bliv då icke till skräck för mig; du
som är min tillflykt på olyckans dag.

<span id="an_17:18">17:18</span> Låt dem som förfölja mig komma på skam,
men låt icke mig komma på skam; låt dem bliva förfärade, men låt ej mig
bliva förfärad. Låt en olycksdag komma över dem, och krossa dem i
dubbelt mått.

<span id="an_17:19">17:19</span> Så sade HERREN till mig: Gå åstad och
ställ dig i Menighetsporten, där Juda konungar gå in och gå ut, och
sedan i Jerusalems alla andra portar;

<span id="an_17:20">17:20</span> och säg till dem: Hören HERRENS ord, I
Juda konungar med hela Juda, och I alla Jerusalems invånare som gån in
genom dessa portar.

<span id="an_17:21">17:21</span> Så säger HERREN: Tagen eder val till
vara för att på sabbatsdagen bära någon börda eller föra in någon sådan
genom Jerusalems portar.

<span id="an_17:22">17:22</span> Och fören icke på sabbatsdagen någon
börda ut ur edra hus, och gören ej heller något annat arbete, utan
helgen sabbatsdagen, såsom jag bjöd edra fäder,

<span id="an_17:23">17:23</span> fastän de icke ville höra eller böja
sitt öra därtill, utan voro hårdnackade, så att de icke hörde eller togo
emot tuktan.

<span id="an_17:24">17:24</span> Men om I viljen höra mig, säger HERREN,
så att I på sabbatsdagen icke fören någon börda in genom denna stads
portar, utan helgen sabbatsdagen, så att I på den icke gören något
arbete,

<span id="an_17:25">17:25</span> då skola konungar och furstar som komma
att sitta på Davids tron få draga in genom denna stads portar, på vagnar
och hästar, följda av sina furstar, av Juda man och Jerusalems invånare;
och denna stad skall då förbliva bebodd evinnerligen.

<span id="an_17:26">17:26</span> Och från Juda städer, från Jerusalems
omnejd och från Benjamins land, från Låglandet, Bergsbygden och
Sydlandet skall man komma och frambära brännoffer, slaktoffer, spisoffer
och rökelse och frambära lovoffer till HERRENS hus.

<span id="an_17:27">17:27</span> Men om I icke hören mitt bud att helga
sabbaten och att icke bära någon börda in genom Jerusalems portar på
sabbatsdagen, då skall jag tända eld på dess portar, och elden skall
förtära Jerusalems palatser och skall icke kunna utsläckas.

<span id="an_18:1">18:1</span> Detta är det ord som kom till Jeremia
från HERREN; han sade

<span id="an_18:2">18:2</span> »Stå upp och gå ned till krukmakarens
hus; där vill jag låta dig höra mina ord.»

<span id="an_18:3">18:3</span> Då gick jag ned till krukmakarens hus och
fann honom upptagen med arbete på krukmakarskivan.

<span id="an_18:4">18:4</span> Och när kärlet som krukmakare höll på att
göra av leret misslyckades i hans hand, begynte han omigen, och gjorde
därav ett annat kärl så, som han ville hava det gjort.

<span id="an_18:5">18:5</span> Och HERRENS ord kom till mig han sade:

<span id="an_18:6">18:6</span> Skulle jag icke kunna göra med eder, I är
Israels hus, såsom denne krukmakare gör? säger HERREN Jo, såsom leret är
i krukmakarens hand, så ären ock I i min hand, I av Israels hus.

<span id="an_18:7">18:7</span> Den ena gången hotar jag ett folk och ett
rike att jag vill upprycka, nedbryta och förgöra det;

<span id="an_18:8">18:8</span> men om då det folket omvänder sig från
det onda väsende mot vilket jag vände mitt hot, så ångrar jag det onda
som jag hade tänkt att göra dem.

<span id="an_18:9">18:9</span> En annan gång lovar jag ett folk och ett
rike att jag vill uppbygga och plantera det;

<span id="an_18:10">18:10</span> men om det då gör vad ont är i mina
ögon och icke hör min röst, så ångrar jag det goda som jag hade sagt att
jag ville göra dem.

<span id="an_18:11">18:11</span> Så säg du nu till Juda man och
Jerusalems invånare: Så säger HERREN: Se, jag bereder åt eder en olycka,
och jag har i sinnet ett anslag mot eder. Vänden därför om, var och en
från sin onda väg, och bättren edert leverne och edert väsende.

<span id="an_18:12">18:12</span> Men de skola svara: »Du mödar dig
förgäves. Vi vilja följa vara egna tankar och göra var och er efter sitt
onda hjärtas hårdhet.

<span id="an_18:13">18:13</span> Därför säger HERREN så: Frågen efter
bland hednafolken om någon har hört något sådant. Alltför gruvliga ting
har jungfrun Israel bedrivit.

<span id="an_18:14">18:14</span> Övergiver då Libanons snö sin upphöjda
klippa, eller sina de friska vatten ut, som strömma ifrån fjärran,

<span id="an_18:15">18:15</span> eftersom mitt folk förgäter mig och
tänder offereld åt avgudar? Se, av dem skola de bringas på fall, när de
gå sin gamla stråt och vandra på villostigar, på obanade vägar.

<span id="an_18:16">18:16</span> Så göra de sitt land till ett föremål
för häpnad, för begabberi evinnerligen; alla som gå där fram skola häpna
och skaka huvudet.

<span id="an_18:17">18:17</span> Såsom en östanvind skall jag förskingra
dem, när fienden kommer; jag skall visa dem ryggen och icke ansiktet, på
deras ofärds dag.

<span id="an_18:18">18:18</span> Men de sade: »Kom, låt oss tänka ut
något anslag mot Jeremia. Ty prästerna skola icke komma till korta med
undervisning, ej heller de vise med råd, ej heller profeterna med
förkunnelse. Ja, kom, låt oss fälla honom med vara tungor, vi behöva
alls icke akta på vad han säger.»

<span id="an_18:19">18:19</span> HERRE, akta du på mig, och hör rad mina
motståndare tala.

<span id="an_18:20">18:20</span> Skall man få vedergälla gott med ont,
eftersom dessa hava grävt en grop för mitt liv? Tänk på huru jag har
stått inför ditt ansikte för att mana gott för dem, till att avvända
från dem din vrede.

<span id="an_18:21">18:21</span> Därför må du överlämna deras barn åt
hungersnöden och giva dem själva till pris åt svärdet, så att deras
hustrur bliva barnlösa och änkor, deras män dräpta av pesten, och deras
ynglingar slagna med svärd striden.

<span id="an_18:22">18:22</span> Må klagorop höras från deras hus, i det
att du plötsligt låter rövarskaror komma över dem. Ty de hava grävt en
grop för att fånga mig, och snaror hava de lagt ut för mina fötter.

<span id="an_18:23">18:23</span> Men du, HERRE, känner alla deras
mordiska anslag mot mig; så må du då icke förlåta dem deras missgärning
eller utplåna deras synd ur din åsyn. Må de bringas på fall inför dig;
ja, utför ditt verk mot dem på din vredes tid.

<span id="an_19:1">19:1</span> Så sade HERREN: Gå åstad och köp dig en
lerkruka av krukmakaren; och tag med dig några av de äldste i folket och
av de äldste bland prästerna,

<span id="an_19:2">19:2</span> och gå ut till Hinnoms sons dal, som
ligger framför Lerskärvsporten, och predika där de ord som jag skall
tala till dig.

<span id="an_19:3">19:3</span> Du skall säga: »Hören HERRENS ord, I Juda
konungar och I Jerusalems invånare: Så säger HERREN Sebaot, Israels Gud:
Se, jag skall låta en sådan olycka komma över denna plats, att det skall
genljuda i öronen på var och en som får höra det.

<span id="an_19:4">19:4</span> Eftersom de hava övergivit mig och icke
aktat denna plats, utan där tänt offereld åt andra gudar, som varken de
själva eller deras fäder eller Juda konungar hava känt, och eftersom de
hava uppfyllt denna plats med oskyldigas blod,

<span id="an_19:5">19:5</span> och byggt sina Baalshöjder, för att där
bränna upp sina barn i eld, till brännoffer åt Baal, fastän jag aldrig
har bjudit eller talat om eller ens tänkt mig något sådant,

<span id="an_19:6">19:6</span> se, därför skola dagar komma, säger
HERREN, då man icke mer skall kalla denna plats 'Tofet' eller 'Hinnoms
sons dal', utan 'Dråpdalen'.

<span id="an_19:7">19:7</span> Och då skall jag på denna plats göra om
intet Judas och Jerusalems råd, och jag skall låta dem falla för deras
fienders svärd och för de mäns hand, som stå efter deras liv och jag
skall giva deras döda kroppar till mat åt himmelens fåglar och markens
djur.

<span id="an_19:8">19:8</span> Och jag skall göra denna stad till ett
föremål för häpnad och begabberi; alla som gå där från skola häpna och
vissla vid tanken på alla dess plågor.

<span id="an_19:9">19:9</span> Och jag skall låta dem äta sina egna
söners och döttrars kött, ja, den ene skall nödgas äta den andres kött.
I sådan nöd och sådant trångmål skola de komma genom sina fiender och
genom dem som stå efter deras liv.»

<span id="an_19:10">19:10</span> Och du skall slå sönder krukan inför de
mäns ögon, som hava gått med dig,

<span id="an_19:11">19:11</span> och du skall säga till dem: »Så säger
HERREN Sebaot: Jag skall sönderslå detta folk och denna stad, på samma
sätt som man slår sönder ett krukmakarkärl, så att det icke kan bliva
helt igen; och man skall begrava i Tofet, därför att ingen annan plats
finnes att begrava på.

<span id="an_19:12">19:12</span> Så skall jag göra med denna plats,
säger HERREN, och med dess invånare; jag skall göra denna stad lik
Tofet.

<span id="an_19:13">19:13</span> Och husen i Jerusalem och Juda
konungars hus, de orena, skola bliva såsom Tofetplatsen, ja, alla de hus
på vilkas tak man har tänt offereld åt himmelens hela härskara och
utgjutit drickoffer åt andra gudar.»

<span id="an_19:14">19:14</span> När sedan Jeremia kom igen från Tofet,
dit HERREN hade sänt honom för att profetera, ställde han sig i
förgården till HERRENS hus och sade till allt folket:

<span id="an_19:15">19:15</span> »Så säger HERREN Sebaot, Israels Gud:
Se, över denna stad med alla dess lydstäder skall jag låta all den
olycka komma, som jag har beslutit över den -- detta därför att de hava
varit hårdnackade och icke velat höra mina ord.»

<span id="an_20:1">20:1</span> Då nu Pashur, Immers son, prästen, som
var överuppsyningsman i HERRENS hus, hörde Jeremia profetera detta,

<span id="an_20:2">20:2</span> lät han hudflänga profeten Jeremia och
satte honom i stocken i Övre Benjaminsporten till HERRENS hus.

<span id="an_20:3">20:3</span> Men när Pashur dagen därefter släppte
Jeremia lös ur stocken, sade Jeremia till honom: »Pashur är icke det
namn varmed HERREN benämner dig, utan Magor-Missabib;

<span id="an_20:4">20:4</span> ty så säger HERREN: Se, jag skall göra
dig till skräck såväl för dig själv som för alla dina vänner; och de
skola falla för sina fienders svärd, i din egen åsyn. Och hela Juda
skall jag giva i den babyloniske konungens hand, och han skall föra dem
bort till Babel och dräpa dem med svärd.

<span id="an_20:5">20:5</span> Och jag skall giva denna stads alla
rikedomar, allt dess gods och alla dyrbarheter däri, ja, Juda konungars
alla skatter skall jag giva i deras fienders hand; och de skola göra det
till sitt byte och taga det och föra det till Babel.

<span id="an_20:6">20:6</span> Och du själv, Pashur, skall gå i
fångenskap, med alla som bo i ditt hus. Du skall komma till Babel; där
skall du dö, och där skall du begravas, Sjungen till HERRENS ära, jämte
alla dina vänner, för vilka du har profeterat lögn.»

<span id="an_20:7">20:7</span> Du, HERRE, övertalade mig, och jag lät
mig övertalas; du grep mig och blev mig övermäktig. Så har jag blivit
ett ständigt åtlöje; var man bespottar mig.

<span id="an_20:8">20:8</span> Ty' så ofta jag talar, måste jag klaga;
jag måste ropa över våld och förtryck, ty HERRENS ord har blivit mig
till smälek och hån beständigt.

<span id="an_20:9">20:9</span> Men när jag sade: »Jag vill icke tänka på
honom eller vidare tala i hans namn», då blev det i mitt hjärta såsom
brunne där en eld, instängd i mitt innersta; jag mödade mig med att
uthärda den, men jag kunde det icke.

<span id="an_20:10">20:10</span> Ty jag hör mig förtalas av många;
skräck från alla sidor! »Anklagen honom!» »Ja, vi vilja anklaga honom!»
Alla som hava varit mina vänner vakta på att jag skall falla: »Kanhända
skall han låta locka sig, så att vi bliva honom övermäktiga och få taga
hämnd på honom.»

<span id="an_20:11">20:11</span> Men HERREN är med mig såsom en väldig
hjälte; därför skola mina förföljare komma på fall och intet förmå. Ja,
de skola storligen komma på skam, därför att de ej hade förstånd; de
skola drabbas av en evig blygd, som icke skall varda förgäten

<span id="an_20:12">20:12</span> Ty HERREN Sebaot prövar med
rättfärdighet, han ser njurar och hjärta. Så skall jag då få se din
hämnd på dem, ty för dig har jag lagt fram min sak.

<span id="an_20:13">20:13</span> Sjungen till HERRENS ära, loven HERREN;
ty han räddar den fattiges själv ur de ondas hand.

<span id="an_20:14">20:14</span> Förbannad vare den dag på vilken jag
föddes; utan välsignelse blive den dag då min moder födde mig.

<span id="an_20:15">20:15</span> Förbannad vare den man som förkunnade
för min fader: »Ett gossebarn är dig fött», och så gjorde honom stor
glädje.

<span id="an_20:16">20:16</span> Gånge det den mannen såsom det gick de
städer som HERREN omstörtade utan förbarmande. Må han få höra klagorop
om morgonen och härskri om middagen.

<span id="an_20:17">20:17</span> därför att han icke dräpte mig strax i
moderlivet, så att min moder fick bliva min grav och hennes liv vara
havande för evigt.

<span id="an_20:18">20:18</span> Varför kom jag ut ur moderlivet och
fick se olycka och bedrövelse, så att mina dagar måste försvinna i skam?

<span id="an_21:1">21:1</span> Detta är det ord som kom till Jeremia
från HERREN, när konung Sidkia sände till honom Pashur, Malkias son, och
prästen Sefanja, Maasejas son, och lät säga:

<span id="an_21:2">21:2</span> »Fråga HERREN för oss, då nu
Nebukadressar, konungen i Babel, har angripit oss; kanhända vill HERREN
handla med oss i enlighet med alla sina förra under, så att denne lämnar
oss i fred.

<span id="an_21:3">21:3</span> Jeremia svarade dem: Så skolen I säga
till Sidkia:

<span id="an_21:4">21:4</span> Så säger HERREN, Israels Gud Se, de vapen
i eder hand, med vilka I utanför muren striden mot konungen i Babel och
kaldéerna, som belägra eder, dem skall jag vända om och skall famla dem
inne i denna stad.

<span id="an_21:5">21:5</span> Och jag skall själv strida mot eder med
uträckt hand och stark arm, vrede och harm och stor förtörnelse.

<span id="an_21:6">21:6</span> Och jag skall slå dem som bo i denna
stad, både människor och djur; i svår pest skola de dö.

<span id="an_21:7">21:7</span> Och därefter, säger HERREN, skall jag
låta Sidkia, Juda konung, och hans tjänare och folket, dem som i denna
stad äro kvar efter pesten svärdet och hungersnöden, falla i
Nebukadressars, den babyloniske konungens, hand och i deras fienders
hand, i de mäns hand, som stå efter deras liv. Och han skall slå dem med
svärdsegg; han skall icke skona dem och icke hava någon misskund eller
något förbarmande.

<span id="an_21:8">21:8</span> Och till detta folk skall du säga Så
säger HERREN: Se, jag förelägger eder vägen till livet och vägen till
döden.

<span id="an_21:9">21:9</span> Den som stannar kvar i denna stad, han
skall dö genom svärd eller hunger eller pest, men den som går ut och
giver sig åt kaldéerna, som belägra eder, han skall få leva och vinna
sitt liv såsom ett byte.

<span id="an_21:10">21:10</span> Ty jag har vänt mitt ansikte mot denna
stad, till dess olycka och icke till dess lycka, säger HERREN. Den skall
bliva given i den babyloniske konungens hand, och han skall bränna upp
den i eld.

<span id="an_21:11">21:11</span> Och till Juda konungs hus skall du
säga: Hören HERRENS ord:

<span id="an_21:12">21:12</span> I av Davids hus, så säger HERREN:
»Fällen var morgon rätt dom, och rädden den plundrade ur förtryckarens
hand, för att icke min vrede må bryta fram såsom en eld och brinna så,
att ingen kan utsläcka den» -- detta för deras onda väsendes skull.

<span id="an_21:13">21:13</span> Se, jag skall vända mig mot dig, du som
bor i dalen, du bergfäste på slätten, säger HERREN, ja, mot eder som
sägen: »Vem kan falla över oss, och vem kan tränga in i våra boningar?»

<span id="an_21:14">21:14</span> Jag skall hemsöka eder efter edra
gärningars frukt, säger HERREN. Ja, jag skall tända upp en eld i deras
skog, och den skall förtära allt där runt omkring.

<span id="an_22:1">22:1</span> Så sade HERREN: Gå ned till Juda konungs
hus och tala där följande ord;

<span id="an_22:2">22:2</span> säg: Hör HERRENS ord, du Juda konung, som
sitter på Davids tron, hör det du med dina tjänare och ditt folk, I som
gån in genom dessa portar.

<span id="an_22:3">22:3</span> Så säger HERREN: Öven rätt och
rättfärdighet, och rädden den plundrade ur förtryckarens hand;
förorätten icke främlingen, den faderlöse och änkan, gören icke övervåld
mot dem, och utgjuten icke oskyldigt blod på denna plats.

<span id="an_22:4">22:4</span> Ty om I gören efter detta ord, så skola
konungar som komma att sitta på Davids tron få draga in genom portarna
till detta hus, på vagnar och hästar, följda av sina tjänare och sitt
folk.

<span id="an_22:5">22:5</span> Men om I icke hören dessa ord, då har jag
svurit vid mig själv, säger HERREN, att detta hus skall bliva ödelagt.

<span id="an_22:6">22:6</span> Ty så säger HERREN om Juda konungs hus:
Väl är du för mig såsom ett Gilead, såsom Libanons topp; men jag skall
sannerligen göra dig till en öken, till obebodda städer.

<span id="an_22:7">22:7</span> Och jag skall inviga fördärvare till att
komma över dig, var och en med sina vapen, och de skola hugga ned dina
väldiga cedrar och kasta dem i elden

<span id="an_22:8">22:8</span> Och många folk skola gå fram vid denna
stad, och man skall fråga varandra: »Varför har HERREN gjort så mot
denna stora stad?»

<span id="an_22:9">22:9</span> Och man skall då svara Därför att de
övergåvo HERREN sin Guds, förbund och tillbådo andra gudar och tjänade
dem.»

<span id="an_22:10">22:10</span> Gråten icke över en död man, och ömken
honom icke; men gråten bitterligen över honom som har måst vandra bort,
ty han skall icke mer komma tillbaka och återse sitt fädernesland.

<span id="an_22:11">22:11</span> Ty så säger HERREN om Sallum, Josias
son, Juda konung, som blev konung efter sin fader Josia, och som har
dragit bort ifrån denna plats: Han skall icke mer komma hit tillbaka,

<span id="an_22:12">22:12</span> utan på den ort dit han har blivit
bortförd i fångenskap, där skall han dö; detta land skall han icke mer
få återse.

<span id="an_22:13">22:13</span> Ve dig, du som bygger ditt hus med
orättfärdighet och dina salar med orätt, du som låter din nästa arbeta
för intet och icke giver honom hans lön,

<span id="an_22:14">22:14</span> du som säger: »Jag vill bygga mig ett
stort hus med rymliga salar», och så gör åt dig vida fönster och
belägger huset med cederträ och målar det rött med dyrbar färg!

<span id="an_22:15">22:15</span> Kallar du det att vara konung, att du
ävlas med att bygga cederhus? Din fader åt ju och drack, dock övade han
rätt och rättfärdighet; och då gick det honom väl.

<span id="an_22:16">22:16</span> Han skaffade den betryckte och fattige
rätt; och då gick det väl. Är icke detta att känna mig? säger HERREN.

<span id="an_22:17">22:17</span> Men dina ögon och ditt hjärta stå
allenast efter vinning och efter att utgjuta den oskyldiges blod och att
öva förtryck och våld.

<span id="an_22:18">22:18</span> Därför säger HERREN så om Jojakim,
Josias son, Juda konung: Man skall ej hålla dödsklagan efter honom och
ropa: »Ack ve, min broder! Ack ve, syster!» Man skall ej hålla
dödsklagan efter honom och ropa: »Ack ve, herre! Ack ve, huru härlig han
var!»

<span id="an_22:19">22:19</span> Såsom man begraver en åsna, så skall
han begravas; han skall släpas ut och kastas bort, långt utanför
Jerusalems portar.

<span id="an_22:20">22:20</span> Stig upp på Libanon och ropa, häv upp
din röst i Basan, och ropa från Abarim, ty alla dina älskare äro
krossade.

<span id="an_22:21">22:21</span> Jag talade till dig, när det gick dig
väl, men du sade: »Jag vill icke höra.» Sådan har din väg varit allt
ifrån din ungdom, att du icke har velat höra min röst.

<span id="an_22:22">22:22</span> Alla dina herdar skola nu få en
stormvind till sin herde, och dina älskare måste gå i fångenskap. Ja, då
skall du komma på skam och få blygas för all din ondskas skull.

<span id="an_22:23">22:23</span> Du som bor på Libanon, du som har ditt
näste i cedrarna, huru skall du icke jämra dig, när vånda kommer över
dig, ångest lik en barnaföderskas!

<span id="an_22:24">22:24</span> Så sant jag lever, säger HERREN, om du,
Konja, Jojakims son, Juda konung, än vore en signetring på min högra
hand, så skulle jag dock rycka dig därifrån.

<span id="an_22:25">22:25</span> Och jag skall giva dig i de mäns hand,
som stå efter ditt liv, och i de mäns hans som du fruktar för, nämligen
i Nebukadressars, den babyloniske konungens, hand och i kaldéernas hand.

<span id="an_22:26">22:26</span> Och dig och din moder, den som har fött
dig, skall jag slunga bort till ett annat land, där I icke ären födda;
och där skolen I dö.

<span id="an_22:27">22:27</span> Till det land dit deras själ längtar
att återvända, dit skola de icke få vända åter.

<span id="an_22:28">22:28</span> Är då han, denne Konja, ett föraktligt,
krossat beläte eller ett värdelöst kärl? Eller varför hava de blivit
bortslungade, han och hans avkomlingar, och kastade bort till ett land
som de icke hava känt?

<span id="an_22:29">22:29</span> O land, land, land, hör HERRENS ord!

<span id="an_22:30">22:30</span> Så säger HERREN: Tecknen upp denne man
såsom barnlös, såsom en man som ingen lycka har haft i sina livsdagar.
Ty ingen av hans avkomlingar skall vara så lyckosam att han får sitta på
Davids tron och i framtiden råda över Juda.

<span id="an_23:1">23:1</span> Ve över de herdar som fördärva och
förskingra fåren i min hjord! säger HERREN.

<span id="an_23:2">23:2</span> Därför säger HERREN, Israels Gud, så om
de herdar som föra mitt folk i bet: Det är I som haven förskingrat mina
får och drivit bort dem och underlåtit att söka deras bästa. Men se, nu
skall jag hemsöka eder för edert onda väsendes skull, säger HERREN.

<span id="an_23:3">23:3</span> Och jag skall själv församla kvarlevan av
mina får ur alla de länder till vilka jag har drivit dem bort, och skall
föra dem tillbaka till deras betesmarker, och de skola bliva fruktsamma
och föröka sig.

<span id="an_23:4">23:4</span> Och jag skall låta herdar uppstå åt dem,
vilka skola föra dem i bet; och de skola icke mer behöva frukta eller
förskräckas och skola icke mer drabbas av hemsökelse, säger HERREN.

<span id="an_23:5">23:5</span> Se, dagar skola komma, säger HERREN, då
jag skall låta en rättfärdig telning uppstå åt David. Han skall regera
såsom konung och hava framgång, och han skall skaffa rätt och
rättfärdighet på jorden.

<span id="an_23:6">23:6</span> I hans dagar skall Juda varda frälst och
Israel bo i trygghet; och detta skall vara det namn han skall få: HERREN
vår rättfärdighet.

<span id="an_23:7">23:7</span> Se, därför skola dagar komma, säger
HERREN, då man icke mer skall säga: »Så sant HERREN lever, han som har
fört Israels barn upp ur Egyptens land»,

<span id="an_23:8">23:8</span> utan: »Så sant HERREN lever, han som har
fört upp Israels hus släkt och hämtat dem ut ur nordlandet och ur alla
andra länder till vilka jag hade drivit dem bort.» Och så skola de få bo
i sitt land.

<span id="an_23:9">23:9</span> Om profeterna. Mitt hjärta vill brista i
mitt bröst, alla ben i min kropp äro vanmäktiga. Jag är såsom en drucken
man, en man överväldigad av vin, inför HERREN och inför hans heliga ord.

<span id="an_23:10">23:10</span> Ty landet är fullt av
äktenskapsbrytare, under förbannelse ligger landet sörjande, och
betesmarkerna i öknen äro förtorkade; man hastar till vad ont är och har
sin styrka i orättrådighet.

<span id="an_23:11">23:11</span> Ty både profeter och präster äro
gudlösa; ända inne i mitt hus har jag mött deras ondska, säger HERREN.

<span id="an_23:12">23:12</span> Därför skall deras väg bliva för dem
såsom en slipprig stig i mörkret, de skola på den stöta emot och falla.
Ty jag vill låta olycka drabba dem, när deras hemsökelses är kommer,
säger HERREN.

<span id="an_23:13">23:13</span> Väl såg jag ock hos Samarias profeter
vad förvänt var; de profeterade i Baals namn och förde mitt folk Israel
vilse.

<span id="an_23:14">23:14</span> Men hos Jerusalems profeter har jag
sett de gruvligaste ting: de leva i äktenskapsbrott och fara med lögn;
de styrka modet hos dem som göra ont, så att ingen vill omvända sig från
sin ondska. De äro alla för mig såsom Sodom, och stadens invånare såsom
Gomorras.

<span id="an_23:15">23:15</span> Därför säger HERREN Sebaot så om
profeterna: Se, jag skall giva dem malört att äta och gift att dricka,
ty från profeterna i Jerusalem har gudlöshet gått ut över hela landet.

<span id="an_23:16">23:16</span> Så säger HERREN Sebaot: Hören icke på
de profeters ord, som profetera för eder, ty de bedraga eder; sina egna
hjärtans syner tala de, icke vad som kommer från HERRENS mun.

<span id="an_23:17">23:17</span> De säga alltjämt till dem som förakta
mig: »HERREN har så talat: Det skall gå eder väl.» Och till var och en
som vandrar i sitt hjärtas hårdhet säga de: »Ingen olycka skall komna
över eder.»

<span id="an_23:18">23:18</span> Vilken av dem har då fått tillträde
till HERRENS råd, så att han kan förnimma och höra hans ord? Och vilken
har aktat på hans ord och lyssnat därtill?

<span id="an_23:19">23:19</span> Se, en stormvind från HERREN är här,
hans förtörnelse bryter fram, en virvlande storm! Över de ogudaktigas
huvuden virvlar den ned.

<span id="an_23:20">23:20</span> Och HERRENS vrede skall icke upphöra,
förrän han har utfört och fullbordat sitt hjärtas tankar; i kommande
dagar skolen I förvisso förnimma det.

<span id="an_23:21">23:21</span> Jag sände icke dessa profeter, utan
själva lupo de åstad; jag talade icke till dem, utan själva profeterade
de.

<span id="an_23:22">23:22</span> Om de verkligen hade tillträde till
mitt råd, så borde de förkunna mina ord för mitt folk och förmå dem att
vända om från sin onda väg och sitt onda väsende.

<span id="an_23:23">23:23</span> Ar jag väl en Gud allenast på nära
håll, säger HERREN, och icke en Gud också i fjärran?

<span id="an_23:24">23:24</span> Eller skulle någon kunna gömma sig på
ett så lönnligt ställe att jag icke skulle se honom? säger HERREN. Är
jag icke den som uppfyller himmel och jord? säger HERREN.

<span id="an_23:25">23:25</span> Jag har hört vad profeterna säga, de
som profetera lögn i mitt namn; de säga: »Jag har haft en dröm, jag har
haft en dröm.»

<span id="an_23:26">23:26</span> Huru länge skall detta vara? Hava de
något i sinnet, dessa profeter som profetera lögn, och som äro profeter
genom sina egna hjärtans svek,

<span id="an_23:27">23:27</span> dessa som tänka att de genom sina
drömmar; dem som de förtälja för varandra, skola komma mitt folk att
förgäta mitt namn, likasom deras fäder glömde mitt namn för Baal?

<span id="an_23:28">23:28</span> Den profet som har haft en dröm, han må
förtälja sin dröm; men den som bar undfått mitt ord, han må tala mitt
ord i sanning. Vad har halmen att skaffa med säden? säger HERREN.

<span id="an_23:29">23:29</span> Är icke mitt ord såsom en eld, säger
HERREN, och likt en hammare som krossar sönder klippor?

<span id="an_23:30">23:30</span> Se, därför skall jag komma över
profeterna, säger HERREN, dessa som stjäla mina ord, den ene från den
andre;

<span id="an_23:31">23:31</span> ja, jag skall komma över profeterna,
säger HERREN, dessa som frambära sin egen tungas ord, men säga: »Så
säger HERREN.»

<span id="an_23:32">23:32</span> Ja, jag skall komma över dem som
profetera lögndrömmar, säger HERREN, och som, när de förtälja dem, föra
mitt folk vilse med sina lögner och sin stortalighet, fastän jag icke
har sänt dem eller givit dem något uppdrag, och fastän de alls icke
kunna hjälpa detta folk, säger HERREN.

<span id="an_23:33">23:33</span> Om nu detta folk eller en profet eller
en präst gör dig denna fråga: »Vad förkunnar HERRENS tunga?», så skall
du säga till dem vad som är den verkliga »tungan», och att jag därför
skall kasta eder bort, säger HERREN.

<span id="an_23:34">23:34</span> Och den profet eller den präst eller
den av folket, som säger »HERRENS tunga», den mannen och hans hus skall
jag hemsöka.

<span id="an_23:35">23:35</span> Nej, så skolen I fråga varandra och
säga eder emellan: »Vad har HERREN svarat?», eller: »Vad har HERREN
talat?»

<span id="an_23:36">23:36</span> Men Om HERRENS »tunga» mån I icke mer
orda; ty en tunga skall då vars och ens eget ord bliva för honom,
eftersom I förvänden den levande Gudens, HERRENS Sebaots, vår Guds, ord.

<span id="an_23:37">23:37</span> Så skall du säga till profeten: »Vad
har HERREN svarat dig?», eller: vad har HERREN talat?»

<span id="an_23:38">23:38</span> Men om I sägen »HERRENS tunga», då
säger HERREN så: »Eftersom I sägen detta ord 'HERRENS tunga', fastän jag
har sänt bud till eder och låtit säga: I skolen icke säga 'HERRENS
tunga',

<span id="an_23:39">23:39</span> därför skall jag nu alldeles förgäta
eder och kasta eder bort ifrån mitt ansikte, med den stad som jag har
givit åt eder och edra fäder.

<span id="an_23:40">23:40</span> Och jag skall låta en evig smälek komma
över eder, och en evig blygd, som icke skall varda förgäten.»

<span id="an_24:1">24:1</span> HERREN lät mig se följande syn: Jag fick
se två korgar med fikon uppställda framför HERRENS tempel; och det var
efter det att Nebukadressar, konungen i Babel, hade fört bort ifrån
Jerusalem Jekonja, Jojakims son, konungen i Juda, så ock Juda furstar,
jämt timmermännen och smederna, och låtit dem komma till Babel.

<span id="an_24:2">24:2</span> I den ena korgen funnos mycket goda
fikon, sådana som fikon ifrån förstlingsskörden äro; och i de andra
korgen funnos mycket usla fikon, så usla att de icke kunde ätas.

<span id="an_24:3">24:3</span> Och HERREN sade till mig: »Vad ser du,
Jeremia?» Jag svarade »Fikon; och de goda fikonen är mycket goda, men de
usla fikonen äro mycket usla, så usla att de icke kunna ätas.»

<span id="an_24:4">24:4</span> Och HERRENS ord kom till mig han sade:

<span id="an_24:5">24:5</span> Så säger HERREN, Israels Gud: Såsom man
med välbehag ser på de goda fikonen, så vill jag med välbehag se till de
bortförda av Juda, dem som jag från denna plats har sänt bort till
kaldéernas land.

<span id="an_24:6">24:6</span> Jag skall med välbehag vända mitt öga
till dem och låta dem komma tillbaka till detta land. Jag skall uppbygga
dem och icke slå ned dem; jag skall plantera dem och icke upprycka dem.

<span id="an_24:7">24:7</span> Och jag skall giva dem hjärtan till att
känna att jag är HERREN; och de skola vara mitt folk, och jag skall vara
deras Gud. Ty de skola omvända sig till mig av allt sitt hjärta.

<span id="an_24:8">24:8</span> Men såsom man gör med usla fikon, som äro
så usla att de icke kunna ätas, likaså, säger HERREN, skall jag göra med
Sidkia, Juda konung, och med hans furstar och med kvarlevan i Jerusalem,
ja, både med dem som hava blivit kvar här i landet och med dem som hava
bosatt sig i Egyptens land.

<span id="an_24:9">24:9</span> På alla orter dit jag fördriver dem skall
jag göra dem till en varnagel och en skräckbild för alla riken jorden,
till en smälek, till ett ordspråk och en visa, och till ett exempel som
man nämner, när man förbannar.

<span id="an_24:10">24:10</span> Och jag skall sända bland dem svärd,
hungersnöd och pest, till dess att de bliva utrotade ur det land som jag
har givit åt dem och deras fäder.

<span id="an_25:1">25:1</span> Detta är det ord som kom till Jeremia
angående hela Juda folk, i Jojakims, Josias sons, Juda konungs, fjärde
regeringsår, vilket var Nebukadressars, den babyloniske konungens,
första regeringsår.

<span id="an_25:2">25:2</span> Och detta ord talade profeten Jeremia
till hela Juda folk och till alla Jerusalems invånare; han sade:

<span id="an_25:3">25:3</span> Allt ifrån Josias, Amons sons, Juda
konungs, trettonde regeringsår ända till denna dag, eller nu under
tjugutre år, har HERRENS ord kommit till mig; men fastän jag titt och
ofta har talat till eder, haven I icke velat höra.

<span id="an_25:4">25:4</span> Och fastän HERREN titt och ofta har sänt
till eder alla sina tjänare profeterna, haven I icke velat höra. I
böjden icke edra öron till att höra,

<span id="an_25:5">25:5</span> när de sade: »Vänden om, var och en från
sin onda väg och sitt onda väsende, så skolen I för evärdliga tider få
bo kvar i det land som HERREN har givit åt eder och edra fäder.

<span id="an_25:6">25:6</span> Och följen icke efter andra gudar, så att
I tjänen och tillbedjen dem; och förtörnen mig icke genom edra händers
verk, på det att jag icke må låta olycka komma över eder.

<span id="an_25:7">25:7</span> I villen icke höra på mig, säger HERREN,
och så förtörnaden I mig genom edra händers verk, eder själva till
olycka.

<span id="an_25:8">25:8</span> Därför säger HERREN Sebaot så: Eftersom I
icke villen höra mina ord,

<span id="an_25:9">25:9</span> därför skall jag sända åstad och hämta
alla nordens folkstammar, säger HERREN, och skall sända bud till min
tjänare Nebukadressar, konungen i Babel; och jag skall låta dem komma
över detta land och dess inbyggare, så ock över alla folken här runt
omkring. Och dem skall jag giva till spillo, och skall göra dem till ett
föremål för häpnad och begabberi, och låta deras land bliva ödemarker
för evärdlig tid.

<span id="an_25:10">25:10</span> Och jag skall i dem göra slut på
fröjderop och glädjerop, på rop för brudgum och rop för brud, på buller
av kvarn och ljus från lampa.

<span id="an_25:11">25:11</span> Ja, hela detta land skall bliva ödelagt
och förött, och dessa folk skola vara Babels konung underdåniga i
sjuttio år.

<span id="an_25:12">25:12</span> Men när sjuttio år äro till ända skall
jag hemsöka konungen i Babel och folket där för deras missgärning, säger
HERREN, och hemsöka kaldéernas land och göra det till en ödemark för
evärdlig tid.

<span id="an_25:13">25:13</span> Och jag skall på det landet låta alla
de ord fullbordas, som jag har talat mot det, allt vad som är skrivet i
denna bok, och vad Jeremia har profeterat mot alla dessa folk.

<span id="an_25:14">25:14</span> Ty också dem skola mäktiga folk och
stora konungar göra sig underdåniga, och jag skall vedergälla dem efter
deras gärningar och deras händers verk.

<span id="an_25:15">25:15</span> Ty så sade HERREN, Israels Gud, till
mig: »Tag denna kalk med vredesvin ur min hand, och giv alla de folk
till vilka jag sänder dig att dricka därur.

<span id="an_25:16">25:16</span> Må de dricka, så att de ragla och mista
sansen, när det svärd kommer, som jag skall sända ibland dem.»

<span id="an_25:17">25:17</span> Och jag tog kalken ur HERRENS hand och
gav alla de folk att dricka, till vilka HERREN sände mig,

<span id="an_25:18">25:18</span> nämligen Jerusalem med Juda städer och
med dess konungar och furstar, för att så göra dem till en ödemark, och
till ett föremål för häpnad och begabberi, och till ett exempel som man
nämner, när man förbannar, såsom ock nu har skett;

<span id="an_25:19">25:19</span> vidare Farao, konungen i Egypten, med
hans tjänare, hans furstar och allt hans folk,

<span id="an_25:20">25:20</span> så ock allt Erebs folk med alla
konungar i Us' land och alla konungar i filistéernas land, både Askelon
och Gasa och Ekron och kvarlevan i Asdod;

<span id="an_25:21">25:21</span> vidare Edom, Moab och Ammons barn;

<span id="an_25:22">25:22</span> vidare alla konungar i Tyrus, alla
konungar i Sidon och konungarna i kustländerna på andra sidan havet;

<span id="an_25:23">25:23</span> vidare Dedan, Tema, Bus och alla dem
som hava kantklippt hår;

<span id="an_25:24">25:24</span> vidare alla konungar i Arabien och alla
konungar över Erebs folk, som bo i öknen,

<span id="an_25:25">25:25</span> så ock alla konungar i Simri, alla
konungar i Elam och alla konungar i Medien,

<span id="an_25:26">25:26</span> slutligen alla konungar i nordlandet --
både dem som bo nära och dem som bo fjärran, den ene såväl som den andre
-- och alla övriga riken i världen, utöver jordens yta. Och Sesaks
konung skall dricka efter dem.

<span id="an_25:27">25:27</span> Och du skall säga till dem: Så säger
HERREN Sebaot, Israels Gud: Dricken, så att I bliven druckna, och spyn,
och fallen omkull utan att kunna stå upp; ja, fallen, när det svärd
kommer, som jag skall sända bland eder. --

<span id="an_25:28">25:28</span> Men om de icke vilja taga emot kalken
ur din hand och dricka, så säg till dem: Så säger HERREN Sebaot: I
måsten dricka.

<span id="an_25:29">25:29</span> Ty se, med den stad som är uppkallad
efter mitt namn skall jag begynna hemsökelsen. Skullen då I bliva
ostraffade? Nej, I skolen icke bliva ostraffade, utan jag skall båda upp
ett svärd mot jordens alla inbyggare, säger HERREN Sebaot.

<span id="an_25:30">25:30</span> Och du skall profetera för dem allt
detta och säga till dem: HERREN upphäver ett rytande från höjden och
från sin heliga boning låter han höra sin röst; ja, han upphäver ett
högt rytande över sin ängd och höjer skördeskri, såsom en vintrampare,
över alla jordens inbyggare.

<span id="an_25:31">25:31</span> Dånet höres intill jordens ända, ty
HERREN har sak med folken, han går till rätta med allt kött; de
ogudaktiga giver han till pris åt svärdet, säger HERREN.

<span id="an_25:32">25:32</span> Så säger HERREN Sebaot: Se, en olycka
går fram ifrån det ena folket till det andra, och ett stort oväder
stiger upp från jordens yttersta ända.

<span id="an_25:33">25:33</span> Och de som bliva slagna av HERREN på
den tiden skola ligga strödda från jordens ena ända till den andra; man
skall icke hålla dödsklagan efter dem eller samla dem tillhopa och
begrava dem, utan de skola bliva gödsel på marken.

<span id="an_25:34">25:34</span> Jämren eder, I herdar, och klagen;
vältren eder på marken, I väldige i hjorden; ty tiden är inne, att I
skolen slaktas. I skolen bliva förskingrade, I skolen komma på fall,
såsom det händer jämväl ett dyrbart kärl.

<span id="an_25:35">25:35</span> Då finnes icke mer någon undflykt för
herdarna, icke mer någon räddning för de väldige i hjorden.

<span id="an_25:36">25:36</span> Hör huru herdarna ropa, huru de väldige
i hjorden jämra sig! Ty HERREN ödelägger deras betesmark,

<span id="an_25:37">25:37</span> och de fredliga ängderna förgöras genom
HERRENS vredes glöd.

<span id="an_25:38">25:38</span> Han drager ut såsom ett lejon ur sitt
snår. Ja, deras land bliver en ödemark under förhärjelsens glöd, under
hans vredes glöd.

<span id="an_26:1">26:1</span> I begynnelsen av Jojakims, Josias sons,
Juda konungs, regering kom detta ord från HERREN; han sade:

<span id="an_26:2">26:2</span> Så säger HERREN: Ställ dig i förgården
till HERRENS hus och tala mot alla Juda städer, från vilka man kommer
för att tillbedja i HERRENS hus, tala alla de ord som jag har bjudit dig
tala till dem; tag intet därifrån.

<span id="an_26:3">26:3</span> Kanhända skola de då höra och vända om,
var och en från sin onda väg; då vill jag ångra det onda som jag har i
sinnet att göra med dem för deras onda väsendes skull.

<span id="an_26:4">26:4</span> Du skall säga till dem: Så säger HERREN:
Om I icke viljen höra mig och vandra efter den lag som jag har förelagt
eder,

<span id="an_26:5">26:5</span> och höra vad mina tjänare profeterna tala
-- de som jag titt och ofta sänder till eder, fastän I icke viljen höra
--

<span id="an_26:6">26:6</span> då skall jag göra med detta hus såsom jag
gjorde med Silo, och skall låta denna stad för alla jordens folk bliva
ett exempel som man nämner, när man förbannar.

<span id="an_26:7">26:7</span> Och prästerna och profeterna och allt
folket hörde Jeremia tala dessa ord i HERRENS hus.

<span id="an_26:8">26:8</span> Och när Jeremia hade slutat att tala allt
vad HERREN hade bjudit honom tala till allt folket, grepo honom
prästerna och profeterna och allt folket och sade: »Du måste döden dö.

<span id="an_26:9">26:9</span> Huru djärves du profetera i HERRENS namn
och säga: 'Det skall gå detta hus likasom det gick Silo, och denna stad
skall ödeläggas, så att ingen mer bor däri'?» Och allt folket församlade
sig mot Jeremia i HERRENS hus.

<span id="an_26:10">26:10</span> Då nu Juda furstar hörde detta, gingo
de från konungshuset upp till HERRENS hus och satte sig vid ingången
till HERRENS nya port.

<span id="an_26:11">26:11</span> Då sade prästerna och profeterna till
furstarna och till allt folket sålunda: »Denne man förtjänar döden, ty
han har profeterat mot denna stad, såsom I haven hört med egna öron.»

<span id="an_26:12">26:12</span> Men Jeremia svarade alla furstarna och
allt folket och sade: »Det är HERREN som har sänt mig att profetera mot
detta hus och denna stad allt det som I haven hört.

<span id="an_26:13">26:13</span> Så bättren nu edert leverne och edert
väsende, och hören HERRENS, eder Guds, röst; då vill HERREN ångra det
onda som han har talat mot eder.

<span id="an_26:14">26:14</span> Och vad mig angår, så är jag i eder
hand; gören med mig vad eder gott och rätt synes.

<span id="an_26:15">26:15</span> Men det skolen I veta, att om I döden
mig, så dragen I oskyldigt blod över eder och över denna stad och dess
invånare; ty det är i sanning HERREN som har sänt mig till eder att tala
allt detta inför eder.»

<span id="an_26:16">26:16</span> Då sade furstarna och allt folket till
prästerna och profeterna: »Denne man förtjänar icke döden, ty i HERRENS,
vår Guds, namn har han talat till oss.

<span id="an_26:17">26:17</span> Och några av de äldste i landet stodo
upp och sade till folkets hela församling sålunda:

<span id="an_26:18">26:18</span> »Morastiten Mika profeterade i Hiskias,
Juda konungs, tid och sade till hela Juda folk: 'Så säger HERREN Sebaot:
Sion skall varda upplöjt till en åker, och Jerusalem skall bliva en
stenhop och tempelberget en skogbevuxen höjd.'

<span id="an_26:19">26:19</span> Men lät väl Hiskia, Juda konung, med
hela Juda, döda honom? Fruktade han icke i stället HERREN och bönföll
inför honom, så att HERREN ångrade det onda som han hade beslutit över
dem, medan tvärtom vi nu stå färdiga att draga över oss själva så mycket
ont?»

<span id="an_26:20">26:20</span> Där var ock en annan man, Uria, Semajas
son, från Kirjat-Hajearim, som profeterade i HERRENS namn; och han
profeterade mot denna stad och detta land alldeles såsom Jeremia hade
gjort.

<span id="an_26:21">26:21</span> När då konung Jojakim med alla sina
hjältar och alla furstar hörde vad han sade, ville han döda honom. Men
när Uria fick höra härom, blev han förskräckt och flydde och kom till
Egypten.

<span id="an_26:22">26:22</span> Då sände konung Jojakim några män till
Egypten, nämligen Elnatan, Akbors son, och några andra med honom, in i
Egypten.

<span id="an_26:23">26:23</span> Och dessa hämtade Uria ut ur Egypten
och förde honom till konung Jojakim; och denne lät dräpa honom med
svärd, och lät så kasta hans döda kropp på den allmänna
begravningsplatsen.

<span id="an_26:24">26:24</span> Men Ahikam, Safans son, höll sin hand
över Jeremia, så att man icke lämnade honom i folkets hand till att
dödas.

<span id="an_27:1">27:1</span> I begynnelsen av Jojakims, Josias sons,
Juda konungs, regering kom detta ord till Jeremia från HERREN;

<span id="an_27:2">27:2</span> han sade: Så har HERREN sagt till mig:
Gör dig band och ok och sätt detta på din hals.

<span id="an_27:3">27:3</span> Sänd det sedan till konungen i Edom,
konungen i Moab, konungen över Ammons barn, konungen i Tyrus och
konungen i Sidon, genom de sändebud som hava kommit till Sidkia, Juda
konung, i Jerusalem.

<span id="an_27:4">27:4</span> Och bjud dem med dessa ord framföra sitt
budskap till sina herrar: Så säger HERREN Sebaot, Israels Gud: Så skolen
I säga till edra herrar:

<span id="an_27:5">27:5</span> Jag är den som genom min stora kraft och
min uträckta arm har gjort jorden, med de människor och djur som äro på
jorden; och jag giver den åt vem jag vill.

<span id="an_27:6">27:6</span> Så giver jag nu alla dessa länder i min
tjänare Nebukadnessars, den babyloniske konungens, hand; ja ock markens
djur giver jag honom, för att de må tjäna honom.

<span id="an_27:7">27:7</span> Och alla folk skola vara honom och hans
son och hans sonson underdåniga, till dess att också för hans land tiden
är inne, att mäktiga folk och stora konungar skola göra honom sig
underdånig.

<span id="an_27:8">27:8</span> Och det folk och det rike som icke vill
vara honom, Nebukadnessar, konungen i Babel, underdånigt, och som icke
vill giva sin hals under den babyloniske konungens ok, det folket skall
jag hemsöka med svärd, hungersnöd och pest, säger HERREN, till dess att
jag har förgjort dem genom hans hand.

<span id="an_27:9">27:9</span> Därför mån I icke höra på edra profeter
och spåman, på edra drömmar, på edra teckentydare och trollkarlar, när
dessa säga till eder: »I skolen icke komma att tjäna konungen i Babel»;

<span id="an_27:10">27:10</span> ty de profetera lögn för eder, och
komma så åstad att I bliven förda långt undan från edert land, i det jag
måste driva eder bort, så att I förgåns.

<span id="an_27:11">27:11</span> Men det folk som böjer sin hals under
den babyloniske konungens ok och tjänar honom, det skall jag låta få ro
i sitt land, säger HERREN, så att de kunna bruka det och bo däri.

<span id="an_27:12">27:12</span> Till Sidkia, Juda konung, talade jag på
alldeles samma sätt; jag sade: Böjen eder hals under den babyloniske
konungens ok, och tjänen honom och hans folk, så skolen I få leva.

<span id="an_27:13">27:13</span> Icke viljen I dö, du och ditt folk,
genom svärd, hunger och pest, såsom HERREN har sagt att det skall ske
med det folk som icke vill tjäna konungen i Babel?

<span id="an_27:14">27:14</span> Hören alltså icke på de profeters ord,
som säga till eder »I skolen icke komma att tjäna konungen i Babel»; ty
de profetera lögn för eder.

<span id="an_27:15">27:15</span> Jag har icke sänt dem, säger HERREN;
det är de själva som profetera lögn i mitt namn, och de komma så åstad
att jag måste driva eder bort, så att I förgåns, jämte de profeter som
profetera för eder.

<span id="an_27:16">27:16</span> Och till prästerna och till hela detta
folk talade jag och sade: Så säger HERREN: Hören icke på edra profeters
ord, när de profetera för eder och säga: »Se, de kärl som höra till
HERRENS hus skola nu snart föras tillbaka från Babel»; ty de profetera
lögn för eder.

<span id="an_27:17">27:17</span> Hören icke på dem, utan tjänen konungen
i Babel, så skolen I få leva. Icke viljen I att denna stad skall bliva
ödelagd?

<span id="an_27:18">27:18</span> Om de verkligen äro profeter och hava
HERRENS ord, så må de lägga sig ut hos HERREN Sebaot, för att de kärl
som ännu äro kvar i HERRENS hus och i Juda konungs hus och i Jerusalem
icke också må föras bort till Babel

<span id="an_27:19">27:19</span> Ty så säger HERREN Sebaot om pelarna
och havet och bäckenställen och det övriga som ännu är kvar här i
staden,

<span id="an_27:20">27:20</span> därför att Nebukadnessar, konungen i
Babel, icke tog det med sig, när han förde bort Jekonja, Jojakims son,
Juda konung, från Jerusalem till Babel, jämte alla ädlingar i Juda och
Jerusalem --

<span id="an_27:21">27:21</span> ja, så säger HERREN Sebaot, Israels
Gud, om det som ännu är kvar här i HERRENS hus och i Juda konungs hus
och i Jerusalem:

<span id="an_27:22">27:22</span> Till Babel skall det föras, och där
skall det förbliva ända till den dag då jag ser därtill, säger HERREN,
och för det upp till denna plats igen.

<span id="an_28:1">28:1</span> Men samma år, i begynnelsen av Sidkias,
Juda konungs, regering, i femte månaden av hans fjärde regeringsår,
talade profeten Hananja, Assurs son, från Gibeon, så till mig i HERRENS
hus, i prästernas och allt folkets närvaro; han sade:

<span id="an_28:2">28:2</span> »Så säger HERREN Sebaot, Israels Gud: Jag
skall sönderbryta den babyloniske konungens ok.

<span id="an_28:3">28:3</span> Inom två års tid skall jag föra tillbaka
till denna plats alla de kärl i HERRENS hus, som Nebukadnessar, konungen
i Babel, har tagit bort ifrån denna plats och fört till Babel.

<span id="an_28:4">28:4</span> Och Jekonja, Jojakims son, Juda konung,
och alla fångar ifrån Juda, som hava kommit till Babel, skall jag föra
tillbaka till denna plats, säger HERREN; ty jag skall sönderbryta den
babyloniske konungens ok.»

<span id="an_28:5">28:5</span> Men profeten Jeremia svarade profeten
Hananja, i närvaro av prästerna och allt det folk som stod i HERRENS
hus;

<span id="an_28:6">28:6</span> profeten Jeremia sade: »Amen. Så göre
HERREN. Det som du har profeterat må HERREN uppfylla, i det att han för
tillbaka från Babel till denna plats de kärl som funnos i HERRENS hus,
så ock alla fångarna.

<span id="an_28:7">28:7</span> Men hör dock detta ord som jag vill tala
inför dig och allt folket.

<span id="an_28:8">28:8</span> Forna tiders profeter, de som hava varit
före mig och dig, hava mot mäktiga länder och stora riken profeterat om
krig, olycka och pest.

<span id="an_28:9">28:9</span> Därför, om nu en profet profeterar om
lycka, så kan man först då när den profetens ord går i fullbordan veta
att han är en profet som HERREN i sanning har sänt.»

<span id="an_28:10">28:10</span> Då tog profeten Hananja oket från
profeten Jeremias hals och bröt sönder det.

<span id="an_28:11">28:11</span> Och Hananja sade i allt folkets
närvaro: »Så säger HERREN: Just så skall jag inom två års tid bryta
sönder den babyloniske konungen Nebukadnessars ok och taga det från alla
folkens hals.» Men profeten Jeremia gick sin väg.

<span id="an_28:12">28:12</span> Sedan, efter det att profeten Hananja
hade brutit sönder oket och tagit det från profeten Jeremias hals, kom
HERRENS ord till Jeremia; han sade:

<span id="an_28:13">28:13</span> »Gå åstad och säg till Hananja: Så
säger HERREN: Ett ok av trä har du brutit sönder, men i dess ställe har
du skaffat ett ok av järn.

<span id="an_28:14">28:14</span> Ty så säger HERREN Sebaot, Israels Gud:
Ett ok av järn skall jag sätta på alla dessa folks hals, för att de må
tjäna Nebukadnessar, konungen i Babel; ty honom skola de tjäna. Ja ock
markens djur har jag givit honom.»

<span id="an_28:15">28:15</span> Och profeten Jeremia sade ytterligare
till profeten Hananja: »Hör, du Hananja: HERREN har icke sänt dig; du
har förlett detta folk att sätta sin lit till lögn.

<span id="an_28:16">28:16</span> Därför säger HERREN så: Se, jag skall
taga dig bort ifrån jorden. I detta år skall du dö, eftersom du har
predikat avfall från HERREN.»

<span id="an_28:17">28:17</span> Och samma år, i sjunde månaden, dog
profeten Hananja.

<span id="an_29:1">29:1</span> Detta är vad som stod i det brev som
profeten Jeremia sände från Jerusalem till de äldste som ännu levde kvar
i fångenskapen, och till prästerna och profeterna och allt folket, dem
som Nebukadnessar hade fört bort ifrån Jerusalem till Babel,

<span id="an_29:2">29:2</span> sedan konung Jekonja hade givit sig
fången i Jerusalem, jämte konungamodern och hovmännen, Judas och
Jerusalems furstar, så ock timmermännen och smederna.

<span id="an_29:3">29:3</span> Han sände brevet genom Eleasa, Safans
son, och Gemarja, Hilkias son, när Sidkia, Juda konung, sände dessa till
Babel, till Nebukadnessar, konungen i Babel; det lydde så:

<span id="an_29:4">29:4</span> Så säger HERREN Sebaot, Israels Gud, till
alla de fångar som jag har låtit föra bort ifrån Jerusalem till Babel:

<span id="an_29:5">29:5</span> Byggen hus och bon i dem; planteren
trädgårdar och äten deras frukt.

<span id="an_29:6">29:6</span> Tagen hustrur, och föden söner och
döttrar; och tagen hustrur åt edra söner och given edra döttrar åt män,
och må dessa föda söner och döttrar; och föröken eder där, och
förminskens icke.

<span id="an_29:7">29:7</span> Och söken den stads bästa, dit jag har
fört eder bort i fångenskap, och bedjen för den till HERREN; ty då det
går den väl, så går det ock eder val.

<span id="an_29:8">29:8</span> Ty så säger HERREN Sebaot, Israels Gud:
Låten icke bedraga eder av de profeter som äro bland eder, ej heller av
edra spåman, och akten icke på de drömmar som I drömmen.

<span id="an_29:9">29:9</span> Ty man profeterar lögn för eder i mitt
namn; jag har icke sänt dem, säger HERREN.

<span id="an_29:10">29:10</span> Ty så säger HERREN: Först när sjuttio
år hava gått till ända i Babel, skall jag se till eder och uppfylla på
eder mitt löftesord att föra eder tillbaka till denna plats.

<span id="an_29:11">29:11</span> Jag vet väl vilka tankar jag har för
eder, säger HERREN, nämligen fridens tankar och icke ofärdens, till att
giva eder en framtid och ett hopp.

<span id="an_29:12">29:12</span> Och I skolen åkalla mig och gå åstad
och bedja till mig, och jag vill höra på eder.

<span id="an_29:13">29:13</span> I skolen söka mig, och I skolen ock
finna mig, om I frågen efter mig av allt edert hjärta.

<span id="an_29:14">29:14</span> Ty jag vill låta mig finnas av eder,
säger HERREN; och jag skall åter upprätta eder och skall församla eder
från alla de folk och alla de arter till vilka jag har drivit eder bort,
säger HERREN; och jag skall låta eder komma tillbaka till denna plats,
varifrån jag har låtit föra eder bort i fångenskap.

<span id="an_29:15">29:15</span> Detta skriver jag, därför att I sägen:
»HERREN har låtit profeter uppstå åt oss i Babel.»

<span id="an_29:16">29:16</span> Ty så säger HERREN om den konung som
sitter på Davids tron, och om allt det folk som bor i denna stad, edra
bröder som icke hava med eder gått bort i fångenskap,

<span id="an_29:17">29:17</span> ja, så säger HERREN Sebaot: Se, jag
skall sända mot dem svärd, hungersnöd och pest, och låta dem räknas lika
med odugliga fikon, som äro så usla att man icke kan äta dem.

<span id="an_29:18">29:18</span> Ja, jag skall förfölja dem med svärd,
hungersnöd och pest, och göra dem till en varnagel för alla riken på
jorden, till ett exempel som man nämner, när man förbannar, till ett
föremål för häpnad, begabberi och smälek bland alla de folk till vilka
jag skall driva dem bort --

<span id="an_29:19">29:19</span> detta därför att de icke ville höra
mina ord, säger HERREN, när jag titt och ofta sände till dem mina
tjänare profeterna. Ty I villen ju icke höra, säger HERREN.

<span id="an_29:20">29:20</span> Men hören nu I HERRENS ord, alla I
fångna som jag från Jerusalem har sänt bort till Babel:

<span id="an_29:21">29:21</span> Så säger HERREN Sebaot, Israels Gud, om
Ahab, Kolajas son, och om Sidkia, Maasejas son, som i mitt namn
profetera lögn för eder: Se, jag skall giva dem i Nebukadressars, den
babyloniske konungens, hand, och han skall låta dräpa dem inför edra
ögon.

<span id="an_29:22">29:22</span> Och alla fångar ifrån Juda, som äro i
Babel, skola från dem hämta ett förbannelsens ord; de skola »HERREN göre
med dig såsom med Sidkia och Ahab, vilka Babels konung lät steka i eld.»

<span id="an_29:23">29:23</span> De hava ju gjort vad som är ens
galenskap i Israel, de hava begått äktenskapsbrott med varandras hustrur
och hava fört lögnaktigt tal i mitt namn, sådant som jag icke hade
bjudit dem. Jag är den som vet det och betygar det, säger HERREN.

<span id="an_29:24">29:24</span> Och till nehelamiten Semaja skall du
säga sålunda:

<span id="an_29:25">29:25</span> Så säger HERREN Sebaot, Israels Gud: Du
har i ditt namn sänt brev till allt folket i Jerusalem och till prästen
Sefanja, Maasejas son, och till alla de andra prästerna, så lydande:

<span id="an_29:26">29:26</span> »HERREN har satt dig till präst i
prästen Jojadas ställe, för att i HERRENS hus skall finnas
tillsyningsmän över alla vanvettingar som profetera, så att du kan sätta
sådana i stock och halsjärn.

<span id="an_29:27">29:27</span> Varför har du då icke näpst Jeremia
från Anatot, som profeterar för eder?

<span id="an_29:28">29:28</span> Därigenom att du har underlåtit detta
har han kunnat sända bud till oss i Babel och låta säga: 'Ännu är lång
tid kvar, byggen eder hus och bon i dem, och planteren trädgårdar och
äten deras frukt.'»

<span id="an_29:29">29:29</span> Och prästen Sefanja har läst upp detta
brev för profeten Jeremia.

<span id="an_29:30">29:30</span> Och nu har HERRENS ord kommit till
Jeremia, han har sagt:

<span id="an_29:31">29:31</span> Sänd bud till alla de fångna och låt
säga dem: Så säger HERREN om nehelamiten Semaja: Eftersom Semaja, utan
att vara sänd av mig, har profeterat för eder och förlett eder att sätta
eder lit till lögn,

<span id="an_29:32">29:32</span> därför säger HERREN så: Se, jag skall
hemsöka nehelamiten Semaja och hans avkomlingar. Ingen av dem skall få
bo ibland detta folk, och han skall icke få se det goda som jag vill
göra med mitt folk, säger HERREN. Ty han har predikat avfall från
HERREN.

<span id="an_30:1">30:1</span> Detta är det ord som kom till Jeremia
från HERREN; han sade:

<span id="an_30:2">30:2</span> Så säger HERREN, Israels Gud: Teckna upp
åt dig i en bok alla de ord som jag har talat till dig.

<span id="an_30:3">30:3</span> Ty se, dagar skola komma, säger HERREN,
då jag åter skall upprätta mitt folk, Israel och Juda, säger HERREN, och
låta dem komma tillbaka till det land som jag har givit åt deras fäder;
och de skola taga det i besittning.

<span id="an_30:4">30:4</span> Och detta är vad HERREN har talat om
Israel och Juda.

<span id="an_30:5">30:5</span> Så säger HERREN: Ett förfärans rop fingo
vi höra; förskräckelse utan någon räddning!

<span id="an_30:6">30:6</span> Frågen efter och sen till: pläga då män
föda barn? Eller varför ser jag alla män hålla sina händer på länderna
såsom kvinnor i barnsnöd, och varför hava alla ansikten blivit så
dödsbleka?

<span id="an_30:7">30:7</span> Ve! Detta är en stor dag, en sådan att
ingen är den lik. Ja, en tid av nöd är inne för Jakob; dock skall han
bliva frälst därur.

<span id="an_30:8">30:8</span> Och det skall ske på den tiden, Säger
HERREN Sebaot, att jag skall bryta sönder oket och taga det från din
hals och slita av dina band. Ja, inga främmande skola längre tvinga
honom att tjäna sig,

<span id="an_30:9">30:9</span> utan han skall få tjäna HERREN, sin Gud,
och David, sin konung, ty honom skall jag låta uppstå åt dem.

<span id="an_30:10">30:10</span> Så frukta nu icke, du min tjänare
Jakob, säger HERREN. och var ej förfärad du Israel; ty se, jag skall
frälsa dig ur det avlägsna landet, och dina barn ur deras fångenskaps
land. Och Jakob skall få komma tillbaka och leva i ro och säkerhet, och
ingen skall förskräcka honom.

<span id="an_30:11">30:11</span> Ty jag är med dig, säger HERREN, till
att frälsa dig. Ja, jag skall göra ände på alla de folk; bland vilka jag
har förstrött dig; men på dig vill jag icke alldeles göra ände, jag vill
blott tukta dig med måtta; ty alldeles ostraffad kan jag ju ej låta dig
bliva.

<span id="an_30:12">30:12</span> Ty så säger HERREN: Ohelbar är din
skada, oläkligt det sår du har fått.

<span id="an_30:13">30:13</span> Ingen tager sig an din sak, så att han
sköter ditt sår; ingen helande läkedom finnes för dig.

<span id="an_30:14">30:14</span> Alla dina älskare hava förgätit dig; de
fråga icke efter dig. Ty såsom man slår en fiende, så har jag slagit
dig, med grym tuktan, därför att din missgärning var så stor och dina
synder så många.

<span id="an_30:15">30:15</span> Huru kan du klaga över din skada, över
att bot ej finnes för din plåga? Därför att din missgärning var så stor
och dina synder så många, har jag gjort dig detta.

<span id="an_30:16">30:16</span> Så skola då alla dina uppätare nu bliva
uppätna, och alla dina ovänner skola allasammans gå i fångenskap; dina
skövlare skola varda skövlade, och alla dina plundrare skall jag lämna
till plundring.

<span id="an_30:17">30:17</span> Ty jag vill hela dina sår och läka dig
från de slag du har fått, säger HERREN, då man nu kallar dig »den
fördrivna», »det Sion som ingen frågar efter».

<span id="an_30:18">30:18</span> Så säger HERREN: Se, jag skall åter
upprätta Jakobs hyddor och förbarma mig över hans boningar; staden skall
åter bliva uppbyggd på sin höjd, och palatset skall stå på sin rätta
plats.

<span id="an_30:19">30:19</span> Ifrån folket skall ljuda tacksägelse
och rop av glada människor. Jag skall föröka dem, och de skola icke
förminskas; jag skall låta dem komma till ära, och de skola ej aktas
ringa.

<span id="an_30:20">30:20</span> Hans söner skola varda såsom fordom,
hans menighet skall bestå inför mig, jag skall hemsöka alla hans
förtryckare.

<span id="an_30:21">30:21</span> Hans väldige skall stamma från honom
själv, och hans herre skall utgå från honom själv, och honom skall jag
låta komma mig nära och nalkas mig; ty vilken annan vill våga sitt liv
med att nalkas mig? säger HERREN.

<span id="an_30:22">30:22</span> Och I skolen vara mitt folk och jag
skall vara eder Gud.

<span id="an_30:23">30:23</span> Se, en stormvind från HERREN är här,
hans förtörnelse bryter fram, en härjande storm! Över de ogudaktigas
huvuden virvlar den ned.

<span id="an_30:24">30:24</span> HERRENS vredes glöd skall icke upphöra,
förrän han har utfört och fullbordat sitt hjärtas tankar; i kommande
dagar skolen I förnimma det.

<span id="an_31:1">31:1</span> På den tiden, säger HERREN, skall jag
vara alla Israels släkters Gud, och de skola vara mitt folk.

<span id="an_31:2">31:2</span> Så säger HERREN: Det folk som undslipper
svärdet finner nåd i öknen; Israel får draga åstad dit där det får ro.

<span id="an_31:3">31:3</span> Fjärran ifrån uppenbarade sig HERREN för
mig: »Ja, med evig kärlek har jag älskat dig; därför låter jag min nåd
förbliva över dig.

<span id="an_31:4">31:4</span> Ännu en gång skall jag upprätta dig, så
att du varder upprättad, du jungfru Israel; ännu en gång skall du få
utrusta dig med puka och draga ut i dans bland dem som göra sig glada.

<span id="an_31:5">31:5</span> Ännu en gång skall du få plantera
vingårdar på Samariens berg, och planteringsmännen skola själva skörda
frukten.

<span id="an_31:6">31:6</span> Ty en dag kommer, då vaktare skola ropa
på Efraims berg: 'Upp, låt oss draga till Sion, upp till HERREN, vår
Gud.'»

<span id="an_31:7">31:7</span> Ty så säger HERREN: Jublen i glädje över
Jakob, höjen fröjderop över honom som är huvudet bland folken, Låten
lovsång ljuda och sägen: HERRE, giv frälsning åt ditt folk, åt kvarlevan
av Israel.»

<span id="an_31:8">31:8</span> Ja, jag skall föra dem från nordlandet
och församla dem från jordens yttersta ända -- bland dem både blinda och
halta, både havande kvinnor och barnaföderskor; i en stor skara skola de
komma hit tillbaka.

<span id="an_31:9">31:9</span> Under gråt skola de komma, men jag skall
leda dem, där de gå bedjande fram; Jag skall föra dem till vattenbäckar,
på en jämn väg, där de ej skola stappla. Ty jag har blivit en fader för
Israel, och Efraim är min förstfödde son.

<span id="an_31:10">31:10</span> Hören HERRENS ord, I hednafolk, och
förkunnen det i havsländerna i fjärran; sägen: Han som förskingrade
Israel skall ock församla det och bevara det, såsom en herde sin hjord.

<span id="an_31:11">31:11</span> Ty HERREN skall förlossa Jakob och
lösköpa honom ur den övermäktiges hand.

<span id="an_31:12">31:12</span> Och de skola komma och jubla på Sions
höjd och strömma dit där HERRENS goda är, dit där man får säd, vin och
olja och unga hjordar av får och fä; deras själ skall vara lik en
vattenrik trädgård, och de skola icke vidare försmäkta.

<span id="an_31:13">31:13</span> Då skola jungfrurna förlusta sig med
dans; unga och gamla skola glädja sig tillsammans. Jag skall förvandla
deras sorg i fröjd, trösta dem och glädja dem efter deras bedrövelse.

<span id="an_31:14">31:14</span> Och prästerna skall jag vederkvicka med
feta rätter; och mitt folk skall bliva mättat av mitt goda, säger
HERREN.

<span id="an_31:15">31:15</span> Så säger HERREN: Ett rop höres i Rama,
klagan och bitter gråt; det är Rakel som begråter sina barn, hon vill
icke låta trösta sig i sorgen över att hennes barn icke mer äro till.

<span id="an_31:16">31:16</span> Men så säger HERREN: Hör upp med din
högljudda gråt, och låt dina ögon icke mer fälla tårar; ty ditt verk
skall få sin lön, säger HERREN, och de skola vända tillbaka från sina
fienders land.

<span id="an_31:17">31:17</span> Ja, det finnes ett hopp för din
framtid, säger HERREN; dina barn skola vända tillbaka till sitt land.

<span id="an_31:18">31:18</span> Jag har nogsamt hört huru Efraim
klagar: »Du har tuktat mig, ja, jag har blivit tuktad såsom en otämd
kalv; tag mig nu åter, så att jag får vända åter; du är ju HERREN, min
Gud.

<span id="an_31:19">31:19</span> Ty sedan jag har vänt mitt sinne,
ångrar jag mig, och sedan jag har kommit till besinning, slår jag mig på
länden; jag både blyges och skämmes, då jag nu bär min ungdoms smälek.»

<span id="an_31:20">31:20</span> Är då Efraim for mig en så dyrbar son,
är han mitt älsklingsbarn, eftersom jag alltjämt tänker på honom, huru
ofta jag än har måst hota honom? Ja, så mycket ömkar sig mitt hjärta
över honom; jag måste förbarma mig över honom, säger HERREN.

<span id="an_31:21">31:21</span> Sätt upp vägmärken för dig, res åt dig
vägvisare; giv akt på vägen, på stigen där du vandrade. Och vänd så
tillbaka, du jungfru Israel, vänd tillbaka till dessa dina städer.

<span id="an_31:22">31:22</span> Huru länge skall du göra bukter hit och
dit, du avfälliga dotter? Se, HERREN vill skapa något nytt i landet: det
bliver nu kvinnan som tager mannen i sitt beskärm.

<span id="an_31:23">31:23</span> Så säger HERREN Sebaot, Israels Gud: I
Juda land med dess städer skall man ännu en gång, när jag åter har
upprättat det, få säga det ordet: »HERREN välsigne dig, du
rättfärdighetens boning, du heliga berg.»

<span id="an_31:24">31:24</span> Och Juda folk med alla sina städer
skall samlat bo däri, åkermän jämte vandrande herdar.

<span id="an_31:25">31:25</span> Ty jag skall vederkvicka trötta själar,
och alla försmäktande själar skall jag mätta.

<span id="an_31:26">31:26</span> (Härvid uppvaknade jag och såg mig om,
och min sömn hade varit ljuvlig.)

<span id="an_31:27">31:27</span> Se, dagar skola komma, säger HERREN, då
jag skall beså Israels land och Juda land med säd av människor och med
säd av djur.

<span id="an_31:28">31:28</span> Och likasom jag har vakat över dem till
att upprycka, nedbryta, fördärva, förgöra och plåga, så vill jag nu vaka
över dem till att uppbygga och plantera, säger HERREN.

<span id="an_31:29">31:29</span> På den tiden skall man icke mer säga:
»Fäderna hava ätit sura druvor, och barnens tänder bliva ömma därav.»

<span id="an_31:30">31:30</span> Nej, var och en skall dö genom sin egen
missgärning; var man som äter sura druvor, hans tänder skola bliva ömma
därav.

<span id="an_31:31">31:31</span> Se, dagar skola komma, säger HERREN, då
jag skall sluta ett nytt förbund med Israels hus och med Juda hus;

<span id="an_31:32">31:32</span> icke ett sådant förbund som det jag
slöt med deras fäder på den dag då jag tog dem vid handen till att föra
dem ut ur Egyptens land det förbund med mig, som de bröto, fastän jag
var deras rätte herre, säger HERREN.

<span id="an_31:33">31:33</span> Nej, detta är det förbund som jag skall
sluta med Israels hus i kommande dagar, säger HERREN: Jag skall lägga
min lag i deras bröst och i deras hjärtan skall jag skriva den, och jag
skall vara deras Gud, och de skola vara mitt folk.

<span id="an_31:34">31:34</span> Då skola de icke mer behöva undervisa
varandra, icke den ene brodern den andre, och säga: »Lär känna HERREN»;
ty de skola alla känna mig, från den minste bland dem till den störste,
säger HERREN. Ty jag skall förlåta deras missgärning, och deras synd
skall jag icke mer komma ihåg.

<span id="an_31:35">31:35</span> Så säger HERREN, han som har satt solen
till att lysa om dagen och månen och stjärnorna till att lysa om natten,
i ordnad gång, han som rör upp havet, så att dess böljor brusa, han
vilkens namn är HERREN Sebaot:

<span id="an_31:36">31:36</span> Först när denna ordning icke mer består
inför mig, säger HERREN, först då skall Israels släkt upphöra att inför
mig alltjämt vara ett folk.

<span id="an_31:37">31:37</span> Ja, så säger HERREN: Först när himmelen
varder uppmätt därovan och jordens grundvalar utrannsakade därnere,
först då skall jag förkasta all Israels släkt, till straff för allt vad
de hava gjort, säger HERREN.

<span id="an_31:38">31:38</span> Se, dagar skola komma, säger HERREN, då
staden åter skall varda uppbyggd till HERRENS ära, från Hananeltornet
intill Hörnporten.

<span id="an_31:39">31:39</span> Och mätsnöret skall vidare dragas rätt
fram mot Garebshöjden och skall sedan vändas mot Goa.

<span id="an_31:40">31:40</span> Och hela lik- och askdalen och alla
fälten intill bäcken Kidron och intill hörnet vid Hästporten österut
skola vara helgade åt HERREN. Aldrig mer skall där tima någon
omstörtning eller någon förstöring.

<span id="an_32:1">32:1</span> Detta är det ord som från HERREN kom till
Jeremia i Sidkias, Juda konungs, tionde regeringsår, vilket var
Nebukadressars adertonde regeringsår.

<span id="an_32:2">32:2</span> Vid den tiden belägrade den babyloniske
konungens här Jerusalem, och profeten Jeremia låg då fången i
fängelsegården i Juda konungs hus.

<span id="an_32:3">32:3</span> Ty Sidkia, Juda konung, hade låtit spärra
in honom, i det han sade: »Huru djärves du profetera och säga: 'Så säger
HERREN: Se, jag skall giva denna stad i de babyloniske konungens hand,
och han skall intaga den.

<span id="an_32:4">32:4</span> Och Sidkia, Juda konung, skall icke
undkomma kaldéernas hand, utan skall förvisso bliva given i den
babyloniske konungens hand, så att han nödgas muntligen tala med honom
och stå inför honom, öga mot öga.

<span id="an_32:5">32:5</span> Och Sidkia skall av honom föras till
Babel och skall förbliva där, till dess jag ser till honom, säger
HERREN. När I striden mot kaldéerna, skolen I icke hava någon framgång.»

<span id="an_32:6">32:6</span> Och Jeremia sade: »HERRENS ord kom till
mig; han sade:

<span id="an_32:7">32:7</span> Se, Hanamel, din farbroder Sallums son,
skall komma till dig och säga: 'Köp du min åker i Anatot, ty du har
såsom bördeman rätt att köpa den.'»

<span id="an_32:8">32:8</span> Och Hanamel, min farbroders son, kom till
mig i fängelsegården, såsom HERREN hade sagt, och sade till mig: »Köp
min åker i Anatot, i Benjamins land, ty du har arvsrätt därtill och är
bördeman; så köp den då åt dig.» Då förstod jag att det var HERRENS ord

<span id="an_32:9">32:9</span> och köpte åkern av Hanamel, min
farbroders son, i Anatot, och vägde upp penningarna åt honom, sjutton
siklar silver.

<span id="an_32:10">32:10</span> Jag skrev ett köpebrev och förseglade
det och tillkallade vittnen och vägde upp penningarna på en våg.

<span id="an_32:11">32:11</span> Och jag tog köpebrevet, såväl det
förseglade, som innehöll avtalet och de särskilda bestämmelserna, som
ock det öppna brevet,

<span id="an_32:12">32:12</span> och gav köpebrevet åt Baruk, son till
Neria, son till Mahaseja, i närvaro av min frände Hanamel och de vittnen
som hade underskrivit köpebrevet, och alla andra judar som voro
tillstädes i fängelsegården.

<span id="an_32:13">32:13</span> Och jag bjöd Baruk, i deras närvaro,
och sade:

<span id="an_32:14">32:14</span> Så säger HERREN Sebaot, Israels Gud:
Tag du dessa brev, både detta förseglade köpebrev och detta öppna brev,
och lägg dem i ett lerkärl, för att de må vara i behåll för lång tid.

<span id="an_32:15">32:15</span> Ty så säger HERREN Sebaot, Israels Gud:
Ännu en gång skall man komma att i detta land köpa hus och åkrar och
vingårdar.»

<span id="an_32:16">32:16</span> Och sedan jag hade givit köpebrevet åt
Baruk, Nerias son, bad jag till HERREN och sade:

<span id="an_32:17">32:17</span> »Ack Herre, HERRE, du är ju den som har
gjort himmel och jord genom din stora kraft och din uträckta arm. Intet
är så underbart att du icke skulle förmå det,

<span id="an_32:18">32:18</span> du som gör nåd med tusenden och
vedergäller fädernas missgärning i deras barns sköte efter dem; du store
och väldige Gud, vilkens namn är HERREN Sebaot;

<span id="an_32:19">32:19</span> du som är stor i råd och mäktig i
gärningar; du vilkens ögon äro öppna över människobarnens alla vägar, så
att du giver åt var och en efter hans vägar och efter hans gärningars
frukt;

<span id="an_32:20">32:20</span> du som gjorde tecken och under i
Egyptens land, och som har gjort sådana intill denna dag, både i Israel
och bland andra människor, och som har gjort dig ett namn, som är
detsamma än i dag.

<span id="an_32:21">32:21</span> Du förde ditt folk Israel ut ur
Egyptens land med tecken och under, med stark hand och uträckt arm, och
genom stor förskräckelse.

<span id="an_32:22">32:22</span> Och du gav dem detta land, som du med
ed hade lovat deras fäder att giva dem, ett land som flyter av mjölk och
honung.

<span id="an_32:23">32:23</span> Och de kommo och togo det i besittning,
men de ville icke höra din röst och vandrade icke efter din lag; de
gjorde intet av det du hade bjudit dem att göra. Därför lät du all denna
olycka vederfaras dem.

<span id="an_32:24">32:24</span> Se, belägringsvallarna gå redan så
långt fram mot staden, att man kan intaga den och genom svärd,
hungersnöd och pest är staden given i de kaldeiska belägrarnas hand. Vad
du hotade med, det har skett, och du har det nu inför dina ögon.

<span id="an_32:25">32:25</span> Och likväl, fastän staden är given i
kaldéernas hand, sade du, Herre HERRE, till mig: 'Köp du åkern för
penningar, och tag vittnen därpå'!»

<span id="an_32:26">32:26</span> Och HERRENS ord kom till Jeremia han
sade: Se,

<span id="an_32:27">32:27</span> jag är HERREN, allt kötts Gud; skulle
något vara så underbart att jag icke förmådde det?

<span id="an_32:28">32:28</span> Därför säger HERREN så: Se, jag vill
giva denna stad i kaldéernas och Nebukadressars, den babyloniske
konungens, hand, och han skall intaga den.

<span id="an_32:29">32:29</span> Och kaldéerna, som belägra denna stad,
skola komma och tända eld på staden och bränna upp den, tillika med de
hus på vilkas tak man har tänt offereld åt Baal och utgjutit drickoffer
åt andra gudar, till att förtörna mig.

<span id="an_32:30">32:30</span> Ty allt ifrån sin ungdom hava Israels
barn och Juda barn allenast gjort vad ont är i mina ögon; ja, Israels
barn hava med sina händers verk berett mig allenast förtörnelse, säger
HERREN.

<span id="an_32:31">32:31</span> Ty allt ifrån den dag då denna stad
byggdes ända till nu har den uppväckt min vrede och förtörnelse, så att
jag måste förkasta den från mitt ansikte,

<span id="an_32:32">32:32</span> för all den ondskas skull som Israels
barn och Juda barn med sina konungar, furstar, präster och profeter,
både Juda män och Jerusalems invånare, hava bedrivit, till att förtörna
mig.

<span id="an_32:33">32:33</span> De vände ryggen till mig och icke
ansiktet; och fastän de titt och ofta blevo varnade, ville de icke höra
och taga emot tuktan.

<span id="an_32:34">32:34</span> De satte upp sina styggelser i det hus
som är uppkallat efter mitt namn och orenade det så;

<span id="an_32:35">32:35</span> och Baalshöjderna i Hinnoms sons dal
byggde de upp, för att där offra sina söner och döttrar åt Molok, fastän
jag aldrig hade bjudit dem att göra sådan styggelse eller ens tänkt mig
något sådant; och så förledde de Juda till synd.

<span id="an_32:36">32:36</span> Men så säger nu HERREN, Israels Gud, om
denna stad, som I menen vara genom svärd, hungersnöd och pest given i
den babyloniske konungens hand:

<span id="an_32:37">32:37</span> Se, jag skall församla dem ur alla de
länder till vilka jag i min vrede och harm och stora förtörnelse har
fördrivit dem, och jag skall föra dem tillbaka till denna plats och låta
dem bo bär i trygghet.

<span id="an_32:38">32:38</span> Och de skola vara mitt folk, och jag
skall vara deras Gud.

<span id="an_32:39">32:39</span> Och jag skall giva dem alla ett och
samma hjärta och lära dem en och samma väg, så att de frukta mig
beständigt; för att det må gå dem väl, och deras barn efter dem.

<span id="an_32:40">32:40</span> Och jag skall sluta med dem ett evigt
förbund, så att jag icke upp hör att följa dem och göra dem gott; och
min fruktan skall jag ingiva i deras hjärtan, så att de icke vika av
ifrån mig.

<span id="an_32:41">32:41</span> Och jag skall hava min fröjd i att göra
dem gott, och skall plantera dem i detta land med trofasthet, av allt
mitt hjärta och all min själ.

<span id="an_32:42">32:42</span> Ty så säger HERREN: Likasom jag har
låtit all denna stora olycka komma över detta folk, så skall jag ock
låta allt det goda som jag lovade dem komma dem till del.

<span id="an_32:43">32:43</span> Och man skall komma att köpa åkrar i
detta land, om vilket I sägen att det är en ödemark, där varken
människor eller djur kunna bo, och att det är givet i kaldéernas hand.

<span id="an_32:44">32:44</span> Ja, åkrar skall man köpa för penningar,
och man skall skriva och försegla köpebrev och tillkalla vittnen i
Benjamins land, i Jerusalems omnejd och i Juda städer, både i
Bergsbygdens och i Låglandets och i Sydlandets städer; ty jag skall åter
upprätta dem, säger HERREN.

<span id="an_33:1">33:1</span> Och HERRENS ord kom till Jeremia för
andra gången, medan han ännu var inspärrad i fängelsegården; han sade:

<span id="an_33:2">33:2</span> Så säger HERREN, han som ock utför sitt
verk, HERREN, som bereder det för att låta det komma till stånd, han
vilkens namn är HERREN:

<span id="an_33:3">33:3</span> Ropa till mig, så vill jag svara dig och
förkunna för dig stora och förunderliga ting, som du icke känner.

<span id="an_33:4">33:4</span> Ty så säger HERREN, Israels Gud, om husen
i denna stad och om Juda konungars hus, som nu brytas ned för
belägringsvallarna och värden:

<span id="an_33:5">33:5</span> Man har kommit hitin för att strida med
kaldéerna, och man skall så fylla husen med döda kroppar av människor
som jag har slagit i min vrede och förtörnelse, människor som genom all
sin ondska hava vållat att jag har måst dölja mitt ansikte för denna
stad.

<span id="an_33:6">33:6</span> Dock, jag skall hela dess sår och skaffa
läkedom och läka dem, och jag skall låta dem skåda frid och trygghet i
överflöd.

<span id="an_33:7">33:7</span> Och jag skall åter upprätta Juda och
Israel och uppbygga dem, så att de bliva såsom förut.

<span id="an_33:8">33:8</span> Och jag skall rena dem från all
missgärning varmed de hava syndat mot mig, och förlåta alla
missgärningar genom vilka de hava syndat mot mig och avfallit från mig.

<span id="an_33:9">33:9</span> Och staden skall bliva mig till fröjd och
berömmelse, och till lov och ära inför alla jordens folk, när de få höra
allt det goda som jag gör med dem; och de skola förskräckas och darra
vid åsynen av all den lycka och all den framgång som jag bereder henne.

<span id="an_33:10">33:10</span> Så säger HERREN: På denna plats, om
vilken I sägen att den är så öde att varken människor eller djur kunna
bo där, ja, här i Juda städer och på Jerusalems gator, som äro så
ödelagda att inga människor, inga invånare, inga djur där finnas,

<span id="an_33:11">33:11</span> här skall man ännu en gång höra
fröjderop och glädjerop, rop för brudgum och rop för brud, rop av
människor som säga: »Tacken HERREN Sebaot, ty HERREN är god, ty hans nåd
varar evinnerligen», och av människor som frambära lovoffer i HERRENS
hus. Ty jag vill åter upprätta landet, så att det bliver såsom förut,
säger HERREN.

<span id="an_33:12">33:12</span> Så säger HERREN Sebaot: På denna plats,
som nu är så öde att varken människor eller ens djur kunna bo här, ja
ock i alla hithörande städer, här skola åter en gång finnas betesmarker
där herdar kunna låta sina hjordar lägra sig.

<span id="an_33:13">33:13</span> I Bergsbygdens, Låglandets och
Sydlandets städer, i Benjamins land i Jerusalems omnejd och i andra Juda
städer skola ännu en gång hjordar draga fram, förbi herdar som räkna
dem, säger HERREN.

<span id="an_33:14">33:14</span> Se, dagar skola komma, säger HERREN, då
jag skall uppfylla det löftesord som jag har talat om Israels hus och
angående Juda hus.

<span id="an_33:15">33:15</span> I de dagarna och på den tiden skall jag
låta en rättfärdig telning växa upp åt David. Han skall skaffa rätt och
rättfärdighet på jorden.

<span id="an_33:16">33:16</span> I de dagarna skall Juda varda frälst
och Jerusalem bo i trygghet; och man skall kalla det så: HERREN vår
rättfärdighet.

<span id="an_33:17">33:17</span> Ty så säger HERREN: Aldrig skall den
tid komma, då icke en avkomling av David sitter på Israels hus' tron,

<span id="an_33:18">33:18</span> aldrig den tid då icke en avkomling av
de levitiska prästerna gör tjänst inför mig och alla dagar bär fram
brännoffer och förbränner spisoffer och anställer slaktoffer.

<span id="an_33:19">33:19</span> Och HERRENS ord kom till Jeremia; han
sade:

<span id="an_33:20">33:20</span> Så säger HERREN: Först när I gören om
intet mitt förbund med dagen och mitt förbund med natten, så att det
icke bliver dag och natt i rätt tid,

<span id="an_33:21">33:21</span> först då skall mitt förbund med min
tjänare David bliva om intet, så att icke längre en avkomling av honom
sitter såsom konung på hans tron, och först då mitt förbund med de
levitiska prästerna, som göra tjänst åt mig.

<span id="an_33:22">33:22</span> Lika oräknelig som himmelens härskara
är, och lika otalig som sanden är i havet, lika talrik skall jag låta
min tjänare Davids säd bliva och lika många leviterna, som göra tjänst
åt mig.

<span id="an_33:23">33:23</span> Och HERRENS ord kom till Jeremia; han
sade:

<span id="an_33:24">33:24</span> Har du icke märkt huru detta folk talar
och säger: »De båda släkter som HERREN utvalde, dem har han förkastat»?
Och så säga de föraktligt om mitt folk att det icke mer synes dem vara
ett folk.

<span id="an_33:25">33:25</span> Men så säger HERREN: Om mitt förbund
med dag och natt icke är beståndande, och om jag icke har stadgat en
fast ordning för himmel och jord,

<span id="an_33:26">33:26</span> allenast då skall jag förkasta Jakobs
och Davids, min tjänares, säd, så att jag icke mer av hans säd tager dem
som skola råda över Abrahams, Isaks och Jakobs säd. Ty jag skall åter
upprätta dem och förbarma mig över dem.

<span id="an_34:1">34:1</span> Detta är det ord som kom till Jeremia
från HERREN, när Nebukadressar, konungen i Babel, med hela sin här och
med alla de riken på jorden, som lydde under hans välde, och med alla
folk angrep Jerusalem och alla dess lydstäder; han sade:

<span id="an_34:2">34:2</span> Så säger HERREN, Israels Gud: Gå åstad
och säg till Sidkia, Juda konung, ja, säg till honom: Så säger HERREN:
Se, jag skall giva denna stad i den babyloniske konungens hand, och han
skall bränna upp den i eld.

<span id="an_34:3">34:3</span> Och du själv skall icke kunna undkomma
hans hand, utan skall förvisso bliva gripen och given i hans hand, så
att du nödgas stå inför konungen i Babel, öga mot öga; och han skall
muntligen tala med dig, och du skall komma till Babel.

<span id="an_34:4">34:4</span> Men hör HERRENS ord, du Sidkia, Juda
konung: Så säger HERREN om dig: Du skall icke dö genom svärd.

<span id="an_34:5">34:5</span> Nej, i frid skall du dö; och likasom man
har anställt förbränning till dina fäders, de förra konungarnas, ära,
deras som hava varit före dig, så skall man ock anställa förbränning
till din ära och hålla dödsklagan efter dig: »Ack ve, Herre!» Ty detta
har jag talat, säger HERREN.

<span id="an_34:6">34:6</span> Och profeten Jeremia talade till Sidkia,
Juda konung, allt detta i Jerusalem,

<span id="an_34:7">34:7</span> under det att den babyloniske konungens
här belägrade Jerusalem och allt som ännu återstod av städer i Juda,
nämligen Lakis och Aseka; ty dessa voro de enda av Juda städer, som ännu
voro kvar och voro befästa.

<span id="an_34:8">34:8</span> Detta är det ord som kom till Jeremia
från HERREN, sedan konung Sidkia hade slutit ett förbund med allt folket
i Jerusalem därom att de bland sig skulle utropa frihet,

<span id="an_34:9">34:9</span> så att var och en skulle släppa sin träl
och sin trälinna fria, om det var en hebreisk man eller kvinna, på det
att icke den ene juden skulle hava den andre till träl.

<span id="an_34:10">34:10</span> Och detta hörsammades av alla furstarna
och allt folket, av dem som hade varit med om förbundet och lovat att
var och en skulle släppa sin träl och sin trälinna fria, så att han icke
mer skulle hava dem till trälar; de hörsammade det och släppte dem.

<span id="an_34:11">34:11</span> Men sedermera ändrade de sig och togo
tillbaka de trälar och trälinnor som de hade släppt fria, och gjorde dem
åter till trälar och trälinnor.

<span id="an_34:12">34:12</span> Då kom HERRENS ord till Jeremia från
HERREN; han sade:

<span id="an_34:13">34:13</span> Så säger HERREN, Israels Gud: Jag själv
slöt ett förbund med edra fäder på den tid då jag förde dem ut ur
Egyptens land, ur träldomshuset; jag sade:

<span id="an_34:14">34:14</span> »När sju år äro förlidna, skall var och
en av eder släppa sin broder, hebréen, som har sålt sig åt dig och
tjänat dig i sex år; du skall då släppa honom fri ur din tjänst.» Dock
ville edra fäder icke höra på mig eller böja sina öron därtill.

<span id="an_34:15">34:15</span> Men I haven nyss vänt om och gjort vad
rätt är i mina ögon, i det att I haven utropat frihet var och en för sin
broder. Och I haven härom slutit ett förbund inför mitt ansikte, i det
hus som är uppkallat efter mitt namn.

<span id="an_34:16">34:16</span> Men nu haven I åter ändrat eder och
ohelgat mitt namn och tagit tillbaka var och en sin träl och sin
trälinna, dem som I haden släppt fria till att gå vart de ville; ja, I
haven nu åter gjort dem till edra trälar och trälinnor.

<span id="an_34:17">34:17</span> Därför säger HERREN så: I haven icke
hört på mig och utropat frihet var och en för sin broder och sin nästa.
Så utropar då jag, säger HERREN, för eder frihet att hemfalla åt svärd,
pest och hungersnöd; ja, jag skall göra eder till en varnagel för alla
riken på jorden.

<span id="an_34:18">34:18</span> Och de män som hava överträtt mitt
förbund och icke hållit förpliktelserna vid det förbund de slöto inför
mitt ansikte -- vid kalven som av dem blev huggen i två stycken, mellan
vilka de gingo --

<span id="an_34:19">34:19</span> dessa män, nämligen Judas och
Jerusalems furstar, hovmännen och prästerna och allt folket i landet,
som gingo mellan styckena av kalven,

<span id="an_34:20">34:20</span> dem skall jag giva i deras fienders
hand, i de mäns hand, som stå efter deras liv; och deras döda kroppar
skola bliva mat åt himmelens fåglar och markens djur.

<span id="an_34:21">34:21</span> Och Sidkia, Juda konung, med hans
furstar skall jag giva i deras fienders hand, i de mäns hand, som stå
efter deras liv, och i händerna på den babyloniske konungens här, som nu
har dragit bort ifrån eder.

<span id="an_34:22">34:22</span> Se, jag skall giva dem befallning,
säger HERREN, att de åter skola draga mot denna stad och belägra den;
och de skola då intaga den och bränna upp den i eld. Och Juda städer
skall jag göra till en ödemark, där ingen bor.

<span id="an_35:1">35:1</span> Detta är det ord som kom till Jeremia
från HERREN i Jojakims, Josias sons, Juda konungs, tid; han sade

<span id="an_35:2">35:2</span> Gå bort till rekabiternas släkt och tala
med dem, och för dem till HERRENS hus, in i en av kamrarna, och giv dem
vin att dricka.

<span id="an_35:3">35:3</span> Då tog jag med mig Jaasanja, son till
Jeremia, son till Habassinja, jämte hans bröder och alla hans söner och
rekabiternas hela övriga släkt,

<span id="an_35:4">35:4</span> och förde dem till HERRENS hus, in i den
kammare som innehades av sönerna till gudsmannen Hanan, Jigdaljas son,
den kammare som ligger bredvid furstarnas, ovanom dörrvaktaren Maasejas,
Sallums sons, kammare.

<span id="an_35:5">35:5</span> Och jag satte fram för rekabiternas släkt
kannor, fulla med vin, så ock bägare, och sade till dem: »Dricken vin?»

<span id="an_35:6">35:6</span> Men de svarade: »Vi dricka icke vin. Ty
vår fader Jonadab, Rekabs son, har bjudit oss och sagt: 'I och edra barn
skolen aldrig dricka vin;

<span id="an_35:7">35:7</span> och hus skolen I icke bygga, och säd
skolen I icke så, och vingårdar skolen I icke plantera, ej heller äga
sådana, utan I skolen bo i tält i all eder tid, för att I mån länge leva
i det land där I bon såsom främlingar.'

<span id="an_35:8">35:8</span> Och vi hava hörsammat vår fader Jonadabs,
Rekabs sons, befallning, i allt vad han har bjudit oss, så att vi med
våra hustrur och våra söner och döttrar aldrig dricka vin,

<span id="an_35:9">35:9</span> ej heller bygga hus till att bo i, ej
heller äga vingårdar eller åkrar eller säd.

<span id="an_35:10">35:10</span> Vi hava alltså bott i tält och hava
hörsammat och gjort allt vad vår fader Jonadab har bjudit oss.

<span id="an_35:11">35:11</span> Men när Nebukadressar, konungen i
Babel, drog upp och föll in i landet, sade vi: 'Välan, vi vilja begiva
oss till Jerusalem, undan kaldéernas och araméernas här.' Och så bosatte
vi oss i Jerusalem.»

<span id="an_35:12">35:12</span> Och HERRENS ord kom till Jeremia; han
sade:

<span id="an_35:13">35:13</span> Så säger HERREN Sebaot, Israels Gud: Gå
åstad och säg till Juda män och till Jerusalems invånare: Skolen I då
icke taga emot tuktan, så att I hören mina ord, säger HERREN?

<span id="an_35:14">35:14</span> Det bud som Jonadab, Rekabs son, gav
sina barn, att de icke skulle dricka vin, det har blivit iakttaget, och
ännu i dag dricka de icke vin, av hörsamhet mot sin faders bud. Men
själv har jag titt och ofta talat till eder, och I haven dock icke
hörsammat mig.

<span id="an_35:15">35:15</span> Och titt och ofta har jag sänt till
eder alla mina tjänare profeterna och låtit säga: »Vänden om, var och en
från sin onda väg, och bättren edert väsende, och följen icke efter
andra gudar, så att I tjänen dem; då skolen I få bo i det land som jag
har givit åt eder och edra fäder.» Men I böjden icke edert öra därtill
och hörden icke på mig.

<span id="an_35:16">35:16</span> Eftersom nu detta folk icke har
hörsammat mig, såsom Jonadabs, Rekabs sons, barn hava iakttagit det bud
som deras fader gav dem,

<span id="an_35:17">35:17</span> därför säger HERREN, härskarornas Gud,
Israels Gud, så: Se, över Juda och över alla Jerusalems invånare skall
jag låta all den olycka komma, som jag har förkunnat över dem, därför
att de icke hörde, när jag talade till dem, och icke svarade, när jag
kallade på dem.

<span id="an_35:18">35:18</span> Och till rekabiternas släkt sade
Jeremia: Så säger HERREN Sebaot, Israels Gud: Därför att I haven
hörsammat eder fader Jonadabs bud och hållit alla hans bud och i alla
stycken gjort såsom han har bjudit eder,

<span id="an_35:19">35:19</span> därför säger HERREN Sebaot, Israels
Gud, så: Aldrig skall den tid komma, då icke en avkomling av Jonadab,
Rekabs son, står inför mitt ansikte.

<span id="an_36:1">36:1</span> I Jojakims, Josias sons, Juda konungs,
fjärde regeringsår kom detta ord till Jeremia från HERREN; han sade:

<span id="an_36:2">36:2</span> Tag dig en bokrulle och teckna däri upp
allt vad jag har talat till dig angående Israel och Juda och alla
hednafolk, från den dag då jag först talade till dig i Josias tid ända
till denna dag.

<span id="an_36:3">36:3</span> Kanhända skall Juda hus, när de höra all
den olycka som jag har i sinnet att göra dem, vända om, var och en från
sin onda väg, och så skall jag förlåta dem deras missgärning och synd.

<span id="an_36:4">36:4</span> Då kallade Jeremia till sig Baruk, Nerias
son; och efter Jeremias diktamen tecknade Baruk i en bokrulle upp alla
de ord som HERREN hade talat till honom.

<span id="an_36:5">36:5</span> Och Jeremia bjöd Baruk och sade: »Jag är
själv under tvång, så att jag icke kan begiva mig till HERRENS hus.

<span id="an_36:6">36:6</span> Men gå du dit; och ur den rulle som du
har skrivit efter min diktamen må du därpå fastedagen läsa UPP HERRENS
ord inför folket i HERRENS hus. Inför hela Juda, så många som komma in
från sina städer, må du ock läsa upp dem.

<span id="an_36:7">36:7</span> Kanhända skola de då bönfalla inför
HERREN och vända om, var och en från sin onda väg. Ty stor är den vrede
och förtörnelse som HERREN har uttalat över detta folk.»

<span id="an_36:8">36:8</span> Och Baruk, Nerias son, gjorde alldeles
såsom profeten Jeremia hade bjudit honom: i HERRENS hus läste han ur
boken upp HERRENS ord.

<span id="an_36:9">36:9</span> I Jojakims, Josias sons, Juda konungs,
femte regeringsår, i nionde månaden, utlystes nämligen en fasta inför
HERREN, vilken hölls av allt folket i Jerusalem och av allt det folk som
från Juda städer hade kommit till Jerusalem.

<span id="an_36:10">36:10</span> Då läste Baruk ur boken upp Jeremias
ord; han läste upp dem i HERRENS hus, i sekreteraren Gemarjas, Safans
sons, kammare på den övre förgården, vid ingången till nya porten på
HERRENS hus, inför allt folket.

<span id="an_36:11">36:11</span> När nu Mika; son till Gemarja, son till
Safan, hade hört alla HERRENS ord uppläsas ur boken,

<span id="an_36:12">36:12</span> gick han ned till konungshuset och in i
sekreterarens kammare; där sutto då alla furstarna: sekreteraren
Elisama, Delaja, Semajas son, Elnatan, Akbors son, Gemarja, Safans son,
Sidkia, Hananjas son, och alla de andra furstarna.

<span id="an_36:13">36:13</span> Och Mika omtalade för dem allt vad han
hade hört Baruk läsa upp ur boken inför folket.

<span id="an_36:14">36:14</span> Då sände alla furstarna Jehudi, son
till Netanja, son till Selemja, Kusis son, åstad till Baruk och läto
säga honom: »Tag med dig den rulle varur du har läst inför folket, och
kom hit.» Och Baruk, Nerias son, tog rullen med sig och kom till dem.

<span id="an_36:15">36:15</span> Då sade de till honom: »Sätt dig ned
och läs den inför oss.» Och Baruk läste inför dem.

<span id="an_36:16">36:16</span> När de då hörde allt som stod där, sågo
de med förskräckelse på varandra och sade till Baruk: »Vi måste omtala
för konungen allt som står här.»

<span id="an_36:17">36:17</span> Och de frågade Baruk och sade: »Tala om
för oss huru det skedde att du efter hans diktamen tecknade upp allt
detta.»

<span id="an_36:18">36:18</span> Baruk svarade dem: »Han dikterade för
mig allt detta, och jag tecknade upp det i boken med bläck.»

<span id="an_36:19">36:19</span> Då sade furstarna till Baruk: »Gå och
göm dig, du jämte Jeremia, och låten ingen veta var I ären.»

<span id="an_36:20">36:20</span> Därefter, sedan de hade lämnat rullen i
förvar i sekreteraren Elisamas kammare, gingo de in till konungen på
förgården och omtalade så allt för konungen.

<span id="an_36:21">36:21</span> Då sände konungen Jehudi att hämta
rullen; och denne hämtade den från sekreteraren Elisamas kammare. Sedan
läste Jehudi upp den inför konungen och inför alla furstarna, som stodo
omkring konungen.

<span id="an_36:22">36:22</span> Konungen bodde då i vinterhuset, ty det
var den nionde månaden. Och kolpannan stod påtänd framför honom;

<span id="an_36:23">36:23</span> och så ofta Jehudi hade läst tre eller
fyra spalter, skar han av rullen med pennkniven och kastade stycket på
elden i kolpannan, ända till dess att hela rullen var förtärd av elden i
kolpannan.

<span id="an_36:24">36:24</span> Och varken konungen själv eller någon
av hans tjänare blev förskräckt eller rev sönder sina kläder, när de
hörde allt detta som upplästes.

<span id="an_36:25">36:25</span> Och fastän Elnatan, Delaja och Gemarja
bådo konungen att han icke skulle bränna upp rullen, lyssnade han icke
till dem.

<span id="an_36:26">36:26</span> I stället bjöd konungen Jerameel,
konungasonen, och Seraja, Asriels son, och Selemja, Abdeels son, att de
skulle gripa skrivaren Baruk och profeten Jeremia. Men HERREN gömde dem
undan.

<span id="an_36:27">36:27</span> Men sedan konungen hade bränt upp
rullen med det som Baruk efter Jeremias diktamen hade skrivit däri, kom
HERRENS ord till Jeremia; han sade:

<span id="an_36:28">36:28</span> Tag dig nu åter en annan rulle och
teckna däri upp allt vad som förut stod i den förra rullen, den som
Jojakim, Juda konung, brände upp.

<span id="an_36:29">36:29</span> Men angående Jojakim, Juda konung,
skall du säga: Så säger HERREN: Du har bränt upp denna rulle och sagt:
»Huru kunde du skriva däri att konungen i Babel förvisso skall komma och
fördärva detta land, och göra slut på både människor och djur däri?»

<span id="an_36:30">36:30</span> Därför säger HERREN så om Jojakim, Juda
konung: Ingen ättling av honom skall sitta på Davids tron; och hans egen
döda kropp skall komma att ligga utkastad, prisgiven åt hettan om dagen
och åt kölden om natten.

<span id="an_36:31">36:31</span> Och jag skall hemsöka honom och hans
avkomlingar och hans tjänare för deras missgärnings skull, och över dem
och över Jerusalems invånare och över Juda män skall jag låta all den
olycka komma, som jag har förkunnat över dem, fastän de icke hava velat
höra.

<span id="an_36:32">36:32</span> Då tog Jeremia en annan rulle och gav
den åt skrivaren Baruk, Nerias son; och efter Jeremias diktamen tecknade
denne däri upp allt vad som hade stått i den bok som Jojakim, Juda
konung, hade bränt upp i eld. Och till detta lades ytterligare mycket
annat av samma slag.

<span id="an_37:1">37:1</span> Och Sidkia, Josias son, blev konung i
stället för Konja, Jojakims son; ty Nebukadressar, konungen i Babel,
gjorde honom till konung i Juda land.

<span id="an_37:2">37:2</span> Men varken han eller hans tjänare eller
folket i landet hörda på HERRENS ord, dem som han talade genom profeten
Jeremia.

<span id="an_37:3">37:3</span> Dock sände konung Sidkia åstad Jehukal,
Selemjas son, och prästen Sefanja, Maasejas son, till profeten Jeremia
och lät säga: »Bed för oss till HERREN, vår Gud.»

<span id="an_37:4">37:4</span> Jeremia gick då ännu ut och in bland
folket, ty man hade ännu icke satt honom i fängelse.

<span id="an_37:5">37:5</span> Och Faraos här hade då dragit ut från
Egypten; och när kaldéerna, som belägrade Jerusalem, hade fått höra
ryktet därom, hade de dragit sig tillbaka från Jerusalem.

<span id="an_37:6">37:6</span> Då kom HERRENS ord till profeten Jeremia;
han sade:

<span id="an_37:7">37:7</span> Så säger HERREN, Israels Gud: Så skolen I
svara Juda konung, som har sänt eder till mig för att fråga mig: »Se,
Faraos här, som har dragit ut till eder hjälp, skall vända tillbaka till
sitt land Egypten.

<span id="an_37:8">37:8</span> Sedan skola kaldéerna komma tillbaka och
belägra denna stad och de skola då intaga den och bränna upp den i eld.

<span id="an_37:9">37:9</span> Därför säger HERREN så: Bedragen icke
eder själva med att tänka: 'Kaldéerna skola nu en gång för alla draga
bort ifrån oss'; ty de skola icke draga bort.

<span id="an_37:10">37:10</span> Nej, om I än så slogen kaldéernas hela
här, när de strida mot eder, att allenast några svårt sårade män blevo
kvar av dem, så skulle dessa resa sig upp, var och en i sitt tält, och
skulle bränna upp denna stad i eld.

<span id="an_37:11">37:11</span> Men när kaldéernas här hade dragit sig
tillbaka från Jerusalem för Faraos har,

<span id="an_37:12">37:12</span> ville Jeremia lämna Jerusalem och
begiva sig till Benjamins land, för att där taga i besittning en
jordlott bland folket.

<span id="an_37:13">37:13</span> När han då kom till Benjaminsporten,
stod där såsom vakthavande en man vid namn Jiria, son till Selemja, son
till Hananja; denne grep profeten Jeremia och sade: »Du vill gå över
till kaldéerna.»

<span id="an_37:14">37:14</span> Jeremia svarade: »Det är icke sant; jag
vill icke gå över till kaldéerna», men ingen hörde på honom. Och Jiria
grep Jeremia och förde honom till furstarna.

<span id="an_37:15">37:15</span> Och furstarna förtörnades på Jeremia
och läto hudflänga honom och satte honom i häkte i sekreteraren Jonatans
hus, ty detta hade de gjort till fängelse.

<span id="an_37:16">37:16</span> Men när Jeremia hade kommit i
fängelsehålan, ned i fångvalven, och suttit där en lång tid,

<span id="an_37:17">37:17</span> sände konung Sidkia och lät hämta
honom; och hemma hos sig frågade konungen honom hemligen och sade: »Har
något ord kommit från HERREN Jeremia svarade: »Ja»; och han tillade: »Du
skall bliva given i den babyloniske konungens hand.

<span id="an_37:18">37:18</span> Därefter frågade Jeremia konung Sidkia:
»Varmed har jag försyndat mig mot dig och dina tjänare och detta folk,
eftersom I haven satt mig i fängelse?

<span id="an_37:19">37:19</span> Och var äro nu edra profeter, som
profeterade för eder och sade: 'Konungen i Babel skall icke komma över
eder och över detta land'?

<span id="an_37:20">37:20</span> Så hör mig nu, herre konung; värdes
upptaga min bön: sänd mig icke tillbaka till sekreteraren Jonatans hus,
på det att jag icke må dö där.»

<span id="an_37:21">37:21</span> På konung Sidkias befallning satte man
då Jeremia i förvar i fängelsegården, och gav honom en kaka bröd om
dagen från Bagargatan, till dess att det var slut på allt brödet i
staden. Så stannade Jeremia i fängelsegården.

<span id="an_38:1">38:1</span> Men Sefatja, Mattans son, och Gedalja,
Pashurs son, och Jukal, Selemjas son, och Pashur, Malkias son, hörde
huru Jeremia talade till allt folket och sade:

<span id="an_38:2">38:2</span> »Så säger HERREN: Den som stannar kvar i
denna stad, han skall dö genom svärd eller hunger eller pest, men den
som giver sig åt kaldéerna, han skall få leva, ja, han skall vinna sitt
liv såsom ett byte och få leva.

<span id="an_38:3">38:3</span> Ty så säger HERREN: Denna stad skall
förvisso bliva given i händerna på den babyloniske konungens här, och
han skall intaga den.

<span id="an_38:4">38:4</span> Då sade furstarna till konungen: »Denne
man bör dödas, eftersom han gör folket modlöst, både det krigsfolk som
ännu är kvar här i staden och jämväl allt det övrig: folket, i det att
han talar sådan: ord till dem. Ty denne man söker icke folkets välfärd,
utan dess olycka.

<span id="an_38:5">38:5</span> Konung Sidkia svarade: »Välan han är i
eder hand; ty konungen förmår intet mot eder.»

<span id="an_38:6">38:6</span> Då togo de Jeremia och kastad honom i
konungasonen Malkias brunn på fängelsegården; de släppte Jeremia ditned
med tåg. I brunnen var intet vatten, men dy, och Jeremia sjönk ned i
dyn.

<span id="an_38:7">38:7</span> När nu etiopiern Ebed-Melek, en hovman,
som befann sig i konungshuset, under det att konungen uppehöll sig i
Benjaminsporten, fick höra att de hade sänkt Jeremia ned i brunnen,

<span id="an_38:8">38:8</span> begav han sig åstad från konungshuset och
talade till konungen och sade:

<span id="an_38:9">38:9</span> »Min herre konung, dessa män hava handlat
illa i allt vad de hava gjort mot profeten Jeremia; ty de hava kastat
honom i brunnen, där han strax måste dö av hunger, då nu intet bröd
finnes i staden.

<span id="an_38:10">38:10</span> Då bjöd konungen etiopiern Ebed-Melek
och sade: »Tag med dig härifrån trettio män, och drag profeten Jeremia
upp ur brunnen, innan han dör.»

<span id="an_38:11">38:11</span> Så tog då Ebed-Melek männen med sig och
begav sig till konungshuset, till rummet under skattkammaren, och
hämtade därifrån trasor av sönderrivna och utslitna kläder och lät sänka
ned dem med tåg till Jeremia i brunnen.

<span id="an_38:12">38:12</span> Och etiopiern Ebed-Melek sade till
Jeremia: »Lägg trasorna av de sönderrivna och utslitna kläderna under
dina armar, mellan dem och tågen.» Och Jeremia gjorde så.

<span id="an_38:13">38:13</span> Sedan drogo de med tågen Jeremia upp ur
brunnen. Men Jeremia måste stanna i fängelsegården.

<span id="an_38:14">38:14</span> Därefter sände konung Sidkia åstad och
lät hämta profeten Jeremia till sig vid tredje ingången till HERRENS
hus. Och konungen sade till Jeremia: »Jag vill fråga dig något dölj
intet för mig.»

<span id="an_38:15">38:15</span> Jeremia sade till Sidkia: »Om jag säger
dig något, så kommer du förvisso att låta döda mig; och om jag giver dig
ett råd, så hör du icke på mig.»

<span id="an_38:16">38:16</span> Då gav konung Sidkia Jeremia sin ed,
hemligen, och sade: »Så sant HERREN lever, han som har givit oss detta
vårt liv: jag skall icke låta döda dig, ej heller skall jag lämna dig i
händerna på dessa män som stå efter ditt liv.»

<span id="an_38:17">38:17</span> Då sade Jeremia till Sidkia: »Så säger
HERREN, härskarornas Gud, Israels Gud: Om du giver dig åt den
babyloniske konungens furstar, så skall du få leva, och denna stad skall
då icke bliva uppbränd i eld, utan du och ditt hus skolen få leva.

<span id="an_38:18">38:18</span> Men om du icke giver dig åt den
babyloniske konungens furstar, då skall denna stad bliva given i
kaldéernas hand, och de skola bränna upp den i eld, och du själv skall
icke undkomma deras hand.»

<span id="an_38:19">38:19</span> Konung Sidkia svarade Jeremia: »Jag
rädes för de judar som hava gått över till kaldéerna; kanhända skall man
lämna mig i deras händer, och de skola då hantera mig skändligt.»

<span id="an_38:20">38:20</span> Jeremia sade: »Man skall icke göra det.
Hör blott HERRENS röst i vad jag säger dig, så skall det gå dig väl, och
du skall få leva.

<span id="an_38:21">38:21</span> Men om du vägrar att giva dig, så är
detta vad HERREN har uppenbarat för mig:

<span id="an_38:22">38:22</span> Se, alla de kvinnor som äro kvar i Juda
konungs hus skola då föras ut till den babyloniske konungens furstar;
och kvinnorna skola klaga: 'Dina vänner sökte förleda dig, och de fingo
makt med dig. Dina fötter fastnade i dyn; då drogo de sig undan'

<span id="an_38:23">38:23</span> Och alla dina hustrur och dina barn
skall man föra ut till kaldéerna, och du själv skall icke undkomma deras
hand, utan skall varda gripen av den babyloniske konungens hand och
bliva en orsak till att denna stad brännes upp i eld.»

<span id="an_38:24">38:24</span> Då sade Sidkia till Jeremia: »Låt ingen
få veta vad här har blivit talat; eljest måste du dö.

<span id="an_38:25">38:25</span> Och om furstarna få höra att jag har
talat med dig, och de komma till dig och säga till dig: 'Låt oss veta
vad du har sagt till konungen; dölj intet för oss, så skola vi icke döda
dig; säg oss ock vad konungen har sagt till dig' --

<span id="an_38:26">38:26</span> då skall du svara dem: 'Jag bönföll
inför konungen att han icke skulle sända mig tillbaka till Jonatans hus
för att dö där.'»

<span id="an_38:27">38:27</span> Och alla furstarna kommo till Jeremia
och frågade honom; men han svarade dem alldeles såsom konungen hade
bjudit honom. Då tego de och gingo bort ifrån honom, eftersom ingen hade
hört huru det verkligen hade gått till.

<span id="an_38:28">38:28</span> Men Jeremia fick stanna i
fängelsegården ända till den dag då Jerusalem blev intaget.

<span id="an_39:1">39:1</span> -- efter det att Nebukadressar, konungen
i Babel, med hela sin här hade kommit till Jerusalem och begynt belägra
det i Sidkia, Juda konungs, nionde regeringsår, i tionde månaden,

<span id="an_39:2">39:2</span> och efter det att staden; hade blivit
stormad i Sidkias elfte regeringsår, i fjärde månaden, på nionde dagen
månaden

<span id="an_39:3">39:3</span> drogo alla den babyloniske konungens
furstar därin och stannade i Mellersta porten: nämligen Nergal Sareser,
Samgar-Nebo, Sarsekim, överste hovmannen, Nergal-Sareser, överste
magern, och alla den babyloniske konungens övriga furstar.

<span id="an_39:4">39:4</span> Och när Sidkia, Juda konung, med allt
sitt krigsfolk fick se dem, flydde de och drogo om natten ut ur staden,
på den väg som ledde till den kungliga trädgården, genom porten mellan
de båda murarna; och han tog vägen bort åt Hedmarken till.

<span id="an_39:5">39:5</span> Men kaldéernas här förföljde dem och de
hunno upp Sidkia på Jeriko hedmarker. Och de togo fatt honom och förde
honom till Nebukadressar, den babyloniske konungen, i Ribla i Hamats
land; där höll denne rannsakning och dom med honom.

<span id="an_39:6">39:6</span> Och den babyloniske konungen lät i Ribla
slakta Sidkias barn inför hans ögon; också alla andra Juda ädlingar lät
konungen i Babel slakta.

<span id="an_39:7">39:7</span> Och på Sidkia själv lät han sticka ut
ögonen och lät fängsla honom med kopparfjättrar, för att föra honom till
Babel.

<span id="an_39:8">39:8</span> Och kaldéerna brände upp i eld både
konungens hus och folkets hus och bröto ned Jerusalems murar.

<span id="an_39:9">39:9</span> Och återstoden av folket, dem som voro
kvar i staden, och de över löpare som hade gått över till honom, och vad
som för övrigt var kvar av folket, dem förde Nebusaradan, översten för
drabanterna, bort till Babel.

<span id="an_39:10">39:10</span> Men av de ringaste bland folket, av dem
som ingenting hade, lämnade Nebusaradan, översten för drabanterna, några
kvar i Juda land, och gav dem samtidigt vingårdar och åkerfält.

<span id="an_39:11">39:11</span> Och Nebukadressar, konungen Babel, gav
genom Nebusaradan, översten för drabanterna, befallning angående Jeremia
och sade:

<span id="an_39:12">39:12</span> »Tag honom och se i honom till godo,
och gör honom icke något ont, utan gör med honom efter som han själv
begär av dig.»

<span id="an_39:13">39:13</span> Då sände Nebusaradan, översten för
drabanterna, och Nebusasban, överste hovmannen, och Nergal-Sareser,
överste magern, och alla den babyloniske konungens övriga väldige --

<span id="an_39:14">39:14</span> dessa sände bort och läto hämta Jeremia
ifrån fängelsegården och lämnade honom åt Gedalja, son till Ahikam, son
till Safan, på det att denne skulle föra honom hem; så fick han stanna
där bland folket.

<span id="an_39:15">39:15</span> Men HERRENS ord hade kommit till
Jeremia, medan han var inspärrad i fängelsegården; han hade sagt:

<span id="an_39:16">39:16</span> Gå och säg till etiopiern Ebed-Melek:
Så säger HERREN Sebaot, Israels Gud: Se, vad jag har förkunnat, det
skall jag låta komma över denna stad, till dess olycka och icke till
dess lycka, och det skall uppfyllas i din åsyn på den dagen.

<span id="an_39:17">39:17</span> Men dig skall jag rädda på den dagen,
säger HERREN, och du skall icke bliva given i de mäns hand, som du
fruktar för.

<span id="an_39:18">39:18</span> Ty jag skall förvisso låta dig komma
undan, och du skall icke falla för svärd, utan vinna ditt liv såsom ett
byte, därför att du har förtröstat på mig, säger HERREN.

<span id="an_40:1">40:1</span> Detta är det ord som kom till Jeremia
från HERREN, sedan Nebusaradan, översten för drabanterna, hade släppt
honom lös från Rama; denne lät nämligen hämta honom, där han låg bunden
med kedjor bland alla andra fångar ifrån Jerusalem och Juda, som skulle
föras bort till Babel.

<span id="an_40:2">40:2</span> Översten för drabanterna lät alltså hämta
Jeremia och sade till honom: »HERREN, din Gud, hade förkunnat denna
olycka över denna plats;

<span id="an_40:3">40:3</span> och HERREN har låtit den komma och har
gjort såsom han hade sagt. I haden ju syndat mot HERREN och icke hört
hans röst, och därför har detta vederfarits eder.

<span id="an_40:4">40:4</span> Och se, nu löser jag dig i dag ur
kedjorna som dina händer hava varit bundna med. Om du är sinnad att
komma med mig till Babel, så kom, och jag skall då se dig till godo; men
om du icke är sinnad att komma med mig till Babel, så gör det icke. Se,
hela landet ligger öppet för dig; dit dig synes gott och rätt att gå,
dit må du gå.»

<span id="an_40:5">40:5</span> Och då han ännu dröjde att vända
tillbaka, tillade han: »Vänd tillbaka till Gedalja, son till Ahikam, son
till Safan, som konungen i Babel har satt över Juda städer, och stanna
hos honom bland folket. Eller gå åt vilket annat håll som helst dit det
behagar dig att gå.» Och översten för drabanterna gav honom vägkost och
skänker och lät honom gå.

<span id="an_40:6">40:6</span> Så begav sig då Jeremia till Gedalja,
Ahikams son, i Mispa och stannade hos honom bland folket som var kvar i
landet.

<span id="an_40:7">40:7</span> När då alla krigshövitsmännen på
landsbygden jämte sina män fingo höra att konungen i Babel hade satt
Gedalja, Ahikams son, över landet, och att han hade anförtrott åt honom
män kvinnor och barn, och dem av de ringaste i landet, som man icke hade
fört bort till Babel,

<span id="an_40:8">40:8</span> kommo de till Gedalja i Mispa, nämligen
Ismael, Netanjas son, Johanan och Jonatan, Kareas söner, Seraja,
Tanhumets son, netofatiten Ofais söner och Jesanja, maakatitens son, med
sina män.

<span id="an_40:9">40:9</span> Och Gedalja, son till Ahikam, son till
Safan, gav dem och deras män sin ed och sade: »Frukten icke för att
tjäna kaldéerna. Stannen kvar i landet, och tjänen konungen i Babel, så
skall det gå eder väl.

<span id="an_40:10">40:10</span> Se, själv stannar jag kvar i Mispa, för
att vara till tjänst åt kaldéer som komma till oss; men I mån insamla
vin och frukt och olja och lägga det i edra kärl, och stanna kvar i de
städer som I haven tagit i besittning.»

<span id="an_40:11">40:11</span> Då nu också alla de judar som voro i
Moabs och Ammons barns och Edoms land, och de som voro i andra länder
hörde att konungen i Babel hade låtit några av judarna bliva kvar, och
att han hade satt över dem Gedalja, son till Ahikam, son till Safan,

<span id="an_40:12">40:12</span> vände alla dessa judar tillbaka från
alla de orter dit de hade blivit fördrivna, och kommo till Juda land,
till Gedalja i Mispa. Och de inbärgade vin och frukt i stor myckenhet.

<span id="an_40:13">40:13</span> Men Johanan, Kareas son, och alla
krigshövitsmännen på landsbygden kommo till Gedalja i Mispa

<span id="an_40:14">40:14</span> och sade till honom: »Du vet väl att
Baalis, Ammons barns konung, har sänt hit Ismael, Netanjas son, för att
slå ihjäl dig?» Men Gedalja, Ahikams son, trodde dem icke.

<span id="an_40:15">40:15</span> Och Johanan, Kareas son, sade i
hemlighet till Gedalja i Mispa: »Låt mig gå åstad och dräpa Ismael,
Netanjas son; ingen skall få veta det. Varför skulle han få slå ihjäl
dig och så bliva en orsak till att vi judar, som hava församlats till
dig, allasammans förskingras, och vad som är kvar av Juda förgås?»

<span id="an_40:16">40:16</span> Men Gedalja, Ahikams son, sade till
Johanan, Kareas son: »Du får icke göra detta; ty vad du säger om Ismael
är icke sant.»

<span id="an_41:1">41:1</span> Men i sjunde månaden kom Ismael, son till
Netanja, son till Elisama, av konungslig börd och en av konungens
väldige, med tio män till Gedalja, Ahikams son, i Mispa, och de höllo
måltid tillsammans i Mispa.

<span id="an_41:2">41:2</span> Och Ismael, Netanjas son, jämte de tio
män som voro med honom, överföll då Gedalja, son till Ahikam, son till
Safan, och slog honom till döds med svärd, honom som konungen i Babel
hade satt över landet.

<span id="an_41:3">41:3</span> Därjämte dräpte Ismael alla de judar som
voro hos Gedalja i Mispa, så ock alla de kaldéer som funnos där, och som
tillhörde krigsfolket.

<span id="an_41:4">41:4</span> Dagen efter den då han hade dödat
Gedalja, och innan ännu någon visste av detta,

<span id="an_41:5">41:5</span> kom en skara av åttio män från Sikem,
Silo och Samaria; de hade rakat av sig skägget och rivit sönder sina
kläder och ristat märken på sig, och hade med sig spisoffer och rökelse
till att frambära i HERRENS hus.

<span id="an_41:6">41:6</span> Och Ismael, Netanjas son, gick ut emot
dem från Mispa, gråtande utan uppehåll. Och när han mötte dem, sade han
till dem: »Kommen in till Gedalja, Ahikams son.»

<span id="an_41:7">41:7</span> Men när de hade kommit in i staden, blevo
de nedstuckna av Ismael, Netanjas son, och de män som voro med honom,
och kastade i brunnen.

<span id="an_41:8">41:8</span> Men bland dem funnos tio män som sade
till Ismael: »Döda oss icke; ty vi hava förråd av vete, korn, olja och
honung gömda på landsbygden.» Då lät han dem vara och dödade dem icke
med de andra.

<span id="an_41:9">41:9</span> Och brunnen i vilken Ismael kastade
kropparna av alla de män som han hade dräpt, när han dräpte Gedalja, var
densamma som konung Asa hade låtit göra, när Baesa, Israels konung,
anföll honom; denna fylldes nu av Ismael, Netanjas son, med ihjälslagna
män.

<span id="an_41:10">41:10</span> Därefter bortförde Ismael såsom fångar
allt det folk som var kvar i Mispa, konungadöttrarna och allt annat folk
som hade lämnats kvar i Mispa, och som Nebusaradan, översten för
drabanterna, hade anförtrott åt Gedalja, Ahikams son; dem bortförde
Ismael, Netanjas son; såsom fångar och drog åstad bort till Ammons barn.

<span id="an_41:11">41:11</span> Men när Johanan, Kareas son, och alla
de krigshövitsmän som voro med honom fingo höra om allt det onda som
Ismael, Netanjas son, hade gjort,

<span id="an_41:12">41:12</span> togo de alla sina män och gingo åstad
för att strida mot Ismael, Netanjas son; och de träffade på honom vid
det stora vattnet i Gibeon.

<span id="an_41:13">41:13</span> Då nu hela skaran av dem som Ismael
förde med sig fick se Johanan, Kareas son, och alla de krigshövitsmän
som voro med honom, blevo de glada;

<span id="an_41:14">41:14</span> och de vände om, hela skaran av dem som
Ismael hade bortfört såsom fångar ifrån Mispa, och gåvo sig åstad
tillbaka till Johanan, Kareas son.

<span id="an_41:15">41:15</span> Men Ismael, Netanjas son, räddade sig
med åtta män undan Johanan och begav sig till Ammons barn.

<span id="an_41:16">41:16</span> Och Johanan, Kareas son, och alla de
krigshövitsmän som voro med honom togo med sig allt som var kvar av
folket, dem av Mispas invånare, som han hade vunnit tillbaka från
Ismael, Netanjas son, sedan denne hade dräpt Gedalja, Ahikams son: både
krigsmän och kvinnor och barn och hovmän, som han hade hämtat tillbaka
från Gibeon.

<span id="an_41:17">41:17</span> Och de drogo åstad; men i Kimhams
härbärge invid Bet-Lehem stannade de, för att sedan draga vidare och
komma till Egypten,

<span id="an_41:18">41:18</span> undan kaldéerna; ty de fruktade för
dessa, eftersom Ismael, Netanjas son, hade dräpt Gedalja, Ahikams son,
vilken konungen i Babel hade satt över landet

<span id="an_42:1">42:1</span> Då trädde alla krigshövitsmännen fram,
jämte Johanan, Kareas son, och Jesanja, Hosajas son, så ock allt folket,
både små och stora,

<span id="an_42:2">42:2</span> och sade till profeten Jeremia: »Värdes
upptaga vår bön: bed för oss till HERREN, din Gud, för hela denna
kvarleva -- ty vi äro blott några få, som hava blivit kvar av många; du
ser med egna ögon att det är så med oss.

<span id="an_42:3">42:3</span> Må så HERREN, din Gud, kungöra för oss
vilken väg vi böra gå, och vad vi hava att göra.»

<span id="an_42:4">42:4</span> Profeten Jeremia svarade dem: »Jag vill
lyssna till eder. Ja, jag vill bedja till HERREN, eder Gud, såsom I
haven begärt. Och vadhelst HERREN svarar eder skall jag förkunna för
eder; intet skall jag undanhålla för eder.»

<span id="an_42:5">42:5</span> Då sade de till Jeremia: »HERREN vare ett
sannfärdigt och osvikligt vittne mot oss, om vi icke i alla stycken göra
efter det ord varmed HERREN, din Gud, sänder dig till oss.

<span id="an_42:6">42:6</span> Det må vara gott eller ont, så vilja vi
höra HERRENS, vår Guds, röst, hans som vi sända dig till; på det att det
må gå oss väl, när vi höra HERRENS, vår Guds, röst.»

<span id="an_42:7">42:7</span> Och tio dagar därefter kom HERRENS ord
till Jeremia.

<span id="an_42:8">42:8</span> Då kallade han till sig Johanan, Kareas
son, och alla de krigshövitsmän som voro med honom, och allt folket,
både små och stora,

<span id="an_42:9">42:9</span> och sade till dem: Så säger HERREN,
Israels Gud, han som I haven sänt mig till, för att jag skulle hos honom
bönfalla för eder:

<span id="an_42:10">42:10</span> Om I stannen kvar i detta land, så
skall jag uppbygga eder och ej mer slå eder ned; jag skall plantera eder
och ej mer upprycka eder. Ty jag ångrar det onda som jag har gjort eder.

<span id="an_42:11">42:11</span> Frukten icke mer för konungen i Babel,
som I nu frukten för, frukten icke för honom, säger HERREN. Ty jag är
med eder och vill frälsa eder och rädda eder ur hans hand.

<span id="an_42:12">42:12</span> Jag vill låta eder finna barmhärtighet;
ja, han skall bliva barmhärtig mot eder och låta eder vända tillbaka
till edert land.

<span id="an_42:13">42:13</span> Men om I sägen: »Vi vilja icke stanna i
detta land», om I alltså icke hören HERRENS, eder Guds, röst,

<span id="an_42:14">42:14</span> utan tänken: »Nej, vi vilja begiva oss
till Egyptens land, där vi slippa att se krig och höra basunljud och
hungra efter bröd, där vilja vi bo» --

<span id="an_42:15">42:15</span> välan, hören då HERRENS ord, I
kvarblivna av Juda: Så säger HERREN Sebaot, Israels Gud: Om I verkligen
ställen eder färd till Egypten och kommen dit, för att bo där såsom
främlingar,

<span id="an_42:16">42:16</span> så skall svärdet, som I frukten för,
hinna upp eder där i Egyptens land, och hungersnöden, som I rädens för,
skall följa efter eder dit till Egypten, och där skolen I dö.

<span id="an_42:17">42:17</span> Ja, de människor som ställa sin färd
till Egypten, för att bo där, skola alla dö genom svärd, hunger och
pest, och ingen av dem skall slippa undan och kunna rädda sig från den
olycka som jag skall låta komma över dem.

<span id="an_42:18">42:18</span> Ty så säger HERREN Sebaot, Israels Gud:
Likasom min vrede och förtörnelse har utgjutit sig över Jerusalems
invånare, så skall ock min förtörnelse utgjuta sig över eder, om I
begiven eder till Egypten, och I skolen bliva ett exempel som man
nämner, när man förbannar, och ett föremål för häpnad, bannande och
smälek, och I skolen aldrig mer få se denna ort.

<span id="an_42:19">42:19</span> Ja, HERREN säger till eder, I
kvarblivna av Juda: Begiven eder icke till Egypten. Märken väl att jag i
dag har varnat eder.

<span id="an_42:20">42:20</span> Ty I bedrogen eder själva, när I sänden
mig till HERREN, eder Gud, och saden: »Bed för oss till HERREN, vår Gud;
och vadhelst HERREN, vår Gud, säger, det må du förkunna för oss, så
vilja vi göra det.»

<span id="an_42:21">42:21</span> Jag har nu i dag förkunnat det för
eder. Men I haven icke velat höra HERRENS, eder Guds, röst, i allt det
varmed han har sänt mig till eder.

<span id="an_42:22">42:22</span> Så veten nu att I skolen dö genom
svärd, hunger och pest, på den ort dit I åstunden att komma, för att bo
där såsom främlingar.

<span id="an_43:1">43:1</span> Men när Jeremia hade talat till allt
folket alla HERRENS, deras Guds, ord, med vilka HERREN, deras Gud, hade
sänt honom till dem, allt som sagt är,

<span id="an_43:2">43:2</span> då svarade Asarja, Hosajas son, och
Johanan, Kareas son, och alla de övriga fräcka männen -- dessa svarade
Jeremia: »Det är icke sant vad du säger; HERREN, vår Gud, har icke sänt
dig och låtit säga: 'I skolen icke begiva eder till Egypten, för att bo
där såsom främlingar.'

<span id="an_43:3">43:3</span> Nej, det är Baruk, Nerias son, som
uppeggar dig mot oss, på det att vi må bliva givna i kaldéernas hand,
för att dessa skola döda oss eller föra oss bort till Babel.»

<span id="an_43:4">43:4</span> Och varken Johanan, Kareas son, eller
någon av krigshövitsmännen eller någon av folket ville höra HERRENS röst
och stanna kvar i Juda land.

<span id="an_43:5">43:5</span> I stället togo Johanan, Kareas son, och
alla krigshövitsmännen med sig alla de kvarblivna av Juda, dem som från
alla de folk till vilka de hade varit fördrivna hade kommit tillbaka,
för att bo i Juda land,

<span id="an_43:6">43:6</span> både män, kvinnor och barn, där till
konungadöttrarna och alla andra som Nebusaradan, översten för
drabanterna, hade lämnat kvar hos Gedalja, son till Ahikam, son till
Safan, jämväl profeten Jeremia och Baruk, Nerias son,

<span id="an_43:7">43:7</span> och begåvo sig till Egyptens land, ty de
ville icke höra HERRENS röst. Och de kommo så fram till Tapanhes.

<span id="an_43:8">43:8</span> Och HERRENS ord kom till Jeremia i
Tapanhes; han sade:

<span id="an_43:9">43:9</span> Tag dig några stora stenar och mura in
dem i murbruket, där tegelgolvet lägges, vid ingången till Faraos hus i
Tapanhes; gör detta inför judiska mäns ögon

<span id="an_43:10">43:10</span> och säg till dem: Så säger HERREN
Sebaot, Israels Gud: Se, jag skall sända åstad och hämta min tjänare
Nebukadressar, konungen i Babel, och hans tron skall jag sätta upp
ovanpå de stenar som jag har låtit mura in har, och han skall på dem
breda ut sin tronmatta.

<span id="an_43:11">43:11</span> Ty han skall komma och slå Egyptens
land och giva i pestens våld den som hör pesten till, i fångenskapens
våld den som hör fångenskapen till, i svärdets våld den som hör svärdet
till.

<span id="an_43:12">43:12</span> Och jag skall tända eld på Egyptens
gudahus, och han skall bränna upp dem och föra gudarna bort. Och han
skall rensa Egyptens land från ohyra, likasom en herde rensar sin
mantel; sedan skall han draga därifrån i god ro.

<span id="an_43:13">43:13</span> Och han skall slå sönder stoderna i
Bet-Semes i Egyptens land, och Egyptens gudahus skall han bränna upp i
eld.

<span id="an_44:1">44:1</span> Detta är det ord som kom till Jeremia
angående alla de judar som bodde i Egyptens land, dem som bodde i
Migdol, Tapanhes, Nof och Patros' land; han sade:

<span id="an_44:2">44:2</span> »Så säger HERREN Sebaot, Israels Gud: I
haven sett all den olycka som jag har låtit komma över Jerusalem och
över alla Juda städer -- Se, de äro nu ödelagda, och ingen bor i dem;

<span id="an_44:3">44:3</span> detta för den ondskas skull som de
bedrevo till att förtörna mig, i det att de gingo bort och tände
offereld och tjänade andra gudar, som varken I själva eller edra fäder
haden känt.

<span id="an_44:4">44:4</span> Och titt och ofta sände jag till eder
alla mina tjänare profeterna och lät säga: 'Bedriven icke denna
styggelse, som jag hatar.'

<span id="an_44:5">44:5</span> Men de ville icke höra eller böja sitt
öra därtill, så att de omvände sig från sin ondska och upphörde att
tända offereld åt andra gudar.

<span id="an_44:6">44:6</span> Därför blev min förtörnelse och vrede
utgjuten, och den brann i Juda städer och på Jerusalems gator, så att de
blevo ödelagda och förödda, såsom de nu äro.

<span id="an_44:7">44:7</span> Och nu säger HERREN, härskarornas Gud,
Israels Gud, så: Varför bereden I eder själva stor olycka? I utroten ju
ur Juda både man och kvinna, både barn och spenabarn bland eder, så att
ingen kvarleva av eder kommer att återstå;

<span id="an_44:8">44:8</span> I förtörnen ju mig genom edra händers
verk, i det att I tänden offereld åt andra gudar i Egyptens land, dit I
haven kommit, för att bo där såsom främlingar. Härav måste ske att I
varden utrotade, och bliven ett exempel som man nämner, när man
förbannar, och ett föremål för smälek bland alla jordens folk.

<span id="an_44:9">44:9</span> Haven I förgätit edra fäders onda
gärningar och Juda konungars onda gärningar och deras hustrurs onda
gärningar och edra egna onda gärningar och edra hustrurs onda gärningar,
vad de gjorde i Juda land och på Jerusalems gator?

<span id="an_44:10">44:10</span> Ännu i dag äro de icke ödmjukade; de
frukta intet och vandra icke efter min lag och mina stadgar, dem som jag
förelade eder och edra fäder.

<span id="an_44:11">44:11</span> Därför säger HERREN Sebaot, Israels
Gud, så: Se, jag skall vända mitt ansikte mot eder till eder olycka,
till att utrota hela Juda.

<span id="an_44:12">44:12</span> Och jag skall gripa de kvarblivna av
Juda, som hava ställt sin färd till Egyptens land, för att bo där såsom
främlingar. Och de skola allasammans förgås, i Egyptens land skola de
falla; genom svärd och hunger skola de förgås, både små och stora, ja,
genom svärd och hunger skola de dö. Och de skola bliva ett exempel som
man nämner, när man förbannar, och ett föremål för häpnad, bannande och
smälek.

<span id="an_44:13">44:13</span> Och jag skall hemsöka dem som bo i
Egyptens land, likasom jag hemsökte Jerusalem, med svärd, hunger och
pest.

<span id="an_44:14">44:14</span> Och bland de kvarblivna av Juda, som
hava kommit för att bo såsom främlingar där i Egyptens land, skall ingen
kunna rädda sig och slippa undan, så att han kan vända tillbaka till
Juda land, dit de dock åstunda att få vända tillbaka, för att bo där.
Nej, de skola icke få vända tillbaka dit, förutom några få som bliva
räddade.»

<span id="an_44:15">44:15</span> Då svarade alla männen -- vilka väl
visste att deras hustrur tände offereld åt andra gudar -- och alla
kvinnorna, som stodo där i en stor hop, så ock allt folket som bodde i
Egyptens land, i Patros, de svarade Jeremia och sade:

<span id="an_44:16">44:16</span> »I det som du har talat till oss i
HERRENS namn vilja vi icke hörsamma dig,

<span id="an_44:17">44:17</span> utan vi vilja göra allt vad vår mun har
lovat, nämligen tända offereld åt himmelens drottning och utgjuta
drickoffer åt henne, såsom vi och våra fader, våra konungar och furstar
gjorde i Juda städer och på Jerusalems gator. Då hade vi bröd nog, och
det gick oss väl, och vi sågo icke till någon olycka.

<span id="an_44:18">44:18</span> Men från den stund då vi upphörde att
tända offereld åt himmelens drottning och utgjuta drickoffer åt henne
hava vi lidit brist på allt, och förgåtts genom svärd och hunger.

<span id="an_44:19">44:19</span> Och när vi nu tända offereld åt
himmelens drottning och utgjuta drickoffer åt henne, är det då utan våra
mäns samtycke som vi åt henne göra offerkakor, vilka äro avbilder av
henne, och som vi utgjuta drickoffer åt henne?»

<span id="an_44:20">44:20</span> Men Jeremia sade till allt folket, till
männen och kvinnorna och allt folket, som hade givit honom detta svar,
han sade:

<span id="an_44:21">44:21</span> »Förvisso har HERREN kommit ihåg och
tänkt på huru I haven tänt offereld i Juda städer och på. Jerusalems
gator, både I själva och edra fäder, både edra konungar och furstar och
folket i landet.

<span id="an_44:22">44:22</span> Och HERREN kunde icke längre hava
fördrag med eder för edert onda väsendes skull, och för de styggelsers
skull som I bedreven, utan edert land blev ödelagt och ett föremål för
häpnad och förbannelse, så att ingen kunde bo där, såsom vi nu se.

<span id="an_44:23">44:23</span> Därför att I tänden offereld och
syndaden mot HERREN och icke villen höra HERRENS röst eller vandra efter
hans lag, efter hans stadgar och vittnesbörd, därför har denna olycka
träffat eder, såsom vi nu se».

<span id="an_44:24">44:24</span> Och Jeremia sade ytterligare till allt
folket och till alla kvinnorna: »Hören HERRENS ord, I alla av Juda, som
ären i Egyptens land,

<span id="an_44:25">44:25</span> Så säger HERREN Sebaot, Israels Gud: I
och edra hustrur haven med edra händer fullgjort vad I taladen med eder
mun, när I saden: 'Förvisso vilja vi fullgöra de löften som vi gjorde,
att tända offereld åt himmelens drottning och utgjuta drickoffer åt
henne.' Välan, I mån hålla edra löften och fullgöra edra löften;

<span id="an_44:26">44:26</span> men hören då också HERRENS ord, I alla
av Juda, som bon i Egyptens land: Se, jag svär vid mitt stora namn,
säger HERREN, att i hela Egyptens land mitt namn icke mer skall varda
nämnt av någon judisk mans mun, så att han säger: 'Så sant Herren,
HERREN lever.'

<span id="an_44:27">44:27</span> Ty se, jag skall vaka över dem, till
deras olycka, och icke till deras lycka, och alla män av Juda, som äro i
Egyptens land, skola förgås genom svärd och hunger, till dess att de
hava fått en ände.

<span id="an_44:28">44:28</span> Och allenast några som undkomma svärdet
skola få vända tillbaka från Egyptens land till Juda land, en ringa hop.
Och så skola alla kvarblivna av Juda, som hava kommit till Egyptens
land, för att bo där såsom främlingar, få förnimma vilkens ord det är
som bliver beståndande, mitt eller deras.

<span id="an_44:29">44:29</span> Och detta skall för eder vara tecknet
till att jag skall hemsöka eder på denna ort, säger HERREN, och I skolen
så förnimma att mina ord om eder förvisso skola bliva beståndande, eder
till olycka:

<span id="an_44:30">44:30</span> Så säger HERREN: Se, jag skall giva
Farao Hofra, konungen i Egypten i hans fienders hand och i de mäns hand,
som stå efter hans liv, likasom jag har givit Sidkia, Juda konung, i
Nebukadressars, den babyloniske konungens, hand, hans som var hans
fiende, och som stod efter hans liv.»

<span id="an_45:1">45:1</span> Detta är det ord som profeten Jeremia
talade till Baruk, Nerias son, när denne efter Jeremias diktamen
tecknade upp dessa tal i en bok, under Jojakims, Josias sons, Juda
konungs, fjärde regeringsår; han sade:

<span id="an_45:2">45:2</span> Så säger HERREN, Israels Gud, om dig,
Baruk:

<span id="an_45:3">45:3</span> Du säger: »Ve mig, ty HERREN har lagt ny
sorg till min förra plåga! Jag är så trött av suckande och finner ingen
ro.»

<span id="an_45:4">45:4</span> Men så skall du svara honom: Så säger
HERREN: Se, vad jag har byggt upp, det måste jag riva ned, och vad jag
har planterat, det måste jag rycka upp; och detta gäller hela jorden.

<span id="an_45:5">45:5</span> Och du begär stora ting för dig! Begär
icke något sådant; ty se, jag skall låta olycka komma över all kött,
säger HERREN, men dig skall jag låta vinna ditt liv såsom ett byte, till
vilken ort du än må gå.

<span id="an_46:1">46:1</span> Detta är vad som kom till profeten
Jeremia såsom HERRENS ord om hednafolken.

<span id="an_46:2">46:2</span> Om Egypten, angående den egyptiske
konungen Farao Nekos här, som stod invid floden Frat, vid Karkemis, och
som blev slagen av Nebukadressar, konungen i Babel, i Jojakims, Josias
sons, Juda konungs, fjärde regeringsår.

<span id="an_46:3">46:3</span> Reden till sköld och skärm, och rycken
fram till strid.

<span id="an_46:4">46:4</span> Spännen för hästarna och bestigen
springarna, och ställen upp eder, med hjälmarna på. Gören spjuten
blanka, ikläden eder pansaren.

<span id="an_46:5">46:5</span> Men varav kommer detta som jag nu ser? De
äro förfärade. De vika tillbaka; deras hjältar bliva slagna. De taga
till flykten utan att vända sig om. Skräck från alla sidor! säger
HERREN.

<span id="an_46:6">46:6</span> Ej ens den snabbaste kan fly undan, ej
ens hjälten kan rädda sig. Norrut, invid floden Frat, där stappla de och
falla.

<span id="an_46:7">46:7</span> Vem är denne som stiger upp såsom
Nilfloden, denne vilkens vatten svalla såsom strömmar?

<span id="an_46:8">46:8</span> Det är Egypten som stiger upp såsom
Nilfloden, och såsom strömmar svalla hans vatten. Han säger: »Jag vill
stiga upp och övertäcka landet; jag vill fördärva städerna och dem som
bo därinne.»

<span id="an_46:9">46:9</span> Ja, dragen ditupp, I hästar; stormen
fram, I vagnar. Må hjältarna tåga fram, etiopier och putéer, rustade med
sköldar, och ludéer, rustade med bågar, bågar som de spänna.

<span id="an_46:10">46:10</span> Ty detta är Herrens; HERREN Sebaots,
dag, en hämndedag, då han skall hämnas på sina motståndare; nu skall
svärdet frossa sig mätt och dricka sig rusigt av deras blod. Ty ett
slaktoffer vill Herren, HERREN Sebaot, anställa i nordlandet vid floden
Frat.

<span id="an_46:11">46:11</span> Drag upp till Gilead och hämta balsam,
du jungfru dotter Egypten. Men förgäves skaffar du dig läkemedel i
mängd; du kan icke bliva helad.

<span id="an_46:12">46:12</span> Folken få höra om din skam, och av dina
klagorop bliver jorden full; ty den ene hjälten stapplar på den andre,
och de falla båda tillsammans.

<span id="an_46:13">46:13</span> Detta är det ord som HERREN talade till
profeten Jeremia om att Nebukadressar, konungen i Babel, skulle komma
och slå Egyptens land:

<span id="an_46:14">46:14</span> Förkunnen i Egypten och kungören i
Migdol, ja, kungören i Nof, så ock i Tapanhes, och sägen: »Träd fram och
gör dig redo, ty svärdet frossar runt omkring dig.»

<span id="an_46:15">46:15</span> Varför äro dina väldige slagna till
marken? De kunde ej hålla stånd, ty HERREN stötte dem bort.

<span id="an_46:16">46:16</span> Han kom många att stappla, och så föllo
de, den ene över den andre; de ropade: »Upp, låt oss vända tillbaka till
vårt folk och till vårt fädernesland, undan det härjande svärdet.»

<span id="an_46:17">46:17</span> Ja, man ropar där: »Farao är förlorad,
Egyptens konung! Han har förfelat sin tid.»

<span id="an_46:18">46:18</span> Så sant jag lever, säger konungen, han
vilkens namn är HERREN Sebaot, en skall komma, väldig såsom Tabor ibland
bergen, såsom Karmel vid havet.

<span id="an_46:19">46:19</span> Så reden nu till åt eder, I dottern
Egyptens inbyggare, vad man behöver, när man skall gå i landsflykt. Ty
Nof skall bliva en ödemark och varda uppbränt, så att ingen kan bo där.

<span id="an_46:20">46:20</span> En skön kviga är Egypten; men en broms
kommer farande norrifrån.

<span id="an_46:21">46:21</span> Också de legoknektar hon har i sitt
land, lika gödda kalvar, ja, också de vända då om och fly allasammans,
de kunna icke hålla stånd. Ty deras ofärds dag har kommit över dem,
deras hemsökelses tid.

<span id="an_46:22">46:22</span> Tyst smyger hon undan såsom en krälande
orm, ty med härsmakt draga de fram, och med yxor komma de över henne,
såsom gällde det att hugga ved.

<span id="an_46:23">46:23</span> De fälla hennes skog, säger HERREN, ty
ogenomtränglig är den; talrikare äro de än gräshoppor, ja, de kunna ej
räknas.

<span id="an_46:24">46:24</span> På skam kommer dottern Egypten; hon
bliver given i nordlandsfolkets hand.

<span id="an_46:25">46:25</span> Så säger HERREN Sebaot, Israels Gud:
Se, jag skall hemsöka Amon från No, så ock Farao och Egypten med dess
gudar och dess konungar, ja, både Farao och dem som förlita sig på
honom.

<span id="an_46:26">46:26</span> Och jag skall giva dem i de mans hand,
som stå efter deras liv, i Nebukadressars, den babyloniske konungens,
och i hans tjänares hand. Men därefter skall landet bliva bebott såsom i
forna dagar, säger HERREN.

<span id="an_46:27">46:27</span> Så frukta då icke, du min tjänare
Jakob, och var ej förfärad, du Israel; ty se, jag skall frälsa dig ur
det avlägsna landet, och dina barn ur deras fångenskaps land. Och Jakob
skall få komma tillbaka och leva i ro och säkerhet, och ingen skall
förskräcka honom.

<span id="an_46:28">46:28</span> Ja, frukta icke, du min tjänare Jakob,
säger HERREN, ty jag är med dig. Och jag skall göra ände på alla de folk
till vilka jag har drivit dig bort; men på dig vill jag ej alldeles göra
ände, jag vill blott tukta dig med måtta; ty alldeles ostraffad kan jag
ju ej låta dig bliva.

<span id="an_47:1">47:1</span> Detta är vad som kom till profeten
Jeremia såsom HERRENS ord om filistéerna, förrän Farao hade intagit
Gasa.

<span id="an_47:2">47:2</span> Så säger HERREN: Se, vatten stiga upp
norrifrån och växa till en översvämmande ström; de översvämma landet och
allt vad däri är, städerna med dem som bo därinne. Och människorna ropa,
alla landets inbyggare jämra sig

<span id="an_47:3">47:3</span> När bullret höres av hans hingstars
hovslag, när hans vagnar dåna, när hans hjuldon rassla, då se ej fäderna
sig om efter barnen, så maktlösa stå de

<span id="an_47:4">47:4</span> inför den dag som kommer med fördärv över
alla filistéer, med undergång för alla dem som äro kvar till att
försvara Tyrus och Sidon. Ty HERREN skall fördärva filistéerna,
kvarlevan från Kaftors ö.

<span id="an_47:5">47:5</span> Skallighet stundar för Gasa, det är förbi
med Askelon, med kvarlevan i deras dalbygd. Huru länge skall du rista
märken på dig?

<span id="an_47:6">47:6</span> Ack ve! Du HERRENS svärd, när skall du
äntligen få ro, Drag dig tillbaka i din skida, vila dig och var stilla.

<span id="an_47:7">47:7</span> Dock, huru skulle det kunna få ro, då det
är HERRENS bud det utför? Mot Askelon, mot Kustlandet vid havet, mot dem
har han bestämt det.

<span id="an_48:1">48:1</span> Om Moab. Så säger HERREN Sebaot, Israels
Gud: Ve över Nebo, ty det är förstört! Kirjataim har kommit på skam och
är intaget, fästet har kommit på skam och ligger krossat.

<span id="an_48:2">48:2</span> Moabs berömmelse är icke mer. I Hesbon
förehar man onda anslag mot det: »Upp, låt oss utrota det, så att det
icke mer är ett folk.» Också du, Madmen, skall förgöras, svärdet skall
följa dig i spåren.

<span id="an_48:3">48:3</span> Klagorop höras från Horonaim, förödelse
och stort brak.

<span id="an_48:4">48:4</span> Ja, Moab ligger förstört; högljutt klaga
dess barn.

<span id="an_48:5">48:5</span> Uppför Halluhots höjd stiger man under
gråt, och på vägen ned till Horonaim höras ångestfulla klagorop över
förstörelsen.

<span id="an_48:6">48:6</span> Flyn, rädden edra liv, och bliven som
torra buskar i öknen.

<span id="an_48:7">48:7</span> Ty därför att du förlitar dig på dina
verk och dina skatter, skall ock du bliva intagen; och Kemos skall gå
bort i fångenskap och hans präster och furstar med honom.

<span id="an_48:8">48:8</span> Och en förhärjare skall komma över var
stad, så att ingen stad skall kunna rädda sig; dalen skall bliva
förstörd och slätten ödelagd, såsom HERREN har sagt.

<span id="an_48:9">48:9</span> Given vingar åt Moab, ty flygande måste
han fly bort. Hans städer skola bliva mark, och ingen skall bo i dem.

<span id="an_48:10">48:10</span> Förbannad vare den som försumligt utför
HERRENS verk, förbannad vare den som dröjer att bloda sitt svärd.

<span id="an_48:11">48:11</span> I säkerhet har Moab levat från sin
ungdom och har legat i ro på sin drägg; han har icke varit tömd ur ett
kärl i ett annat, icke vandrat bort i fångenskap; därför har hans smak
behållit sig, och hans lukt har ej förvandlats.

<span id="an_48:12">48:12</span> Se, därför skola dagar komma, säger
HERREN, då jag skall sända till honom vintappare, som skola tappa honom
och tömma hans kärl och krossa hans krukor.

<span id="an_48:13">48:13</span> Då skall Moab komma på skam med Kemos,
likasom Israels hus kom på skam med Betel, som det förlitade sig på.

<span id="an_48:14">48:14</span> Huru kunnen I säga: »Vi äro hjältar och
tappra män i striden»?

<span id="an_48:15">48:15</span> Moab skall ändå bliva förstört, dess
städer skola gå upp i rök, och dess utvalda unga manskap måste ned till
att slaktas; så säger konungen, han vilkens namn är HERREN Sebaot.

<span id="an_48:16">48:16</span> Snart kommer Moabs ofärd, och hans
olycka hastar fram med fart.

<span id="an_48:17">48:17</span> Ömken honom, I alla som bon omkring
honom, I alla som kännen hans namn. Sägen: »Huru sönderbruten är icke
den starka spiran, den präktiga staven!»

<span id="an_48:18">48:18</span> Stig ned från din härlighet och sätt
dig på torra marken, du dottern Dibons folk; ty Moabs förhärjare drager
upp mot dig och förstör dina fästen.

<span id="an_48:19">48:19</span> Ställ dig vid vägen och spela omkring
dig, du Aroers folk; fråga männen som fly och kvinnorna som söka rädda
sig, säg: »Vad har hänt?»

<span id="an_48:20">48:20</span> Moab har kommit på skam, ja, det är
krossat; jämren eder och ropen Förkunnen vid Arnon att Moab är förstört.

<span id="an_48:21">48:21</span> Domen har kommit över slättlandet, över
Holon, Jahas och Mofaat,

<span id="an_48:22">48:22</span> över Dibon, Nebo och Bet-Diblataim,

<span id="an_48:23">48:23</span> över Kirjataim, Bet-Gamul och Bet-Meon,

<span id="an_48:24">48:24</span> över Keriot och Bosra och över alla
andra städer i Moabs land, vare sig de ligga fjärran eller nära.

<span id="an_48:25">48:25</span> Avhugget är Moabs horn, och hans arm är
sönderbruten, säger HERREN.

<span id="an_48:26">48:26</span> Gören honom drucken, ty han har förhävt
sig mot HERREN; ja, må Moab ragla omkull i sina egna spyor och bliva
till åtlöje, också han.

<span id="an_48:27">48:27</span> Eller var icke Israel till ett åtlöje
för dig? Blev han då ertappad bland tjuvar, eftersom du skakar huvudet,
så ofta du talar om honom?

<span id="an_48:28">48:28</span> Övergiven edra städer och byggen bo i
klipporna, I Moabs inbyggare, och bliven lika duvor som bygga sina
nästen bortom klyftans gap.

<span id="an_48:29">48:29</span> Vi hava hört om Moabs högmod, det
övermåttan höga, om hans stolthet, högmod och högfärd och hans hjärtas
förhävelse.

<span id="an_48:30">48:30</span> Jag känner, säger HERREN, hans övermod
och opålitlighet, hans lösa tal och opålitliga handlingssätt.

<span id="an_48:31">48:31</span> Därför måste jag jämra mig för Moabs
skull; över hela Moab måste jag klaga. Över Kir-Heres' män må man sucka.

<span id="an_48:32">48:32</span> Mer än Jaeser gråter, måste jag gråta
över dig, du Sibmas vinträd, du vars rankor gingo över havet och nådde
till Jaesers hav; mitt i din sommar och din vinbärgning har ju en
förhärjare slagit ned.

<span id="an_48:33">48:33</span> Glädje och fröjd är nu avbärgad från de
bördiga fälten och från Moabs land. På vinet i pressarna har jag gjort
slut; man trampar ej mer vin under skördeskri, skördeskriet är intet
skördeskri mer.

<span id="an_48:34">48:34</span> Från Hesbon, jämmerstaden, ända till
Eleale, ända till Jahas upphäver man rop, och från Soar ända till
Horonaim, till Eglat-Selisia; ty också Nimrims vatten bliva torr
ökenmark.

<span id="an_48:35">48:35</span> Och jag skall i Moab så göra, säger
HERREN, att ingen mer frambär offer på offerhöjden och ingen mer tänder
offereld åt sin gud.

<span id="an_48:36">48:36</span> Därför klagar mitt hjärta såsom en
flöjt över Moab, ja, mitt hjärta klagar såsom en flöjt över Kir-Heres'
män: vad de hava kvar av sitt förvärv går ju förlorat.

<span id="an_48:37">48:37</span> Ty alla huvuden äro skalliga och alla
skägg avskurna; på alla händer äro sårmärken och omkring länderna
säcktyg.

<span id="an_48:38">48:38</span> På alla Moabs tak och på dess torg
höres allenast dödsklagan, ty jag har krossat Moab såsom ett värdelöst
kärl, säger HERREN.

<span id="an_48:39">48:39</span> Huru förfärad är han icke! I mån jämra
eder. Huru vänder icke Moab ryggen till med blygd! Ja, Moab bliver ett
åtlöje och en skräck för alla dem som bo däromkring.

<span id="an_48:40">48:40</span> Ty så säger HERREN: Se, en som liknar
en örn svävar fram och breder ut sina vingar över Moab.

<span id="an_48:41">48:41</span> Keriot bliver intaget, bergfästena
bliva erövrade. Och Moabs hjältars hjärtan bliva på den dagen såsom en
kvinnas hjärta, när hon är barnsnöd.

<span id="an_48:42">48:42</span> Ja, Moab skall förgöras så att det icke
mer är ett folk, ty det har förhävt sig mot HERREN.

<span id="an_48:43">48:43</span> Faror, fallgropar och fällor vänta
eder, I Moabs inbyggare, säger HERREN.

<span id="an_48:44">48:44</span> Om någon flyr undan faran, så störtar
han i fallgropen, och om han kommer upp ur fallgropen, så fångas han i
fällan. Ty jag skall låta ett hemsökelsens år komma över dem, över Moab,
säger HERREN.

<span id="an_48:45">48:45</span> I Hesbons skugga stanna de, det är ute
med flyktingarnas kraft. Ty eld gick ut från Hesbon, en låga från Sihons
land; och den förtärde Moabs tinning, hjässan på stridslarmets söner.

<span id="an_48:46">48:46</span> Ve dig, Moab! Förlorat är Kemos' folk.
Ty dina söner äro tagna till fånga, och dina döttrar förda bort i
fångenskap.

<span id="an_48:47">48:47</span> Men i kommande dagar skall jag åter
upprätta Moab, säger HERREN. Så långt om domen över Moab.

<span id="an_49:1">49:1</span> Om Ammons barn. Så säger HERREN: Har
Israel nu inga barn, eller har han ingen arvinge mer? Eller varför har
Malkam tagit arv, efter Gad, och varför bor hans folk i dess städer?

<span id="an_49:2">49:2</span> Se, därför skola dagar komma, säger
HERREN då jag skall låta höra ett härskri mot Rabba i Ammons barns land;
och då skall det bliva en öde grushög, och dess lydstäder skola brännas
upp i eld; och Israel skall då taga arv efter dem som hava tagit hans
arv, säger HERREN.

<span id="an_49:3">49:3</span> Jämra dig, du Hesbon, ty Ai är förstört;
ropen, I Rabbas döttrar. Höljen eder i sorgdräkt, klagen, och gån
omkring i gårdarna; ty Malkam måste vandra bort i fångenskap, och hans
präster och furstar med honom.

<span id="an_49:4">49:4</span> Varför berömmer du dig av dina dalar, av
att din dal flödar över, du avfälliga dotter? Du som förlitar dig på
dina skatter och säger: »Vem skall väl komma åt mig?»,

<span id="an_49:5">49:5</span> se, jag skall låta förskräckelse komma
över dig från alla dem som bo omkring dig, säger Herren, HERREN Sebaot.
Och I skolen varda bortdrivna, var och en åt sitt håll och ingen skall
församla de flyktande.

<span id="an_49:6">49:6</span> Men därefter skall jag åter upprätta
Ammons barn, säger HERREN.

<span id="an_49:7">49:7</span> Om Edom. Så säger HERREN Sebaot: Finnes
då ingen vishet mer i Teman? Har all rådighet försvunnit ifrån de
förståndiga? Är deras vishet uttömd?

<span id="an_49:8">49:8</span> Flyn, vänden om, gömmen eder djupt nere,
I Dedans inbyggare. Ty över Esau skall jag låta ofärd komma på hans
hemsökelses tid.

<span id="an_49:9">49:9</span> När vinbärgare komma över dig, skola de
icke lämna kvar någon efterskörd. När tjuvar komma om natten, skola de
fördärva så mycket dem lyster.

<span id="an_49:10">49:10</span> Ty jag skall blotta Esau, jag skall
uppenbara hans gömslen, och han skall icke lyckas hålla sig dold;
fördärv skall drabba hans barn, hans bröder och grannar, och han skall
icke mer vara till.

<span id="an_49:11">49:11</span> Bekymra dig ej om dina faderlösa, jag
vill behålla dem vid liv; och må dina änkor förtrösta på mig.

<span id="an_49:12">49:12</span> Ty så säger HERREN: Se, de som icke
hade förskyllt att dricka kalken, de nödgas att dricka den; skulle då du
bliva ostraffad? Nej, du skall icke bliva ostraffad, utan skall nödgas
att dricka den.

<span id="an_49:13">49:13</span> Ty vid mig själv har jag svurit, säger
HERREN, att Bosra skall bliva ett föremål för häpnad och smälek; det
skall förödas och bliva ett exempel som man nämner, när man förbannar;
och alla dess lydstäder skola bliva ödemarker för evärdlig tid.

<span id="an_49:14">49:14</span> Ett budskap har jag hört från HERREN,
och en budbärare är utsänd bland folken: »Församlen eder och kommen emot
det, och stån upp till strid.

<span id="an_49:15">49:15</span> Ty se, jag skall göra dig ringa bland
folken, föraktad bland människorna.

<span id="an_49:16">49:16</span> Den förfäran du väckte har bedragit
dig, ja, ditt hjärtas övermod, där du sitter ibland bergsklyftorna och
håller dig fast högst uppe på höjden. Om du än byggde ditt näste så högt
uppe som örnen, så skulle jag dock störta dig ned därifrån, säger
HERREN.

<span id="an_49:17">49:17</span> Och Edom skall bliva ett föremål för
häpnad; alla som gå där fram skola häpna och vissla vid tanken på alla
dess plågor.

<span id="an_49:18">49:18</span> Likasom när Sodom och Gomorra med sina
grannstäder omstörtades, säger HERREN, så skall ingen mer bo där och
intet människobarn där vistas.

<span id="an_49:19">49:19</span> Se, lik ett lejon som drager upp från
Jordanbygdens snår och bryter in på frodiga betesmarker skall jag i ett
ögonblick jaga dem bort därifrån; och den som jag utväljer skall jag
sätta till herde över dem. Ty vem är min like, och vem kan ställa mig
till ansvar? Och vilken är den herde som kan bestå inför mig?

<span id="an_49:20">49:20</span> Hören därför det råd som HERREN har
lagt mot Edom, och de tankar som han har mot Temans inbyggare: Ja,
herdegossarna skola sannerligen släpas bort; sannerligen, deras
betesmark skall häpna över dem.

<span id="an_49:21">49:21</span> Vid dånet av deras fall bävar jorden;
man skriar så, att ljudet höres ända borta vid Röda havet.

<span id="an_49:22">49:22</span> Se, en som liknar en örn lyfter sig och
svävar fram och breder ut sina vingar över Bosra. Och Edoms hjältars
hjärtan bliva på den dagen såsom en kvinnas hjärta, när hon är i
barnsnöd.

<span id="an_49:23">49:23</span> Om Damaskus. Hamat och Arpad komma på
skam; ty ett ont budskap få de höra, och de betagas av ångest. I havet
råder oro; det kan ej vara stilla.

<span id="an_49:24">49:24</span> Damaskus förlorar modet, det vänder sig
om till flykt, ty skräck har fattat det; ångest och vånda har gripit
det, lik en barnaföderskas.

<span id="an_49:25">49:25</span> Varför lät man den icke vara, den
berömda staden, min glädjes stad?

<span id="an_49:26">49:26</span> Så måste nu dess unga män falla på dess
gator, och alla dess stridsmän förgöras på den dagen, säger HERREN
Sebaot.

<span id="an_49:27">49:27</span> Och jag skall tända eld på Damaskus'
murar, och elden skall förtära Ben-Hadads palatser.

<span id="an_49:28">49:28</span> Om Kedar och Hasors riken, som blevo
slagna av Nebukadressar, konungen i Babel. Så säger HERREN: Upp, ja,
dragen åstad upp mot Kedar, och fördärven Österlandets söner.

<span id="an_49:29">49:29</span> Deras hyddor och deras hjordar må man
taga, deras tält och allt deras bohag och deras kameler må föras bort
ifrån dem och man må ropa över dem; »Skräck från alla sidor!»

<span id="an_49:30">49:30</span> Flyn, ja, flykten med hast, gömmen eder
djupt nere, I Hasors inbyggare, säger HERREN, ty Nebukadressar, konungen
i Babel, har lagt råd mot eder och tänkt ut mot eder ett anslag.

<span id="an_49:31">49:31</span> Upp, säger HERREN, ja, dragen ditupp
mot ett fredligt folk, som bor där i trygghet, utan både portar och
bommar, i sin avskilda boning.

<span id="an_49:32">49:32</span> Deras kameler skola bliva edert byte,
och deras myckna boskap skall bliva edert rov; och jag skall förströ dem
åt alla väderstreck, männen med det kantklippta håret och från alla
sidor skall jag låta ofärd komma över dem, säger HERREN.

<span id="an_49:33">49:33</span> Och Hasor skall bliva en boning för
schakaler en ödemark till evärdlig tid; ingen skall mer bo där och intet
människobarn där vistas.

<span id="an_49:34">49:34</span> Detta är vad som kom till profeten
Jeremia såsom HERRENS ord om Elam, i begynnelsen av Sidkias, Juda
konungs, regering; han sade:

<span id="an_49:35">49:35</span> Så säger HERREN Sebaot: Se, jag skall
bryta sönder Elams båge, deras yppersta makt.

<span id="an_49:36">49:36</span> Och från himmelens fyra ändar skall jag
låta fyra vindar komma mot Elam, och skall förströ dess folk åt alla
dessa väderstreck; och intet folk skall finnas, dit icke de fördrivna
ifrån Elam skola komma.

<span id="an_49:37">49:37</span> Och jag skall göra elamiterna förfärade
för sina fiender och för dem som stå efter deras liv, och jag skall låta
olycka komma över dem, min vredes glöd, säger HERREN. Jag skall sända
svärdet efter dem, till dess att jag har gjort ände på dem.

<span id="an_49:38">49:38</span> Och jag skall sätta upp min tron i Elam
och förgöra där både konung och furstar, säger HERREN.

<span id="an_49:39">49:39</span> Men i kommande dagar skall jag åter
upprätta Elam, säger HERREN.

<span id="an_50:1">50:1</span> Detta är det ord som HERREN talade om
Babel, om kaldéernas land, genom profeten Jeremia.

<span id="an_50:2">50:2</span> Förkunnen detta bland folken och kungören
det, och resen upp ett baner; kungören det, döljen det icke. Sägen:
Babel är intaget, Bel har kommit på skam, Merodak är krossad, ja, dess
avgudar hava kommit på skam, dess eländiga avgudar äro krossade.

<span id="an_50:3">50:3</span> Ty ett folk drager upp mot det norrifrån,
som skall göra dess land till en ödemark, så att ingen kan bo däri; både
människor och djur skola fly bort.

<span id="an_50:4">50:4</span> I de dagarna och på den tiden, säger
HERREN, skola Israels barn komma vandrande tillsammans med Juda barn;
under gråt skola de gå åstad och söka HERREN, sin Gud.

<span id="an_50:5">50:5</span> De skola fråga efter Sion; hitåt skola
deras ansikten vara vända: »Kommen! Må man nu hålla fast vid HERREN i
ett evigt förbund, som aldrig varder förgätet.»

<span id="an_50:6">50:6</span> En vilsekommen hjord var mitt folk. Deras
herdar hade fört dem vilse och läto dem irra omkring på bergen. Så
strövade de från berg till höjd och glömde sin rätta lägerplats.

<span id="an_50:7">50:7</span> Alla som träffade på dem åto upp dem, och
deras ovänner sade: »Vi ådraga oss ingen skuld därmed.» Så skedde,
därför att de hade syndat mot HERREN, rättfärdighetens boning, mot
HERREN, deras fäders hopp.

<span id="an_50:8">50:8</span> Flyn ut ur Babel, dragen bort ifrån
kaldéernas land, och bliven lika bockar som hasta framför hjorden.

<span id="an_50:9">50:9</span> Ty se, jag skall uppväcka från nordlandet
en hop av stora folk och föra dem upp mot Babel, och de skola rusta sig
till strid mot det; från det hållet skall det bliva intaget. Deras pilar
skola vara såsom en lyckosam hjältes, som icke vänder tillbaka utan
seger.

<span id="an_50:10">50:10</span> Och Kaldeen skall lämnas till
plundring; dess plundrare skola alla få nog, säger HERREN.

<span id="an_50:11">50:11</span> Ja, om I än glädjens och fröjden eder,
I som skövlen min arvedel, om I än hoppen såsom kvigor på tröskplatsen
och frusten såsom hingstar,

<span id="an_50:12">50:12</span> eder moder skall dock komma storligen
på skam; hon som har fött eder skall få blygas. Se, bland folken skall
hon bliva den yttersta -- en öken, ett torrt land och en hedmark!

<span id="an_50:13">50:13</span> För HERRENS förtörnelses skull måste
det ligga obebott och alltigenom vara en ödemark. Alla som gå fram vid
Babel skola häpna och vissla vid tanken på alla dess plågor.

<span id="an_50:14">50:14</span> Rusten eder till strid mot Babel från
alla sidor, I som spännen båge; skjuten på henne, sparen icke på
pilarna; ty mot HERREN har hon syndat.

<span id="an_50:15">50:15</span> Höjen segerrop över henne på alla
sidor: »Hon har måst giva sig; fallna äro hennes stödjepelare, nedrivna
hennes murar!» Detta är ju HERRENS hämnd, så hämnens då på henne. Såsom
hon har gjort, så mån I göra mot henne.

<span id="an_50:16">50:16</span> Utroten ur Babel både dem som så och
dem som i skördens tid föra lien. Undan det härjande svärdet må envar nu
vända om till sitt folk och envar fly hem till sitt land.

<span id="an_50:17">50:17</span> Israel var ett vilsekommet får som
jagades av lejon. Först åts det upp av konungen i Assyrien, och sist har
Nebukadressar, konungen i Babel, gnagt dess ben.

<span id="an_50:18">50:18</span> Därför säger HERREN Sebaot, Israels
Gud, så: Se, jag skall hemsöka konungen i Babel och hans land, likasom
jag har hemsökt konungen i Assyrien.

<span id="an_50:19">50:19</span> Och jag skall föra Israel tillbaka till
hans betesmarker, och han skall få gå bet på Karmel och i Basan; och på
Efraims berg och i Gilead skall han få äta sig mätt.

<span id="an_50:20">50:20</span> I de dagarna och på den tider säger
HERREN, skall man söka efter Israels missgärning, och den skall icke mer
vara till, och efter Juda synder, och de skola icke mer bliva funna; ty
jag skall förlåta dem som jag låter leva kvar.

<span id="an_50:21">50:21</span> Drag ut mot Merataims land och mot
inbyggarna i Pekod. Förfölj dem och döda dem och giv dem till spillo,
säger HERREN, och gör i alla stycken såsom jag har befallt dig.

<span id="an_50:22">50:22</span> Krigsrop höras i landet, och stort
brak.

<span id="an_50:23">50:23</span> Huru sönderbruten och krossad är den
icke, den hammare som slog hela jorden! Huru har icke Babel blivit till
häpnad bland folken!

<span id="an_50:24">50:24</span> Jag lade ut en snara för dig, och så
blev du fångad, Babel, förrän du visste därav; du blev ertappad och
gripen, ty det var med HERREN som du hade givit dig i strid.

<span id="an_50:25">50:25</span> HERREN öppnade sin rustkammare och tog
fram sin vredes vapen. Ty ett verk hade Herren, HERREN Sebaot, att
utföra i kaldéernas land.

<span id="an_50:26">50:26</span> Ja, kommen över det från alla sidor,
öppnen dess förrådskammare, kasten i en hög vad där finnes, såsom man
gör med säd, och given det till spillo; låten intet därav bliva kvar.

<span id="an_50:27">50:27</span> Nedgören alla dess tjurar, fören dem
ned till att slaktas. Ve dem, ty deras dag har kommit, deras hemsökelses
tid!

<span id="an_50:28">50:28</span> Hör huru de fly och söka rädda sig ur
Babels land, för att i Sion förkunna HERRENS, vår Guds, hämnd, hämnden
för hans tempel.

<span id="an_50:29">50:29</span> Båden upp mot Babel folk i mängd, allt
vad bågskyttar heter; lägren eder runt omkring det, låten ingen
undkomma. Vedergällen det efter dess gärningar; gören mot det alldeles
såsom det självt har gjort. Ty mot HERREN har det handlat övermodigt,
mot Israels Helige.

<span id="an_50:30">50:30</span> Därför skola dess unga man falla på
dess gator, och alla dess stridsmän skola förgöras på den dagen, säger
HERREN.

<span id="an_50:31">50:31</span> Se, jag skall vända mig mot dig, du
övermodige, säger Herren, HERREN Sebaot, ty din dag har kommit, den tid
då jag vill hemsöka dig.

<span id="an_50:32">50:32</span> Då skall den övermodige stappla och
falla, och ingen skall kunna upprätta honom. Och jag skall tända eld på
hans städer, och elden skall förtära allt omkring honom.

<span id="an_50:33">50:33</span> Så säger HERREN Sebaot: Förtryckta äro
Israels barn, och Juda barn jämte dem. Alla de som hava fart dem i
fångenskap hålla dem fast och vilja icke släppa dem.

<span id="an_50:34">50:34</span> Men deras förlossare är stark; HERREN
Sebaot är hans namn. Han skall förvisso utföras deras sak, så att han
skaffar ro åt jorden -- men oro åt Babels invånare.

<span id="an_50:35">50:35</span> Svärd komme över kaldéerna, säger
HERREN, över Babels invånare, över dess furstar och dess visa män!

<span id="an_50:36">50:36</span> Svärd komme över lögnprofeterna, så att
de stå där såsom dårar! Svärd komme över dess hjältar, så att de bliva
förfärade!

<span id="an_50:37">50:37</span> Svärd komme över dess hästar och vagnar
och över allt främmande folk därinne, så att de bliva såsom kvinnor!
Svärd komme över dess skatter, så att de bliva tagna såsom byte!

<span id="an_50:38">50:38</span> Torka komme över dess vatten, så att de
bliva uttorkade! Ty det är ett belätenas land, och skräckgudar dyrka de
såsom vanvettiga människor.

<span id="an_50:39">50:39</span> Därför skola nu schakaler bo där
tillsammans med andra ökendjur, och strutsar skola där få sin boning.
Aldrig mer skall det bliva bebyggt, från släkte till släkte skall det
vara obebott.

<span id="an_50:40">50:40</span> Likasom när Sodom och Gomorra med sina
grannstäder omstörtades av Gud, säger HERREN, så skall ingen mer bo där
och intet människobarn där vistas.

<span id="an_50:41">50:41</span> Se, ett folk kommer norrifrån; ett
stort folk och många konungar resa sig och komma från jordens yttersta
ända.

<span id="an_50:42">50:42</span> De föra båge och lans, de äro grymma
och utan förbarmande. Dånet av dem är såsom havets brus, och på sina
hästar rida de fram, rustade såsom kämpar till strid, mot dig, du dotter
Babel.

<span id="an_50:43">50:43</span> När konungen i Babel hör ryktet om dem,
sjunka hans händer ned; ängslan griper honom, ångest lik en
barnaföderskas.

<span id="an_50:44">50:44</span> Se, lik ett lejon som drager upp från
Jordanbygdens snår och bryter in på frodiga betesmarker skall jag i ett
ögonblick jaga dem bort därifrån; och den som jag utväljer skall jag
sätta till herde över dem. Ty vem är min like, och vem kan ställa mig
till ansvar? Och vilken är den herde som kan bestå inför mig?

<span id="an_50:45">50:45</span> Hören därför det råd som HERREN har
lagt mot Babel, och de tankar som han har mot kaldéernas land: Ja,
herdegossarna skola sannerligen släpas bort; sannerligen, deras
betesmark skall häpna över dem.

<span id="an_50:46">50:46</span> När man ropar: »Babel är intaget», då
bävar jorden, och ett skriande höres bland folken.

<span id="an_51:1">51:1</span> Så säger HERREN: Se, jag skall uppväcka
mot Babel och mot Leb-Kamais inbyggare en fördärvares ande.

<span id="an_51:2">51:2</span> Och jag skall sända främlingar mot Babel,
och de skola kasta det med kastskovlar och ödelägga dess land. Ja, från
alla sidor skola de komma emot det på olyckans dag.

<span id="an_51:3">51:3</span> Skyttar skola spänna sina bågar mot dem
som där spänna båge, och mot dem som där yvas i pansar. Skonen icke dess
unga män, given hela dess här till spillo.

<span id="an_51:4">51:4</span> Dödsslagna män skola då falla i
kaldéernas land och genomborrade man på dess gator.

<span id="an_51:5">51:5</span> Ty Israel och Juda äro icke änkor som
hava blivit övergivna av sin Gud, av HERREN Sebaot, därför att deras
land var fullt av skuld mot Israels Helige.

<span id="an_51:6">51:6</span> Flyn ut ur Babel; må var och en söka
rädda sitt liv, så att I icke förgås genom dess missgärning. Ty detta är
för HERREN en hämndens tid, då han vill vedergälla det vad det har
gjort.

<span id="an_51:7">51:7</span> Babel var i HERRENS hand en gyllene kalk
som gjorde hela jorden drucken. Av dess vin drucko folken, och så blevo
folken såsom vanvettiga.

<span id="an_51:8">51:8</span> Men plötsligt är nu Babel fallet och
krossat. Jämren eder över henne, hämten balsam för hennes plåga, om hon
till äventyrs kan helas.

<span id="an_51:9">51:9</span> »Ja, vi hava sökt hela Babel, men hon har
icke kunnat helas; låt oss lämna henne och gå var och en till sitt land.
Ty hennes straffdom räcker upp till himmelen och når allt upp till
skyarna.

<span id="an_51:10">51:10</span> HERREN har låtit vår rätt gå fram; kom,
låt oss förtälja i Sion HERRENS, vår Guds, verk.»

<span id="an_51:11">51:11</span> Vässen pilarna, fatten sköldarna.
HERREN har uppväckt de mediska konungarnas ande; ty hans tankar äro
vända mot Babel till att fördärva det. Ja, HERRENS hämnd är här, hämnden
för hans tempel.

<span id="an_51:12">51:12</span> Resen upp ett baner mot Babels murar,
hållen sträng vakt, ställen ut väktare, läggen bakhåll; ty HERREN har
fattat sitt beslut, och han gör vad han har talat mot Babels invånare.

<span id="an_51:13">51:13</span> Du som bor vid stora vatten och är så
rik på skatter, din ände har nu kommit, din vinningslystnads mått är
fyllt.

<span id="an_51:14">51:14</span> HERREN Sebaot har svurit vid sig själv:
sannerligen, om jag än har uppfyllt dig med människor så talrika som
gräshoppor, så skall man dock få upphäva skördeskri över dig.

<span id="an_51:15">51:15</span> Han har gjort jorden genom sin kraft,
han har berett jordens krets genom sin vishet, och genom sitt förstånd
har han utspänt himmelen.

<span id="an_51:16">51:16</span> När han vill låta höra sin röst, då
brusa himmelens vatten, då låter han regnskyar stiga upp från jordens
ända; han låter ljungeldar komma med regn och för vinden ut ur dess
förvaringsrum.

<span id="an_51:17">51:17</span> Såsom dårar stå då alla människor där
och begripa intet; guldsmederna komma då alla på skam med sina beläten,
ty deras gjutna beläten äro lögn, och ingen ande är i dem.

<span id="an_51:18">51:18</span> De äro fåfänglighet, en tillverkning
att le åt; när hemsökelsen kommer över dem, måste de förgås.

<span id="an_51:19">51:19</span> Men sådan är icke han som är Jakobs
del; nej, det är han som har skapat allt, och särskilt sin arvedels
stam. HERREN Sebaot är hans namn.

<span id="an_51:20">51:20</span> Du var min hammare, mitt stridsvapen;
med dig krossade jag folk, med dig fördärvade jag riken.

<span id="an_51:21">51:21</span> Med dig krossade jag häst och ryttare;
med dig krossade jag vagn och körsven.

<span id="an_51:22">51:22</span> Med dig krossade jag man och kvinna;
med dig krossade jag gammal och ung; med dig krossade jag yngling och
jungfru.

<span id="an_51:23">51:23</span> Med dig krossade jag herden och hans
hjord; med dig krossade jag åkermannen och hans oxpar; med dig krossade
jag ståthållare och landshövding.

<span id="an_51:24">51:24</span> Men nu skall jag vedergälla Babel och
alla Kaldeens inbyggare allt det onda som de hava förövat mot Sion,
inför edra ögon, säger HERREN.

<span id="an_51:25">51:25</span> Se, jag skall vända mig mot dig, du
fördärvets berg, säger HERREN, du som fördärvade hela jorden; och jag
skall uträcka min hand mot dig och vältra dig ned från klipporna och
göra dig till ett förbränt berg,

<span id="an_51:26">51:26</span> så att man icke av dig skall kunna taga
vare sig hörnsten eller grundsten, utan du skall bliva en ödemark för
evärdlig tid, säger HERREN.

<span id="an_51:27">51:27</span> Resen upp ett baner på jorden, stöten i
basun ibland folken, invigen folk till strid mot det, båden upp mot det
riken, både Ararats, Minnis och Askenas', tillsätten hövdingar mot det,
dragen ditupp med hästar som likna borstiga gräshoppor.

<span id="an_51:28">51:28</span> Invigen folk till strid mot det:
Mediens konungar, dess ståthållare och alla dess landshövdingar, och
hela det land som lyder under deras välde.

<span id="an_51:29">51:29</span> Då darrar jorden och bävar, ty nu
fullbordas vad HERREN tänkte mot Babel: att han ville göra Babels land
till en ödemark, där ingen skulle bo.

<span id="an_51:30">51:30</span> Babels hjältar upphöra att strida, de
sitta stilla i sina fästen; deras styrka har försvunnit, de hava blivit
såsom kvinnor. Man har tänt eld på dess boningar; dess bommar äro
sönderbrutna.

<span id="an_51:31">51:31</span> Löparna löpa mot varandra, den ene
budbäraren korsar den andres väg, med bud till konungen i Babel om att
hela hans stad år intagen,

<span id="an_51:32">51:32</span> att vadställena äro besatta och
dammarna förbrända i eld och krigsmännen gripna av skräck.

<span id="an_51:33">51:33</span> Ty så säger HERREN Sebaot, Israels Gud:
Dottern Babel är såsom en tröskplats, när man just har trampat till den;
ännu en liten tid, och skördetiden kommer för henne.

<span id="an_51:34">51:34</span> Uppätit mig och förgjort mig har han,
Nebukadressar, konungen i Babel. Han har gjort mig till ett tomt kärl;
lik en drake har han uppslukat mig, han har fyllt sin buk med mina
läckerheter och drivit mig bort.

<span id="an_51:35">51:35</span> »Den orätt mig har skett och det som
har vederfarits mitt kött, det komme över Babel», så må Sions invånare
säga; och »Mitt blod komme över Kaldeens inbyggare», så må Jerusalem
säga.

<span id="an_51:36">51:36</span> Därför säger HERREN så: Se, jag skall
utföra din sak och utkräva din hämnd. Jag skall låta dess hav sina bort
och dess brunn uttorka,

<span id="an_51:37">51:37</span> och Babel skall bliva en stenhop, en
boning för schakaler, ett föremål för häpnad och begabberi, så att ingen
kan bo där.

<span id="an_51:38">51:38</span> Alla ryta de nu såsom lejon; de skria
såsom lejonungar.

<span id="an_51:39">51:39</span> Men när de äro som mest upptända, skall
jag tillreda åt dem ett gästabud; jag skall göra dem druckna, så att de
jubla. Så skola de somna in i en evig sömn, ur vilken de aldrig skola
uppvakna, säger HERREN.

<span id="an_51:40">51:40</span> Jag skall föra dem ned till att slaktas
såsom lamm, likasom vädurar och bockar.

<span id="an_51:41">51:41</span> Huru har icke Sesak blivit intaget och
hon som var hela jordens berömmelse erövrad! Huru har icke Babel blivit
ett föremål för häpnad bland folken!

<span id="an_51:42">51:42</span> Havet steg upp över Babel; av dess
brusande böljor blev det övertäckt.

<span id="an_51:43">51:43</span> Så blev av dess städer en ödemark, ett
torrt land och en hedmark, ett land där ingen bor, och där intet
människobarn går fram.

<span id="an_51:44">51:44</span> Ja, jag skall hemsöka Bel i Babel och
taga ut ur hans gap vad han har slukat; och folken skola icke mer
strömma till honom. Babels murar skola ock falla.

<span id="an_51:45">51:45</span> Dragen ut därifrån, mitt folk; må var
och en söka rädda sitt liv undan HERRENS vredes glöd.

<span id="an_51:46">51:46</span> Varen icke försagda i edra hjärtan, och
frukten icke för de olycksbud som höras i landet, om än ett olycksbud
kommer det ena året och sedan nästa år ett nytt olycksbud, och om än
våld råder på jorden och härskare står mot härskare.

<span id="an_51:47">51:47</span> Se, därför skola dagar komma, då jag
skall hemsöka Babels beläten, och då hela dess land skall stå med skam
och alla skola falla slagna därinne.

<span id="an_51:48">51:48</span> Då skola himmel och jord jubla över
Babel, de och allt vad i dem är, då nu förhärjarna komma över det
norrifrån, säger HERREN.

<span id="an_51:49">51:49</span> Ja, I slagna av Israel, också Babel
måste falla, likasom för Babel människor föllo slagna över hela jorden.

<span id="an_51:50">51:50</span> I som haven lyckats rädda eder undan
svärdet, gån åstad, stannen icke. Kommen ihåg HERREN, i fjärran land,
och tänken på Jerusalem.

<span id="an_51:51">51:51</span> Vi stå här med skam, ja vi måste höra
smädelse; blygsel höljer vårt ansikte, ty främlingar hava kastat sig
över vad heligt som fanns i HERRENS hus.

<span id="an_51:52">51:52</span> Se, därför skola dagar komma, säger
HERREN, då jag skall hemsöka dess beläten, och då slagna män skola jämra
sig i hela dess land.

<span id="an_51:53">51:53</span> Om Babel än stege upp till himmelen,
och om det gjorde sin befästning än så hög och stark så skulle dock
förhärjare ifrån mig komma över det, säger HERREN.

<span id="an_51:54">51:54</span> Klagorop höras från Babel, och stort
brak från kaldéernas land.

<span id="an_51:55">51:55</span> Ty HERREN förhärjar Babel och gör slut
på det stora larmet därinne. Och deras böljor brusa såsom stora vatten;
dånet av dem ljuder högt.

<span id="an_51:56">51:56</span> Ty över det, över Babel, kommer en
förhärjare, och dess hjältar tagas till fånga, deras bågar brytas
sönder. Se, HERREN är en vedergällningens Gud; han lönar till fullo.

<span id="an_51:57">51:57</span> Ja, jag skall göra dess furstar
druckna, så ock dess visa män, dess ståthållare, dess landshövdingar och
dess hjältar, och de skola somna in i en evig sömn, ur vilken de aldrig
skola uppvakna, säger konungen, han vilkens namn är HERREN Sebaot.

<span id="an_51:58">51:58</span> Så säger HERREN Sebaot: Det vida Babels
murar skola i grund omstörtas, och dess höga portar skola brännas upp i
eld. Så möda sig folken för det som skall bliva till intet, och
folkslagen arbeta sig trötta för det som skall förbrännas av elden.

<span id="an_51:59">51:59</span> Detta är vad profeten Jeremia bjöd
Seraja, son till Neria, son till Mahaseja, när denne begav sig till
Babel med Sidkia, Juda konung, i hans fjärde regeringsår. Seraja var
nämligen den som hade bestyret med lägerplatserna.

<span id="an_51:60">51:60</span> Och Jeremia tecknade i en och samma bok
upp alla de olyckor som skulle komma över Babel, allt detta som nu är
skrivet om Babel.

<span id="an_51:61">51:61</span> Jeremia sade till Seraja: »När du
kommer till Babel, så se till, att du läser upp allt detta.

<span id="an_51:62">51:62</span> Och du skall säga: 'HERRE, du har själv
talat om denna ort att du vill fördärva den, så att ingen mer skall bo
där, varken någon människa eller något djur; ty den skall vara en
ödemark för evärdlig tid.'

<span id="an_51:63">51:63</span> Och när du har läst upp boken till
slut, så bind en sten vid den och kasta den ut i Frat,

<span id="an_51:64">51:64</span> och säg: 'På detta sätt skall Babel
sjunka ned och icke mer komma upp, för den olyckas skull som jag skall
låta komma över det, mitt under deras ävlan.'» Så långt Jeremias ord.

<span id="an_52:1">52:1</span> Sidkia var tjuguett år gammal, när han
blev konung, och han regerade elva år i Jerusalem. Hans moder hette
Hamital, Jeremias dotter, från Libna.

<span id="an_52:2">52:2</span> Han gjorde vad ont var i HERRENS ögon,
alldeles såsom Jojakim hade gjort.

<span id="an_52:3">52:3</span> Ty på grund av HERRENS vrede skedde vad
som skedde med Jerusalem och Juda, till dess att han kastade dem bort
ifrån sitt ansikte. Och Sidkia avföll från konungen i Babel.

<span id="an_52:4">52:4</span> Då, i hans nionde regeringsår, i tionde
månaden, på tionde dagen i månaden, kom Nebukadressar, konungen i Babel,
med hela sin här till Jerusalem, och de belägrade det; och de byggde en
belägringsmur runt omkring det.

<span id="an_52:5">52:5</span> Så blev staden belägrad och förblev så
ända till konung Sidkias elfte regeringsår.

<span id="an_52:6">52:6</span> Men i fjärde månaden, på nionde dagen i
månaden, var hungersnöden så stor i staden, att mängden av folket icke
hade något att äta.

<span id="an_52:7">52:7</span> Och staden stormades, och allt
krigsfolket flydde och drog ut ur staden om natten genom porten mellan
de båda murarna (den port som ledde till den kungliga trädgården), medan
kaldéerna lågo runt omkring staden; och de togo vägen åt Hedmarken till.

<span id="an_52:8">52:8</span> Men kaldéernas här förföljde konungen,
och de hunno upp Sidkia på Jerikos hedmarker, sedan hela hans här hade
övergivit honom och skingrat sig.

<span id="an_52:9">52:9</span> Och de grepo konungen och förde honom
till den babyloniske konungen i Ribla i Hamats land; där höll denne
rannsakning och dom med honom.

<span id="an_52:10">52:10</span> Och konungen i Babel lät slakta Sidkias
barn inför hans ögon; därjämte lät han ock slakta alla Juda furstar i
Ribla.

<span id="an_52:11">52:11</span> Och på Sidkia själv lät han sticka ut
ögonen och lät fängsla honom med kopparfjättrar. Och konungen i Babel
förde honom därefter till Babel och lät honom sitta i fängelsehuset ända
till hans dödsdag.

<span id="an_52:12">52:12</span> I femte månaden, på tionde dagen i
månaden, detta i den babyloniske konungen Nebukadressars nittonde
regeringsår, kom Nebusaradan, översten för drabanterna; denne var den
babyloniske konungens förtroendeman vid Jerusalem.

<span id="an_52:13">52:13</span> Han brände upp HERRENS hus och
konungshuset; ja, alla hus i Jerusalem, i synnerhet alla de förnämas
hus, brände han upp i eld.

<span id="an_52:14">52:14</span> Och alla murar runt omkring Jerusalem
brötos ned av hela den här av kaldéer, som översten för drabanterna hade
med sig.

<span id="an_52:15">52:15</span> Och en del av de ringaste bland folket
och den övriga återstoden av folket, dem som voro kvar i staden, och de
överlöpare som hade gått över till konungen i Babel, så ock det
hantverksfolk som fanns kvar, dem förde Nebusaradan, översten för
drabanterna, bort i fångenskap.

<span id="an_52:16">52:16</span> Men av de ringaste i landet lämnade
Nebusaradan, översten för drabanterna, några kvar till vingårdsmän och
åkermän.

<span id="an_52:17">52:17</span> Kopparpelarna i HERRENS hus,
bäckenställen och kopparhavet i HERRENS hus slogo kaldéerna sönder och
förde all kopparen till Babel.

<span id="an_52:18">52:18</span> Och askkärlen, skovlarna, knivarna, de
båda slagen av skålar och alla kopparkärl som hade begagnats vid
gudstjänsten togo de bort.

<span id="an_52:19">52:19</span> Likaledes tog översten för drabanterna
bort faten, fyrfaten, offerskålarna, askkärlen, ljusstakarna, de andra
skålarna och bägarna, allt vad som var av rent guld eller av rent
silver.

<span id="an_52:20">52:20</span> Vad angår de två pelarna, havet som var
allenast ett, och de tolv kopparoxarna under bäckenställen, som konung
Salomo hade låtit göra till HERRENS hus, så kunde kopparen i alla dessa
föremål icke vägas.

<span id="an_52:21">52:21</span> Och vad pelarna angår, så var den ena
pelaren aderton alnar hög, och en tolv alnar lång tråd mätte dess
omfång, och den var fyra finger tjock och ihålig.

<span id="an_52:22">52:22</span> Och ovanpå den var ett pelarhuvud av
koppar; och detta ena pelarhuvud var fem alnar högt, och ett nätverk och
granatäpplen funnos på pelarhuvudet runt omkring, alltsammans av koppar.
Och likadant var det på den andra pelaren med fina granatäpplen.

<span id="an_52:23">52:23</span> Och granatäpplena voro nittiosex utåt;
men tillsammans voro granatäpplena på nätverket runt omkring ett hundra.

<span id="an_52:24">52:24</span> Och översten för drabanterna tog
översteprästen Seraja jämte Sefanja prästen näst under honom, så ock de
tre som höllo vakt vid tröskeln,

<span id="an_52:25">52:25</span> och från staden tog han en hovman, den
som var anförare för krigsfolket, och sju av konungens närmaste män, som
påträffades i staden, så ock härhövitsmannens sekreterare, som plägade
utskriva folket i landet till krigstjänst, och sextio andra män av
landets folk, som påträffades i staden --

<span id="an_52:26">52:26</span> dessa tog Nebusaradan, översten för
drabanterna, och förde dem till den babyloniske konungen i Ribla.

<span id="an_52:27">52:27</span> Och konungen i Babel lät avliva dem
där, i Ribla i Hamats land. Så blev Juda bortfört från sitt land.

<span id="an_52:28">52:28</span> Detta är antalet av dem som
Nebukadressar förde bort: i det sjunde året tre tusen tjugutre judar,

<span id="an_52:29">52:29</span> och i Nebukadressars adertonde:
regeringsår åtta hundra trettiotvå personer från Jerusalem.

<span id="an_52:30">52:30</span> Men i Nebukadressars tjugutredje
regeringsår bortförde Nebusaradan, översten för drabanterna, av judarna
sju hundra fyrtiofem personer. Hela antalet utgjorde fyra tusen sex
hundra personer.

<span id="an_52:31">52:31</span> Men i det trettiosjunde året sedan
Jojakin, Juda konung, hade blivit bortförd i fångenskap, i tolfte
månaden, på tjugufemte dagen i månaden, tog Evil-Merodak, konungen i
Babel -- samma år han blev konung -- Jojakin, Juda konung, till nåder
och förde honom ut ur fängelset.

<span id="an_52:32">52:32</span> Och han talade vänligt med honom och
gav honom översta platsen bland de konungar som voro hos honom i Babel.

<span id="an_52:33">52:33</span> Han fick lägga av sin fångdräkt och
beständigt äta vid hans bord, så länge han levde.

<span id="an_52:34">52:34</span> Och ett ständigt underhåll gavs honom
från konungen i Babel, visst för var dag, ända till hans dödsdag, så
länge han levde.

------------------------------------------------------------------------

[Next: Lamentations](lam.md)
