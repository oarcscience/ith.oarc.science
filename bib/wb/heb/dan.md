[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](eze)  [Next](hos) 

------------------------------------------------------------------------

### Modern Hebrew Bible: Daniel

<span id="an_1:1">1:1</span> בשנת שלוש למלכות יהויקים מלך יהודה בא
נבוכדנאצר מלך בבל ירושלם ויצר עליה׃

<span id="an_1:2">1:2</span> ויתן אדני בידו את יהויקים מלך יהודה ומקצת
כלי בית האלהים ויביאם ארץ שנער בית אלהיו ואת הכלים הביא בית אוצר אלהיו׃

<span id="an_1:3">1:3</span> ויאמר המלך לאשפנז רב סריסיו להביא מבני
ישראל ומזרע המלוכה ומן הפרתמים׃

<span id="an_1:4">1:4</span> ילדים אשר אין בהם כל מאום וטובי מראה
ומשכילים בכל חכמה וידעי דעת ומביני מדע ואשר כח בהם לעמד בהיכל המלך
וללמדם ספר ולשון כשדים׃

<span id="an_1:5">1:5</span> וימן להם המלך דבר יום ביומו מפת בג המלך
ומיין משתיו ולגדלם שנים שלוש ומקצתם יעמדו לפני המלך׃

<span id="an_1:6">1:6</span> ויהי בהם מבני יהודה דניאל חנניה מישאל
ועזריה׃

<span id="an_1:7">1:7</span> וישם להם שר הסריסים שמות וישם לדניאל
בלטשאצר ולחנניה שדרך ולמישאל מישך ולעזריה עבד נגו׃

<span id="an_1:8">1:8</span> וישם דניאל על לבו אשר לא יתגאל בפתבג המלך
וביין משתיו ויבקש משר הסריסים אשר לא יתגאל׃

<span id="an_1:9">1:9</span> ויתן האלהים את דניאל לחסד ולרחמים לפני שר
הסריסים׃

<span id="an_1:10">1:10</span> ויאמר שר הסריסים לדניאל ירא אני את אדני
המלך אשר מנה את מאכלכם ואת משתיכם אשר למה יראה את פניכם זעפים מן הילדים
אשר כגילכם וחיבתם את ראשי למלך׃

<span id="an_1:11">1:11</span> ויאמר דניאל אל המלצר אשר מנה שר הסריסים
על דניאל חנניה מישאל ועזריה׃

<span id="an_1:12">1:12</span> נס נא את עבדיך ימים עשרה ויתנו לנו מן
הזרעים ונאכלה ומים ונשתה׃

<span id="an_1:13">1:13</span> ויראו לפניך מראינו ומראה הילדים האכלים את
פתבג המלך וכאשר תראה עשה עם עבדיך׃

<span id="an_1:14">1:14</span> וישמע להם לדבר הזה וינסם ימים עשרה׃

<span id="an_1:15">1:15</span> ומקצת ימים עשרה נראה מראיהם טוב ובריאי
בשר מן כל הילדים האכלים את פתבג המלך׃

<span id="an_1:16">1:16</span> ויהי המלצר נשא את פתבגם ויין משתיהם ונתן
להם זרענים׃

<span id="an_1:17">1:17</span> והילדים האלה ארבעתם נתן להם האלהים מדע
והשכל בכל ספר וחכמה ודניאל הבין בכל חזון וחלמות׃

<span id="an_1:18">1:18</span> ולמקצת הימים אשר אמר המלך להביאם ויביאם
שר הסריסים לפני נבכדנצר׃

<span id="an_1:19">1:19</span> וידבר אתם המלך ולא נמצא מכלם כדניאל חנניה
מישאל ועזריה ויעמדו לפני המלך׃

<span id="an_1:20">1:20</span> וכל דבר חכמת בינה אשר בקש מהם המלך וימצאם
עשר ידות על כל החרטמים האשפים אשר בכל מלכותו׃

<span id="an_1:21">1:21</span> ויהי דניאל עד שנת אחת לכורש המלך׃

<span id="an_2:1">2:1</span> ובשנת שתים למלכות נבכדנצר חלם נבכדנצר חלמות
ותתפעם רוחו ושנתו נהיתה עליו׃

<span id="an_2:2">2:2</span> ויאמר המלך לקרא לחרטמים ולאשפים ולמכשפים
ולכשדים להגיד למלך חלמתיו ויבאו ויעמדו לפני המלך׃

<span id="an_2:3">2:3</span> ויאמר להם המלך חלום חלמתי ותפעם רוחי לדעת
את החלום׃

<span id="an_2:4">2:4</span> וידברו הכשדים למלך ארמית מלכא לעלמין חיי
אמר חלמא לעבדיך ופשרא נחוא׃

<span id="an_2:5">2:5</span> ענה מלכא ואמר לכשדיא מלתא מני אזדא הן לא
תהודעונני חלמא ופשרה הדמין תתעבדון ובתיכון נולי יתשמון׃

<span id="an_2:6">2:6</span> והן חלמא ופשרה תהחון מתנן ונבזבה ויקר שגיא
תקבלון מן קדמי להן חלמא ופשרה החוני׃

<span id="an_2:7">2:7</span> ענו תנינות ואמרין מלכא חלמא יאמר לעבדוהי
ופשרה נהחוה׃

<span id="an_2:8">2:8</span> ענה מלכא ואמר מן יציב ידע אנה די עדנא אנתון
זבנין כל קבל די חזיתון די אזדא מני מלתא׃

<span id="an_2:9">2:9</span> די הן חלמא לא תהודענני חדה היא דתכון ומלה
כדבה ושחיתה הזמנתון למאמר קדמי עד די עדנא ישתנא להן חלמא אמרו לי ואנדע
די פשרה תהחונני׃

<span id="an_2:10">2:10</span> ענו כשדיא קדם מלכא ואמרין לא איתי אנש על
יבשתא די מלת מלכא יוכל להחויה כל קבל די כל מלך רב ושליט מלה כדנה לא שאל
לכל חרטם ואשף וכשדי׃

<span id="an_2:11">2:11</span> ומלתא די מלכה שאל יקירה ואחרן לא איתי די
יחונה קדם מלכא להן אלהין די מדרהון עם בשרא לא איתוהי׃

<span id="an_2:12">2:12</span> כל קבל דנה מלכא בנס וקצף שגיא ואמר להובדה
לכל חכימי בבל׃

<span id="an_2:13">2:13</span> ודתא נפקת וחכימיא מתקטלין ובעו דניאל
וחברוהי להתקטלה׃

<span id="an_2:14">2:14</span> באדין דניאל התיב עטא וטעם לאריוך רב טבחיא
די מלכא די נפק לקטלה לחכימי בבל׃

<span id="an_2:15">2:15</span> ענה ואמר לאריוך שליטא די מלכא על מה דתא
מהחצפה מן קדם מלכא אדין מלתא הודע אריוך לדניאל׃

<span id="an_2:16">2:16</span> ודניאל על ובעה מן מלכא די זמן ינתן לה
ופשרא להחויה למלכא׃

<span id="an_2:17">2:17</span> אדין דניאל לביתה אזל ולחנניה מישאל ועזריה
חברוהי מלתא הודע׃

<span id="an_2:18">2:18</span> ורחמין למבעא מן קדם אלה שמיא על רזה דנה
די לא יהבדון דניאל וחברוהי עם שאר חכימי בבל׃

<span id="an_2:19">2:19</span> אדין לדניאל בחזוא די ליליא רזה גלי אדין
דניאל ברך לאלה שמיא׃

<span id="an_2:20">2:20</span> ענה דניאל ואמר להוא שמה די אלהא מברך מן
עלמא ועד עלמא די חכמתא וגבורתא די לה היא׃

<span id="an_2:21">2:21</span> והוא מהשנא עדניא וזמניא מהעדה מלכין
ומהקים מלכין יהב חכמתא לחכימין ומנדעא לידעי בינה׃

<span id="an_2:22">2:22</span> הוא גלא עמיקתא ומסתרתא ידע מה בחשוכא
ונהירא עמה שרא׃

<span id="an_2:23">2:23</span> לך אלה אבהתי מהודא ומשבח אנה די חכמתא
וגבורתא יהבת לי וכען הודעתני די בעינא מנך די מלת מלכא הודעתנא׃

<span id="an_2:24">2:24</span> כל קבל דנה דניאל על על אריוך די מני מלכא
להובדה לחכימי בבל אזל וכן אמר לה לחכימי בבל אל תהובד העלני קדם מלכא
ופשרא למלכא אחוא׃

<span id="an_2:25">2:25</span> אדין אריוך בהתבהלה הנעל לדניאל קדם מלכא
וכן אמר לה די השכחת גבר מן בני גלותא די יהוד די פשרא למלכא יהודע׃

<span id="an_2:26">2:26</span> ענה מלכא ואמר לדניאל די שמה בלטשאצר
האיתיך כהל להודעתני חלמא די חזית ופשרה׃

<span id="an_2:27">2:27</span> ענה דניאל קדם מלכא ואמר רזה די מלכא שאל
לא חכימין אשפין חרטמין גזרין יכלין להחויה למלכא׃

<span id="an_2:28">2:28</span> ברם איתי אלה בשמיא גלא רזין והודע למלכא
נבוכדנצר מה די להוא באחרית יומיא חלמך וחזוי ראשך על משכבך דנה הוא׃

<span id="an_2:29">2:29</span> אנתה מלכא רעיונך על משכבך סלקו מה די להוא
אחרי דנה וגלא רזיא הודעך מה די להוא׃

<span id="an_2:30">2:30</span> ואנה לא בחכמה די איתי בי מן כל חייא רזא
דנה גלי לי להן על דברת די פשרא למלכא יהודעון ורעיוני לבבך תנדע׃

<span id="an_2:31">2:31</span> אנתה מלכא חזה הוית ואלו צלם חד שגיא צלמא
דכן רב וזיוה יתיר קאם לקבלך ורוה דחיל׃

<span id="an_2:32">2:32</span> הוא צלמא ראשה די דהב טב חדוהי ודרעוהי די
כסף מעוהי וירכתה די נחש׃

<span id="an_2:33">2:33</span> שקוהי די פרזל רגלוהי מנהון די פרזל ומנהון
די חסף׃

<span id="an_2:34">2:34</span> חזה הוית עד די התגזרת אבן די לא בידין
ומחת לצלמא על רגלוהי די פרזלא וחספא והדקת המון׃

<span id="an_2:35">2:35</span> באדין דקו כחדה פרזלא חספא נחשא כספא ודהבא
והוו כעור מן אדרי קיט ונשא המון רוחא וכל אתר לא השתכח להון ואבנא די מחת
לצלמא הות לטור רב ומלת כל ארעא׃

<span id="an_2:36">2:36</span> דנה חלמא ופשרה נאמר קדם מלכא׃

<span id="an_2:37">2:37</span> אנתה מלכא מלך מלכיא די אלה שמיא מלכותא
חסנא ותקפא ויקרא יהב לך׃

<span id="an_2:38">2:38</span> ובכל די דארין בני אנשא חיות ברא ועוף שמיא
יהב בידך והשלטך בכלהון אנתה הוא ראשה די דהבא׃

<span id="an_2:39">2:39</span> ובתרך תקום מלכו אחרי ארעא מנך ומלכו
תליתיא אחרי די נחשא די תשלט בכל ארעא׃

<span id="an_2:40">2:40</span> ומלכו רביעיה תהוא תקיפה כפרזלא כל קבל די
פרזלא מהדק וחשל כלא וכפרזלא די מרעע כל אלין תדק ותרע׃

<span id="an_2:41">2:41</span> ודי חזיתה רגליא ואצבעתא מנהון חסף די פחר
ומנהון פרזל מלכו פליגה תהוה ומן נצבתא די פרזלא להוא בה כל קבל די חזיתה
פרזלא מערב בחסף טינא׃

<span id="an_2:42">2:42</span> ואצבעת רגליא מנהון פרזל ומנהון חסף מן קצת
מלכותא תהוה תקיפה ומנה תהוה תבירה׃

<span id="an_2:43">2:43</span> די חזית פרזלא מערב בחסף טינא מתערבין להון
בזרע אנשא ולא להון דבקין דנה עם דנה הא כדי פרזלא לא מתערב עם חספא׃

<span id="an_2:44">2:44</span> וביומיהון די מלכיא אנון יקים אלה שמיא
מלכו די לעלמין לא תתחבל ומלכותה לעם אחרן לא תשתבק תדק ותסיף כל אלין
מלכותא והיא תקום לעלמיא׃

<span id="an_2:45">2:45</span> כל קבל די חזית די מטורא אתגזרת אבן די לא
בידין והדקת פרזלא נחשא חספא כספא ודהבא אלה רב הודע למלכא מה די להוא אחרי
דנה ויציב חלמא ומהימן פשרה׃

<span id="an_2:46">2:46</span> באדין מלכא נבוכדנצר נפל על אנפוהי ולדניאל
סגד ומנחה וניחחין אמר לנסכה לה׃

<span id="an_2:47">2:47</span> ענה מלכא לדניאל ואמר מן קשט די אלהכון הוא
אלה אלהין ומרא מלכין וגלה רזין די יכלת למגלא רזה דנה׃

<span id="an_2:48">2:48</span> אדין מלכא לדניאל רבי ומתנן רברבן שגיאן
יהב לה והשלטה על כל מדינת בבל ורב סגנין על כל חכימי בבל׃

<span id="an_2:49">2:49</span> ודניאל בעא מן מלכא ומני על עבידתא די
מדינת בבל לשדרך מישך ועבד נגו ודניאל בתרע מלכא׃

<span id="an_3:1">3:1</span> נבוכדנצר מלכא עבד צלם די דהב רומה אמין שתין
פתיה אמין שת אקימה בבקעת דורא במדינת בבל׃

<span id="an_3:2">3:2</span> ונבוכדנצר מלכא שלח למכנש לאחשדרפניא סגניא
ופחותא אדרגזריא גדבריא דתבריא תפתיא וכל שלטני מדינתא למתא לחנכת צלמא די
הקים נבוכדנצר מלכא׃

<span id="an_3:3">3:3</span> באדין מתכנשין אחשדרפניא סגניא ופחותא
אדרגזריא גדבריא דתבריא תפתיא וכל שלטני מדינתא לחנכת צלמא די הקים
נבוכדנצר מלכא וקאמין לקבל צלמא די הקים נבוכדנצר׃

<span id="an_3:4">3:4</span> וכרוזא קרא בחיל לכון אמרין עממיא אמיא
ולשניא׃

<span id="an_3:5">3:5</span> בעדנא די תשמעון קל קרנא משרוקיתא קיתרס סבכא
פסנתרין סומפניה וכל זני זמרא תפלון ותסגדון לצלם דהבא די הקים נבוכדנצר
מלכא׃

<span id="an_3:6">3:6</span> ומן די לא יפל ויסגד בה שעתא יתרמא לגוא אתון
נורא יקדתא׃

<span id="an_3:7">3:7</span> כל קבל דנה בה זמנא כדי שמעין כל עממיא קל
קרנא משרוקיתא קיתרס שבכא פסנטרין וכל זני זמרא נפלין כל עממיא אמיא ולשניא
סגדין לצלם דהבא די הקים נבוכדנצר מלכא׃

<span id="an_3:8">3:8</span> כל קבל דנה בה זמנא קרבו גברין כשדאין ואכלו
קרציהון די יהודיא׃

<span id="an_3:9">3:9</span> ענו ואמרין לנבוכדנצר מלכא מלכא לעלמין חיי׃

<span id="an_3:10">3:10</span> אנתה מלכא שמת טעם די כל אנש די ישמע קל
קרנא משרקיתא קיתרס שבכא פסנתרין וסיפניה וכל זני זמרא יפל ויסגד לצלם
דהבא׃

<span id="an_3:11">3:11</span> ומן די לא יפל ויסגד יתרמא לגוא אתון נורא
יקדתא׃

<span id="an_3:12">3:12</span> איתי גברין יהודאין די מנית יתהון על עבידת
מדינת בבל שדרך מישך ועבד נגו גבריא אלך לא שמו עליך מלכא טעם לאלהיך לא
פלחין ולצלם דהבא די הקימת לא סגדין׃

<span id="an_3:13">3:13</span> באדין נבוכדנצר ברגז וחמה אמר להיתיה לשדרך
מישך ועבד נגו באדין גבריא אלך היתיו קדם מלכא׃

<span id="an_3:14">3:14</span> ענה נבכדנצר ואמר להון הצדא שדרך מישך ועבד
נגו לאלהי לא איתיכון פלחין ולצלם דהבא די הקימת לא סגדין׃

<span id="an_3:15">3:15</span> כען הן איתיכון עתידין די בעדנא די תשמעון
קל קרנא משרוקיתא קיתרס שבכא פסנתרין וסומפניה וכל זני זמרא תפלון ותסגדון
לצלמא די עבדת והן לא תסגדון בה שעתה תתרמון לגוא אתון נורא יקדתא ומן הוא
אלה די ישיזבנכון מן ידי׃

<span id="an_3:16">3:16</span> ענו שדרך מישך ועבד נגו ואמרין למלכא
נבוכדנצר לא חשחין אנחנה על דנה פתגם להתבותך׃

<span id="an_3:17">3:17</span> הן איתי אלהנא די אנחנא פלחין יכל
לשיזבותנא מן אתון נורא יקדתא ומן ידך מלכא ישיזב׃

<span id="an_3:18">3:18</span> והן לא ידיע להוא לך מלכא די לאלהיך לא
איתנא פלחין ולצלם דהבא די הקימת לא נסגד׃

<span id="an_3:19">3:19</span> באדין נבוכדנצר התמלי חמא וצלם אנפוהי
אשתנו על שדרך מישך ועבד נגו ענה ואמר למזא לאתונא חד שבעה על די חזה
למזיה׃

<span id="an_3:20">3:20</span> ולגברין גברי חיל די בחילה אמר לכפתה לשדרך
מישך ועבד נגו למרמא לאתון נורא יקדתא׃

<span id="an_3:21">3:21</span> באדין גבריא אלך כפתו בסרבליהון פטישיהון
וכרבלתהון ולבשיהון ורמיו לגוא אתון נורא יקדתא׃

<span id="an_3:22">3:22</span> כל קבל דנה מן די מלת מלכא מחצפה ואתונא
אזה יתירא גבריא אלך די הסקו לשדרך מישך ועבד נגו קטל המון שביבא די נורא׃

<span id="an_3:23">3:23</span> וגבריא אלך תלתהון שדרך מישך ועבד נגו נפלו
לגוא אתון נורא יקדתא מכפתין׃

<span id="an_3:24">3:24</span> אדין נבוכדנצר מלכא תוה וקם בהתבהלה ענה
ואמר להדברוהי הלא גברין תלתא רמינא לגוא נורא מכפתין ענין ואמרין למלכא
יציבא מלכא׃

<span id="an_3:25">3:25</span> ענה ואמר הא אנה חזה גברין ארבעה שרין
מהלכין בגוא נורא וחבל לא איתי בהון ורוה די רביעיא דמה לבר אלהין׃

<span id="an_3:26">3:26</span> באדין קרב נבוכדנצר לתרע אתון נורא יקדתא
ענה ואמר שדרך מישך ועבד נגו עבדוהי די אלהא עליא פקו ואתו באדין נפקין
שדרך מישך ועבד נגו מן גוא נורא׃

<span id="an_3:27">3:27</span> ומתכנשין אחשדרפניא סגניא ופחותא והדברי
מלכא חזין לגבריא אלך די לא שלט נורא בגשמהון ושער ראשהון לא התחרך
וסרבליהון לא שנו וריח נור לא עדת בהון׃

<span id="an_3:28">3:28</span> ענה נבוכדנצר ואמר בריך אלההון די שדרך
מישך ועבד נגו די שלח מלאכה ושיזב לעבדוהי די התרחצו עלוהי ומלת מלכא שניו
ויהבו גשמיהון די לא יפלחון ולא יסגדון לכל אלה להן לאלההון׃

<span id="an_3:29">3:29</span> ומני שים טעם די כל עם אמה ולשן די יאמר
שלה על אלההון די שדרך מישך ועבד נגוא הדמין יתעבד וביתה נולי ישתוה כל קבל
די לא איתי אלה אחרן די יכל להצלה כדנה׃

<span id="an_3:30">3:30</span> באדין מלכא הצלח לשדרך מישך ועבד נגו
במדינת בבל׃

<span id="an_4:1">4:1</span> נבוכדנצר מלכא לכל עממיא אמיא ולשניא די
דארין בכל ארעא שלמכון ישגא׃

<span id="an_4:2">4:2</span> אתיא ותמהיא די עבד עמי אלהא עליא שפר קדמי
להחויה׃

<span id="an_4:3">4:3</span> אתוהי כמה רברבין ותמהוהי כמה תקיפין מלכותה
מלכות עלם ושלטנה עם דר ודר׃

<span id="an_4:4">4:4</span> אנה נבוכדנצר שלה הוית בביתי ורענן בהיכלי׃

<span id="an_4:5">4:5</span> חלם חזית וידחלנני והרהרין על משכבי וחזוי
ראשי יבהלנני׃

<span id="an_4:6">4:6</span> ומני שים טעם להנעלה קדמי לכל חכימי בבל די
פשר חלמא יהודענני׃

<span id="an_4:7">4:7</span> באדין עללין חרטמיא אשפיא כשדיא וגזריא וחלמא
אמר אנה קדמיהון ופשרה לא מהודעין לי׃

<span id="an_4:8">4:8</span> ועד אחרין על קדמי דניאל די שמה בלטשאצר כשם
אלהי ודי רוח אלהין קדישין בה וחלמא קדמוהי אמרת׃

<span id="an_4:9">4:9</span> בלטשאצר רב חרטמיא די אנה ידעת די רוח אלהין
קדישין בך וכל רז לא אנס לך חזוי חלמי די חזית ופשרה אמר׃

<span id="an_4:10">4:10</span> וחזוי ראשי על משכבי חזה הוית ואלו אילן
בגוא ארעא ורומה שגיא׃

<span id="an_4:11">4:11</span> רבה אילנא ותקף ורומה ימטא לשמיא וחזותה
לסוף כל ארעא׃

<span id="an_4:12">4:12</span> עפיה שפיר ואנבה שגיא ומזון לכלא בה תחתוהי
תטלל חיות ברא ובענפוהי ידרון צפרי שמיא ומנה יתזין כל בשרא׃

<span id="an_4:13">4:13</span> חזה הוית בחזוי ראשי על משכבי ואלו עיר
וקדיש מן שמיא נחת׃

<span id="an_4:14">4:14</span> קרא בחיל וכן אמר גדו אילנא וקצצו ענפוהי
אתרו עפיה ובדרו אנבה תנד חיותא מן תחתוהי וצפריא מן ענפוהי׃

<span id="an_4:15">4:15</span> ברם עקר שרשוהי בארעא שבקו ובאסור די פרזל
ונחש בדתאא די ברא ובטל שמיא יצטבע ועם חיותא חלקה בעשב ארעא׃

<span id="an_4:16">4:16</span> לבבה מן אנושא ישנון ולבב חיוה יתיהב לה
ושבעה עדנין יחלפון עלוהי׃

<span id="an_4:17">4:17</span> בגזרת עירין פתגמא ומאמר קדישין שאלתא עד
דברת די ינדעון חייא די שליט עליא במלכות אנושא ולמן די יצבא יתננה ושפל
אנשים יקים עליה׃

<span id="an_4:18">4:18</span> דנה חלמא חזית אנה מלכא נבוכדנצר ואנתה
בלטשאצר פשרא אמר כל קבל די כל חכימי מלכותי לא יכלין פשרא להודעתני ואנתה
כהל די רוח אלהין קדישין בך׃

<span id="an_4:19">4:19</span> אדין דניאל די שמה בלטשאצר אשתומם כשעה חדה
ורעינהי יבהלנה ענה מלכא ואמר בלטשאצר חלמא ופשרא אל יבהלך ענה בלטשאצר
ואמר מראי חלמא לשנאיך ופשרה לעריך׃

<span id="an_4:20">4:20</span> אילנא די חזית די רבה ותקף ורומה ימטא
לשמיא וחזותה לכל ארעא׃

<span id="an_4:21">4:21</span> ועפיה שפיר ואנבה שגיא ומזון לכלא בה
תחתוהי תדור חיות ברא ובענפוהי ישכנן צפרי שמיא׃

<span id="an_4:22">4:22</span> אנתה הוא מלכא די רבית ותקפת ורבותך רבת
ומטת לשמיא ושלטנך לסוף ארעא׃

<span id="an_4:23">4:23</span> ודי חזה מלכא עיר וקדיש נחת מן שמיא ואמר
גדו אילנא וחבלוהי ברם עקר שרשוהי בארעא שבקו ובאסור די פרזל ונחש בדתאא די
ברא ובטל שמיא יצטבע ועם חיות ברא חלקה עד די שבעה עדנין יחלפון עלוהי׃

<span id="an_4:24">4:24</span> דנה פשרא מלכא וגזרת עליא היא די מטת על
מראי מלכא׃

<span id="an_4:25">4:25</span> ולך טרדין מן אנשא ועם חיות ברא להוה מדרך
ועשבא כתורין לך יטעמון ומטל שמיא לך מצבעין ושבעה עדנין יחלפון עליך עד די
תנדע די שליט עליא במלכות אנשא ולמן די יצבא יתננה׃

<span id="an_4:26">4:26</span> ודי אמרו למשבק עקר שרשוהי די אילנא מלכותך
לך קימה מן די תנדע די שלטן שמיא׃

<span id="an_4:27">4:27</span> להן מלכא מלכי ישפר עליך וחטיך בצדקה פרק
ועויתך במחן ענין הן תהוא ארכה לשלותך׃

<span id="an_4:28">4:28</span> כלא מטא על נבוכדנצר מלכא׃

<span id="an_4:29">4:29</span> לקצת ירחין תרי עשר על היכל מלכותא די בבל
מהלך הוה׃

<span id="an_4:30">4:30</span> ענה מלכא ואמר הלא דא היא בבל רבתא די אנה
בניתה לבית מלכו בתקף חסני וליקר הדרי׃

<span id="an_4:31">4:31</span> עוד מלתא בפם מלכא קל מן שמיא נפל לך אמרין
נבוכדנצר מלכא מלכותה עדת מנך׃

<span id="an_4:32">4:32</span> ומן אנשא לך טרדין ועם חיות ברא מדרך עשבא
כתורין לך יטעמון ושבעה עדנין יחלפון עליך עד די תנדע די שליט עליא במלכות
אנשא ולמן די יצבא יתננה׃

<span id="an_4:33">4:33</span> בה שעתא מלתא ספת על נבוכדנצר ומן אנשא
טריד ועשבא כתורין יאכל ומטל שמיא גשמה יצטבע עד די שערה כנשרין רבה
וטפרוהי כצפרין׃

<span id="an_4:34">4:34</span> ולקצת יומיה אנה נבוכדנצר עיני לשמיא נטלת
ומנדעי עלי יתוב ולעליא ברכת ולחי עלמא שבחת והדרת די שלטנה שלטן עלם
ומלכותה עם דר ודר׃

<span id="an_4:35">4:35</span> וכל דארי ארעא כלה חשיבין וכמצביה עבד בחיל
שמיא ודארי ארעא ולא איתי די ימחא בידה ויאמר לה מה עבדת׃

<span id="an_4:36">4:36</span> בה זמנא מנדעי יתוב עלי וליקר מלכותי הדרי
וזוי יתוב עלי ולי הדברי ורברבני יבעון ועל מלכותי התקנת ורבו יתירה הוספת
לי׃

<span id="an_4:37">4:37</span> כען אנה נבוכדנצר משבח ומרומם ומהדר למלך
שמיא די כל מעבדוהי קשט וארחתה דין ודי מהלכין בגוה יכל להשפלה׃

<span id="an_5:1">5:1</span> בלשאצר מלכא עבד לחם רב לרברבנוהי אלף ולקבל
אלפא חמרא שתה׃

<span id="an_5:2">5:2</span> בלשאצר אמר בטעם חמרא להיתיה למאני דהבא
וכספא די הנפק נבוכדנצר אבוהי מן היכלא די בירושלם וישתון בהון מלכא
ורברבנוהי שגלתה ולחנתה׃

<span id="an_5:3">5:3</span> באדין היתיו מאני דהבא די הנפקו מן היכלא די
בית אלהא די בירושלם ואשתיו בהון מלכא ורברבנוהי שגלתה ולחנתה׃

<span id="an_5:4">5:4</span> אשתיו חמרא ושבחו לאלהי דהבא וכספא נחשא
פרזלא אעא ואבנא׃

<span id="an_5:5">5:5</span> בה שעתה נפקו אצבען די יד אנש וכתבן לקבל
נברשתא על גירא די כתל היכלא די מלכא ומלכא חזה פס ידה די כתבה׃

<span id="an_5:6">5:6</span> אדין מלכא זיוהי שנוהי ורעינהי יבהלונה וקטרי
חרצה משתרין וארכבתה דא לדא נקשן׃

<span id="an_5:7">5:7</span> קרא מלכא בחיל להעלה לאשפיא כשדיא וגזריא ענה
מלכא ואמר לחכימי בבל די כל אנש די יקרה כתבה דנה ופשרה יחונני ארגונא ילבש
והמונכא די דהבא על צוארה ותלתי במלכותא ישלט׃

<span id="an_5:8">5:8</span> אדין עללין כל חכימי מלכא ולא כהלין כתבא
למקרא ופשרא להודעה למלכא׃

<span id="an_5:9">5:9</span> אדין מלכא בלשאצר שגיא מתבהל וזיוהי שנין
עלוהי ורברבנוהי משתבשין׃

<span id="an_5:10">5:10</span> מלכתא לקבל מלי מלכא ורברבנוהי לבית משתיא
עללת ענת מלכתא ואמרת מלכא לעלמין חיי אל יבהלוך רעיונך וזיויך אל ישתנו׃

<span id="an_5:11">5:11</span> איתי גבר במלכותך די רוח אלהין קדישין בה
וביומי אבוך נהירו ושכלתנו וחכמה כחכמת אלהין השתכחת בה ומלכא נבכדנצר אבוך
רב חרטמין אשפין כשדאין גזרין הקימה אבוך מלכא׃

<span id="an_5:12">5:12</span> כל קבל די רוח יתירה ומנדע ושכלתנו מפשר
חלמין ואחוית אחידן ומשרא קטרין השתכחת בה בדניאל די מלכא שם שמה בלטשאצר
כען דניאל יתקרי ופשרה יהחוה׃

<span id="an_5:13">5:13</span> באדין דניאל העל קדם מלכא ענה מלכא ואמר
לדניאל אנתה הוא דניאל די מן בני גלותא די יהוד די היתי מלכא אבי מן יהוד׃

<span id="an_5:14">5:14</span> ושמעת עליך די רוח אלהין בך ונהירו ושכלתנו
וחכמה יתירה השתכחת בך׃

<span id="an_5:15">5:15</span> וכען העלו קדמי חכימיא אשפיא די כתבה דנה
יקרון ופשרה להודעתני ולא כהלין פשר מלתא להחויה׃

<span id="an_5:16">5:16</span> ואנה שמעת עליך די תוכל פשרין למפשר וקטרין
למשרא כען הן תוכל כתבא למקרא ופשרה להודעתני ארגונא תלבש והמונכא די דהבא
על צוארך ותלתא במלכותא תשלט׃

<span id="an_5:17">5:17</span> באדין ענה דניאל ואמר קדם מלכא מתנתך לך
להוין ונבזביתך לאחרן הב ברם כתבא אקרא למלכא ופשרא אהודענה׃

<span id="an_5:18">5:18</span> אנתה מלכא אלהא עליא מלכותא ורבותא ויקרא
והדרה יהב לנבכדנצר אבוך׃

<span id="an_5:19">5:19</span> ומן רבותא די יהב לה כל עממיא אמיא ולשניא
הוו זאעין ודחלין מן קדמוהי די הוה צבא הוא קטל ודי הוה צבא הוה מחא ודי
הוה צבא הוה מרים ודי הוה צבא הוה משפיל׃

<span id="an_5:20">5:20</span> וכדי רם לבבה ורוחה תקפת להזדה הנחת מן
כרסא מלכותה ויקרה העדיו מנה׃

<span id="an_5:21">5:21</span> ומן בני אנשא טריד ולבבה עם חיותא שוי ועם
ערדיא מדורה עשבא כתורין יטעמונה ומטל שמיא גשמה יצטבע עד די ידע די שליט
אלהא עליא במלכות אנשא ולמן די יצבה יהקים עליה׃

<span id="an_5:22">5:22</span> ואנתה ברה בלשאצר לא השפלת לבבך כל קבל די
כל דנה ידעת׃

<span id="an_5:23">5:23</span> ועל מרא שמיא התרוממת ולמאניא די ביתה
היתיו קדמיך ואנתה ורברבניך שגלתך ולחנתך חמרא שתין בהון ולאלהי כספא ודהבא
נחשא פרזלא אעא ואבנא די לא חזין ולא שמעין ולא ידעין שבחת ולאלהא די נשמתך
בידה וכל ארחתך לה לא הדרת׃

<span id="an_5:24">5:24</span> באדין מן קדמוהי שליח פסא די ידא וכתבא דנה
רשים׃

<span id="an_5:25">5:25</span> ודנה כתבא די רשים מנא מנא תקל ופרסין׃

<span id="an_5:26">5:26</span> דנה פשר מלתא מנא מנה אלהא מלכותך והשלמה׃

<span id="an_5:27">5:27</span> תקל תקילתה במאזניא והשתכחת חסיר׃

<span id="an_5:28">5:28</span> פרס פריסת מלכותך ויהיבת למדי ופרס׃

<span id="an_5:29">5:29</span> באדין אמר בלשאצר והלבישו לדניאל ארגונא
והמונכא די דהבא על צוארה והכרזו עלוהי די להוא שליט תלתא במלכותא׃

<span id="an_5:30">5:30</span> בה בליליא קטיל בלאשצר מלכא כשדיא׃

<span id="an_5:31">5:31</span> ודריוש מדיא קבל מלכותא כבר שנין שתין
ותרתין׃

<span id="an_6:1">6:1</span> שפר קדם דריוש והקים על מלכותא לאחשדרפניא
מאה ועשרין די להון בכל מלכותא׃

<span id="an_6:2">6:2</span> ועלא מנהון סרכין תלתא די דניאל חד מנהון די
להון אחשדרפניא אלין יהבין להון טעמא ומלכא לא להוא נזק׃

<span id="an_6:3">6:3</span> אדין דניאל דנה הוא מתנצח על סרכיא
ואחשדרפניא כל קבל די רוח יתירא בה ומלכא עשית להקמותה על כל מלכותא׃

<span id="an_6:4">6:4</span> אדין סרכיא ואחשדרפניא הוו בעין עלה להשכחה
לדניאל מצד מלכותא וכל עלה ושחיתה לא יכלין להשכחה כל קבל די מהימן הוא וכל
שלו ושחיתה לא השתכחת עלוהי׃

<span id="an_6:5">6:5</span> אדין גבריא אלך אמרין די לא נהשכח לדניאל דנה
כל עלא להן השכחנה עלוהי בדת אלהה׃

<span id="an_6:6">6:6</span> אדין סרכיא ואחשדרפניא אלן הרגשו על מלכא וכן
אמרין לה דריוש מלכא לעלמין חיי׃

<span id="an_6:7">6:7</span> אתיעטו כל סרכי מלכותא סגניא ואחשדרפניא
הדבריא ופחותא לקימה קים מלכא ולתקפה אסר די כל די יבעה בעו מן כל אלה ואנש
עד יומין תלתין להן מנך מלכא יתרמא לגב אריותא׃

<span id="an_6:8">6:8</span> כען מלכא תקים אסרא ותרשם כתבא די לא להשניה
כדת מדי ופרס די לא תעדא׃

<span id="an_6:9">6:9</span> כל קבל דנה מלכא דריוש רשם כתבא ואסרא׃

<span id="an_6:10">6:10</span> ודניאל כדי ידע די רשים כתבא על לביתה
וכוין פתיחן לה בעליתה נגד ירושלם וזמנין תלתה ביומא הוא ברך על ברכוהי
ומצלא ומודא קדם אלהה כל קבל די הוא עבד מן קדמת דנה׃

<span id="an_6:11">6:11</span> אדין גבריא אלך הרגשו והשכחו לדניאל בעא
ומתחנן קדם אלהה׃

<span id="an_6:12">6:12</span> באדין קריבו ואמרין קדם מלכא על אסר מלכא
הלא אסר רשמת די כל אנש די יבעה מן כל אלה ואנש עד יומין תלתין להן מנך
מלכא יתרמא לגוב אריותא ענה מלכא ואמר יציבא מלתא כדת מדי ופרס די לא תעדא׃

<span id="an_6:13">6:13</span> באדין ענו ואמרין קדם מלכא די דניאל די מן
בני גלותא די יהוד לא שם עליך מלכא טעם ועל אסרא די רשמת וזמנין תלתה ביומא
בעא בעותה׃

<span id="an_6:14">6:14</span> אדין מלכא כדי מלתא שמע שגיא באש עלוהי ועל
דניאל שם בל לשיזבותה ועד מעלי שמשא הוא משתדר להצלותה׃

<span id="an_6:15">6:15</span> באדין גבריא אלך הרגשו על מלכא ואמרין
למלכא דע מלכא די דת למדי ופרס די כל אסר וקים די מלכא יהקים לא להשניה׃

<span id="an_6:16">6:16</span> באדין מלכא אמר והיתיו לדניאל ורמו לגבא די
אריותא ענה מלכא ואמר לדניאל אלהך די אנתה פלח לה בתדירא הוא ישיזבנך׃

<span id="an_6:17">6:17</span> והיתית אבן חדה ושמת על פם גבא וחתמה מלכא
בעזקתה ובעזקת רברבנוהי די לא תשנא צבו בדניאל׃

<span id="an_6:18">6:18</span> אדין אזל מלכא להיכלה ובת טות ודחון לא
הנעל קדמוהי ושנתה נדת עלוהי׃

<span id="an_6:19">6:19</span> באדין מלכא בשפרפרא יקום בנגהא ובהתבהלה
לגבא די אריותא אזל׃

<span id="an_6:20">6:20</span> וכמקרבה לגבא לדניאל בקל עציב זעק ענה מלכא
ואמר לדניאל דניאל עבד אלהא חיא אלהך די אנתה פלח לה בתדירא היכל לשיזבותך
מן אריותא׃

<span id="an_6:21">6:21</span> אדין דניאל עם מלכא מלל מלכא לעלמין חיי׃

<span id="an_6:22">6:22</span> אלהי שלח מלאכה וסגר פם אריותא ולא חבלוני
כל קבל די קדמוהי זכו השתכחת לי ואף קדמיך מלכא חבולה לא עבדת׃

<span id="an_6:23">6:23</span> באדין מלכא שגיא טאב עלוהי ולדניאל אמר
להנסקה מן גבא והסק דניאל מן גבא וכל חבל לא השתכח בה די הימן באלהה׃

<span id="an_6:24">6:24</span> ואמר מלכא והיתיו גבריא אלך די אכלו קרצוהי
די דניאל ולגב אריותא רמו אנון בניהון ונשיהון ולא מטו לארעית גבא עד די
שלטו בהון אריותא וכל גרמיהון הדקו׃

<span id="an_6:25">6:25</span> באדין דריוש מלכא כתב לכל עממיא אמיא
ולשניא די דארין בכל ארעא שלמכון ישגא׃

<span id="an_6:26">6:26</span> מן קדמי שים טעם די בכל שלטן מלכותי להון
זאעין ודחלין מן קדם אלהה די דניאל די הוא אלהא חיא וקים לעלמין ומלכותה די
לא תתחבל ושלטנה עד סופא׃

<span id="an_6:27">6:27</span> משיזב ומצל ועבד אתין ותמהין בשמיא ובארעא
די שיזיב לדניאל מן יד אריותא׃

<span id="an_6:28">6:28</span> ודניאל דנה הצלח במלכות דריוש ובמלכות כורש
פרסיא׃

<span id="an_7:1">7:1</span> בשנת חדה לבלאשצר מלך בבל דניאל חלם חזה
וחזוי ראשה על משכבה באדין חלמא כתב ראש מלין אמר׃

<span id="an_7:2">7:2</span> ענה דניאל ואמר חזה הוית בחזוי עם ליליא וארו
ארבע רוחי שמיא מגיחן לימא רבא׃

<span id="an_7:3">7:3</span> וארבע חיון רברבן סלקן מן ימא שנין דא מן דא׃

<span id="an_7:4">7:4</span> קדמיתא כאריה וגפין די נשר לה חזה הוית עד די
מריטו גפיה ונטילת מן ארעא ועל רגלין כאנש הקימת ולבב אנש יהיב לה׃

<span id="an_7:5">7:5</span> וארו חיוה אחרי תנינה דמיה לדב ולשטר חד הקמת
ותלת עלעין בפמה בין שניה וכן אמרין לה קומי אכלי בשר שגיא׃

<span id="an_7:6">7:6</span> באתר דנה חזה הוית וארו אחרי כנמר ולה גפין
ארבע די עוף על גביה וארבעה ראשין לחיותא ושלטן יהיב לה׃

<span id="an_7:7">7:7</span> באתר דנה חזה הוית בחזוי ליליא וארו חיוה
רביעיה דחילה ואימתני ותקיפא יתירא ושנין די פרזל לה רברבן אכלה ומדקה
ושארא ברגליה רפסה והיא משניה מן כל חיותא די קדמיה וקרנין עשר לה׃

<span id="an_7:8">7:8</span> משתכל הוית בקרניא ואלו קרן אחרי זעירה סלקת
ביניהון ותלת מן קרניא קדמיתא אתעקרו מן קדמיה ואלו עינין כעיני אנשא בקרנא
דא ופם ממלל רברבן׃

<span id="an_7:9">7:9</span> חזה הוית עד די כרסון רמיו ועתיק יומין יתב
לבושה כתלג חור ושער ראשה כעמר נקא כרסיה שביבין די נור גלגלוהי נור דלק׃

<span id="an_7:10">7:10</span> נהר די נור נגד ונפק מן קדמוהי אלף אלפים
ישמשונה ורבו רבון קדמוהי יקומון דינא יתב וספרין פתיחו׃

<span id="an_7:11">7:11</span> חזה הוית באדין מן קל מליא רברבתא די קרנא
ממללה חזה הוית עד די קטילת חיותא והובד גשמה ויהיבת ליקדת אשא׃

<span id="an_7:12">7:12</span> ושאר חיותא העדיו שלטנהון וארכה בחיין
יהיבת להון עד זמן ועדן׃

<span id="an_7:13">7:13</span> חזה הוית בחזוי ליליא וארו עם ענני שמיא
כבר אנש אתה הוה ועד עתיק יומיא מטה וקדמוהי הקרבוהי׃

<span id="an_7:14">7:14</span> ולה יהיב שלטן ויקר ומלכו וכל עממיא אמיא
ולשניא לה יפלחון שלטנה שלטן עלם די לא יעדה ומלכותה די לא תתחבל׃

<span id="an_7:15">7:15</span> אתכרית רוחי אנה דניאל בגוא נדנה וחזוי
ראשי יבהלנני׃

<span id="an_7:16">7:16</span> קרבת על חד מן קאמיא ויציבא אבעא מנה על כל
דנה ואמר לי ופשר מליא יהודענני׃

<span id="an_7:17">7:17</span> אלין חיותא רברבתא די אנין ארבע ארבעה
מלכין יקומון מן ארעא׃

<span id="an_7:18">7:18</span> ויקבלון מלכותא קדישי עליונין ויחסנון
מלכותא עד עלמא ועד עלם עלמיא׃

<span id="an_7:19">7:19</span> אדין צבית ליצבא על חיותא רביעיתא די הות
שניה מן כלהון דחילה יתירה שניה די פרזל וטפריה די נחש אכלה מדקה ושארא
ברגליה רפסה׃

<span id="an_7:20">7:20</span> ועל קרניא עשר די בראשה ואחרי די סלקת
ונפלו מן קדמיה תלת וקרנא דכן ועינין לה ופם ממלל רברבן וחזוה רב מן חברתה׃

<span id="an_7:21">7:21</span> חזה הוית וקרנא דכן עבדה קרב עם קדישין
ויכלה להון׃

<span id="an_7:22">7:22</span> עד די אתה עתיק יומיא ודינא יהב לקדישי
עליונין וזמנא מטה ומלכותא החסנו קדישין׃

<span id="an_7:23">7:23</span> כן אמר חיותא רביעיתא מלכו רביעיא תהוא
בארעא די תשנא מן כל מלכותא ותאכל כל ארעא ותדושנה ותדקנה׃

<span id="an_7:24">7:24</span> וקרניא עשר מנה מלכותה עשרה מלכין יקמון
ואחרן יקום אחריהון והוא ישנא מן קדמיא ותלתה מלכין יהשפל׃

<span id="an_7:25">7:25</span> ומלין לצד עליא ימלל ולקדישי עליונין יבלא
ויסבר להשניה זמנין ודת ויתיהבון בידה עד עדן ועדנין ופלג עדן׃

<span id="an_7:26">7:26</span> ודינא יתב ושלטנה יהעדון להשמדה ולהובדה עד
סופא׃

<span id="an_7:27">7:27</span> ומלכותה ושלטנא ורבותא די מלכות תחות כל
שמיא יהיבת לעם קדישי עליונין מלכותה מלכות עלם וכל שלטניא לה יפלחון
וישתמעון׃

<span id="an_7:28">7:28</span> עד כה סופא די מלתא אנה דניאל שגיא רעיוני
יבהלנני וזיוי ישתנון עלי ומלתא בלבי נטרת׃

<span id="an_8:1">8:1</span> בשנת שלוש למלכות בלאשצר המלך חזון נראה אלי
אני דניאל אחרי הנראה אלי בתחלה׃

<span id="an_8:2">8:2</span> ואראה בחזון ויהי בראתי ואני בשושן הבירה אשר
בעילם המדינה ואראה בחזון ואני הייתי על אובל אולי׃

<span id="an_8:3">8:3</span> ואשא עיני ואראה והנה איל אחד עמד לפני האבל
ולו קרנים והקרנים גבהות והאחת גבהה מן השנית והגבהה עלה באחרנה׃

<span id="an_8:4">8:4</span> ראיתי את האיל מנגח ימה וצפונה ונגבה וכל
חיות לא יעמדו לפניו ואין מציל מידו ועשה כרצנו והגדיל׃

<span id="an_8:5">8:5</span> ואני הייתי מבין והנה צפיר העזים בא מן המערב
על פני כל הארץ ואין נוגע בארץ והצפיר קרן חזות בין עיניו׃

<span id="an_8:6">8:6</span> ויבא עד האיל בעל הקרנים אשר ראיתי עמד לפני
האבל וירץ אליו בחמת כחו׃

<span id="an_8:7">8:7</span> וראיתיו מגיע אצל האיל ויתמרמר אליו ויך את
האיל וישבר את שתי קרניו ולא היה כח באיל לעמד לפניו וישליכהו ארצה וירמסהו
ולא היה מציל לאיל מידו׃

<span id="an_8:8">8:8</span> וצפיר העזים הגדיל עד מאד וכעצמו נשברה הקרן
הגדולה ותעלנה חזות ארבע תחתיה לארבע רוחות השמים׃

<span id="an_8:9">8:9</span> ומן האחת מהם יצא קרן אחת מצעירה ותגדל יתר
אל הנגב ואל המזרח ואל הצבי׃

<span id="an_8:10">8:10</span> ותגדל עד צבא השמים ותפל ארצה מן הצבא ומן
הכוכבים ותרמסם׃

<span id="an_8:11">8:11</span> ועד שר הצבא הגדיל וממנו הרים התמיד והשלך
מכון מקדשו׃

<span id="an_8:12">8:12</span> וצבא תנתן על התמיד בפשע ותשלך אמת ארצה
ועשתה והצליחה׃

<span id="an_8:13">8:13</span> ואשמעה אחד קדוש מדבר ויאמר אחד קדוש
לפלמוני המדבר עד מתי החזון התמיד והפשע שמם תת וקדש וצבא מרמס׃

<span id="an_8:14">8:14</span> ויאמר אלי עד ערב בקר אלפים ושלש מאות
ונצדק קדש׃

<span id="an_8:15">8:15</span> ויהי בראתי אני דניאל את החזון ואבקשה בינה
והנה עמד לנגדי כמראה גבר׃

<span id="an_8:16">8:16</span> ואשמע קול אדם בין אולי ויקרא ויאמר גבריאל
הבן להלז את המראה׃

<span id="an_8:17">8:17</span> ויבא אצל עמדי ובבאו נבעתי ואפלה על פני
ויאמר אלי הבן בן אדם כי לעת קץ החזון׃

<span id="an_8:18">8:18</span> ובדברו עמי נרדמתי על פני ארצה ויגע בי
ויעמידני על עמדי׃

<span id="an_8:19">8:19</span> ויאמר הנני מודיעך את אשר יהיה באחרית הזעם
כי למועד קץ׃

<span id="an_8:20">8:20</span> האיל אשר ראית בעל הקרנים מלכי מדי ופרס׃

<span id="an_8:21">8:21</span> והצפיר השעיר מלך יון והקרן הגדולה אשר בין
עיניו הוא המלך הראשון׃

<span id="an_8:22">8:22</span> והנשברת ותעמדנה ארבע תחתיה ארבע מלכיות
מגוי יעמדנה ולא בכחו׃

<span id="an_8:23">8:23</span> ובאחרית מלכותם כהתם הפשעים יעמד מלך עז
פנים ומבין חידות׃

<span id="an_8:24">8:24</span> ועצם כחו ולא בכחו ונפלאות ישחית והצליח
ועשה והשחית עצומים ועם קדשים׃

<span id="an_8:25">8:25</span> ועל שכלו והצליח מרמה בידו ובלבבו יגדיל
ובשלוה ישחית רבים ועל שר שרים יעמד ובאפס יד ישבר׃

<span id="an_8:26">8:26</span> ומראה הערב והבקר אשר נאמר אמת הוא ואתה
סתם החזון כי לימים רבים׃

<span id="an_8:27">8:27</span> ואני דניאל נהייתי ונחליתי ימים ואקום
ואעשה את מלאכת המלך ואשתומם על המראה ואין מבין׃

<span id="an_9:1">9:1</span> בשנת אחת לדריוש בן אחשורוש מזרע מדי אשר
המלך על מלכות כשדים׃

<span id="an_9:2">9:2</span> בשנת אחת למלכו אני דניאל בינתי בספרים מספר
השנים אשר היה דבר יהוה אל ירמיה הנביא למלאות לחרבות ירושלם שבעים שנה׃

<span id="an_9:3">9:3</span> ואתנה את פני אל אדני האלהים לבקש תפלה
ותחנונים בצום ושק ואפר׃

<span id="an_9:4">9:4</span> ואתפללה ליהוה אלהי ואתודה ואמרה אנא אדני
האל הגדול והנורא שמר הברית והחסד לאהביו ולשמרי מצותיו׃

<span id="an_9:5">9:5</span> חטאנו ועוינו והרשענו ומרדנו וסור ממצותך
וממשפטיך׃

<span id="an_9:6">9:6</span> ולא שמענו אל עבדיך הנביאים אשר דברו בשמך אל
מלכינו שרינו ואבתינו ואל כל עם הארץ׃

<span id="an_9:7">9:7</span> לך אדני הצדקה ולנו בשת הפנים כיום הזה לאיש
יהודה וליושבי ירושלם ולכל ישראל הקרבים והרחקים בכל הארצות אשר הדחתם שם
במעלם אשר מעלו בך׃

<span id="an_9:8">9:8</span> יהוה לנו בשת הפנים למלכינו לשרינו ולאבתינו
אשר חטאנו לך׃

<span id="an_9:9">9:9</span> לאדני אלהינו הרחמים והסלחות כי מרדנו בו׃

<span id="an_9:10">9:10</span> ולא שמענו בקול יהוה אלהינו ללכת בתורתיו
אשר נתן לפנינו ביד עבדיו הנביאים׃

<span id="an_9:11">9:11</span> וכל ישראל עברו את תורתך וסור לבלתי שמוע
בקלך ותתך עלינו האלה והשבעה אשר כתובה בתורת משה עבד האלהים כי חטאנו לו׃

<span id="an_9:12">9:12</span> ויקם את דבריו אשר דבר עלינו ועל שפטינו
אשר שפטונו להביא עלינו רעה גדלה אשר לא נעשתה תחת כל השמים כאשר נעשתה
בירושלם׃

<span id="an_9:13">9:13</span> כאשר כתוב בתורת משה את כל הרעה הזאת באה
עלינו ולא חלינו את פני יהוה אלהינו לשוב מעוננו ולהשכיל באמתך׃

<span id="an_9:14">9:14</span> וישקד יהוה על הרעה ויביאה עלינו כי צדיק
יהוה אלהינו על כל מעשיו אשר עשה ולא שמענו בקלו׃

<span id="an_9:15">9:15</span> ועתה אדני אלהינו אשר הוצאת את עמך מארץ
מצרים ביד חזקה ותעש לך שם כיום הזה חטאנו רשענו׃

<span id="an_9:16">9:16</span> אדני ככל צדקתך ישב נא אפך וחמתך מעירך
ירושלם הר קדשך כי בחטאינו ובעונות אבתינו ירושלם ועמך לחרפה לכל סביבתינו׃

<span id="an_9:17">9:17</span> ועתה שמע אלהינו אל תפלת עבדך ואל תחנוניו
והאר פניך על מקדשך השמם למען אדני׃

<span id="an_9:18">9:18</span> הטה אלהי אזנך ושמע פקחה עיניך וראה
שממתינו והעיר אשר נקרא שמך עליה כי לא על צדקתינו אנחנו מפילים תחנונינו
לפניך כי על רחמיך הרבים׃

<span id="an_9:19">9:19</span> אדני שמעה אדני סלחה אדני הקשיבה ועשה אל
תאחר למענך אלהי כי שמך נקרא על עירך ועל עמך׃

<span id="an_9:20">9:20</span> ועוד אני מדבר ומתפלל ומתודה חטאתי וחטאת
עמי ישראל ומפיל תחנתי לפני יהוה אלהי על הר קדש אלהי׃

<span id="an_9:21">9:21</span> ועוד אני מדבר בתפלה והאיש גבריאל אשר
ראיתי בחזון בתחלה מעף ביעף נגע אלי כעת מנחת ערב׃

<span id="an_9:22">9:22</span> ויבן וידבר עמי ויאמר דניאל עתה יצאתי
להשכילך בינה׃

<span id="an_9:23">9:23</span> בתחלת תחנוניך יצא דבר ואני באתי להגיד כי
חמודות אתה ובין בדבר והבן במראה׃

<span id="an_9:24">9:24</span> שבעים שבעים נחתך על עמך ועל עיר קדשך לכלא
הפשע ולחתם חטאות ולכפר עון ולהביא צדק עלמים ולחתם חזון ונביא ולמשח קדש
קדשים׃

<span id="an_9:25">9:25</span> ותדע ותשכל מן מצא דבר להשיב ולבנות ירושלם
עד משיח נגיד שבעים שבעה ושבעים ששים ושנים תשוב ונבנתה רחוב וחרוץ ובצוק
העתים׃

<span id="an_9:26">9:26</span> ואחרי השבעים ששים ושנים יכרת משיח ואין לו
והעיר והקדש ישחית עם נגיד הבא וקצו בשטף ועד קץ מלחמה נחרצת שממות׃

<span id="an_9:27">9:27</span> והגביר ברית לרבים שבוע אחד וחצי השבוע
ישבית זבח ומנחה ועל כנף שקוצים משמם ועד כלה ונחרצה תתך על שמם׃

<span id="an_10:1">10:1</span> בשנת שלוש לכורש מלך פרס דבר נגלה לדניאל
אשר נקרא שמו בלטשאצר ואמת הדבר וצבא גדול ובין את הדבר ובינה לו במראה׃

<span id="an_10:2">10:2</span> בימים ההם אני דניאל הייתי מתאבל שלשה
שבעים ימים׃

<span id="an_10:3">10:3</span> לחם חמדות לא אכלתי ובשר ויין לא בא אל פי
וסוך לא סכתי עד מלאת שלשת שבעים ימים׃

<span id="an_10:4">10:4</span> וביום עשרים וארבעה לחדש הראשון ואני הייתי
על יד הנהר הגדול הוא חדקל׃

<span id="an_10:5">10:5</span> ואשא את עיני וארא והנה איש אחד לבוש בדים
ומתניו חגרים בכתם אופז׃

<span id="an_10:6">10:6</span> וגויתו כתרשיש ופניו כמראה ברק ועיניו
כלפידי אש וזרעתיו ומרגלתיו כעין נחשת קלל וקול דבריו כקול המון׃

<span id="an_10:7">10:7</span> וראיתי אני דניאל לבדי את המראה והאנשים
אשר היו עמי לא ראו את המראה אבל חרדה גדלה נפלה עליהם ויברחו בהחבא׃

<span id="an_10:8">10:8</span> ואני נשארתי לבדי ואראה את המראה הגדלה
הזאת ולא נשאר בי כח והודי נהפך עלי למשחית ולא עצרתי כח׃

<span id="an_10:9">10:9</span> ואשמע את קול דבריו וכשמעי את קול דבריו
ואני הייתי נרדם על פני ופני ארצה׃

<span id="an_10:10">10:10</span> והנה יד נגעה בי ותניעני על ברכי וכפות
ידי׃

<span id="an_10:11">10:11</span> ויאמר אלי דניאל איש חמדות הבן בדברים
אשר אנכי דבר אליך ועמד על עמדך כי עתה שלחתי אליך ובדברו עמי את הדבר הזה
עמדתי מרעיד׃

<span id="an_10:12">10:12</span> ויאמר אלי אל תירא דניאל כי מן היום
הראשון אשר נתת את לבך להבין ולהתענות לפני אלהיך נשמעו דבריך ואני באתי
בדבריך׃

<span id="an_10:13">10:13</span> ושר מלכות פרס עמד לנגדי עשרים ואחד יום
והנה מיכאל אחד השרים הראשנים בא לעזרני ואני נותרתי שם אצל מלכי פרס׃

<span id="an_10:14">10:14</span> ובאתי להבינך את אשר יקרה לעמך באחרית
הימים כי עוד חזון לימים׃

<span id="an_10:15">10:15</span> ובדברו עמי כדברים האלה נתתי פני ארצה
ונאלמתי׃

<span id="an_10:16">10:16</span> והנה כדמות בני אדם נגע על שפתי ואפתח פי
ואדברה ואמרה אל העמד לנגדי אדני במראה נהפכו צירי עלי ולא עצרתי כח׃

<span id="an_10:17">10:17</span> והיך יוכל עבד אדני זה לדבר עם אדני זה
ואני מעתה לא יעמד בי כח ונשמה לא נשארה בי׃

<span id="an_10:18">10:18</span> ויסף ויגע בי כמראה אדם ויחזקני׃

<span id="an_10:19">10:19</span> ויאמר אל תירא איש חמדות שלום לך חזק
וחזק וכדברו עמי התחזקתי ואמרה ידבר אדני כי חזקתני׃

<span id="an_10:20">10:20</span> ויאמר הידעת למה באתי אליך ועתה אשוב
להלחם עם שר פרס ואני יוצא והנה שר יון בא׃

<span id="an_10:21">10:21</span> אבל אגיד לך את הרשום בכתב אמת ואין אחד
מתחזק עמי על אלה כי אם מיכאל שרכם׃

<span id="an_11:1">11:1</span> ואני בשנת אחת לדריוש המדי עמדי למחזיק
ולמעוז לו׃

<span id="an_11:2">11:2</span> ועתה אמת אגיד לך הנה עוד שלשה מלכים עמדים
לפרס והרביעי יעשיר עשר גדול מכל וכחזקתו בעשרו יעיר הכל את מלכות יון׃

<span id="an_11:3">11:3</span> ועמד מלך גבור ומשל ממשל רב ועשה כרצונו׃

<span id="an_11:4">11:4</span> וכעמדו תשבר מלכותו ותחץ לארבע רוחות השמים
ולא לאחריתו ולא כמשלו אשר משל כי תנתש מלכותו ולאחרים מלבד אלה׃

<span id="an_11:5">11:5</span> ויחזק מלך הנגב ומן שריו ויחזק עליו ומשל
ממשל רב ממשלתו׃

<span id="an_11:6">11:6</span> ולקץ שנים יתחברו ובת מלך הנגב תבוא אל מלך
הצפון לעשות מישרים ולא תעצר כוח הזרוע ולא יעמד וזרעו ותנתן היא ומביאיה
והילדה ומחזקה בעתים׃

<span id="an_11:7">11:7</span> ועמד מנצר שרשיה כנו ויבא אל החיל ויבא
במעוז מלך הצפון ועשה בהם והחזיק׃

<span id="an_11:8">11:8</span> וגם אלהיהם עם נסכיהם עם כלי חמדתם כסף
וזהב בשבי יבא מצרים והוא שנים יעמד ממלך הצפון׃

<span id="an_11:9">11:9</span> ובא במלכות מלך הנגב ושב אל אדמתו׃

<span id="an_11:10">11:10</span> ובנו יתגרו ואספו המון חילים רבים ובא
בוא ושטף ועבר וישב ויתגרו עד מעזה׃

<span id="an_11:11">11:11</span> ויתמרמר מלך הנגב ויצא ונלחם עמו עם מלך
הצפון והעמיד המון רב ונתן ההמון בידו׃

<span id="an_11:12">11:12</span> ונשא ההמון ירום לבבו והפיל רבאות ולא
יעוז׃

<span id="an_11:13">11:13</span> ושב מלך הצפון והעמיד המון רב מן הראשון
ולקץ העתים שנים יבוא בוא בחיל גדול וברכוש רב׃

<span id="an_11:14">11:14</span> ובעתים ההם רבים יעמדו על מלך הנגב ובני
פריצי עמך ינשאו להעמיד חזון ונכשלו׃

<span id="an_11:15">11:15</span> ויבא מלך הצפון וישפך סוללה ולכד עיר
מבצרות וזרעות הנגב לא יעמדו ועם מבחריו ואין כח לעמד׃

<span id="an_11:16">11:16</span> ויעש הבא אליו כרצונו ואין עומד לפניו
ויעמד בארץ הצבי וכלה בידו׃

<span id="an_11:17">11:17</span> וישם פניו לבוא בתקף כל מלכותו וישרים
עמו ועשה ובת הנשים יתן לו להשחיתה ולא תעמד ולא לו תהיה׃

<span id="an_11:18">11:18</span> וישב פניו לאיים ולכד רבים והשבית קצין
חרפתו לו בלתי חרפתו ישיב לו׃

<span id="an_11:19">11:19</span> וישב פניו למעוזי ארצו ונכשל ונפל ולא
ימצא׃

<span id="an_11:20">11:20</span> ועמד על כנו מעביר נוגש הדר מלכות ובימים
אחדים ישבר ולא באפים ולא במלחמה׃

<span id="an_11:21">11:21</span> ועמד על כנו נבזה ולא נתנו עליו הוד
מלכות ובא בשלוה והחזיק מלכות בחלקלקות׃

<span id="an_11:22">11:22</span> וזרעות השטף ישטפו מלפניו וישברו וגם
נגיד ברית׃

<span id="an_11:23">11:23</span> ומן התחברות אליו יעשה מרמה ועלה ועצם
במעט גוי׃

<span id="an_11:24">11:24</span> בשלוה ובמשמני מדינה יבוא ועשה אשר לא
עשו אבתיו ואבות אבתיו בזה ושלל ורכוש להם יבזור ועל מבצרים יחשב מחשבתיו
ועד עת׃

<span id="an_11:25">11:25</span> ויער כחו ולבבו על מלך הנגב בחיל גדול
ומלך הנגב יתגרה למלחמה בחיל גדול ועצום עד מאד ולא יעמד כי יחשבו עליו
מחשבות׃

<span id="an_11:26">11:26</span> ואכלי פת בגו ישברוהו וחילו ישטוף ונפלו
חללים רבים׃

<span id="an_11:27">11:27</span> ושניהם המלכים לבבם למרע ועל שלחן אחד
כזב ידברו ולא תצלח כי עוד קץ למועד׃

<span id="an_11:28">11:28</span> וישב ארצו ברכוש גדול ולבבו על ברית קדש
ועשה ושב לארצו׃

<span id="an_11:29">11:29</span> למועד ישוב ובא בנגב ולא תהיה כראשנה
וכאחרנה׃

<span id="an_11:30">11:30</span> ובאו בו ציים כתים ונכאה ושב וזעם על
ברית קודש ועשה ושב ויבן על עזבי ברית קדש׃

<span id="an_11:31">11:31</span> וזרעים ממנו יעמדו וחללו המקדש המעוז
והסירו התמיד ונתנו השקוץ משומם׃

<span id="an_11:32">11:32</span> ומרשיעי ברית יחניף בחלקות ועם ידעי
אלהיו יחזקו ועשו׃

<span id="an_11:33">11:33</span> ומשכילי עם יבינו לרבים ונכשלו בחרב
ובלהבה בשבי ובבזה ימים׃

<span id="an_11:34">11:34</span> ובהכשלם יעזרו עזר מעט ונלוו עליהם רבים
בחלקלקות׃

<span id="an_11:35">11:35</span> ומן המשכילים יכשלו לצרוף בהם ולברר
וללבן עד עת קץ כי עוד למועד׃

<span id="an_11:36">11:36</span> ועשה כרצונו המלך ויתרומם ויתגדל על כל
אל ועל אל אלים ידבר נפלאות והצליח עד כלה זעם כי נחרצה נעשתה׃

<span id="an_11:37">11:37</span> ועל אלהי אבתיו לא יבין ועל חמדת נשים
ועל כל אלוה לא יבין כי על כל יתגדל׃

<span id="an_11:38">11:38</span> ולאלה מעזים על כנו יכבד ולאלוה אשר לא
ידעהו אבתיו יכבד בזהב ובכסף ובאבן יקרה ובחמדות׃

<span id="an_11:39">11:39</span> ועשה למבצרי מעזים עם אלוה נכר אשר הכיר
ירבה כבוד והמשילם ברבים ואדמה יחלק במחיר׃

<span id="an_11:40">11:40</span> ובעת קץ יתנגח עמו מלך הנגב וישתער עליו
מלך הצפון ברכב ובפרשים ובאניות רבות ובא בארצות ושטף ועבר׃

<span id="an_11:41">11:41</span> ובא בארץ הצבי ורבות יכשלו ואלה ימלטו
מידו אדום ומואב וראשית בני עמון׃

<span id="an_11:42">11:42</span> וישלח ידו בארצות וארץ מצרים לא תהיה
לפליטה׃

<span id="an_11:43">11:43</span> ומשל במכמני הזהב והכסף ובכל חמדות מצרים
ולבים וכשים במצעדיו׃

<span id="an_11:44">11:44</span> ושמעות יבהלהו ממזרח ומצפון ויצא בחמא
גדלה להשמיד ולהחרים רבים׃

<span id="an_11:45">11:45</span> ויטע אהלי אפדנו בין ימים להר צבי קדש
ובא עד קצו ואין עוזר לו׃

<span id="an_12:1">12:1</span> ובעת ההיא יעמד מיכאל השר הגדול העמד על
בני עמך והיתה עת צרה אשר לא נהיתה מהיות גוי עד העת ההיא ובעת ההיא ימלט
עמך כל הנמצא כתוב בספר׃

<span id="an_12:2">12:2</span> ורבים מישני אדמת עפר יקיצו אלה לחיי עולם
ואלה לחרפות לדראון עולם׃

<span id="an_12:3">12:3</span> והמשכלים יזהרו כזהר הרקיע ומצדיקי הרבים
ככוכבים לעולם ועד׃

<span id="an_12:4">12:4</span> ואתה דניאל סתם הדברים וחתם הספר עד עת קץ
ישטטו רבים ותרבה הדעת׃

<span id="an_12:5">12:5</span> וראיתי אני דניאל והנה שנים אחרים עמדים
אחד הנה לשפת היאר ואחד הנה לשפת היאר׃

<span id="an_12:6">12:6</span> ויאמר לאיש לבוש הבדים אשר ממעל למימי היאר
עד מתי קץ הפלאות׃

<span id="an_12:7">12:7</span> ואשמע את האיש לבוש הבדים אשר ממעל למימי
היאר וירם ימינו ושמאלו אל השמים וישבע בחי העולם כי למועד מועדים וחצי
וככלות נפץ יד עם קדש תכלינה כל אלה׃

<span id="an_12:8">12:8</span> ואני שמעתי ולא אבין ואמרה אדני מה אחרית
אלה׃

<span id="an_12:9">12:9</span> ויאמר לך דניאל כי סתמים וחתמים הדברים עד
עת קץ׃

<span id="an_12:10">12:10</span> יתבררו ויתלבנו ויצרפו רבים והרשיעו
רשעים ולא יבינו כל רשעים והמשכלים יבינו׃

<span id="an_12:11">12:11</span> ומעת הוסר התמיד ולתת שקוץ שמם ימים אלף
מאתים ותשעים׃

<span id="an_12:12">12:12</span> אשרי המחכה ויגיע לימים אלף שלש מאות
שלשים וחמשה׃

<span id="an_12:13">12:13</span> ואתה לך לקץ ותנוח ותעמד לגרלך לקץ
הימין׃

------------------------------------------------------------------------

[Next: Hosea](hos)
