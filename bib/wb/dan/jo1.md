[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Danish Bible: 1 John

<span id="an_1:1">1:1</span> Det, som var fra Begyndelsen, det, vi have
hørt, det, vi have set med vore Øjne, det, vi skuede og vore Hænder
følte på, nemlig om Livets Ord; -

<span id="an_1:2">1:2</span> og Livet blev åbenbaret, og vi have set og
vidne og forkynde eder det evige Liv, som jo var hos Faderen og blev
åbenbaret for os; -

<span id="an_1:3">1:3</span> hvad vi have set og hørt, forkynde vi også
eder, for at også I må have Samfund med os; men vort Samfund er med
Faderen og med hans Søn Jesus Kristus.

<span id="an_1:4">1:4</span> Og dette skrive vi til eder, for at eders
Glæde må være fuldkommen.

<span id="an_1:5">1:5</span> Og dette er det Budskab, som vi have hørt
af ham og forkynde eder, at Gud er Lys, og der er slet intet Mørke i
ham.

<span id="an_1:6">1:6</span> Dersom vi sige, at vi have Samfund med ham,
og vandre i Mørket, da lyve vi og gøre ikke Sandheden.

<span id="an_1:7">1:7</span> Men dersom vi vandre i Lyset, ligesom han
er i Lyset, have vi Samfund med hverandre,og Jesu, hans Søns, Blod
renser os fra al Synd.

<span id="an_1:8">1:8</span> Dersom vi sige, at vi ikke have Synd,
bedrage vi os selv, og Sandheden er ikke i os.

<span id="an_1:9">1:9</span> Dersom vi bekende vore Synder, er han
trofast og retfærdig, så at han forlader os Synderne og renser os fra al
Uretfærdighed.

<span id="an_1:10">1:10</span> Dersom vi sige, at vi ikke have syndet,
gøre vi ham til en Løgner, og hans Ord er ikke i os.

<span id="an_2:1">2:1</span> Mine Børn! dette skriver jeg til eder, for
at I ikke skulle synde. Og dersom nogen synder, have vi en Talsmand hos
Faderen, Jesus Kristus, den retfærdige,

<span id="an_2:2">2:2</span> og han er en Forsoning for vore Synder, dog
ikke alene for vore, men også for hele Verdens.

<span id="an_2:3">2:3</span> Og derpå kende vi, at vi have kendt ham, om
vi holde hans Bud.

<span id="an_2:4">2:4</span> Den, som siger: "Jeg kender ham," og ikke
holder hans Bud. han er en Løgner, og i ham er Sandheden ikke;

<span id="an_2:5">2:5</span> men den, som holder hans Ord, i ham er
sandelig Guds Kærlighed fuldkommet. Derpå kende vi, at vi ere i ham.

<span id="an_2:6">2:6</span> Den, som siger, at han bliver i ham, han er
også skyldig selv at vandre således, som han vandrede.

<span id="an_2:7">2:7</span> I elskede, jeg skriver til eder ikke et nyt
Bud, men et gammelt Bud, som I have haft fra Begyndelsen. Det gamle Bud
er det Ord, som I have hørt.

<span id="an_2:8">2:8</span> Og dog skriver jeg til eder et nyt Bud,
hvilket er sandt i ham og i eder, thi Mørket drager bort, og det sande
Lys skinner allerede.

<span id="an_2:9">2:9</span> Den,som siger,at han er i Lyset,og hader
sin Broder, han er i Mørket endnu.

<span id="an_2:10">2:10</span> Den, som elsker sin Broder, bliver i
Lyset, og der er ingen Forargelse i ham.

<span id="an_2:11">2:11</span> Men den, som hader sin Broder, er i
Mørket og vandrer i Mørket, og han ved ikke, hvor han går hen, fordi
Mørket har blindet hans Øjne.

<span id="an_2:12">2:12</span> Jeg skriver til eder, mine Børn! fordi
eders Synder ere eder forladte for hans Navns Skyld.

<span id="an_2:13">2:13</span> Jeg skriver til eder, I Fædre! fordi I
kende ham, som er fra Begyndelsen. Jeg skriver til eder, I unge! fordi I
have overvundet den onde. Jeg har skrevet til eder, mine Børn! fordi I
kende Faderen.

<span id="an_2:14">2:14</span> Jeg har skrevet til eder, I Fædre! fordi
I kende ham, som er fra Begyndelsen. Jeg har skrevet til eder, I unge!
fordi I ere stærke, og Guds Ord bliver i eder, og I have overvundet den
onde.

<span id="an_2:15">2:15</span> Elsker ikke Verden, ikke heller de Ting,
som ere i Verden! Dersom nogen elsker Verden, er Faderens Kærlighed ikke
i ham.

<span id="an_2:16">2:16</span> Thi alt det, som er i Verden, Kødets Lyst
og Øjnenes Lyst og Livets Hoffærdighed, er ikke af Faderen, men af
Verden.

<span id="an_2:17">2:17</span> Og Verden forgår og dens Lyst; men den,
som gør Guds Villie, bliver til evig Tid.

<span id="an_2:18">2:18</span> Mine Børn! det er den sidste Time, og som
I have hørt, at Antikrist kommer, således ere nu mange Antikrister
fremtrådte; deraf kende vi, at det er den sidste Time.

<span id="an_2:19">2:19</span> De ere udgåede fra os, men de vare ikke
af os; thi dersom de havde været af os, da vare de blevne hos os. Dog,
det var, for at det skulde blive åbenbart, at de ikke alle ere af os.

<span id="an_2:20">2:20</span> Og I have Salvelse fra den hellige og
vide alt.

<span id="an_2:21">2:21</span> Jeg har ikke skrevet til eder, fordi I
ikke vide Sandheden; men fordi I vide den og vide, at ingen Løgn er af
Sandheden.

<span id="an_2:22">2:22</span> Hvem er Løgneren uden den, som nægter, at
Jesus er Kristus? Denne er Antikristen, som fornægter Faderen og Sønnen.

<span id="an_2:23">2:23</span> Hver den, som fornægter Sønnen, har ej
heller Faderen; den, som bekender Sønnen, har også Faderen.

<span id="an_2:24">2:24</span> Hvad I have hørt fra Begyndelsen, det
blive i eder! Dersom det, som I have hørt fra Begyndelsen, bliver i
eder, skulle også I blive i Sønnen og i Faderen.

<span id="an_2:25">2:25</span> Og dette er den Forjættelse, som han selv
tilsagde os, det evige Liv.

<span id="an_2:26">2:26</span> Dette har jeg skrevet til eder om dem,
som forføre eder.

<span id="an_2:27">2:27</span> Og den Salvelse, som I fik af ham, bliver
i eder, og I have ikke nødig, at nogen skal lære eder; men således som
hans Salvelse lærer eder alt, er det også sandt og er ikke Løgn, og som
den har lært eder, skulle I blive i ham.

<span id="an_2:28">2:28</span> Og nu mine Børn! bliver i ham, for at vi,
når han åbenbares, kunne have Frimodighed og ikke skulle blive til
Skamme for ham ved hans Tilkommelse.

<span id="an_2:29">2:29</span> Dersom I vide, at han er retfærdig, da
erkender, at hver den, som gør Retfærdighed, er født af ham.

<span id="an_3:1">3:1</span> Ser, hvor stor en Kærlighed Faderen har
givet os, at vi skulle kaldes Guds Børn og vi ere det. Derfor kender
Verden os ikke, fordi den ikke har kendt ham.

<span id="an_3:2">3:2</span> I elskede! nu ere vi Guds Børn, og det er
endnu ikke åbenbaret, hvad vi skulle vorde. Vi vide, at når det
åbenbares, da skulle vi vorde ham lige; thi i skulle se ham, som han er.

<span id="an_3:3">3:3</span> Og hver den, som har dette Håb til ham,
renser sig selv, ligesom han er ren.

<span id="an_3:4">3:4</span> Hver den, som gør Synden, begår også
Overtrædelse af Loven, og Synden er Lovens Overtrædelse.

<span id="an_3:5">3:5</span> Og I vide, at han blev åbenbaret for at han
skulde borttage Synderne; og der er ikke Synd i ham

<span id="an_3:6">3:6</span> Hver den, som bliver i ham, synder ikke;
hver den, som synder,har ikke set ham og kender ham ej heller.

<span id="an_3:7">3:7</span> Mine Børn, ingen forføre eder! Den, som gør
Retfærdigheden, er retfærdig, ligesom han er retfærdig.

<span id="an_3:8">3:8</span> Den, som gør Synden, er af Djævelen; thi
Djævelen har syndet fra Begyndelsen. Dertil blev Guds Søn åbenbaret, for
at han skulde nedbryde Djævelens Gerninger.

<span id="an_3:9">3:9</span> Hver den, som er født af Gud, gør ikke
Synd, fordi hans Sæd bliver i ham, og han kan ikke synde, fordi han er
født af Gud.

<span id="an_3:10">3:10</span> Derved blive Guds Børn og Djævelens Børn
åbenbare. Hver den, som ikke gør Retfærdighed, er ikke af Gud, og ligeså
den, som ikke elsker sin Broder.

<span id="an_3:11">3:11</span> Thi dette er det Budskab, som I have hørt
fra Begyndelsen, at vi skulle elske hverandre;

<span id="an_3:12">3:12</span> ikke som Kain, der var af den onde og
myrdede sin Broder. Og hvorfor myrdede han ham? Fordi hans Gerninger
vare onde, men hans Broders retfærdige.

<span id="an_3:13">3:13</span> Undrer eder ikke, mine Brødre! om Verden
hader eder.

<span id="an_3:14">3:14</span> Vi vide, at vi ere gåede over fra Døden
til Livet, thi vi elske Brødrene. Den, som ikke elsker, bliver i Døden.

<span id="an_3:15">3:15</span> Hver den, som hader sin Broder, er en
Manddraber; og I vide, at ingen Manddraber har evigt Liv blivende i sig.

<span id="an_3:16">3:16</span> Derpå kende vi Kærligheden, at han har
sat sit Liv til for os; også vi ere skyldige at sætte Livet til for
Brødrene.

<span id="an_3:17">3:17</span> Men den, som bar Verdens Gods og ser sin
Broder lide Nød og lukker sit Hjerte for ham, hvorledes bliver Guds
Kærlighed i ham?

<span id="an_3:18">3:18</span> Mine Børn! lader os ikke elske med Ord,
ej heller med Tungen, men i Gerning og Sandhed!

<span id="an_3:19">3:19</span> Og derpå kunne vi kende, at vi ere af
Sandheden, og da kunne vi for hans Åsyn stille vore Hjerter tilfreds,

<span id="an_3:20">3:20</span> hvad end vort Hjerte måtte fordømme os
for; thi Gud er større end vort Hjerte og kender alle Ting.

<span id="an_3:21">3:21</span> I elskede! dersom vort Hjerte ikke
fordømmer os, have vi Frimodighed for Gud,

<span id="an_3:22">3:22</span> og hvad vi end bede om, det få vi af ham,
fordi vi holde hans Bud og gøre det, som er velbehageligt for ham.

<span id="an_3:23">3:23</span> Og dette er hans Bud; at vi skulle tro
hans Søns Jesu Kristi Navn og elske hverandre efter det Bud, han gav os.

<span id="an_3:24">3:24</span> Og den, som holder hans Bud, han bliver i
Gud, og Gud i ham; og derpå kende vi, at han bliver i os; af den Ånd,
som han gav os.

<span id="an_4:1">4:1</span> I elskede! tror ikke enhver Ånd, men prøver
Ånderne, om de ere af Gud; thi mange falske Profeter ere udgåede i
Verden.

<span id="an_4:2">4:2</span> Derpå kende I Guds Ånd: enhver Ånd, der
bekender Jesus som Kristus, kommen i Kød, er af Gud.

<span id="an_4:3">4:3</span> Og enhver Ånd, der ikke bekender Jesus, er
ikke af Gud; og dette er Antikrists Ånd, om hvilken I have hørt, at den
kommer, og den er allerede nu i Verden.

<span id="an_4:4">4:4</span> Mine Børn! I ere af Gud og have overvundet
dem, fordi den, som er i eder, er større end den, som er i Verden.

<span id="an_4:5">4:5</span> De ere af Verden; derfor tale de af Verden,
og Verden hører dem.

<span id="an_4:6">4:6</span> Vi ere af Gud. Den, som kender Gud, hører
os; den, som ikke er af

<span id="an_4:7">4:7</span> I elskede! lader os elske hverandre, thi
Kærligheden er af Gud, og hver den, som elsker, er født at Gud og kender
Gud.

<span id="an_4:8">4:8</span> Den, som ikke elsker, kender ikke Gud, thi
Gud er Kærlighed.

<span id="an_4:9">4:9</span> Deri blev Guds Kærlighed åbenbaret iblandt
os, at Gud har sendt sin Søn, den enbårne, til Verden, for at vi skulle
leve ved ham.

<span id="an_4:10">4:10</span> Deri består Kærligheden: ikke at vi have
elsket Gud, men at han har elsket os og udsendt sin Søn til en Forsoning
for vore Synder.

<span id="an_4:11">4:11</span> I elskede! har Gud således elsket os, da
ere også vi skyldige at elske hverandre.

<span id="an_4:12">4:12</span> Ingen har nogen Sinde set Gud; dersom vi
elske hverandre, bliver Gud i os, og hans Kærlighed er fuldkommet i os.

<span id="an_4:13">4:13</span> Derpå kende vi, at vi blive i ham, og han
i os, at han har givet os af sin Ånd.

<span id="an_4:14">4:14</span> Og vi have skuet og vidne, at Faderen bar
udsendt Sønnen til Frelser for Verden.

<span id="an_4:15">4:15</span> Den, som bekender, at Jesus er Guds Søn,
i ham bliver Gud, og han i Gud.

<span id="an_4:16">4:16</span> Og vi have erkendt og troet den
Kærlighed, som Gud har til os. Gud er Kærlighed, og den, som bliver i
Kærligheden, bliver i Gud, og Gud i ham.

<span id="an_4:17">4:17</span> Deri er Kærligheden fuldkommet hos os, at
vi have Frimodighed på Dommens Dag, fordi, ligesom han er, således ere
også vi i denne Verden.

<span id="an_4:18">4:18</span> Frygt er ikke i Kærligheden, men den
fuldkomne Kærlighed driver Frygten ud; thi Frygt bringer Straf; men den,
som frygter, er ikke fuldkommet i Kærligheden.

<span id="an_4:19">4:19</span> Vi elske, fordi han elskede os først.

<span id="an_4:20">4:20</span> Dersom nogen siger: "Jeg elsker Gud," og
hader sin Broder, han er en Løgner; thi den, der ikke elsker sin Broder,
som han har set, hvorledes kan han elske Gud, som han ikke har set?

<span id="an_4:21">4:21</span> Og dette Bud have vi fra ham, at den, som
elsker Gud, skal også elske sin Broder.

<span id="an_5:1">5:1</span> Hver den, som tror, at Jesus er Kristus, er
født af Gud; og hver den, som elsker Faderen, elsker også den, som er
født af ham.

<span id="an_5:2">5:2</span> Derpå kende vi, at vi elske Guds Børn, når
vi elske Gud og gøre hans Bud.

<span id="an_5:3">5:3</span> Thi dette er Kærlighed til Gud, at vi holde
hans Bud; og hans Bud ere ikke svære;

<span id="an_5:4">5:4</span> thi alt det, som er født af Gud, overvinder
Verden; og dette er den Sejr, som har overvundet Verden, vor Tro.

<span id="an_5:5">5:5</span> Hvem er den, som overvinder Verden, uden
den, som tror, at Jesus er Guds Søn?

<span id="an_5:6">5:6</span> Han er den, som kom med Vand og Blod, Jesus
Kristus; ikke med Vandet alene, men med Vandet og med Blodet; og det er
Ånden, som viduer, thi Ånden er Sandheden.

<span id="an_5:7">5:7</span> Thi tre ere de, som vidne:

<span id="an_5:8">5:8</span> Ånden og Vandet og Blodet; og disse tre
forene sig til eet.

<span id="an_5:9">5:9</span> Dersom vi tage imod Menneskenes Vidnesbyrd,
da er Guds Søn.

<span id="an_5:10">5:10</span> Den, som tror på Guds Søn, har
Vidnesbyrdet i sig selv; den, som ikke tror Gud, har gjort ham til en
Løgner, fordi han ikke har troet på det Vidnesbyrd, som Gud har vidnet
om sin Søn.

<span id="an_5:11">5:11</span> Og dette er Vidnesbyrdet, at Gud har
givet os evigt Liv; og dette Liv er i hans Søn.

<span id="an_5:12">5:12</span> Den, som har Sønnen, har Livet; den, som
ikke har Guds Søn, har ikke Livet.

<span id="an_5:13">5:13</span> Dette har jeg skrevet til eder, for at I
skulle vide, at I have evigt Liv, I, som tro på Guds Søns Navn.

<span id="an_5:14">5:14</span> Og dette er den Frimodighed, som vi have
over for ham, at dersom vi bede om noget efter hans Villie, hører han
os.

<span id="an_5:15">5:15</span> Og dersom vi vide, at han hører os, hvad
vi end bede om, da vide vi, at vi have de Ting, om hvilke vi have bedt
ham.

<span id="an_5:16">5:16</span> Dersom nogen ser sin Broder begå Synd,
som ikke er til Døden, han bede, og han skal give ham Liv, dem nemlig,
som ikke synde til Døden. Der er Synd til Døden; for den siger jeg ikke,
at han skal bede.

<span id="an_5:17">5:17</span> Al uretfærdighed er synd, men der er
synd, som ikke er til døden.

<span id="an_5:18">5:18</span> Vi vide, at hver den, som er født af Gud,
synder ikke; men den, som er født af Gud, bevarer sig selv, og den onde
rører ham ikke.

<span id="an_5:19">5:19</span> Vi vide, at vi ere af Gud, og hele Verden
ligger i det onde.

<span id="an_5:20">5:20</span> Men vi vide, at Guds Søn er kommen, og
han har givet os Forstand til at kende den sande; og vi ere i den sande,
i hans Søn Jesus Kristus. Denne er den sande Gud og evigt Liv.

<span id="an_5:21">5:21</span> Mine Børn, vogter eder for Afguderne!

------------------------------------------------------------------------

[Next: 2 John](jo2.md)
