[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Danish Bible: Galatians

<span id="an_1:1">1:1</span> Paulus, Apostel, ikke af Mennesker, ikke
heller ved noget Menneske, men ved Jesus Kristus og Gud Fader, som
oprejste ham fra de døde,

<span id="an_1:2">1:2</span> og alle Brødrene, som ere med mig, til
Menighederne i Galatien:

<span id="an_1:3">1:3</span> Nåde være med eder og Fred fra Gud Fader og
vor Herre Jesus Kristus,

<span id="an_1:4">1:4</span> som gav sig selv for vore Synder, for at
han kunde udfri os af den nærværende onde Verden, efter vor Guds og
Faders Villie,

<span id="an_1:5">1:5</span> ham være Æren i Evigheders Evighed! Amen.

<span id="an_1:6">1:6</span> Jeg undrer mig over, at I så snart lade
eder føre bort fra ham, som kaldte eder til Kristi Nåde, hen til et
anderledes Evangelium;

<span id="an_1:7">1:7</span> hvilket dog ikke er et andet, men det er
kun nogle, som forvirre eder. og ville vende op og ned på Kristi
Evangelium.

<span id="an_1:8">1:8</span> Men selv om vi eller en Engel fra Himmelen
forkynder eder Evangeliet anderledes; end vi have forkyndt eder det, han
være en Forbandelse!

<span id="an_1:9">1:9</span> Som vi før have sagt, så siger jeg nu igen:
Dersom nogen forkynder eder Evangeliet anderledes, end I have modtaget
det, han være en Forbandelse!

<span id="an_1:10">1:10</span> Taler jeg da nu Mennesker til Villie,
eller Gud? eller søger jeg at behage Mennesker? Dersom jeg endnu vilde
behage Mennesker, da var jeg ikke en Kristi Tjener.

<span id="an_1:11">1:11</span> Men jeg kundgør eder, Brødre! at det
Evangelium, som er forkyndt af mig, er ikke Menneskeværk;

<span id="an_1:12">1:12</span> thi heller ikke jeg har modtaget det
eller er bleven undervist derom af noget Menneske, men ved Åbenbarelse
at Jesus Kristus.

<span id="an_1:13">1:13</span> I have jo hørt om min Vandel forhen i
Jødedommen, at jeg over al Måde forfulgte Guds Menighed og søgte at
udrydde den.

<span id="an_1:14">1:14</span> Og jeg gik videre i Jødedommen end mange
jævnaldrende i mit Folk, idet jeg var langt mere nidkær for mine fædrene
Overleveringer.

<span id="an_1:15">1:15</span> Men da det behagede Gud, som fra min
Moders Liv havde udtaget mig og havde kaldet mig ved sin Nåde,

<span id="an_1:16">1:16</span> at åbenbare sin Søn i mig, for at jeg
skulde forkynde Evangeliet om ham iblandt Hedningerne: da spurgte jeg
straks ikke Kød og Blod til Råds,

<span id="an_1:17">1:17</span> drog heller ikke op til Jerusalem, til
dem, som før mig vare Apostle, men jeg drog bort til Arabien og vendte
atter tilbage til Damaskus.

<span id="an_1:18">1:18</span> Senere, tre År efter, drog jeg op til
Jerusalem for at blive kendt med Kefas og blev hos ham i femten Dage.

<span id="an_1:19">1:19</span> Men nogen anden af Apostlene så jeg ikke,
men kun Jakob, Herrens Broder.

<span id="an_1:20">1:20</span> Men hvad jeg skriver til eder - se, for
Guds Åsyn vidner jeg, at jeg ikke lyver.

<span id="an_1:21">1:21</span> Derefter kom jeg til Syriens og Kilikiens
Egne.

<span id="an_1:22">1:22</span> Men personlig var jeg ukendt for Judæas
Menigheder i Kristus;

<span id="an_1:23">1:23</span> de hørte kun sige: Han, som forhen
forfulgte os, forkynder nu Evangeliet om den Tro, som han forhen vilde
udrydde;

<span id="an_1:24">1:24</span> og de priste Gud for mig.

<span id="an_2:1">2:1</span> Senere, efter fjorten Års Forløb, drog jeg
atter op til Jerusalem med Brnabas og tog også Titus med.

<span id="an_2:2">2:2</span> Men jeg drog op ifølge en Åbenbaring og
forelagde dem, men særskilt de ansete, det Evangelium, som jeg prædiker
iblandt Hedningerne, - om jeg vel løber eller har løbet forgæves.

<span id="an_2:3">2:3</span> Men end ikke min Ledsager, Titus, som var
en Græker, blev tvungen til at omskæres,

<span id="an_2:4">2:4</span> nemlig for de indsnegne falske Brødres
Skyld, som jo havde listet sig ind for at lure på vor Frihed, som vi
have i Kristus Jesus, for at de kunde gøre os til Trælle.

<span id="an_2:5">2:5</span> For dem vege vi end ikke et Øjeblik i
Eftergivenhed, for at Evangeliets Sandhed måtte blive varig hos eder.

<span id="an_2:6">2:6</span> Men fra deres Side, som ansås for at være
noget, (hvordan de fordum vare, er mig uden Forskel; Gud ser ikke på et
Menneskes Person;) - over for mig nemlig havde de ansete intet at
tilføje.

<span id="an_2:7">2:7</span> Men tværtimod, da de så, at jeg har fået
Evangeliet til de uomskårne betroet, ligesom Peter til de omskårne,

<span id="an_2:8">2:8</span> (thi han, som gav Peter Kraft til
Apostelgerning for de omskårne, gav også mig Kaft dertil for
Hedningerne;)

<span id="an_2:9">2:9</span> og da de lærte den mig givne Nåde at kende,
gave Jakob og Kefas og Johannes, som ansås for at være Søjler, mig og
Barnabas Samfundshånd for at vi skulde gå til Hedningerne og de til de
omskårne;

<span id="an_2:10">2:10</span> kun at vi skulde komme de fattige i Hu,
hvad jeg også just har bestræbt mig for at gøre.

<span id="an_2:11">2:11</span> Men da Kefas kom til Antiokia, trådte jeg
op imod ham for hans åbne Øjne, thi domfældt var han.

<span id="an_2:12">2:12</span> Thi førend der kom nogle fra Jakob,
spiste han sammen med Hedningerne; men da de kom, trak han sig tilbage
og skilte sig fra dem af Frygt for dem af Omskærelsen.

<span id="an_2:13">2:13</span> Og med ham hyklede også de øvrige Jøder,
så at endog Barnabas blev dragen med af deres Hykleri.

<span id="an_2:14">2:14</span> Men da jeg så, at de ikke vandrede
rettelig efter Evangeliets Sandhed, sagde jeg til Kefas i alles Påhør:
Når du, som er en Jøde, lever på hedensk og ikke på jødisk Vis, hvor kan
du da tvinge Hedningerne til at opføre sig som Jøder?

<span id="an_2:15">2:15</span> Vi ere af Natur Jøder og ikke Syndere af
hedensk Byrd;

<span id="an_2:16">2:16</span> men da vi vide, at et Menneske ikke
bliver retfærdiggjort af Lovens Gerninger, men kun ved Tro på Jesus
Kristus, så have også vi troet på Kristus Jesus, for at vi måtte blive
retfærdiggjorte al Tro på Kristus og ikke af Lovens Gerninger; thi af
Lovens Geringer skal intet Kød blive retfærdiggjort.

<span id="an_2:17">2:17</span> Men når vi, idet vi søgte at blive
retfærdiggjorte i Kristus, også selv fandtes at være Syndere, så er jo
Kristus en Tjener for Synd? Det være langtfra!

<span id="an_2:18">2:18</span> når jeg nemlig igen bygger det op, som
jeg nedbrød, da viser jeg mig selv som Overtræder.

<span id="an_2:19">2:19</span> Thi jeg er ved Loven død fra Loven, for
at jeg skal leve for Gud.

<span id="an_2:20">2:20</span> Med Kristus er jeg korsfæstet, og det er
ikke mere mig, der lever, men Kristus lever i mig; men hvad jeg nu
lever, i Kødet, det lever jeg i Troen, på Guds Søn, som elskede mig og
gav sig selv hen for mig.

<span id="an_2:21">2:21</span> Jeg ophæver ikke Guds Nåde; thi er der
Retfærdighed ved Loven, da er jo Kristus død forgæves.

<span id="an_3:1">3:1</span> O, I uforstandige Galatere! hvem har
fortryllet eder, I, hvem Jesus Kristus blev malet for Øje som
korsfæstet?

<span id="an_3:2">3:2</span> Kun dette vil jeg vide af eder: Var det ved
Lovens Gerninger, I modtoge Ånden, eller ved i Tro at høre?

<span id="an_3:3">3:3</span> Ere I så uforstandige? ville I, som
begyndte i Ånd, nu ende i Kød?

<span id="an_3:4">3:4</span> Have I da prøvet så meget forgæves? hvis
det da virkelig er forgæves!

<span id="an_3:5">3:5</span> Mon da han, som meddeler eder Ånden og
virker kraftige Gerninger iblandt eder, gør dette ved Lovens Gerninger
eller ved, at I høre i Tro?

<span id="an_3:6">3:6</span> ligesom jo "Abraham troede Gud, og det blev
regnet ham til Retfærdighed".

<span id="an_3:7">3:7</span> Erkender altså, at de, som ere af Tro,
disse ere Abrahams Børn.

<span id="an_3:8">3:8</span> Men da Skriften forudså, at det er af Tro,
at Gud retfærdiggør Hedningerne, forkyndte den forud Abraham det
Evangelium: "I dig skulle alle Folkeslagene velsignes",

<span id="an_3:9">3:9</span> så at de, som ere af Tro, velsignes sammen
med den troende Abraham.

<span id="an_3:10">3:10</span> Thi så mange, som holde sig til Lovens
Gerninger, ere under Forbandelse; thi der er skrevet: "Forbandet hver
den, som ikke bliver i alle de Ting, som ere skrevne i Lovens Bog, så
han gør dem."

<span id="an_3:11">3:11</span> Men at ingen bliver retfærdiggjort for
Gud ved Lov, er åbenbart, thi "deri retfærdige skal leve af Tro."

<span id="an_3:12">3:12</span> Men Loven beror ikke på Tro; men: "Den,
som gør disse Ting, skal leve ved dem."

<span id="an_3:13">3:13</span> Kristus har løskøbt os fra Lovens
Forbandelse, idet han blev en Forbandelse for os (thi der er skrevet:
"Forbandet er hver den, som hænger på et Træ"),

<span id="an_3:14">3:14</span> for at Abrahams Velsignelse måtte komme
til Hedningerne i Kristus Jesus, for at vi kunde få Åndens Forjættelse
ved Troen.

<span id="an_3:15">3:15</span> Brødre! jeg taler på Menneskevis: Ingen
ophæver dog et Menneskes stadfæstede Arvepagt eller føjer noget dertil.

<span id="an_3:16">3:16</span> Men Abraham og hans Sæd bleve
Forjættelserne tilsagte; der siges ikke: "og Sædene", som om mange, men
som om eet: "og din Sæd", hvilken er Kristus.

<span id="an_3:17">3:17</span> Jeg mener dermed dette: En Pagt, som
forud er stadfæstet af Gud, kan Loven, som blev til fire Hundrede og
tredive År senere, ikke gøre ugyldig, så at den skulde gøre Forjættelsen
til intet.

<span id="an_3:18">3:18</span> Thi fås Arven ved Lov, da fås den ikke
mere ved Forjættelse; men til Abraham har Gud skænket den ved
Forjættelse.

<span id="an_3:19">3:19</span> Hvad skulde da Loven? Den blev føjet til
for Overtrædelsernes Skyld (indtil den Sæd kom, hvem Forjættelsen
gjaldt), besørget ved Engle, ved en Mellemmands Hånd.

<span id="an_3:20">3:20</span> Men en Mellemmand er ikke kun for een
Part; Gud derimod er een.

<span id="an_3:21">3:21</span> Er da Loven imod Guds Forjættelser? Det
være langtfra! Ja, hvis der var givet en Lov, som kunde levendegøre, da
var Retfærdigheden virkelig af Lov.

<span id="an_3:22">3:22</span> Men Skriften har indesluttet alt under
Synd, for at Forjættelsen skulde af Tro på Jesus Kristus gives dem, som
tro.

<span id="an_3:23">3:23</span> Men førend Troen kom, holdtes vi
indelukkede under Lovens Bevogtning til den Tro, som skulde åbenbares,

<span id="an_3:24">3:24</span> så at Loven er bleven os en Tugtemester
til Kristus, for at vi skulde blive retfærdiggjorte af Tro.

<span id="an_3:25">3:25</span> Men efter at Troen er kommen, ere vi ikke
mere under Tugtemester.

<span id="an_3:26">3:26</span> Thi alle ere I Guds Børn ved Troen på
Kristus Jesus.

<span id="an_3:27">3:27</span> Thi I, så mange som bleve døbte til
Kristus, have iført eder Kristus.

<span id="an_3:28">3:28</span> Her er ikke Jøde eller Græker; her er
ikke Træl eller fri; her er ikke Mand og Kvinde; thi alle ere I een i
Kristus Jesus.

<span id="an_3:29">3:29</span> Men når I høre Kristus til, da ere I jo
Abrahams Sæd, Arvinger ifølge Forjættelse.

<span id="an_4:1">4:1</span> Men jeg siger: Så længe Arvingen er
umyndig, er der ingen Forskel imellem ham og en Træl, skønt han er Herre
over alt Godset;

<span id="an_4:2">4:2</span> men han står under Formyndere og Husholdere
indtil den af Faderen bestemte Tid.

<span id="an_4:3">4:3</span> Således stode også vi, dengang vi vare
umyndige, som Trælle under Verdens Børnelærdom.

<span id="an_4:4">4:4</span> Men da Tidens Fylde kom, udsendte Gud sin
Søn, født af en Kvinde, født under Loven,

<span id="an_4:5">4:5</span> for at han skulde løskøbe dem, som vare
under Loven, for at vi skulde få Sønneudkårelsen.

<span id="an_4:6">4:6</span> Men fordi I ere Sønner, har Gud udsendt i
vore Hjerter sin Søns Ånd, som råber: Abba, Fader!

<span id="an_4:7">4:7</span> Altså er du ikke længer Træl, men Søn; men
er du Søn, da er du også Arving ved Gud.

<span id="an_4:8">4:8</span> Dengang derimod, da I ikke kendte Gud,
trællede I for de Guder, som af Natur ikke ere det.

<span id="an_4:9">4:9</span> Men nu, da I have lært Gud at kende, ja,
meget mere ere blevne kendte af Gud, hvor kunne I da atter vende tilbage
til den svage og fattige Børnelærdom, som I atter forfra ville trælle
under?

<span id="an_4:10">4:10</span> I tage Vare på Dage og Måneder og Tider
og År.

<span id="an_4:11">4:11</span> Jeg frygter for, at jeg måske har
arbejdet forgæves på eder.

<span id="an_4:12">4:12</span> Vorder ligesom jeg, thi også jeg er
bleven som I, Brødre! jeg beder eder. I have ikke gjort mig nogen Uret.

<span id="an_4:13">4:13</span> Men I vide, at det var på Grund af en
Kødets Svaghed, at jeg første Gang forkyndte Evangeliet for eder;

<span id="an_4:14">4:14</span> og det, som i mit Kød var eder til
Fristelse, ringeagtede I ikke og afskyede I ikke, men I modtoge mig som
en Guds Engel, som Kristus Jesus.

<span id="an_4:15">4:15</span> Hvor er da nu eders Saligprisning? Thi
jeg giver eder det Vidnesbyrd, at, om det havde været muligt, havde I
udrevet eders Øjne og givet mig dem.

<span id="an_4:16">4:16</span> Så er jeg vel bleven eders Fjende ved at
tale Sandhed til eder?

<span id="an_4:17">4:17</span> De ere nidkære for eder, dog ikke for det
gode; men de ville udelukke eder, for at I skulle være nidkære for dem.

<span id="an_4:18">4:18</span> Men det er godt at vise sig nidkær i det
gode til enhver Tid, og ikke alene, når jeg er nærværende hos eder.

<span id="an_4:19">4:19</span> Mine Børn, som jeg atter føder med
Smerte, indtil Kristus har vundet Skikkelse i eder!

<span id="an_4:20">4:20</span> - ja, jeg vilde ønske, at jeg nu var til
Stede hos eder og kunde omskifte min Røst; thi jeg er rådvild over for
eder.

<span id="an_4:21">4:21</span> Siger mig, I, som ville være under Loven,
høre I ikke Loven?

<span id="an_4:22">4:22</span> Der er jo skrevet, at Abraham havde to
Sønner, en med Tjenestekvinden og en med den frie Kvinde.

<span id="an_4:23">4:23</span> Men Tjenestekvindens Søn er avlet efter
Kødet, den frie Kvindes ved Forjættelsen.

<span id="an_4:24">4:24</span> Dette har en billedlig Betydning. Thi
disse Kvinder ere tvende Pagter, den ene fra Sinai Bjerg, som føder til
Trældom: denne er Hagar.

<span id="an_4:25">4:25</span> Thi "Hagar" er Sinai Bjerg i Arabien, men
svarer til det nuværende Jerusalem; thi det er i Trældom med sine Børn.

<span id="an_4:26">4:26</span> Men Jerusalem heroventil er frit, og hun
er vor Moder.

<span id="an_4:27">4:27</span> Thi der er skrevet: "Fryd dig, du
ufrugtbare, du, som ikke føder! bryd ud og råb, du, som ikke har
Fødselsveer! thi mange ere den enliges Børn fremfor hendes, som har
Manden."

<span id="an_4:28">4:28</span> Men vi, Brødre! ere Forjættelsens Børn i
Lighed med Isak.

<span id="an_4:29">4:29</span> Men ligesom dengang han, som var avlet
efter Kødet, forfulgte ham, som var avlet efter Ånden, således også nu.

<span id="an_4:30">4:30</span> Men hvad siger Skriften?"Uddriv
Tjenestekvinden og hendes Søn; thi Tjenestekvindens Søn skal ingenlunde
arve med den frie Kvindes Søn."

<span id="an_4:31">4:31</span> Derfor, Brødre! ere vi ikke
Tjenestekvindens Børn, men den frie Kvindes.

<span id="an_5:1">5:1</span> Til Friheden har Kristus frigjort os. Så
står nu fast, og lader eder ikke atter holde under Trældoms Åg!

<span id="an_5:2">5:2</span> Se, jeg, Paulus, siger eder, at dersom I
lade eder omskære, vil Kristus intet gavne eder.

<span id="an_5:3">5:3</span> Men jeg vidner atter for hvert Menneske,
som lader sig omskære, at han er skyldig at opfylde hele Loven.

<span id="an_5:4">5:4</span> I ere tabte for Kristus, I, som
retfærdiggøres ved Loven; I ere faldne ud af Nåden.

<span id="an_5:5">5:5</span> Vi vente jo ved Ånden af Tro Retfærdigheds
Håb.

<span id="an_5:6">5:6</span> Thi i Kristus Jesus gælder hverken
Omskærelse eller Forhud noget, men Tro, som er virksom ved Kærlighed.

<span id="an_5:7">5:7</span> I vare godt på Vej; hvem har hindret eder i
at adlyde Sandhed?

<span id="an_5:8">5:8</span> Den Overtalelse kom ikke fra ham, som
kaldte eder.

<span id="an_5:9">5:9</span> En liden Surdejg syrer hele Dejgen.

<span id="an_5:10">5:10</span> Jeg har den Tillid til eder i Herren, at
I ikke ville mene noget andet; men den, som forvirrer eder, skal bære
sin Dom, hvem han end er.

<span id="an_5:11">5:11</span> Men jeg, Brødre! dersom jeg endnu
prædiker Omskærelse, hvor for forfølges jeg da endnu? Så er jo Korsets
Forargelse gjort til intet.

<span id="an_5:12">5:12</span> Gid de endog måtte lemlæste sig selv, de,
som forstyrre eder!

<span id="an_5:13">5:13</span> I bleve jo kaldede til Frihed, Brødre!
kun at I ikke bruge Friheden til en Anledning for Kødet, men værer ved
Kærligheden hverandres Tjenere!

<span id="an_5:14">5:14</span> Thi hele Loven er opfyldt i eet Ord, i
det: "Du skal elske din Næste som dig selv."

<span id="an_5:15">5:15</span> Men når I bide og æde hverandre, da ser
til, at I ikke fortæres af hverandre!

<span id="an_5:16">5:16</span> Men jeg siger: Vandrer efter Ånden, så
fuldbyrde I ingenlunde Kødets Begæring.

<span id="an_5:17">5:17</span> Thi Kødet begærer imod Ånden, og Ånden
imod Kødet; disse stå nemlig hinanden imod,for at I ikke skulle gøre,
hvad I have Lyst til.

<span id="an_5:18">5:18</span> Men når I drives af Ånden, ere I ikke
under Loven.

<span id="an_5:19">5:19</span> Men Kødets Gerninger ere åbenbare, såsom:
Utugt, Urenhed, Uterlighed,

<span id="an_5:20">5:20</span> Afgudsdyrkelse,Trolddom,Fjendskaber, Kiv,
Nid, Hidsighed, Rænker, Tvedragt, Partier,

<span id="an_5:21">5:21</span> Avind, Drukkenskab, Svir og deslige;
hvorom jeg forud siger eder, ligesom jeg også før har sagt, at de, som
øve sådanne Ting, skulle ikke arve Guds Rige.

<span id="an_5:22">5:22</span> Men Åndens Frugt er Kærlighed, Glæde,
Fred, Langmodighed, Mildhed, Godhed, Trofasthed,

<span id="an_5:23">5:23</span> Sagtmodighed, Afholdenhed Imod sådanne er
Loven ikke,

<span id="an_5:24">5:24</span> men de, som høre Kristus Jesus til, have
korsfæstet Kødet med dets Lidenskaber og Begæringer.

<span id="an_5:25">5:25</span> Når vi leve ved Ånden, da lader os også
vandre efter Ånden!

<span id="an_5:26">5:26</span> Lader os ikke have Lyst til tom Ære, så
at vi udæske hverandre og bære Avind imod hverandre.

<span id="an_6:1">6:1</span> Brødre! om også et Menneske bliver
overrasket af nogen Forsyndelse, da hjælper en sådan til Rette, I
åndelige! med Sagtmodigheds Ånd, og se til dig selv, at ikke også du
bliver fristet!

<span id="an_6:2">6:2</span> Bærer hverandres Byrder og opfylder således
Kristi Lov!

<span id="an_6:3">6:3</span> Thi når nogen mener, at han er noget, skønt
han intet er, da bedrager han sig selv.

<span id="an_6:4">6:4</span> Men hver prøve sin egen Gerning, og da skal
han have sin Ros i Forhold til sig selv alene, og ikke til Næsten;

<span id="an_6:5">6:5</span> thi hver skal bære sin egen Byrde.

<span id="an_6:6">6:6</span> Men den, som undervises i Ordet skal dele
alt godt med den, som underviser ham.

<span id="an_6:7">6:7</span> Farer ikke vild; Gud lader sig ikke spotte;
thi hvad et Menneske sår, det skal han også høste.

<span id="an_6:8">6:8</span> Thi den, som sår i sit Kød, skal høste
Fordærvelse af Kødet; men den, som sår i Ånden, skal høste evigt Liv af
Ånden.

<span id="an_6:9">6:9</span> Men når vi gøre det gode, da lader os ikke
blive trætte; thi i sin Tid skulle vi høste, såfremt vi ikke give tabt.

<span id="an_6:10">6:10</span> Så lader os altså, efter som vi have
Lejlighed, gøre det gode imod alle, men mest imod Troens egne!

<span id="an_6:11">6:11</span> Ser nu, med hvor store Bogstaver jeg
skriver til eder med min egen Hånd!

<span id="an_6:12">6:12</span> Alle de, som ville tage sig godt ud i
Kødet, de tvinge eder til at lade eder omskære, alene for at de ikke
skulle forfølges for Kristi Kors's Skyld.

<span id="an_6:13">6:13</span> Thi ikke engang de, som lade sig omskære,
holde selv Loven; men de ville, at I skulle lade eder omskære, for at de
kunne rose sig af eders Kød.

<span id="an_6:14">6:14</span> Men det være langt fra mig at rose mig
uden af vor Herres Jesu Kristi Kors,ved hvem Verden er korsfæstet for
mig, og jeg for Verden.

<span id="an_6:15">6:15</span> Thi hverken Omskærelse eller Forhud er
noget, men en ny Skabning.

<span id="an_6:16">6:16</span> Og så mange, som vandre efter denne
Rettesnor, over dem være Fred og Barmhjertighed, og over Guds Israel!

<span id="an_6:17">6:17</span> Herefter volde ingen mig Besvær; thi jeg
bærer Jesu Mærketegn på mit Legeme:

<span id="an_6:18">6:18</span> Vor Herres Jesu Kristi Nåde være med
eders Ånd, Brødre! Amen.

------------------------------------------------------------------------

[Next: Ephesians](eph)
