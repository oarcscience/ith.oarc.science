[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hos)  [Next](amo.md) 

------------------------------------------------------------------------

### Danish Bible: Joel

<span id="an_1:1">1:1</span> Herrens Ord, som kom til Joel, Petuels søn.

<span id="an_1:2">1:2</span> Hør dette, I Ældste, lån Øre, alle, som bor
i Landet! Er sligt mon sket i eders eller eders Fædres Dage?

<span id="an_1:3">1:3</span> I skal fortælle det til eders Børn, og de
igen til deres, og deles til næste Slægt.

<span id="an_1:4">1:4</span> Græshoppen åd, hvad Gnaveren levned,
Springeren åd, hvad Græshoppen levned, Æderen åd, hvad Springeren
levned.

<span id="an_1:5">1:5</span> Vågn op, I drukne, og græd; enhver, som
drikker Vin, skal jamre over Most, der gik tabt for eders. Mund.

<span id="an_1:6">1:6</span> Thi et Folk drog op mod mit Land, vældigt
og uden Tal; dets Tænder er Løvetænder, det har Kindtænder som en
Løvinde.

<span id="an_1:7">1:7</span> Det lagde min Vinstok øde, knækked mit
Figentræ, afbarked og hærgede det; dets Grene stritter hvide.

<span id="an_1:8">1:8</span> Klag som sørgeklædt Jomfru over sin Ungdoms
Brudgom!

<span id="an_1:9">1:9</span> Afgrødeoffer og Drikoffer gik tabt for
HERRENs Hus; Præsterne, HERRENs Tjenere sørger.

<span id="an_1:10">1:10</span> Marken er ødelagt, Jorden sørger; thi
Kornet er ødelagt, Mosten slog fejl og Olien hentørres.

<span id="an_1:11">1:11</span> Bønder skuffes og Vingårdsmænd jamrer
både over Hveden og Byggen; thi Markens Høst gik tabt;

<span id="an_1:12">1:12</span> fejl slog Vinstokken, Figentræet tørres;
Granatæble, Palme og æbletræ, hvert Markens Træ tørres hen. Ja, med Skam
veg Glæde fra Menneskens Børn:

<span id="an_1:13">1:13</span> Sørg, I Præster i Sæk, I AIterets
Tjenere, jamrer! Gå ind og bær Sæk i Nat, I, som tjener min Gud! Thi
Afgrødeoffer og Drikofer unddrages eders Guds Hus.

<span id="an_1:14">1:14</span> Helliger en Faste, udråb festlig Samling,
I Ældste, kald alle, som bor i Landet, sammen til HERREN eders Guds Hus
og råb så til HERREN!

<span id="an_1:15">1:15</span> Ak, hvilken Dag! Thi nær er HERRENs Dag,
den kommer som Vold fra den Vældige.

<span id="an_1:16">1:16</span> Så vi ej Føden gå tabt, vor Guds Hus tømt
for Glæde og Jubel?

<span id="an_1:17">1:17</span> Sæden skrumper ind i den klumpede Jord;
Lader er nedbrudt, Forrådshuse jævnet, thi Kornet er vissent.

<span id="an_1:18">1:18</span> Hvor Kvæget dog stønner! Oksernes Hjorde
er skræmte, fordi de ikke har Græs; selv Småkvægets Hjorde lider.

<span id="an_1:19">1:19</span> Jeg råber til dig, o HERRE; thi Ild har
fortæret Ørkenens Græsning, og Luen afsved hvert Markens Træ;

<span id="an_1:20">1:20</span> til dig skriger selv Markens Dyr, thi
Bækkenes Lejer er tørre, og Ild har fortæret Ørkenens Græsning.

<span id="an_2:1">2:1</span> Stød i horn på Zion, blæs alarm på mit
hellige Bjerg! Alle i landet skal bæve, thi HERRENs Dag, den kommer;

<span id="an_2:2">2:2</span> ja, nær er Mulms og Mørkes Dag, Skyers og
Tåges Dag. Et stort, et vældigt Folk er bredt som Gry over Bjerge. Dets
Lige har aldrig været, skal aldrig komme herefter til fjerneste Slægters
År.

<span id="an_2:3">2:3</span> Foran det æder Ild, og bag det flammer Lue;
foran det er Landet som Eden og bag det en øde Ørk; fra det slipper
ingen bort.

<span id="an_2:4">2:4</span> At se til er de som Heste, som Hingste
farer de frem;

<span id="an_2:5">2:5</span> det lyder som raslende Vogne, når de hopper
på Bjergenes Tinder, som knitrende Lue, der æder Strå, som en vældig
Hær, der er rustet til Strid.

<span id="an_2:6">2:6</span> Folkeslag skælver for dem, alle Ansigter
blusser.

<span id="an_2:7">2:7</span> Som Helte haster de frem, som Stridsmænd
stormer de Mure; enhver går lige ud, de bøjer ej af fra vejen.

<span id="an_2:8">2:8</span> De trænger ikke hverandre, hver følger sin
egen Sti. Trods Våbenmagt styrter de frem uden at lade sig standse, de
kaster sig over Byen,

<span id="an_2:9">2:9</span> stormer Mulen i Løb; i Husene trænger de
ind, gennem Vinduer kommer de som Tyve.

<span id="an_2:10">2:10</span> Foran dem skælver Jorden, Himlen bæver;
Sol og Måne sortner, Stjernerne mister deres Glans.

<span id="an_2:11">2:11</span> Foran sin Stridsmagt løfter HERREN sin
Røst, thi såre stor er hans Hær, ja, hans Ords Fuldbyrder er vældig; thi
stor er HERRENs Dag og såre frygtelig; hvem holder den ud?

<span id="an_2:12">2:12</span> Selv nu, så lyder det fra HERREN, vend om
til mig af ganske Hjerte, med Faste og Gråd og Klage!

<span id="an_2:13">2:13</span> Sønderriv Hjerterne, ej eders Klæder,
vend om til HERREN eders Gud! Thi nådig og barmhjertig er han, langmodig
og rig på Miskundhed, han angrer det onde.

<span id="an_2:14">2:14</span> Måske slår han om og angrer og levner
Velsignelse efter sig, Afgrødeoffer og Drikoffer til HERREN eders Gud.

<span id="an_2:15">2:15</span> Stød i Horn på Zion, helliger Faste,
udråb festlig Samling,

<span id="an_2:16">2:16</span> kald Folket sammen, helliger et Stævne,
lad de gamle samles, kald Børnene sammen, også dem, som dier Bryst; lad
Brudgom gå ud af sit Kammer, Brud af sit Telt!

<span id="an_2:17">2:17</span> Imellem Forhal og Alter skal Præsterne,
HERRENs Tjenere, græde og sige: "HERRE, spar dog dit Folk! Overgiv ej
din Arv til Skændsel, til Hedningers Spot! Hvi skal man sige blandt
Folkene: Hvor er deres Gud?"

<span id="an_2:18">2:18</span> Og HERREN blev nidkær for sit Land og fik
Medynk med sit Folk.

<span id="an_2:19">2:19</span> Og HERREN svarede sit Folk: Se, jeg
sender eder korn, Most og Olie, så I kan mættes deraf; og jeg vil ikke
længer gøre eder til Skændsel iblandt Hedningerne.

<span id="an_2:20">2:20</span> Fjenden fra Nord driver jeg langt bort
fra eder og støder ham ud i et tørt og øde Land, hans Fortrop ud i Havet
i Øst og hans Bagtrop i Havet i Vest, og han skal udsprede Stank og ilde
Lugt; thi han udførte store Ting.

<span id="an_2:21">2:21</span> Frygt ikke, Jord, fryd dig, vær glad! Thi
HERREN har udført store Ting.

<span id="an_2:22">2:22</span> Frygt ikke, I Markens Dyr! Thi Ørkenens
Græsmarker grønnes, og Træerne bærer Frugt; Figentræ og Vinstok giver
alt, hvad de kan.

<span id="an_2:23">2:23</span> Og I, Zions Sønner, fryd eder, vær glade
i HERREN eders Gud! Thi han giver eder Føde til Frelse, idet han sender
eder Regn, Tidligregn og Sildigregn, som før.

<span id="an_2:24">2:24</span> Tærskepladserne skal fyldes med Korn,
Persekummerne løbe over med Most og Olie.

<span id="an_2:25">2:25</span> Og jeg godtgør eder de År, da Græshoppen,
Springeren, Æderen og Gnaveren hærgede, min store Hær, som jeg sendte
imod eder.

<span id="an_2:26">2:26</span> I skal spise og mættes og love HERREN
eders Guds Navn, fordi han handler underfuldt med eder; og mit Folk skal
i Evighed ikke blive til Skamme.

<span id="an_2:27">2:27</span> Og I skal kende, at jeg er i Israels
Midte, og at jeg, og ingen anden er HERREN eders Gud; og mit Folk skal i
Evighed ikke blive til Skamme.

<span id="an_2:28">2:28</span> Og det skal ske derefter, at jeg vil
udgyde min ånd over alt kød, eders Sønner og eders Døtre skal profetere,
eders gamle skal drømme Drømme og eders unge skue Syner;

<span id="an_2:29">2:29</span> også over Trælle og Trælkvinder vil jeg
udgyde min Ånd i de Dage.

<span id="an_2:30">2:30</span> Og jeg lader ske Tegn på Himmelen og på
Jorden, Blod, Ild og Røgstøtter.

<span id="an_2:31">2:31</span> Solen skal vendes til Mørke og Månen til
Blod, før HERRENs store og frygtelige Dag kommer.

<span id="an_2:32">2:32</span> Men enhver, som påkalder HERRENs Navn,
skal frelses; thi på Zions Bjerg og i Jerusalem skal der være Frelse,
som HERREN har sagt; og til de undslupne skal hver den høre, som HERREN
kalder.

<span id="an_3:1">3:1</span> Thi se, i de Dage og på den Tid, når jeg
vender Judas og Jerusalems Skæbne,

<span id="an_3:2">3:2</span> samler jeg alle Hedningefolk og fører dem
ned i Josafats Dal. Der vil jeg holde Rettergang med dem om mit Folk og
min Arvelod Israel, som de spredte blandt Folkene; og de delte mit Land,

<span id="an_3:3">3:3</span> kastede Lod om mit Folk, gav en Dreng for
en Skøge og solgte en Pige for Vin, som de drak.

<span id="an_3:4">3:4</span> Og desuden, hvad vil I mig, Tyrus og Zidon
og alle Filisterlands Kredse? Er der noget, I vil gengælde mig, eller
vil I gøre mig noget? Hastigt og brat lader jeg Gengældelse komme over
eders Hoved,

<span id="an_3:5">3:5</span> I, som tog mit Sølv og Guld, bortførte mine
kostbareste Ting til eders Borge

<span id="an_3:6">3:6</span> og solgte Judæerne og Jerusalems Borgere
til Grækerne, for at de skulde føres langt bort fra deres Hjem.

<span id="an_3:7">3:7</span> Se, jeg vækker dem op fra det Sted, I
solgte dem til, og lader Gengældelse komme over eders Hoved.

<span id="an_3:8">3:8</span> Jeg sælger eders Sønner og Døtre til
Judæerne, og de skal sælge dem til Sabæerne, Folket i det fjerne Land,
så sandt HERREN har talet.

<span id="an_3:9">3:9</span> Råb det ud blandt Folkene, helliger en
Krig, væk Heltene op! Lad alle våbenføre Mænd komme og drage op!

<span id="an_3:10">3:10</span> Smed eders Plovjern om til Sværd, eders
Vingårdsknive til Spyd! Svæklingen skal sige: "Jeg er en Helt!"

<span id="an_3:11">3:11</span> Skynd eder og kom, alle Hedningefolk
viden om, og saml eder! Før dine Helte derned, HERRE!

<span id="an_3:12">3:12</span> Hedningefolkene skal vækkes op og drage
til Josafats Dal; thi der vil jeg sidde til Doms over alle Hedningefolk
viden om.

<span id="an_3:13">3:13</span> Sving Seglen, thi Høsten er moden; kom og
stamp, thi Persekummen er fuld! Persekarrene løber over, thi stor er
Folkenes Ondskab.

<span id="an_3:14">3:14</span> Skarer på Skarer i Opgørets Dal! Thi nær
er HERRENs Dag i Opgørets Dal.

<span id="an_3:15">3:15</span> Sol og Måne sortner, og Stjernerne mister
deres Glans.

<span id="an_3:16">3:16</span> HERREN brøler fra Zion, fra Jerusalem
løfter han sin Røst; Himmelen og Jorden skælver. Men HERREN er Ly for
sit Folk og Værn for Israels Børn.

<span id="an_3:17">3:17</span> Og I skal kende, at jeg er HERREN eders
Gud, som bor på Zion, mit hellige Bjerg. Jerusalem skal blive en
Helligdom, og fremmede skal ikke mere drage derigennem.

<span id="an_3:18">3:18</span> På hin Dag skal Bjergene dryppe af Most
og Højene flyde med Mælk; alle Judas Bække skal strømme med Vand, og en
kilde skal vælde frem fra HERRENs Hus og vande Akaciedalen.

<span id="an_3:19">3:19</span> Ægypten skal blive øde, Edom en øde Ørk
for deres Vold mod Judæerne, i hvis Land de udgød uskyldigt Blod.

<span id="an_3:20">3:20</span> Og Juda skal være beboet evindelig,
Jerusalem fra Slægt til Slægt.

<span id="an_3:21">3:21</span> Jeg hævner deres Blod, som jeg endnu ikke
har hævnet; og HERREN bor på Zion.

------------------------------------------------------------------------

[Next: Amos](amo.md)
