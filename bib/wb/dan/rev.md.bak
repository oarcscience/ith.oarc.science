[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jde.md) 

------------------------------------------------------------------------

### Danish Bible: Revelation

<span id="an_1:1">1:1</span> Jesu Kristi Åbenbaring, som Gud gav ham for
at vise sine Tjenere, hvad der skal ske snart, og han sendte Bud ved sin
Engel og fremstillede det i Billeder for sin Tjener Johannes,

<span id="an_1:2">1:2</span> som har vidnet om Guds Ord og Jesu Kristi
Vidnesbyrd: Alt, hvad han har set.

<span id="an_1:3">1:3</span> Salig er den, som oplæser, og de, som høre
Profetiens Ord og bevare det, som er skrevet i den; thi Tiden er nær.

<span id="an_1:4">1:4</span> Johannes til de syv Menigheder i Asien:
Nåde være med eder og Fred fra ham, som er, og som var, og som kommer,
og fra de syv Ånder, som ere foran hans Trone,

<span id="an_1:5">1:5</span> og fra Jesus Kristus, det troværdige Vidne,
den førstefødte af de døde og Jordens Kongers Fyrste. Ham, som elsker os
og har udløst os af vore Synder med sit Blod

<span id="an_1:6">1:6</span> og har gjort os til et Kongerige, til
Præster for sin Gud og Fader: Ham være Æren og Magten i Evighedernes
Evigheder! Amen.

<span id="an_1:7">1:7</span> Se, han kommer med Skyerne, og hvert Øje
skal se ham, også de, som have gennemstunget ham, og alle Jordens
Stammer skulle jamre ved hans Komme. Ja, Amen!

<span id="an_1:8">1:8</span> Jeg er Alfa og Omega, siger Gud Herren,
han, som er, og som var, og som kommer, den Almægtige.

<span id="an_1:9">1:9</span> Jeg Johannes, eders Broder og meddelagtig i
Trængselen og Riget og Udholdenheden i Jesus, var på den Ø, som kaldes
Patmos, for Guds Ords og for Jesu Vidnesbyrds Skyld.

<span id="an_1:10">1:10</span> Jeg henryktes i Ånden på Herrens Dag, og
jeg hørte bag mig en høj Røst som af en Basun, der sagde:

<span id="an_1:11">1:11</span> Hvad du ser, skriv det i en Bog, og send
det til de syv Menigheder, til Efesus og til Smyrna og til Pergamus og
til Thyatira og til Sardes og til Filidelfia og til Laodikea.

<span id="an_1:12">1:12</span> Og jeg vendte mig for at se Røsten, som
talte med mig; og da jeg vendte mig, så jeg syv Guldlysestager

<span id="an_1:13">1:13</span> og midt imellem de syv Lysestager en, lig
en Menneskesøn, iført en fodsid Kjortel og omgjordet om Brystet med et
Guldbælte.

<span id="an_1:14">1:14</span> Men hans Hoved og Hår var hvidt som hvid
Uld, som Sne; og hans Øjne som Ildslue;

<span id="an_1:15">1:15</span> og hans Fødder lignede skinnende Malm,
når det gløder i Ovnen; og hans Røst var som mange Vandes Lyd;

<span id="an_1:16">1:16</span> og i sin højre Hånd havde han syv
Stjerner; og af hans Mund udgik der et tveægget, skarpt Sværd, og hans
Udseende var som Solen, når den skinner i sin Kraft.

<span id="an_1:17">1:17</span> Og da jeg så ham, faldt jeg ned for hans
Fødder som død; og han lagde sin højre Hånd på mig og sagde:

<span id="an_1:18">1:18</span> Frygt ikke! Jeg er den første og den
sidste og den levende; og jeg var død, og se, jeg er levende i
Evighedernes Evigheder, og jeg har Dødens og Dødsrigets Nøgler.

<span id="an_1:19">1:19</span> Skriv derfor, hvad du så, både det, som
er, og det, som skal ske herefter.

<span id="an_1:20">1:20</span> Dette er de syv Stjerners Hemmelighed,
hvilke du har set i min højre Hånd, og de syv Guldlysestager: de syv
Stjerner ere de syv Menigheders Engle, og de syv Lysestager ere syv
Menigheder.

<span id="an_2:1">2:1</span> Skriv til Menighedens Engel i Efesus: Dette
siger han, som holder de syv Stjerner i sin højre Hånd, ham, som vandrer
midt imellem de syv Guldlysestager:

<span id="an_2:2">2:2</span> Jeg kender dine Gerninger og dit Arbejde og
din Udholdenhed, og at du ikke kan fordrage de onde; og du prøvede dem,
som kalde sig selv Apostle og ikke ere det, og du har fundet, at de ere
Løgnere;

<span id="an_2:3">2:3</span> og du har Udholdenhed, og du har døjet ondt
for mit Navns Skyld og er ikke bleven træt.

<span id="an_2:4">2:4</span> Men jeg har det imod dig, at du har forladt
din første Kærlighed.

<span id="an_2:5">2:5</span> Kom derfor i Hu, hvorfra du er falden, og
omvend dig, og gør de forrige Gerninger; men hvis ikke, da kommer jeg
over dig, og jeg vil flytte din Lysestage fra dens Sted, hvis du ikke
omvender dig.

<span id="an_2:6">2:6</span> Dog, dette har du, at du hader
Nikolaiternes Gerninger, som også jeg hader.

<span id="an_2:7">2:7</span> Den, som har Øre, høre, hvad Ånden siger
til Menighederne! Den, som sejrer, ham vil jeg give at æde af Livets
Træ, som er i Guds Paradis.

<span id="an_2:8">2:8</span> Og skriv til Menighedens Engel i Smyrna:
Dette siger den første og den sidste, han, som var død og blev levende:

<span id="an_2:9">2:9</span> Jeg kender din Trængsel og din Fattigdom
(dog, du er rig), og Bespottelsen fra dem, som kalde sig selv Jøder og
ikke ere det, men ere Satans Synagoge.

<span id="an_2:10">2:10</span> Frygt ikke, for hvad du vil komme til at
lide! Se, Djævelen vil kaste nogle af eder i Fængsel, for at I skulle
fristes, og I skulle have Trængsel i ti Dage. Vær tro indtil Døden, så
vil jeg give dig Livets Krone

<span id="an_2:11">2:11</span> Den, som har Øre, høre, hvad Ånden siger
til Menighederne! Den, som sejrer, skal ingenlunde skades af den anden
Død.

<span id="an_2:12">2:12</span> Og skriv til Menighedens Engel i
Pergamus: Dette siger han, som har det tveæggede, skarpe Sværd:

<span id="an_2:13">2:13</span> Jeg ved, hvor du bor, der, hvor Satans
Trone er; og du holder fast ved mit Navn og fornægtede ikke min Tro, i
Antipas's, mit tro Vidnes Dage, han, som blev ihjelslået hos eder, der,
hvor Satan bor.

<span id="an_2:14">2:14</span> Men jeg har noget lidet imod dig, at du
har nogle hos dig, som holde fast ved Bileams Lære, der lærte Balak at
sætte Snare for Israels Børn, for at de skulde spise Afgudsofferkød og
bedrive Utugt.

<span id="an_2:15">2:15</span> Således har også du dem, som holde fast
ved Nikolaiternes Lære på lignende Vis.

<span id="an_2:16">2:16</span> Omvend dig! Men hvis ikke, kommer jeg
snart over dig og vil stride imod dem med min Munds Sværd.

<span id="an_2:17">2:17</span> Den, som har Øre, høre, hvad Ånden siger
til Menighederne! Den, som sejrer, ham vil jeg give af den skjulte
Manna, og jeg vil give ham en hvid Sten og på Stenen et nyt Navn
skrevet, som ingen kender, uden den, der får det.

<span id="an_2:18">2:18</span> Og skriv til Menighedens Engel i
Thyatira: Dette siger Guds Søn, der har Øjne som Ildslue, og hvis Fødder
ere som skinnende Malm:

<span id="an_2:19">2:19</span> Jeg kender dine Gerninger og din
Kærlighed og Tro og Tjeneste og Udholdenhed, ja, dine Gerninger, de
sidste flere end de første.

<span id="an_2:20">2:20</span> Men jeg har imod dig, at du finder dig i
Kvinden Jesabel, som kalder sig selv en Profetinde og lærer og forfører
mine Tjenere til at bedrive Utugt og spise Afgudsofferkød.

<span id="an_2:21">2:21</span> Og jeg har givet hende Tid til at omvende
sig, men hun vil ikke omvende sig fra sin Utugt.

<span id="an_2:22">2:22</span> Se, jeg kaster hende på Sygelejet og
hendes Bolere i stor Trængsel, dersom de ikke omvende sig fra deres
Gerninger.

<span id="an_2:23">2:23</span> Og hendes Børn vil jeg slå med Død, og
alle Menighederne skulle kende, at jeg er den, som ransager Nyrer og
Hjerter; og jeg vil give eder, hver efter eders Gerninger.

<span id="an_2:24">2:24</span> Men til eder, de øvrige, som ere i
Thyatira, så mange som ikke have denne Lære, fordi de ikke kende Satans
Dybder, som de kalde det, til eder siger jeg: Jeg lægger ingen anden
Byrde på eder.

<span id="an_2:25">2:25</span> Kun skulle I holde fast ved det, I have,
indtil jeg kommer.

<span id="an_2:26">2:26</span> Og den, som sejrer, og som indtil Enden
tager Vare på mine Gerninger, ham vil jeg give Mag over Hedningerne;

<span id="an_2:27">2:27</span> og med en Jernstav skal han vogte dem,
ligesom Lerkar sønderknuses, ligesom også jeg har modtaget det af min
Fader;

<span id="an_2:28">2:28</span> og jeg vil give ham Morgenstjernen.

<span id="an_2:29">2:29</span> Den, som har Øre, høre, hvad Ånden siger
til Menighederne!

<span id="an_3:1">3:1</span> Og skriv til Menighedens Engel i Sardes:
Dette siger han, som har de syv Guds Ånder og de syv Stjerner: Jeg
kender dine Gerninger, at du har Ord for at leve og er dog død.

<span id="an_3:2">3:2</span> Bliv vågen og styrk det øvrige, som ellers
vilde dø; thi jeg har ikke fundet dine Gerninger fuldkommede for min
Gud.

<span id="an_3:3">3:3</span> Kom derfor i Hu, hvorledes du modtog og
hørte, og bevar det og omvend dig! Dersom du altså ikke våger, skal jeg
komme som en Tyv, og du skal ikke vide, i hvilken Time jeg kommer over
dig.

<span id="an_3:4">3:4</span> Dog har du i Sardes nogle få Personer, som
ikke have besmittet deres Blæder; de skulle vandre med mig i hvide
Klæder, thi de ere værdige dertil.

<span id="an_3:5">3:5</span> Den, som sejrer, han skal således iføres
hvide Klæder, og jeg vil ikke udslette hans Navn af Livets Bog, og jeg
vil bekende hans Navn for min Fader og for hans Engle.

<span id="an_3:6">3:6</span> Den, som har Øre, høre, hvad Ånden siger
til Menighederne!

<span id="an_3:7">3:7</span> Og skriv til Menighedens Engel i
Filadelfia: Dette siger den hellige, den sanddru, han, som har Davids
Nøgle, han, som lukker op, så ingen lukker i, og lukker i, så ingen
lukker op:

<span id="an_3:8">3:8</span> Jeg kender dine Gerninger. Se, jeg bar
givet dig, at der foran dig er en åbnet Dør, som ingen kan lukke; thi du
har kun liden Kraft, og dog har du bevaret mit Ord og ikke fornægtet mit
Navn.

<span id="an_3:9">3:9</span> Se, jeg lader komme nøgle af Satans
Synagoge, som kalde sig selv Jøder og ikke ere det, men lyve. Se, jeg
vil gøre, at de skulle komme og tilbede for dine Fødder og kende, at jeg
har fattet Kærlighed til dig

<span id="an_3:10">3:10</span> Efterdi du har bevaret mit Ord om
Udholdenheden, vil også jeg bevare dig ud af Fristelsens Stund, som skal
komme over hele Jorderige for at friste dem, som bo på Jorden.

<span id="an_3:11">3:11</span> Jeg kommer snart! Hold fast ved det, du
har, for at ingen skal tage din Krone.

<span id="an_3:12">3:12</span> Den, som sejrer, ham vil jeg gøre til en
Søjle i min Guds Tempel, og han skal ikke mere gå ud derfra; og jeg vil
skrive på ham min Guds Navn og min Guds Stads Navn, det nye Jerusalem,
der kommer ned fra Himmelen fra min Gud, og mit nye Navn.

<span id="an_3:13">3:13</span> Den, som har Øre, høre, hvad Ånden siger
til Menighederne!

<span id="an_3:14">3:14</span> Og skriv til Menighedens Engel i
Laodikea: Dette siger han, som er Amen, det troværdige og sanddru Vidne,
Guds Skabnings Begyndelse:

<span id="an_3:15">3:15</span> Jeg kender dine Gerninger, at du hverken
er kold eller varm; gid du var kold eller varm!

<span id="an_3:16">3:16</span> Derfor, efterdi du er lunken og 'hverken
varm eller kold, vil jeg udspy dig af min Mund;

<span id="an_3:17">3:17</span> fordi du siger: Jeg er rig og har vundet
Rigdom og fattes intet; og du ved ikke, at du er den elendige og
jammerlige og fattige og blinde og nøgne.

<span id="an_3:18">3:18</span> Jeg råder dig, at du af mig køber Guld,
lutret i Ilden, for at du kan blive rig, og hvide Klæder, for at du kan
klæde dig dermed, og din Nøgenheds Skam ikke skal blottes, og Øjensalve
til at salve dine Øjne med, for at du kan se.

<span id="an_3:19">3:19</span> Alle dem, jeg elsker, dem revser og
tugter jeg; vær derfor nidkær og omvend dig!

<span id="an_3:20">3:20</span> Se, jeg står før Døren og banker; dersom
nøgen hører min Røst og åbner Døren, vil jeg gå ind til ham og holde
Nadver med ham, og han med mig.

<span id="an_3:21">3:21</span> Den, som sejrer, ham vil jeg give at tage
Sæde hos mig på min Trone, ligesom jeg har sejret og har taget Sæde hos
min Fader på hans Trone.

<span id="an_3:22">3:22</span> Den, som har Øre, høre, hvad Ånden siger
til Menighederne!

<span id="an_4:1">4:1</span> Derefter så jeg, og se, der var en Dør
åbnet i Himmelen, og den første Røst, hvilken jeg havde hørt som af en
Basun, der talte med mig, sagde: Stig herop, og jeg vil vise dig, hvad
der skal ske herefter.

<span id="an_4:2">4:2</span> Straks henryktes jeg i Ånden; og se, en
Trone stod i Himmelen, og en sad på Tronen,

<span id="an_4:3">4:3</span> og den siddende var at se til ligesom
Jaspissten og Sarder, og der var en Regnbue omkring Tronen, at se til
ligesom Smaragd.

<span id="an_4:4">4:4</span> Og omkring Tronen var der fire og tyve
Troner, og på Tronerne sad der fire og tyve Ældste, iførte hvide Klæder
og med Guldkranse på deres Hoveder.

<span id="an_4:5">4:5</span> Og fra Tronen udgår der Lyn og Røster og
Tordener, og syv Ildfakler brænde foran Tronen, hvilke ere de syv Guds
Ånder.

<span id="an_4:6">4:6</span> Og foran Tronen er der som et Glarhav,
ligesom Krystal, og midt for Tronen og rundt om Tronen fire levende
Væsener, fulde af Øjne fortil og bagtil.

<span id="an_4:7">4:7</span> Og det første Væsen ligner en Løve; og det
andet Væsen ligner en Okse; og det tredje Væsen har Ansigt som et
Menneske; og det fjerde Væsen ligner en flyvende Ørn.

<span id="an_4:8">4:8</span> Og de fire Væsener have hvert især seks
Vinger, rundt om og indadtil ere de fulde af Øjne; og uden Ophør sige de
Dag og Nat: Hellig, hellig, hellig er Herren, Gud, den Almægtige, han,
som var, og som er, og som kommer!

<span id="an_4:9">4:9</span> Og når Væsenerne give Ære og Pris og Tak
til ham, som sidder på Tronen, ham, som lever i Evighedernes Evigheder,

<span id="an_4:10">4:10</span> da falde de fire og tyve Ældste ned for
ham, som sidder på Tronen, og tilbede ham, som lever i Evighedernes
Evigheder, og lægge deres Kranse ned for Tronen og sige:

<span id="an_4:11">4:11</span> Værdig er du, vor Herre og Gud, til at få
Prisen og Æren og Magten; thi du har skabt alle Ting, og på Grund af din
Villie vare de, og bleve de skabte.

<span id="an_5:1">5:1</span> Og jeg så i hans højre Hånd, som sad på
Tronen, en Bog, beskreven indeni og udenpå, forseglet med syv Segl.

<span id="an_5:2">5:2</span> Og jeg så en vældig Engel, som udråbte med
høj Røst: Hvem er værdig til at åbne Bogen og bryde dens Segl?

<span id="an_5:3">5:3</span> Og ingen i Himmelen, ej heller på Jorden,
ej heller under Jorden, formåede at åbne Bogen eller at se i den.

<span id="an_5:4">5:4</span> Og jeg græd såre, fordi ingen fandtes
værdig til at åbne Bogen eller at se i den.

<span id="an_5:5">5:5</span> Og en af de Ældste sagde til mig: Græd
ikke! se, sejret har Løven af Judas Stamme, Davids Rodskud, så han kan
åbne Bogen og dens syv Segl.

<span id="an_5:6">5:6</span> Og jeg så, midt imellem Tronen med de fire
Væsener og de Ældste stod et Lam, ligesom slagtet: det havde syv Horn og
syv Øjne, hvilke ere de syv Guds Ånder, som ere udsendte til hele
Jorden.

<span id="an_5:7">5:7</span> Og det kom og tog Bogen af hans højre Hånd,
som sad på Tronen.

<span id="an_5:8">5:8</span> Og da det tog Bogen, faldt de fire Væsener
og de fire og tyve Ældste ned for Lammet, holdende hver sin Harpe og
Guldskåle fyldte med Røgelse, som er de helliges Bønner.

<span id="an_5:9">5:9</span> Og de sang en ny Sang og sagde: Du er
værdig til at tage Bogen og åbne dens Segl, fordi du blev slagtet og med
dit Blod købte til Gud Mennesker af alle Stammer og Tungemål og Folk og
Folkeslag,

<span id="an_5:10">5:10</span> og du har gjort dem for vor Gud til et
Kongerige og til Præster, og de skulle være Konger på Jorden.

<span id="an_5:11">5:11</span> Og jeg så, og jeg hørte rundt om Tronen
og Væsenerne og de Ældste en Røst af mange Engle, og deres Tal var
Titusinder Gange Titusinder, og Tusinder Gange Tusinder,

<span id="an_5:12">5:12</span> og de sagde med høj Røst: Værdigt er
Lammet, det slagtede, til at få Kraften og Rigdom og Visdom og Styrke og
Ære og Pris og Velsignelse!

<span id="an_5:13">5:13</span> Og hver Skabning, som er i Himmelen og på
Jorden og under Jorden og på Havet, ja, alt, hvad der er i dem, hørte
jeg sige: Ham, som sidder på Tronen, og Lammet tilhører Velsignelsen og
Æren og Prisen og Magten i Evighedernes Evigheder!

<span id="an_5:14">5:14</span> Og de fire Væsener sagde: Amen! Og de
Ældste faldt ned og tilbade.

<span id="an_6:1">6:1</span> Og jeg så, da Lammet åbnede et af de syv
Segl, og jeg hørte et af de fire Væsener sige som en Tordens Røst: Kom!

<span id="an_6:2">6:2</span> Og jeg så, og se en hvid Hest, og han, som
sad på den, havde en Bue; og der blev givet ham en Krone, og han drog ud
sejrende og til Sejer.

<span id="an_6:3">6:3</span> Og da det åbnede det andet Segl, hørte jeg
det andet Væsen sige: Kom!

<span id="an_6:4">6:4</span> Og der udgik en anden Hest, som var rød; og
ham, som sad på den, blev det givet at tage Freden bort fra Jorden, og
at de skulde myrde hverandre; og der blev givet ham et stort Sværd.

<span id="an_6:5">6:5</span> Og da det åbnede det tredje Segl, hørte jeg
det tredje Væsen sige: Kom! Og jeg så, og se en sort Hest, og han, der
sad på den, havde en Vægt i sin Hånd.

<span id="an_6:6">6:6</span> Og jeg hørte ligesom en Røst midt iblandt
de fire Væsener, som sagde: Et Mål Hvede for en Denar og tre Mål Byg for
en Denar; og Olien og Vinen skal du ikke gøre Skade.

<span id="an_6:7">6:7</span> Og da det åbnede det fjerde Segl, hørte jeg
en Røst af det fjerde Væsen sige: Kom!

<span id="an_6:8">6:8</span> Og jeg så, og se en grøngul Hest, og han,
som sad på den, hans Navn var Døden, og Dødsriget fulgte med ham; og der
blev givet dem Magt over Fjerdedelen af Jorden til at ihjelslå med Sværd
og med Hunger og med Pest og ved Jordens vilde Dyr.

<span id="an_6:9">6:9</span> Og da det åbnede det femte Segl, så jeg
under Alteret deres Sjæle, som vare myrdede for Guds Ords Skyld og for
det Vidnesbyrds Skyld, som de havde.

<span id="an_6:10">6:10</span> Og de råbte med høj Røst og sagde: Hvor
længe, Herre, du hellige og sanddru! undlader du at dømme og hævne vort
Blod på dem, som bo på Jorden?

<span id="an_6:11">6:11</span> Og der blev givet dem hver især en lang,
hvid Klædning, og der blev sagt til dem, at de skulde hvile endnu en
liden Tid, indtil også Tallet på deres Medtjenere og deres Brødre blev
fuldt, hvilke skulde ihjelslås ligesom de.

<span id="an_6:12">6:12</span> Og jeg så, da det åbnede det sjette Segl,
da skete der et stort Jordskælv, og Solen blev sort som en Hårsæk, og
Månen blev helt som Blod.

<span id="an_6:13">6:13</span> Og Himmelens Stjerner faldt ned på
Jorden, ligesom et Figentræ nedkaster sine umodne Figen, når det rystes
af et stærkt Vejr.

<span id="an_6:14">6:14</span> Og Himmelen veg bort, lig en Bog, der
sammenrulles, og hvert Bjerg og hver Ø flyttedes fra deres Steder.

<span id="an_6:15">6:15</span> Og Kongerne på Jorden og Stormændene og
Krigsøverstene og de rige og de vældige og hver Træl og fri skjulte sig
i Hulerne og i Bjergenes Kløfter,

<span id="an_6:16">6:16</span> og de sagde til Bjergene og Klipperne:
Falder over os og skjuler os for Hans Åsyn, som sidder på Tronen, og for
Lammets Vrede!

<span id="an_6:17">6:17</span> Thi deres Vredes støre Dag er kommen; og
hvem kan bestå?

<span id="an_7:1">7:1</span> Og derefter så jeg fire Engle stå på
Jordens fire Hjørner; de holdt ordens fire Vinde; for at ingen Vind
skulde blæse over Jorden, ej heller over Havet, ej heller over noget
Træ.

<span id="an_7:2">7:2</span> Og jeg så en anden Engel stige op fra
Solens Opgang med den levende Guds Segl; og han råbte med høj Røst til
de fire Engle, hvem det var givet at skade Jorden og Havet, og sagde:

<span id="an_7:3">7:3</span> Skader ikke Jorden, ej heller Havet, ej
heller Træerne, førend vi have beseglet vor Guds Tjenere på deres
Pander.

<span id="an_7:4">7:4</span> Og jeg hørte Tallet på de beseglede,
hundrede og fire og fyrretyve Tusinde beseglede af alle Israels Børns
Stammer:

<span id="an_7:5">7:5</span> af Judas Stamme tolv Tusinde beseglede, af
Rubens Stamme tolv Tusinde, af Gads Stamme tolv Tusinde,

<span id="an_7:6">7:6</span> af Asers Stamme tolv Tusinde, af Nafthalis
Stamme tolv Tusinde, af Manasses Stamme tolv Tusinde,

<span id="an_7:7">7:7</span> af Simeons Stamme tolv Tusinde, af Levis
Stamme tolv Tusinde, af Issakars Stamme tolv Tusinde

<span id="an_7:8">7:8</span> af Sebulons Stamme tolv Tusinde, af Josefs
Stamme tolv Tusinde og af Benjamins Stamme tolv Tusinde beseglede.

<span id="an_7:9">7:9</span> Derefter så jeg, og se en stor Skare, som
ingen kunde tælle, af alle Folkeslag og Stammer og Folk og Tungemål, som
stod for Tronen og for Lammet, iførte lange, hvide Klæder og med
Palmegrene i deres Hænder;

<span id="an_7:10">7:10</span> og de råbte med høj Røst og sagde:
Frelsen tilhører vor Gud, som sidder på Tronen, og Lammet!

<span id="an_7:11">7:11</span> Og alle Englene stode rundt om Tronen og
om de Ældste og om de fire Væsener og faldt ned for Tronen på deres
Ansigt og tilbade Gud og sagde:

<span id="an_7:12">7:12</span> Amen! Velsignelsen og Prisen og Visdommen
og Taksigelsen og Æren og Kraften og Styrken tilhører vor Gud i
Evighedernes Evigheder! Amen.

<span id="an_7:13">7:13</span> Og en af de Ældste tog til Orde og sagde
til mig: Disse, som ere iførte de lange, hvide Klæder, hvem ere de? og
hvorfra ere de komne?

<span id="an_7:14">7:14</span> Og jeg sagde til ham: Min Herre! du ved
det. Og han sagde til mig: Det er dem, som komme ud af den store
Trængsel, og de have tvættet deres Klæder og gjort dem hvide i Lammets
Blod.

<span id="an_7:15">7:15</span> Derfor ere de foran Guds Trone og tjene
ham Dag og Nat i hans Tempel; og han, som sidder på Tronen, skal opslå
sit Telt over dem.

<span id="an_7:16">7:16</span> De skulle ikke hungre mere, ej heller
tørste mere, ej heller skal Solen eller nogen Hede falde på dem.

<span id="an_7:17">7:17</span> Thi Lammet, som er midt for Tronen, skal
vogte dem og lede dem til Livets Vandkilder; og Gud skal aftørre hver
Tåre af deres Øjne.

<span id="an_8:1">8:1</span> Og da det åbnede det syvende Segl, blev der
Tavshed i Himmelen omtrent en halv Time.

<span id="an_8:2">8:2</span> Og jeg så de syv Engle, som stå for Guds
Åsyn; og der blev givet dem syv Basuner.

<span id="an_8:3">8:3</span> Og en anden Engel kom og stillede sig ved
Alteret med et Guldrøgelsekar, og der blev givet ham megen Røgelse, for
at han skulde føje den til alle de helliges Bønner på Guldalteret foran
Tronen.

<span id="an_8:4">8:4</span> Og Røgen af Røgelsen steg op, med de
helliges Bønner, fra Engelens Hånd før Guds Åsyn.

<span id="an_8:5">8:5</span> Og Engelen tog Røgelsekarret og fyldte det
med Ild fra Alteret og kastede den på Jorden; og der kom Torden og
Røster og Lyn og Jordskælv.

<span id="an_8:6">8:6</span> Og de syv Engle, som havde de syv Basuner,
gjorde sig rede til at basune.

<span id="an_8:7">8:7</span> Og den første basunede, og der kom Hagl og
Ild, blandet med Blød, og blev kastet på Jorden; og Tredjedelen af
Jorden blev opbrændt, og alt grønt Græs opbrændtes.

<span id="an_8:8">8:8</span> Og den anden 'Engel basunede, og det var,
som et stort brændende Bjerg blev kastet i Havet; og Tredjedelen af
Havet blev til Blod.

<span id="an_8:9">8:9</span> Og Tredjedelen af de Skabninger i Havet,
som havde Liv, døde; og Tredjedelen af Skibene blev ødelagt.

<span id="an_8:10">8:10</span> Og den tredje Engel basunede, og fra
Himmelen faldt der en stor Stjerne, brændende som en Fakkel, og den
faldt på Tredjedelen al Floderne og på Vandkilderne.

<span id="an_8:11">8:11</span> Og Stjernens Navn kaldes Malurt; og
Tredjedelen af Vandene blev til Malurt, og mange af Menneskene døde af
Vandene, fordi de vare blevne beske.

<span id="an_8:12">8:12</span> Og den fjerde Engel basunede, og
Tredjedelen af Solen og Tredjedelen af Månen og Tredjedelen af
Stjernerne blev ramt, så at Tredjedelen af dem blev formørket, og Dagen
mistede Tredjedelen af sit Lys og Natten ligeså.

<span id="an_8:13">8:13</span> Og jeg så, og jeg hørte en Ørn flyve midt
oppe under Himmelen og sige med høj Røst: Ve, ve, ve dem, som bo på
Jorden, for de øvrige Basunrøster fra de tre Engle, som skulle basune.

<span id="an_9:1">9:1</span> Og den femte Engel basusnede, og jeg så en
Stjerne, som var falden ned fra Himmelen på Jorden, og Nøglen til
Afgrundens Brønd blev given den.

<span id="an_9:2">9:2</span> Og den åbnede Afgrundens Brønd, og en Røg
steg op af Brønden, lig Røgen af en stor Ovn; og Solen og Luften blev
formørket af Røgen fra Brønden.

<span id="an_9:3">9:3</span> Og fra Røgen udgik der Græshopper over
Jorden, og der blev givet dem Magt, som Jordens Skorpioner have Magt.

<span id="an_9:4">9:4</span> Og der blev sagt til dem, at de ikke måtte
skade Græsset på Jorden, ej heller noget grønt eller noget Træ, men kun
de Mennesker, som ikke have Guds Segl på deres Pander.

<span id="an_9:5">9:5</span> Og det blev dem givet ikke at dræbe dem,
men at pine dem i fem Måneder; og Pinen, de voldte, var som Pinen af en
Skorpion, når den stikker et Menneske.

<span id="an_9:6">9:6</span> Og i de Dage skulle Menneskene søge Døden
og ikke finde den, og attrå at dø, og Døden flyr fra dem.

<span id="an_9:7">9:7</span> Og Græshoppeskikkelserne lignede Heste,
rustede til Krig, og på deres Hoveder var der som Kroner, der lignede
Guld, og deres Ansigter vare som Menneskers Ansigter,

<span id="an_9:8">9:8</span> og de havde Hår som Kvinders Hår, og deres
Tænder vare som Løvers,

<span id="an_9:9">9:9</span> og de havde Pansere som Jernpansere; og
Lyden af deres Vinger var som Lyd af Stridsvogne, når mange Heste fare
ud til Kamp.

<span id="an_9:10">9:10</span> Og de have Haler, som ligne Skorpioners,
og Brodde, og i deres Haler ligger deres Magt til at skade Menneskene i
fem Måneder.

<span id="an_9:11">9:11</span> De have Afgrundens Engel til Konge over
sig; hans Navn er på Hebraisk Abaddon, og på Græsk har han Navnet
Apollyon.

<span id="an_9:12">9:12</span> Det første Ve er til Ende; se, der kommer
endnu to Veer derefter.

<span id="an_9:13">9:13</span> Og den sjette Engel basunede, og jeg
hørte en Røst fra de fire Horn på Guldalteret, som står for Guds Åsyn,

<span id="an_9:14">9:14</span> sige til den sjette Engel, der havde
Basunen: Løs de fire Engle, som ere bundne ved den store Flod Eufrat.

<span id="an_9:15">9:15</span> Og de fire Engle bleve løste, som til den
Time og Dag og Måned og År vare rede til at ihjelslå Tredjedelen af
Menneskene.

<span id="an_9:16">9:16</span> Og Tallet på Rytterhærene var to Gange
Titusinde Gange Titusinde; jeg hørte deres Tal.

<span id="an_9:17">9:17</span> Og således så jeg Hestene i Synet og dem,
som sade derpå, hvilke havde ildrøde og sorteblå og svovlgule Pansere;
og Hestenes Hoveder vare som Løvers Hoveder, og af deres Munde udgik Ild
og Røg og Svovl.

<span id="an_9:18">9:18</span> Af disse tre Plager, af Ilden og Røgen og
Svovlet, som udgik af deres Munde, blev Tredjedelen af Menneskene
ihjelslået.'

<span id="an_9:19">9:19</span> Thi Hestenes Magt er i deres Mund og i
deres Haler; thi deres Haler ligne Slanger, have Hoveder, og med dem
gøre de Skade.

<span id="an_9:20">9:20</span> Og de øvrige Mennesker, som ikke bleve
dræbte i disse Plager, omvendte sig ikke fra deres Hænders Gerninger, så
de lode være at tilbede de onde Ånder og Afgudsbillederne af Guld og
Sølv og Kobber og Sten og Træ, som hverken kunne se eller høre eller gå;

<span id="an_9:21">9:21</span> og de omvendte sig ikke fra deres Myrden
eller fra deres Trolddom eller fra deres Utugt eller fra deres Tyveri.

<span id="an_10:1">10:1</span> Og jeg så en anden vældige Engel komme
ned fra Himmelen, svøbt i en Sky, og Regnbuen var på hans Hoved, og hans
Ansigt var som Solen og hans Fødder som Ildsøjler,

<span id="an_10:2">10:2</span> og han havde i sin Hånd en lille åbnet
Bog. Og han satte sin højre Fod på Havet og den venstre på Jorden.

<span id="an_10:3">10:3</span> Og han råbte med høj Røst, som en Løve
brøler; og da han havde råbt, lode de syv Tordener deres Røster høre.

<span id="an_10:4">10:4</span> Og da de syv Tordener havde talt, vilde
jeg til at skrive; og jeg hørte en Røst fra Himmelen, som sagde:
Forsegl, hvad de syv Tordener talte, og nedskriv det ikke!

<span id="an_10:5">10:5</span> Og Engelen, som jeg så stå på Havet og på
Jorden, opløftede sin højre Hånd imod Himmelen

<span id="an_10:6">10:6</span> og svor ved ham, som lever i Evighedernes
Evigheder, som bar skabt Himmelen, og hvad deri er, og Jorden, og hvad
derpå er, og Havet, og hvad deri er, at der ikke mere skal gives Tid;

<span id="an_10:7">10:7</span> men i de Dage, da den syvende Engels Røst
lyder, når han skal til at basune, da er Guds skjulte Råd fuldbyrdet
således, som han har forkyndt sine Tjenere Profeterne.

<span id="an_10:8">10:8</span> Og den Røst, som jeg havde hørt fra
Himmelen, talte atter med mig og sagde: Gå hen, tag den lille åbnede
Bog, som er i den Engels Hånd, der står på Havet og på Jorden.

<span id="an_10:9">10:9</span> Og jeg gik hen til Engelen og sagde til
ham, at han skulde give mig den lille Bog. Og han sagde til mig; Tag og
nedsvælg den! og den vil volde Smerte i din Bug, men i din Mund vil den
være sød som Honning.

<span id="an_10:10">10:10</span> Og jeg tog den lille Bog af Engelens
Hånd og nedsvælgede den; og den var i min Mund sød som Honning, men da
jeg havde nedsvælget den, følte jeg Smerte i min Bug.

<span id="an_10:11">10:11</span> Og man sagde til mig: Du bør igen
profetere om mange Folk og Folkeslag og Tungemål og Konger.

<span id="an_11:1">11:1</span> Og der blev givet mig et Rør ligesom en
Målestok, med de Ord: Stå op og mål Guds Tempel og Alteret og dem, som
tilbede deri.

<span id="an_11:2">11:2</span> Men Forgården uden for Templet, lad den
ude og mål den ikke, thi den er given til Folkeslagene; og de skulle
nedtræde den hellige Stad i to og fyrretyve Måneder.

<span id="an_11:3">11:3</span> Og jeg vil give mine tvende Vidner, at de
skulle profetere eet Tusinde, to Hundrede og tresindstyve Dage, klædte i
Sække.

<span id="an_11:4">11:4</span> Disse ere de tvende Olietræer og de
tvende Lysestager, som stå for Jordens Herre.

<span id="an_11:5">11:5</span> Og dersom nogen vil gøre dem Skade, udgår
der Ild af deres Mund og fortærer deres Fjender; og dersom nogen vil
gøre dem Skade, bør han således ihjelslås.

<span id="an_11:6">11:6</span> Disse have Magt til at lukke Himmelen, så
at der ingen Regn skal falde i deres Profetis Dage; og de have Magt over
Vandene til at forvandle dem til Blod og til at slå Jorden med al Slags
Plage, så ofte de ville.

<span id="an_11:7">11:7</span> Og når de få fuldendt deres Vidnesbyrd,
skal Dyret, som stiger op af Afgrunden, føre Krig imod dem og overvinde
dem og ihjelslå dem.

<span id="an_11:8">11:8</span> Og deres Lig skal ligge på Gaden i den
store Stad, som i åndelig Forstand kaldes Sodoma og Ægypten, der, hvor
også deres Herre blev korsfæstet.

<span id="an_11:9">11:9</span> Og Mennesker af alle Folk og Stammer og
Tungemål og Folkeslag skulle se på deres Lig i tre og en halv Dag og
ikke tilstede, at deres Lig lægges i Grav.

<span id="an_11:10">11:10</span> Og de, som bo på Jorden, glæde sig over
dem og fryde sig; og de sende hverandre Gaver, fordi disse to Profeter
vare til Plage for dem, som bo på Jorden.

<span id="an_11:11">11:11</span> Og efter de tre og en halv Dags Førløb
kom der Livs Ånde fra Gud i dem; og de støde på deres Fødder, og stor
Frygt faldt på dem, som så dem.

<span id="an_11:12">11:12</span> Og de hørte en høj Røst fra Himmelen,
som sagde til dem: Stiger herop! Og de stege op til Himmelen i Skyen, og
deres Fjender så derpå.

<span id="an_11:13">11:13</span> Og i samme Stund skete der et stort
Jordskælv, og Tiendedelen af Staden faldt, og syv Tusinde Personer bleve
dræbte i Jordskælvet; og de andre bleve forfærdede og gave Himmelens Gud
Ære.

<span id="an_11:14">11:14</span> Det andet Veer til Ende; se, det tredje
Ve kommer snart.

<span id="an_11:15">11:15</span> Og den syvende Engel basunede, og der
hørtes høje Røster i Himmelen, som sagde: Herredømmet over Verden er
blevet vor Herres og hans Salvedes, og han skal være Konge i
Evighedernes Evigheder.

<span id="an_11:16">11:16</span> Og de fire og tyve Ældste, som sidde
for Guds Åsyn på deres Troner, faldt ned på deres Ansigter og tilbade
Gud og sagde:

<span id="an_11:17">11:17</span> Vi takke dig, Herre Gud almægtige, du,
som er, og som var, fordi du har taget din store Magt og tiltrådt dit
Kongedømme,

<span id="an_11:18">11:18</span> og Folkeslagene vrededes, og din Vrede
kom og Tiden til, at de døde skulle dømmes, og til at give Lønnen til
dine Tjenere, Profeterne, og de hellige og dem, som frygte dit Navn, de
små og de store, og til at ødelægge dem, som lægge Jorden øde.

<span id="an_11:19">11:19</span> Og Guds Tempel i Himmelen blev åbnet,
og hans Pagts Ark kom til Syne i hans Tempel, og der kom Lyn og Røster
og Tordener og Jordskælv og stærk Hagl.

<span id="an_12:1">12:1</span> Og et stort Tegn blev set i Himmelen: en
Kvinde, iklædt Solen og med Månen under sine Fødder og en Krans af tolv
Stjerner på sit Hoved.

<span id="an_12:2">12:2</span> Og hun var frugtsommelig og skreg i
Barnsnød, under Fødselsveer.

<span id="an_12:3">12:3</span> Og et andet Tegn blev set i Himmelen, og
se, der var en stor, ildrød Drage, som havde syv Hoveder og ti Horn og
på sine Hoveder syv Kroner.

<span id="an_12:4">12:4</span> Og dens Hale drog Tredjedelen af
Himmelens Stjerner med sig og kastede dem på Jorden. Og Dragen stod
foran Kvinden, som skulde føde, for at sluge hendes Barn, når hun havde
født det.

<span id="an_12:5">12:5</span> Og hun fødte et Drengebarn, som skal
vogte alle Folkeslagene med en Jernstav; og hendes Barn blev bortrykket
til Gud og til hans Trone.

<span id="an_12:6">12:6</span> Og Kvinden flyede ud i Ørkenen,hvor hun
har et Sted beredt fra Gud, for at man skal ernære hende der eet
Tusinde, to Hundrede og tresindstyve Dage.

<span id="an_12:7">12:7</span> Og der blev en Kamp i Himmelen: Mikael og
hans Engle gave sig til at kæmpe imod Dragen, og Dragen kæmpede og dens
Engle.

<span id="an_12:8">12:8</span> Men de magtede det ikke, og deres Sted
fandtes ikke mere i Himmelen.

<span id="an_12:9">12:9</span> Og den store Drage blev nedstyrtet; den
gamle Slange, som kaldes Djævelen og Satan, som forfører den hele
Verden, blev nedstyrtet på Jorden, og hans Engle bleve nedstyrtede med
ham.

<span id="an_12:10">12:10</span> Og jeg hørte en høj Røst i Himmelen
sige: Nu er Frelsen og Kraften og Riget blevet vor Guds, og Magten hans
Salvedes; thi nedstyrtet er vore Brødres Anklager, som anklagede dem for
vor Gud Dag og Nat.

<span id="an_12:11">12:11</span> Og de have overvundet ham i Kraft af
Lammets Blod og i Kraft af deres Vidnesbyrds Ord; og de elskede ikke
deres Liv, lige til Døden.

<span id="an_12:12">12:12</span> Derfor, fryder eder, I Himle, og I, som
bo i dem! Ve Jorden og Havet! thi Djævelen er nedstegen til eder og har
stor Vrede, fordi han ved, at han kun har liden Tid.

<span id="an_12:13">12:13</span> Og da Dragen så, at den var styrtet til
Jorden, forfulgte den Kvinden, som havde født Drengebarnet.

<span id="an_12:14">12:14</span> Og den store Ørns tvende Vinger bleve
givne Kvinden, for at hun skulde flyve til Ørkenen, til sit Sted, der
hvor hun næres en Tid og Tider og en halv Tid, borte fra Slangen.

<span id="an_12:15">12:15</span> Og Slangen spyede Vand som en Flod ud
af sin Mund efter Kvinden for at bortskylle hende med Floden.

<span id="an_12:16">12:16</span> Og Jorden kom Kvinden til Hjælp; og
Jorden åbnede sin Mund og opslugte Floden, som Dragen havde udspyet af
sin Mund.

<span id="an_12:17">12:17</span> Og Dragen vrededes på Kvinden og gik
bort for at føre Krig imod de øvrige af hendes Sæd, dem, som holde Guds
Bud og have Jesu Vidnesbyrd.

<span id="an_13:1">13:1</span> Og jeg stod på Sandet ved Havet. Og jeg
så et Dyr stige op af Havet, som havde ti Horn og syv Hoveder, og på
sine Horn ti Kroner, og på sine Hoveder Bespottelsens Navne.

<span id="an_13:2">13:2</span> Og Dyret, som jeg så, var ligt en Panter,
og dets Fødder som en Bjørns, og dets Mund som en Løves Mund; og Dragen
gav det sin Kraft og sin Trone og stor Magt.

<span id="an_13:3">13:3</span> Og jeg så et af dets Hoveder ligesom
såret til Døden, og dets dødelige Sår blev lægt, og al Jorden fulgte
undrende efter Dyret.

<span id="an_13:4">13:4</span> Og de tilbade Dragen, fordi den havde
givet Dyret Magten; og de tilbade Dyret og sagde: Hvem er Dyret lig?
hvem mægter at kæmpe imod det?

<span id="an_13:5">13:5</span> Og der blev givet det en Mund til at tale
store Ord og Bespottelser, og der blev givet det Magt til at virke i to
og fyrretyve Måneder.

<span id="an_13:6">13:6</span> Og det åbnede sin Mund til Bespottelser
imod Gud, til at bespotte hans Navn og hans Telt, dem, som bo i
Himmelen.

<span id="an_13:7">13:7</span> Og der blev givet det at føre Krig imod
de hellige og at overvinde dem; og der blev givet det Magt over hver
Stamme og Folk og Tungemål og Folkeslag.

<span id="an_13:8">13:8</span> Og alle, som bo på Jorden, skulle tilbede
ham, enhver, hvis Navn ikke fra Verdens Grundlæggelse er skrevet i
Lammets, det slagtedes, Livets Bog.

<span id="an_13:9">13:9</span> Dersom nogen har Øre, han høre!

<span id="an_13:10">13:10</span> Dersom nogen fører andre i Fængsel, han
kommer selv i Fængsel; dersom nogen dræber med Sværd, han skal dræbes
med Sværd. Her gælder det de helliges Udholdenhed og Tro.

<span id="an_13:11">13:11</span> Og jeg så et andet Dyr stige op af
Jorden, og det havde to Horn ligesom et Lam og talte som en Drage.

<span id="an_13:12">13:12</span> Og det udøver hele det første Dyrs Magt
for dets Åsyn og får Jorden og dem, som bo derpå, til at tilbede det
første dyr, hvis dødelige Sår blev lægt.

<span id="an_13:13">13:13</span> Og det gør store Tegn, så at det endog
får Ild til. at falde ned fra Himmelen på Jorden for Menneskenes Åsyn.

<span id="an_13:14">13:14</span> Og det forfører dem, som bo på Jorden,
for de Tegns Skyld, som det blev givet det at gøre for Dyrets Åsyn, og
siger til dem, som bo på Jorden, at de skulle gøre et Billede af Dyret,
ham, som har Sværdhugget og kom til Live.

<span id="an_13:15">13:15</span> Og det fik Magt til at give Dyrets
Billede Ånd, så at Dyrets Billede endog kunde tale og gøre, at alle de,
der ikke vilde tilbede Dyrets Billede, skulde ihjelslås.

<span id="an_13:16">13:16</span> Og det får alle, både små og støre,
både rige og fattige, både frie og Trælle, til at sætte sig et Mærke på
deres højre Hånd eller på deres Pande,

<span id="an_13:17">13:17</span> for at ingen skal kunne købe eller
sælge uden den, som har Mærket, Dyrets Navn eller dets Navns Tal.

<span id="an_13:18">13:18</span> Her gælder det Visdom! Den, som har
Forstand, udregne Dyrets Tal; thi det er et Menneskes Tal, og dets Tal
er 666.

<span id="an_14:1">14:1</span> Og jeg så, og se, Lammet stod på Zions
Bjerg, og med det hundrede og fire og fyrretyve Tusinde, som havde dets
Navn og dets Faders Navn skrevet på deres Pander.

<span id="an_14:2">14:2</span> Og jeg hørte en Lyd fra Himmelen som en
Lyd af mange Vande og som en Lyd af stærk Torden, og den Lyd, jeg hørte,
var som at Harpespillere, der spillede på deres Harper.

<span id="an_14:3">14:3</span> Og de sang en ny Sang for Tronen og for
de fire levende Væsener og de Ældste; og ingen kunde lære den Sang, uden
de hundrede og fire og fyrretyve Tusinde, som ere løskøbte fra Jorden.

<span id="an_14:4">14:4</span> Dette er dem, som ikke have besmittet sig
med Kvinder, thi de ere jomfruelige; dette er dem, som følge Lammet,
hvor det går. Disse ere løskøbte fra Menneskene, en Førstegrøde før Gud
og Lammet,

<span id="an_14:5">14:5</span> og i deres Mund er der ikke fundet Løgn;
thi de ere ulastelige.

<span id="an_14:6">14:6</span> Og jeg så en anden Engel flyve midt oppe
under Himmelen, som havde et evigt Evangelium at forkynde for dem, der
bo på Jorden, og for alle Folkeslag og Stammer og Tungemål og Folk,

<span id="an_14:7">14:7</span> og han sagde med høj Røst: Frygter Gud og
giver ham Ære, thi hans Doms Time er kommen, og tilbeder ham, som har
gjort Himmelen og Jorden og Havet og Vandenes Kilder.

<span id="an_14:8">14:8</span> Og endnu en anden Engel fulgte, som
sagde: Falden, falden er Babylon, den store, som har givet alle
Folkeslagene at drikke af sin Utugts Harmes Vin.

<span id="an_14:9">14:9</span> Og en tredje Engel fulgte dem og sagde
med høj Røst: Dersom nogen tilbeder Dyret og dets Billede og tager Mærke
på sin Pande eller på sin Hånd,

<span id="an_14:10">14:10</span> så skal han drikke af Guds Harmes Vin,
som er iskænket ublandet i hans Vredes Bæger; og han skal pines med Ild
og Svovl for de hellige Engles og for Lammets Åsyn.

<span id="an_14:11">14:11</span> Og deres Pines Røg opstiger i
Evighedernes Evigheder; og de have ikke Hvile Dag og Nat, de, som
tilbede Dyret og dets Billede, og enhver, som tager dets Navns Mærke.

<span id="an_14:12">14:12</span> Her gælder det de helliges Udholdenhed,
de, som bevare Guds Bud og Troen på Jesus.

<span id="an_14:13">14:13</span> Og jeg hørte en Røst fra Himmelen, som
sagde: Skriv: Salige ere de døde, som dø i Herren herefter. Ja, siger
Ånden, de skulle hvile fra deres Møje, thi deres Gerninger følge med
dem.

<span id="an_14:14">14:14</span> Og jeg, så, og se en hvid Sky, og på
Skyen sad der en lig en Menneskesøn med en Guldkrone på sit Hoved og en
skarp Segl i sin Hånd.

<span id="an_14:15">14:15</span> Og en anden Engel gik ud fra Templet og
råbte med høj Røst til ham, som sad på Skyen: Udsend din Segl og høst;
thi Timen til at høste er kommen, fordi Jordens Høst er moden.

<span id="an_14:16">14:16</span> Og han, som sad på Skyen, lod sin Segl
gå over Jorden, og Jorden blev høstet.

<span id="an_14:17">14:17</span> Og en anden Engel gik ud fra Templet i
Himmelen; også han havde en skarp Segl.

<span id="an_14:18">14:18</span> Og fra Alteret gik en anden Engel ud,
som havde Magt over Ilden; og han råbte med høj Røst til den, som havde
den skarpe Segl, og sagde: Udsend din skarpe Segl og afskær Druerne af
Jordens Vintræ; thi dets Druer ere modne.

<span id="an_14:19">14:19</span> Og Engelen lod sin Segl gå hen over
Jorden og afskar Frugten på Jordens Vintræ og kastede den i Guds Harmes
store Persekar.

<span id="an_14:20">14:20</span> Og Persekarret blev trådt uden for
Staden, og der kom Blod ud af Persekarret op til Hestenes Bidsler, så
langt som eet Tusinde og seks Hundrede Stadier.

<span id="an_15:1">15:1</span> Og jeg så et andet Tegn i Himmelen, stort
og vidunderligt: syv Engel som have de syv sidste Plager; thi med disse
er Guds Harme fuldbyrdet.

<span id="an_15:2">15:2</span> Og jeg så som et Glarhav, blandet med
Ild, og dem, som sejrende gik ud af Kampen med Dyret og dets Billede og
dets Navns Tal, stående ved Glarhavet og holdende Guds Harper.

<span id="an_15:3">15:3</span> Og de sang Mose, Guds Tjeners, Sang, og
Lammets Sang, og sagde: Store og vidunderlige ere dine Gerninger, Herre,
Gud, du Almægtige! retfærdige og sande' ere dine Veje, du Folkeslagenes
Konge!

<span id="an_15:4">15:4</span> Hvem skulde ikke frygte dig, Herre! og
prise dit Navn? Thi du alene er hellig; ja, alle Folkeslagene skulle
komme og tilbede for dit Åsyn, fordi dine retfærdige Domme ere blevne
åbenbarede.

<span id="an_15:5">15:5</span> Og derefter så jeg, og Vidnesbyrdets
Tabernakels Tempel i Himmelen blev åbnet,

<span id="an_15:6">15:6</span> og de syv Engle, som havde de syv Plager,
gik ud af Templet, iførte rent og skinnende Linklæde og omgjordede om
Brystet med Guldbælter.

<span id="an_15:7">15:7</span> Og et af de fire levende Væsener gav de
syv Engle syv Guldskåle fyldte med Guds Harme, han. som lever i
Evighedernes Evigheder.

<span id="an_15:8">15:8</span> Og Templet fyldtes med Røg fra Guds
Herlighed og fra hans Kraft; og ingen kunde gå ind i Templet, førend de
syv Engles syv Plager fik Ende.

<span id="an_16:1">16:1</span> Og jeg hørte en høj Røst fra Tempelet
sige til de syv Engle: Går hen og udgyder Guds Harmes syv Skåle over
Jorden!

<span id="an_16:2">16:2</span> Og den første gik hen og udgød sin Skål
over Jorden, og der kom slemme og onde Bylder på de Mennesker, som havde
Dyrets Mærke, og dem, som tilbade dets Billede.

<span id="an_16:3">16:3</span> Og den anden Engel udgød sin Skål i
Havet, og det blev til Blod som af en død; og hver levende Sjæl i Havet
døde.

<span id="an_16:4">16:4</span> Og den tredje Engel udgød sin Skål i
Floderne og Vandkilderne, og de bleve til Blod.

<span id="an_16:5">16:5</span> Og jeg hørte Vandenes Engel sige:
Retfærdig er du, som er, og som var, du hellige, fordi du har fældet
denne Dom;

<span id="an_16:6">16:6</span> thi de have udøst helliges og Profeters
Blod, og du har givet dem Blod at drikke; de ere det værd.

<span id="an_16:7">16:7</span> Og jeg hørte Alteret sige: Ja, Herre,
Gud, du almægtige! sande og retfærdige ere dine Domme.

<span id="an_16:8">16:8</span> Og den fjerde Engel udgød sin Skål over
Solen; og det blev givet den at brænde Menneskene med Ild.

<span id="an_16:9">16:9</span> Og Menneskene brændtes i stor Hede og
bespottede Guds Navn, som har Magt over disse Plager; og de omvendte sig
ikke til at give ham Ære.

<span id="an_16:10">16:10</span> Og den femte Engel udgød sin Skål over
Dyrets Trone; og dets Rige blev formørket, og de tyggede deres Tunger af
Pine.

<span id="an_16:11">16:11</span> Og de bespottede Himmelens Gud for
deres Piner og for deres Bylder; og de omvendte sig ikke fra deres
Gerninger.

<span id="an_16:12">16:12</span> Og den sjette Engel udgød sin Skål over
den store Flod Eufrat; og dens Vand borttørredes, for at Vejen kunde
beredes for Kongerne fra Solens Opgang.

<span id="an_16:13">16:13</span> Og jeg så, at der af Dragens Mund og af
Dyrets Mund og af den falske Profets Mund udgik tre urene Ånder, som
lignede Padder.

<span id="an_16:14">16:14</span> Thi de ere DæmonersÅnder, som gøre
Tegn; og de gå ud til hele Jorderiges Konger for at samle dem til Krigen
på Guds, den almægtiges, store Dag.

<span id="an_16:15">16:15</span> - Se, jeg kommer som en Tyv Salig er
den, som våger og bevarer sine Klæder, så han ikke skal gå nøgen, og man
skal se hans Skam. -

<span id="an_16:16">16:16</span> Og de samlede dem til det Sted,som
kaldes på Hebraisk Harmagedon.

<span id="an_16:17">16:17</span> Og den syvende Engel udgød sin Skål i
Luften; og fra Templet, fra Tronen udgik der en høj Røst, som sagde: Det
er sket.

<span id="an_16:18">16:18</span> Og der kom Lyn og Røster og Tordener;
og der blev et stort Jordskælv, hvis Mage ikke har været, siden der blev
Mennesker til på Jorden, et sådant Jordskælv, så stort.

<span id="an_16:19">16:19</span> Og den store Stad blev til tre Dele, og
Folkeslagenes Stæder faldt; og Gud kom det store Babylon i Hu for at
give det Bægeret med sin Vredes Harmes Vin.

<span id="an_16:20">16:20</span> Og hver Ø flyede, og Bjerge bleve ikke
fundne.

<span id="an_16:21">16:21</span> Og en stærk Hagl, centnertung, faldt
ned fra Himmelen på Menneskene; og Menneskene bespottede Gud for Haglens
Plage, thi dens Plage var meget stor.

<span id="an_17:1">17:1</span> Og en af de syv Engle, som havde de syv
Skåle, kom og talte med mig og sagde: Kom! jeg vil vise dig Dommen over
den store Skøge, som sidder over mange Vande,

<span id="an_17:2">17:2</span> med hvem Jordens Konger have bolet, og
de, som bo på Jorden, ere blevne drukne af hendes Utugts Vin.

<span id="an_17:3">17:3</span> Og han førte mig i Ånden ud i en Ørken;
og jeg så en Kvinde siddende på et skarlagenfarvet Dyr, som var fuldt af
Bespottelsens Navne; det havde syv Hoveder og ti Hor1m.

<span id="an_17:4">17:4</span> Og Kvinden var klædt i Purpur og
Skarlagen og strålede af Guld og Ædelsten og Perler; hun havde et
Guldbæger i sin Hånd, fuldt af Vederstyggeligheder og hendes Utugts
Urenheder.

<span id="an_17:5">17:5</span> Og på hendes Pande var skrevet et Navn,
en Hemmelighed: Babylon den store, Moderen til Jordens Skøger og
Vederstyggeligheder.

<span id="an_17:6">17:6</span> Og jeg så Kvinden, drukken af de helliges
Blod og af Jesu Vidners Blod; og jeg undrede mig i stor Forundring, da
jeg så hende.

<span id="an_17:7">17:7</span> Og Engelen sagde til mig: Hvorfor undrede
du dig? Jeg vil sige dig Hemmeligheden med Kvinden og med Dyret, som
bærer hende, og som har de syv Hoveder og de ti Horn.

<span id="an_17:8">17:8</span> Dyret, som du så, har været og er ikke,
og det skal stige op af Afgrunden og gå bort til Fortabelse; og de, som
bo på Jorden, skulle undre sig, de, hvis Navne ikke ere skrevne i Livets
Bog fra Verdens Grundlæggelse, når de se,at Dyret var og er ikke og skal
komme.

<span id="an_17:9">17:9</span> Her gælder det den Forstand, som har
Visdom. De syv Hoveder ere syv Bjerge, på hvilke Kvinden sidder,

<span id="an_17:10">17:10</span> og de ere syv Konger. De fem ere
faldne, den ene er der, den anden er endnu ikke kommen, og når han
kommer, skal han blive en liden Tid.

<span id="an_17:11">17:11</span> Og Dyret, som var og er ikke, er både
selv en ottende og er en af de syv og farer bort til Fortabelse.

<span id="an_17:12">17:12</span> Og de ti Horn, som du så, ere ti
Konger, som endnu ikke have fået Rige, men få Magt som Konger een Time
sammen med Dyret.

<span id="an_17:13">17:13</span> Disse have eet Sind, og deres Kraft og
Magt give de til Dyret.

<span id="an_17:14">17:14</span> Disse skulle føre Krig med Lammet, og
Lammet skal sejre over dem - fordi det er Herrers Herre og Kongers Konge
- og de: som ere med det, de kaldede og udvalgte og trofaste.

<span id="an_17:15">17:15</span> Og han sagde til mig: De Vande, som du
så, der hvor Skøgen sidder, ere Folk og Skarer og Folkeslag og Tungemål.

<span id="an_17:16">17:16</span> Og de ti Horn, som du så, og Dyret,
disse ville hade Skøgen og gøre hende øde og nøgen og æde hendes Kød og
opbrænde hende med Ild.

<span id="an_17:17">17:17</span> Thi Gud har indgivet dem i deres Hjerte
at gøre efter hans Sind og at handle af eet Sind og at give Dyret deres
Kongemagt,indtil Guds Ord blive fuldbyrdede.

<span id="an_17:18">17:18</span> Og Kvinden, som du så, er den store
Stad, som har Herredømme over Jordens Konger.

<span id="an_18:1">18:1</span> Derefter så jeg en anden Engel stige ned
fra Himmelen; han havde stor Magt, og Jorden blev oplyst af hans
Herlighed.

<span id="an_18:2">18:2</span> Og han råbte med stærk Røst og sagde:
Falden, falden er Babylon den store, og den er bleven Dæmoners Bolig og
et Fængsel for alle Hånde urene Ånder og et Fængsel for alle Hånde urene
og afskyede Fugle!

<span id="an_18:3">18:3</span> Thi af hendes Utugts Harmes Vin have alle
Folkeslagene drukket, og Jordens Konger have bolet med hende, og Jordens
Købmænd ere blevne rige af hendes Yppigheds Fylde.

<span id="an_18:4">18:4</span> Og jeg hørte en anden Røst fra Himmelen,
som sagde: Går ud fra hende, mit Folk! for at I ikke skulle blive
meddelagtige i hendes Synder og ikke rammes af hendes Plager.

<span id="an_18:5">18:5</span> Thi hendes Synder ere opdyngede indtil
Himmelen, og Gud har kommet hendes Uretfærdigheder i Hu.

<span id="an_18:6">18:6</span> Betaler hende, som hun har betalt eder,
og gengælder hende dobbelt efter hendes Gerninger; skænker hende dobbelt
i det Bæger, som hun har iskænket.

<span id="an_18:7">18:7</span> Så meget, som hun har forherliget sig
selv og levet i Yppighed, så meget skulle I give hende af Pine og Sørg!
Fordi hun siger i sit Hjerte: Jeg sidder som en Dronning og er ikke
Enke, og Sorg skal jeg ingenlunde se,

<span id="an_18:8">18:8</span> derfor skulle hendes Plager komme på een
Dag: Død og Sorg og Hunger, og hun skal opbrændes med Ild; thi stærk er
den Herre Gud, som har dømt hende.

<span id="an_18:9">18:9</span> Og Jordens Konger, som have bolet og
levet yppigt med hende, skulle græde og hyle over hende, når de se Røgen
af hendes Brand,

<span id="an_18:10">18:10</span> medens de stå langt borte af Frygt for
hendes Pinsel og sige: Ve! ve! du store Stad, Babylon, du stærke Stad,
thi på een Time er din Dom kommen.

<span id="an_18:11">18:11</span> Og Jordens Købmænd græde og sørge over
hende, fordi ingen mere køber deres Ladning:

<span id="an_18:12">18:12</span> Ladning af Guld og Sølv og Ædelsten og
Perler og fint Linned og Purpur og Silke og Skarlagen og alle Hånde
vellugtende Træ og alle Hånde Arbejde af Elfenben og alle Hånde Arbejde
af kostbart Træ og af Kobber og Jern og Marmor,

<span id="an_18:13">18:13</span> og Kanelbark og Hårsalve og Røgelser og
Salve og Virak og Vin og Olie og fint Mel og Hvede og Okser og Får og
Heste og Vogne og Slaver, ja, Menneskesjæle.

<span id="an_18:14">18:14</span> Og den Frugt, din Sjæl lystedes ved, er
vegen fra dig og alt det lækre og glimrende er forbi for dig, og man
skal aldrig finde det mere.

<span id="an_18:15">18:15</span> De, som handlede dermed og ere blevne
rige ved hende, skulle stå langt borte af Frygt for hendes Pinsel
grædende og sørgende og sige:

<span id="an_18:16">18:16</span> Ve ve! den store Stad, som var klædt i
fint Linned og Purpur og Skarlagen og strålede af Guld og Ædelsten og
Perler; thi i een Time er så stor en Rigdom lagt øde.

<span id="an_18:17">18:17</span> Og alle Styrmænd og alle Skippere og
Søfolk og alle, som arbejde på Havet, stode langt borte

<span id="an_18:18">18:18</span> og råbte, da de så Røgen af hendes
Brand, og sagde: Hvor var der Mage til den store Stad?

<span id="an_18:19">18:19</span> Og de kastede Støv på deres Hoveder og
råbte grædende og sørgende og sagde: Ve! ve! den store Stad, hvori alle,
som havde Skibe på Havet, berigedes ved dens Pragt; thi i een Time er
den bleven lagt øde.

<span id="an_18:20">18:20</span> Fryd dig over den, du Himmel, og I
hellige og Apostle og Profeter! fordi Gud har skaffet eder Ret over den.

<span id="an_18:21">18:21</span> Og en vældig Engel løftede en Sten som
en stor Møllesten og kastede den i Havet og sagde: Således skal Babylon,
den store Stad, nedstyrtes i Hast og ikke findes mere.

<span id="an_18:22">18:22</span> Og Lyd af Harpespillere og Sangere og
Fløjtespillere og Basunblæsere skal ikke høres i dig mere; og ingen
Kunstner i nogen Kunst skal findes i dig mere; og Lyd af Mølle skal ikke
høres i dig mere;

<span id="an_18:23">18:23</span> og Lys af Lampe skal ikke skinne i dig
mere, og Brudgoms og Bruds Røst skal ikke høres i dig mere, fordi dine
Købmænd vare Jordens Stormænd, fordi alle Folkeslagene bleve forførte
ved dit Trylleri.

<span id="an_18:24">18:24</span> Og i den blev Profeters og helliges
Blod fundet og alle deres, som ere myrdede på Jorden.

<span id="an_19:1">19:1</span> Derefter hørte jeg ligesom en høj Røst af
en stor Skare i Himmelen, som sagde: Halleluja! Frelsen og Herligheden
og Kraften tilhører vor Gud.

<span id="an_19:2">19:2</span> Thi sande og retfærdige ere hans Domme,
at han har dømt den store Skøge, som fordærvede Jorden med sin Utugt, og
krævet sine Tjeneres Blod af hendes Hånd.

<span id="an_19:3">19:3</span> Og de sagde anden Gang: Halleluja! og
Røgen fra hende opstiger i Evighedernes Evigheder.

<span id="an_19:4">19:4</span> Og de fire og tyve Ældste og de fire
levende Væsener faldt ned eg tilbade Gud, som sad på Tronen, og de
sagde: Amen! Halleluja!

<span id="an_19:5">19:5</span> Og en Røst udgik fra Tronen og sagde:
Lover vor Gud, alle hans Tjenere, I, som frygte ham, de små og de store!

<span id="an_19:6">19:6</span> Og jeg hørte som en Røst af en stor Skare
og som en Lyd af mange Vande og, som en Lyd af stærke Tordener, der
sagde: Halleluja! thi Herren, Gud, den almægtige, har tiltrådt
Kongedømmet.

<span id="an_19:7">19:7</span> Lader os glæde og fryde os og give ham
Æren; thi Lammets Bryllup er kommet, og hans Brud har gjort sig rede.

<span id="an_19:8">19:8</span> Og det blev givet hende at iføre sig
skinnende, rent Linklæde; thi Linklædet er de helliges
Retfærdshandlinger.

<span id="an_19:9">19:9</span> Og han siger til mig: Skriv: Salige ere
de, som ere budne til Lammets Bryllups Nadver! Og han siger til mig:
Disse ere de sande Guds Ord.

<span id="an_19:10">19:10</span> Og jeg faldt ned for hans Fødder for at
tilbede ham, og han siger til mig: Gør det ikke! Jeg er din Medtjener eg
dine Brødres, som have Jesu Vidnesbyrd; tilbed Gud! thi Jesu Vidnesbyrd
er Profetiens Ånd.

<span id="an_19:11">19:11</span> Og jeg så Himmelen åben, og se en hvid
Hest, og han, som sad på den, kaldes trofast og sanddru, og han dømmer
og kæmper med Retfærdighed.

<span id="an_19:12">19:12</span> Men hans Øjne vare Ildslue, og på hans
Hoved var der mange Kroner;han havde et Navn skrevet, hvilket ingen
kender, uden han selv;

<span id="an_19:13">19:13</span> og han var iført en Kappe, dyppet i
Blod, og hans Navn kaldes: Guds Ord.

<span id="an_19:14">19:14</span> Og Hærene i Himmelen fulgte ham på
hvide Heste, iførte hvidt, rent Linklæde.

<span id="an_19:15">19:15</span> Og af hans Mund udgik der et skarpt
Sværd, for at han dermed skulde slå Folkeslagene; og han skal vogte dem
med en Jernstav, og han skal træde Guds, den almægtiges, Vredes Harmes
Vinperse.

<span id="an_19:16">19:16</span> Og på Kappen, på sin Lænd har han et
Navn skrevet: Kongers Konge og Herrers Herre.

<span id="an_19:17">19:17</span> Og jeg så en Engel stående i Solen, og
han råbte med høj Røst og sagde til alle Fugle, som flyve midt oppe
under Himmelen: Kommer og samler eder til Guds store Nadver

<span id="an_19:18">19:18</span> for at æde Kød af Konger og Kød af
Krigsøverster og Kød af vældige og Kød af Heste og af dem, som sidde på
dem, og Kød af alle, både frie og Trælle, små og store.

<span id="an_19:19">19:19</span> Og jeg så Dyret og Jordens Kongen og
deres Hære samlede for at føre Krig imod ham, som sad på Hesten, og imod
hans Hær.

<span id="an_19:20">19:20</span> Og Dyret blev grebet og med det den
falske Profet, som havde gjort Tegnene for dets Åsyn, hvormed han havde
forført dem, som toge Dyrets Mærke, og dem, som tilbade dets Billede; de
bleve begge kastede levende i Ildsøen, som brænder med Svovl.

<span id="an_19:21">19:21</span> Og de andre bleve ihjelslåede med hans
Sværd, som sad på Hesten, det, der udgik af hans Mund, og alle Fuglene
bleve mættede at deres Kød.

<span id="an_20:1">20:1</span> Og jeg så en Engel stige ned fra
Himmelen, han havde Afgrundens Nøgle og en stor Lænke i sin Hånd.

<span id="an_20:2">20:2</span> Og han greb Dragen, den gamle Slange, som
er Djævelen og Satan, og bandt ham for tusinde År

<span id="an_20:3">20:3</span> og kastede ham i Afgrunden og lukkede og
forseglede over ham, for at han ikke mere skulde forføre Folkeslagene,
førend de tusinde År vare til Ende; derefter skal han løses en lille
Tid.

<span id="an_20:4">20:4</span> Og jeg så Troner, og de satte sig på dem,
og Dommermagt blev given dem; og jeg så deres Sjæle, som vare
halshuggede for Jesu Vidnesbyrds og for Guds Ords Skyld, og dem, som
ikke havde tilbedt; Dyret eller dets Billede og ikke havde taget Mærket
på deres Pande og på deres Hånd; og de bleve levende og bleve Konger med
Kristus i tusinde År.

<span id="an_20:5">20:5</span> De øvrige af de døde bleve ikke levende,
førend de tusinde År vare til Ende. Dette er den første Opstandelse.

<span id="an_20:6">20:6</span> Salig og hellig er den, som bar Del i den
første Opstandelse; over disse har den anden Død ikke Magt, men de
skulle være Guds og Kristi Præster og skulle være Konger med ham i de
tusinde År.

<span id="an_20:7">20:7</span> Og når de tusinde År ere til Ende, skal
Satan løses af sit Fængsel.

<span id="an_20:8">20:8</span> Og han skal gå ud for at forføre
Folkeslagene ved Jordens fire Hjørner, Gog og Magog, for at samle dem
til Krig; deres Tal er som Havets Sand.

<span id="an_20:9">20:9</span> Og de droge frem over Jordens Flade og
omringede de helliges Lejr og den elskede Stad. Og Ild faldt ned fra
Himmelen fra Gud og fortærede dem.

<span id="an_20:10">20:10</span> Og Djævelen, som forførte dem, blev
kastet i Ild og Svovlsøen, hvor også Dyret og den falske Profet var; og
de skulle pines Dag og Nat i Evighedernes Evigheder.

<span id="an_20:11">20:11</span> Og jeg så en stor, hvid Trone og ham,
som sad derpå; for hans Åsyn flyede Jorden og Himmelen, og der blev ikke
fundet Sted for dem.

<span id="an_20:12">20:12</span> Og jeg så de døde, de store og de små,
stående for Tronen, og Bøger bleve åbnede; og en anden Bog blev åbnet,
som er Livets Bog; og de døde bleve dømte efter det, som var skrevet i
Bøgerne, efter deres Gerninger.

<span id="an_20:13">20:13</span> Og Havet afgav de døde, som vare i det;
og Døden og Dødsriget afgave de døde, som vare i dem, og de bleve dømte,
hver efter sine Gerninger.

<span id="an_20:14">20:14</span> Og Døden og Dødsriget bleve kastede i
Ildsøen. Dette er den anden Død, Ildsøen.

<span id="an_20:15">20:15</span> Og dersom nogen ikke fandtes skreven i
Livets Bog, blev han kastet i Ildsøen.

<span id="an_21:1">21:1</span> Og jeg så en ny Himmel og en ny Jord; thi
den forrige Himmel og den forrige Jord var veget bort, og Havet var ikke
mere.

<span id="an_21:2">21:2</span> Og jeg så den hellige Stad, det nye
Jerusalem, stige ned fra Himmelen fra Gud, beredt som en Brud, der er
smykket før sin Brudgom.

<span id="an_21:3">21:3</span> Og jeg hørte en høj Røst fra Himmelen,
som sagde: Se, Guds Telt er hos Menneskene, og han skal bo hos dem, og
de skulle være hans Folk, og Gud selv skal være hos dem og være deres
Gud.

<span id="an_21:4">21:4</span> Og han skal aftørre hver Tåre af deres
Øjne, og Døden skal ikke være mere, ej heller Sorg, ej heller Skrig, ej
heller Pine skal være mere; thi det forrige er veget bort.

<span id="an_21:5">21:5</span> Og han, som sad på Tronen, sagde: Se, jeg
gør alle Ting nye. Og han siger til mig: Skriv; thi disse Ord ere
troværdige og sande.

<span id="an_21:6">21:6</span> Og han sagde til mig: De ere skete. Jeg
er Alfa og Omega, Begyndelsen og Enden. Jeg vil give den tørstige af
Livets Vands Kilde uforskyldt.

<span id="an_21:7">21:7</span> Den, som sejrer, skal arve dette, og jeg
vil være hans God, og han skal være min Søn.

<span id="an_21:8">21:8</span> Men de fejge og utro og vederstyggelige
og Morderne og de utugtige og Troldkarlene og Afgudsdyrkerne og alle
Løgnerne, deres Lod skal være i Søen, som brænder med Ild og Svovl;
dette er den anden Død.

<span id="an_21:9">21:9</span> Og en af de syv Engle, som havde de syv
Skåle, der vare fulde af de syv sidste Plager, kom og talte med mig og
sagde: Kom, jeg vil vise dig Bruden, Lammets Hustru.

<span id="an_21:10">21:10</span> Og han førte mig i Ånden hen på et
stort og højt Bjerg og viste mig den hellige Stad, Jerusalem, stigende
ned fra Himmelen, fra Gud

<span id="an_21:11">21:11</span> med Guds Herlighed. Dens Glans var som
den kostbareste Sten, som krystalklar Jaspissten.

<span id="an_21:12">21:12</span> Den havde en stor og høj Mur; den havde
tolv Porte og over Portene tolv Engle og påskrevne Navne, hvilke ere
Israels Børns tolv Stammers;

<span id="an_21:13">21:13</span> mod Øst tre Porte og mod Nord tre Porte
og mod Syd tre Porte og mod Vest tre Porte.

<span id="an_21:14">21:14</span> Og Stadens Mur havde tolv Grundsten, og
på dem Lammets tolv Apostles tolv Navne.

<span id="an_21:15">21:15</span> Og han, som talte med mig, havde en
Målestok, et Guldrør, for at han skulde måle Staden og dens Porte og
dens Mur.

<span id="an_21:16">21:16</span> Og Staden ligger i Firkant, og dens
Længde er lige så stor som Bredden. Og han målte Staden med Røret: tolv
Tusinde Stadier; dens Længde, Bredde og Højde ere lige.

<span id="an_21:17">21:17</span> Og han målte dens Mur, hundrede og fire
og fyrretyve Alen, efter Menneskemål, hvilket er Englemål.

<span id="an_21:18">21:18</span> Og dens Murværk var Jaspis, og Staden
var af rent Guld, lig det rene Glar.

<span id="an_21:19">21:19</span> Stadmurens Grundsten vare prydede med
alle Hånde Ædelsten: den første Grundsten var Jaspis, den anden Safir,
den tredje Kalkedon, den fjerde Smaragd,

<span id="an_21:20">21:20</span> den femte Sardonyks, den sjette Sarder,
den syvende Krysolit, den ottende Beryl, den niende Topas, den tiende
Krysopras, den ellevte Hyacint, den tolvte Ametyst.

<span id="an_21:21">21:21</span> Og de tolv Porte vare tolv Perler, hver
af Portene var af een Perle, og Stadens Gade var rent Guld som
gennemsigtigt Glar.

<span id="an_21:22">21:22</span> Og jeg så intet Tempel i den; thi dens
Tempel er Herren, Gud, den almægtige, og Lammet.

<span id="an_21:23">21:23</span> Og Staden trænger ikke til Sol eller
Måne til at skinne for den; thi Guds Herlighed oplyste den, og Lammet
var dens Lys.

<span id="an_21:24">21:24</span> Og Folkeslagene skulle vandre i dens
Lys, og Jordens Konger bringe deres Herlighed til den,

<span id="an_21:25">21:25</span> og dens Porte skulle ikke lukkes om
Dagen; thi Nat skal ikke være der,

<span id="an_21:26">21:26</span> og de skulle bringe Folkeslagenes
Herlighed og Ære til den.

<span id="an_21:27">21:27</span> Og intet urent skal komme ind i den, ej
heller nogen, som øver Vederstyggelighed og Løgn; kun de, som ere
skrevne i Lammets Livets Bog.

<span id="an_22:1">22:1</span> Og han viste mig Livets Vands Flod,
skinnende som Krystal, udvæld de fra Guds og Lammets Trone.

<span id="an_22:2">22:2</span> Midt i dens Gade og på begge Sider af
Floden voksede Livets Træ, som bar tolv Gange Frugt og gav hver Måned
sin Frugt; og Bladene af Træet tjente til Lægedom for Folkeslagene.

<span id="an_22:3">22:3</span> Og der skal intet bandlyst være mere; og
Guds og Lammets Trone skal være i den, og hans Tjenere skulle tjene ham,

<span id="an_22:4">22:4</span> og de skulle se hans Ansigt, og hans Navn
skal være på deres Pander.

<span id="an_22:5">22:5</span> Og Nat skal der ikke være mere, og de
trænge ikke til Lys af Lampe eller Lys af Sol, fordi Gud Herren skal
lyse over dem; og de skulle, være Konger i Evighedernes Evigheder.

<span id="an_22:6">22:6</span> Og han sagde til mig: Disse Ord ere
troværdige og sande; og Herren, Profeternes Ånders Gud, har udsendt sin
Engel for at vise sine Tjenere, hvad der skal ske snart.

<span id="an_22:7">22:7</span> Og se, jeg kommer snart. Salig er den,
som bevarer denne Bogs Profetis Ord.

<span id="an_22:8">22:8</span> Og jeg, Johannes, er den, som så og hørte
disse Ting, og da jeg havde hørt og set, faldt jeg ned for at tilbede
for den Engels Fødder, som viste mig disse Ting.

<span id="an_22:9">22:9</span> Og han siger til mig: Gør det ikke; jeg
er din Medtjener og dine Brødres, Profeternes, og deres, som bevare
denne Bogs Ord; tilbed Gud!

<span id="an_22:10">22:10</span> Og han siger til mig: Du skal ikke
forsegle denne Bogs Profetis Ord, thi Tiden er nær.

<span id="an_22:11">22:11</span> Lad den som gør Uret, fremdeles gøre
Uret, og den urene fremdeles blive uren, og den retfærdige fremdeles øve
Retfærdighed, og den hellige fremdeles blive helliggjort.

<span id="an_22:12">22:12</span> Se, jeg kommer snart, og min Løn er med
mig til at betale enhver, efter som hans Gerning er.

<span id="an_22:13">22:13</span> Jeg er Alfa og Omega, den første og den
sidste, Begyndelsen og Enden.

<span id="an_22:14">22:14</span> Salige ere de, som tvætte deres
Klædebon, for at de kunne få Adgang til Livets Træ og gå ind igennem
Portene i Staden.

<span id="an_22:15">22:15</span> Udenfor ere Hundene og Troldkarlene og
de utugtige og Morderne og Afgudsdyrkerne og enhver, som elsker og øver
Løgn.

<span id="an_22:16">22:16</span> Jeg, Jesus, har sendt min Engel til at
vidne for eder disse Ting om Menighederne, jeg er Davids Rodskud og
Slægt, den strålende Morgenstjerne.

<span id="an_22:17">22:17</span> Og Ånden og Bruden sige: Kom! Og den,
som hører, sige: Kom! Og den, som tørster, han komme; den, som vil, han
modtage Livets Vand uforskyldt!

<span id="an_22:18">22:18</span> Jeg vidner for enhver, som hører denne
Bogs Profetis Ord: Dersom nogen lægger noget til disse Ting, da skal Gud
lægge på ham de Plager, som der er skrevet om i denne Bog.

<span id="an_22:19">22:19</span> Og dersom nogen tager noget bort fra
denne Profetis Bogs Ord, da skal Gud tage hans Lod bort fra Livets Træ
og fra den hellige Stad, om hvilke der er skrevet i denne Bog.

<span id="an_22:20">22:20</span> Han, som vidner disse Ting, siger: Ja,
jeg kommer snart! Amen. Kom, Herre Jesus!

<span id="an_22:21">22:21</span> Den Herres Jesu Nåde være med alle!
