[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ch2)  [Next](neh.md) 

------------------------------------------------------------------------

### Danish Bible: Ezra

<span id="an_1:1">1:1</span> Og i Perserkongen Kyros's første
Regeringsår vakte HERREN, for at hans Ord gennem Jeremias's Mund kunde
opfyldes, Perserkongen Kyros's Ånd, så han lod følgende udråbe i hele
sit Rige og desuden kundgøre ved en Skrivelse:

<span id="an_1:2">1:2</span> Perserkongen, Kyros gør vitterligt: Alle
Jordens Riger har HERREN, Himmelens Gud, givet mig; og han har pålagt
mig at bygge ham et Hus i Jerusalem i Juda.

<span id="an_1:3">1:3</span> Hvem iblandt eder, der hører til hans Folk,
med ham være hans Gud, og han drage op til Jerusalem i Juda og bygge
HERRENs, Israels Guds, Hus; han er den Gud, som bor i Jerusalem;

<span id="an_1:4">1:4</span> og alle Steder, hvor de tiloversblevne bor
som fremmede, skal Beboerne støtte dem med Sølv, Guld, Heste og Kvæg,
bortset fra de frivillige Gaver til Guds Hus i Jerusalem.

<span id="an_1:5">1:5</span> Da brød Overhovederne for Judas og
Benjamins Fædrenehuse og Præsterne og Leviterne op, alle, hvis Ånd Gud
vakte, så de drog op for at bygge HERRENs Hus i Jerusalem;

<span id="an_1:6">1:6</span> og bortset fra alle de frivillige Gaver kom
alle deres Naboer dem til Hjælp med alt, både Sølv, Guld, Heste og Kvæg
og Kostbarheder i Mængde.

<span id="an_1:7">1:7</span> Og Kong Kyros udleverede Karrene fra
HERRENs Hus, som Nebudkadnezar havde ført bort fra Jerusalem og ladet
opstille i sin Guds Hus;

<span id="an_1:8">1:8</span> dem gav Perserkongen Kyros ny til
Skatmesteren Mitredat, og han talte dem og overgav dem til Sjesjbazzar,
Judas Fyrste.

<span id="an_1:9">1:9</span> Og Tallet på dem var følgende: 30
Guldbækkener, 1000 Sølvbakker, 29 Røgelsesskåle,

<span id="an_1:10">1:10</span> 30 Guldbægre, 410 Sølvbægre af ringere
Art og 1000 andre Kar,

<span id="an_1:11">1:11</span> i alt 5400 Kar, dels af Guld og dels af
Sølv. Alt dette bragte Sjesjbazzar med sig, da de landflygtige drog op
fra Babel til Jerusalem.

<span id="an_2:1">2:1</span> Følgende er de Folk fra vor Landsdel, der
drog op fra Landflygtigheden og Fangenskabet. Kong Nebukadnezar af Babel
havde ført dem bort til Babel, men nu vendte de tilbage til Jerusalem og
Juda, hver til sin By;

<span id="an_2:2">2:2</span> de kom i Følge med Zerubbabel, Jesua,
Nehemja, Seraja, Re'elaja, Mordokaj, Bilsjan, Mispar, Bigvaj, Rehum og
Ba'ana'. Tallet på Mændene i Israels Folk var:

<span id="an_2:3">2:3</span> Par'osj's Efterkommere 2172,

<span id="an_2:4">2:4</span> Sjefatjas Efterkommere 372,

<span id="an_2:5">2:5</span> Aras Efterkommere 775,

<span id="an_2:6">2:6</span> Pahat-Moabs Efterkommere, Jesuas og Joabs
Efterkommere, 2812,

<span id="an_2:7">2:7</span> Elams Efterkommere 1254,

<span id="an_2:8">2:8</span> 7attus Efterkommere 945,

<span id="an_2:9">2:9</span> Zakkajs Efterkommere 760,

<span id="an_2:10">2:10</span> Banis Efterkommere 642,

<span id="an_2:11">2:11</span> Bebajs Efterkommere 623,

<span id="an_2:12">2:12</span> Azgads Efterkommere 1222,

<span id="an_2:13">2:13</span> Adonikams Efterkommere 666,

<span id="an_2:14">2:14</span> Bigvajs Efterkommere 2056,

<span id="an_2:15">2:15</span> Adins Efterkommere 454,

<span id="an_2:16">2:16</span> Aters Efterkommere gennem Hizkija 98,

<span id="an_2:17">2:17</span> Bezajs Efterkommere 323,

<span id="an_2:18">2:18</span> Joras Efterkommere 112,

<span id="an_2:19">2:19</span> Hasjums Efterkommere 223,

<span id="an_2:20">2:20</span> Gibbars Efterkommere 95,

<span id="an_2:21">2:21</span> Betlehems Efterkommere 123,

<span id="an_2:22">2:22</span> Mændene fra Netofa 56,

<span id="an_2:23">2:23</span> Mændene fra Anatot 128,

<span id="an_2:24">2:24</span> Azmavets Efterkommere 42,

<span id="an_2:25">2:25</span> Kirjat-Jearims, Kefiras og Be'erots
Efterkommere 743,

<span id="an_2:26">2:26</span> Ramas og Gebas Efterkommere 621,

<span id="an_2:27">2:27</span> Mændene fra Mikmas 122,

<span id="an_2:28">2:28</span> Mændene fra Betel og Aj 223,

<span id="an_2:29">2:29</span> Nebos Efterkommere 52,

<span id="an_2:30">2:30</span> Magbisj's Efterkommere 156,

<span id="an_2:31">2:31</span> det andet Elams Efterkommere 1254,

<span id="an_2:32">2:32</span> Harims Efterkommere 320,

<span id="an_2:33">2:33</span> Lods, Hadids og Onos Efterkommere 725,

<span id="an_2:34">2:34</span> Jerikos Efterkommere 345,

<span id="an_2:35">2:35</span> Sena'as Efterkommere 3630.

<span id="an_2:36">2:36</span> Præsterne var: Jedajas Efterkommere af
Jesuas Hus 973,

<span id="an_2:37">2:37</span> Immers Efterkommere 1052,

<span id="an_2:38">2:38</span> Pasjhurs Efterkommere 1247,

<span id="an_2:39">2:39</span> Harims Efterkommere 1017.

<span id="an_2:40">2:40</span> Leviterne var: Jesuas og Kadmiels
Efterkommere af Hodavjas Efterkommere 74,

<span id="an_2:41">2:41</span> Tempelsangerne var: Asafs Sønner 128.

<span id="an_2:42">2:42</span> Dørvogterne var: Sjallums, Aters,
Talmons, Akkubs, Hatitas og Sjobajs Efterkommere, i alt 139.

<span id="an_2:43">2:43</span> Tempeltrællene var: Zihas, Hasufas,
Tabbaots,

<span id="an_2:44">2:44</span> Keros's, Si'as, Padons,

<span id="an_2:45">2:45</span> Lebanas, Hagabas, Akkubs,

<span id="an_2:46">2:46</span> Hagabs, Salmajs, Hanans,

<span id="an_2:47">2:47</span> Giddels, Gahars, Reajas,

<span id="an_2:48">2:48</span> Rezins, Nekodas, Gazzams,

<span id="an_2:49">2:49</span> Uzzas, Paseas, Besajs,

<span id="an_2:50">2:50</span> Asnas, Me'uniternes, Nefusifernes,

<span id="an_2:51">2:51</span> Bakbuks, Hakufas, Harhurs,

<span id="an_2:52">2:52</span> Bazluts, Mehidas, Harsjas,

<span id="an_2:53">2:53</span> Barkos's, Siseras, Temas,

<span id="an_2:54">2:54</span> Nezias og Hatifas Efterkommere.

<span id="an_2:55">2:55</span> Efterkommere af Salomos Trælle var:
Sotajs, Soferets, Perudas,

<span id="an_2:56">2:56</span> Ja'alas, Darkons, Giddels,

<span id="an_2:57">2:57</span> Sjefatjas, Hattils, Pokeret-Hazzebajims
og Amis Efterkommere.

<span id="an_2:58">2:58</span> Tempeltrællene og Efterkommerne af
Salomos Trælle var i alt 392.

<span id="an_2:59">2:59</span> Følgende, som drog op fra Tel-Mela,
Tel-Harsja, Kerub-Addan og Immer, kunde ikke opgive deres Fædrenehuse og
Slægt, hvor vidt de hørte til Israel:

<span id="an_2:60">2:60</span> Delajas, Tobijas og Nekodas Efterkommere
652.

<span id="an_2:61">2:61</span> Og af Præsterne: Habaj as, Hakkoz's og
Barzillajs Efterkommere; denne sidste havde ægtet en af Gileaditen
Barzillajs Døtre og var blevet opkaldt efter dem.

<span id="an_2:62">2:62</span> De ledte efter deres Slægtebøger, men
kunde ikke finde dem, derfor blev de som urene udelukket fra
Præstestanden.

<span id="an_2:63">2:63</span> Statholderen forbød dem at spise af det
højhellige, indtil der fremstod en Præst med Urim og Tummim.

<span id="an_2:64">2:64</span> Hele Menigheden udgjorde 42360

<span id="an_2:65">2:65</span> foruden deres Trælle og Trælkvinder, som
udgjorde 7337, hvortil kom 200 Sangere og Sangerinder.

<span id="an_2:66">2:66</span> Deres Heste udgjorde 736, deres Muldyr
245,

<span id="an_2:67">2:67</span> deres Kameler 435 og deres Æsler 6720.

<span id="an_2:68">2:68</span> Af fædrenehusenes Overhoveder gav nogle,
da de kom til HERRENs Hus i Jerusalem, frivillige Gaver til Guds Hus,
for at det kunde genopbygges på sin Plads;

<span id="an_2:69">2:69</span> de gav efter deres Evne til Byggesummen
61000 Drakmer Guld, 5000 Miner Sølv og 100 Præstekjortler.

<span id="an_2:70">2:70</span> Derpå bosatte Præsterne, Leviterne og en
Del al Folket sig i Jerusalem og dets Område, men Sangerne, Dørvogterne
og Tempeltrællene og hele det øvrige Israel i deres Byer.

<span id="an_3:1">3:1</span> Da den syvende Måned indtraf - Israeliterne
boede nu i deres Byer - samledes Folket fuldtalligt i Jerusalem;

<span id="an_3:2">3:2</span> og Jesua, Jozadaks Søn, og hans Brødre
Præsterne og Zerubbabel, Sjealtiels Søn, og hans Brødre skred til at
bygge Israels Guds Alter for at ofre Brændofre derpå som foreskrevet i
den Guds Mand Moses's Lov.

<span id="an_3:3">3:3</span> En Del af Hedningerne samlede sig imod dem,
men de rejste dog Alteret på dets gamle Plads og ofrede Brændofre derpå
til HERREN, Morgen- og Aftenbrændofre.

<span id="an_3:4">3:4</span> Derpå fejrede de Løvhyttefesten som
foreskrevet og ofrede Brændofre Dag for Dag i det rette Tal og på den
foreskrevne Måde, hver Dag hvad der hørte sig til,

<span id="an_3:5">3:5</span> og siden det daglige Brændoffer og de
Brændofre, som hørte til Nymånerne og alle HERRENs hellige Højtider, og
alle de Brændofre, man frivilligt bragte HERREN.

<span id="an_3:6">3:6</span> Den første Dag i den syvende Måned begyndte
de at ofre Brændofre til HERREN, før Grunden til HERRENs Helligdom endnu
var lagt.

<span id="an_3:7">3:7</span> Derpå gav de Stenhuggerne og Tømmermændene
Penge og Zidonierne og Tyrierne Fødevarer, Drikkevarer og Olie, for at
de skulde bringe Cederstammer fra Libanon til Havet ud for Jafo, efter
den Fuldmagt, Perserkongen Kyros havde givet dem.

<span id="an_3:8">3:8</span> I den anden Måned i det andet År efter
deres Ankomst til Guds Hus i Jerusalem gjorde Zerubbabel, Sjealtiels
Søn, og Jesua, Jozadaks Søn, sammen med alle deres Brødre, Præsterne og
Leviterne, og alle dem, der var kommet fra Fangenskabet til Jerusalem,
Begyndelsen, idet de satte Leviteme fra Tyveårsalderen og opefter til at
lede Arbejdet med HERRENs Hus.

<span id="an_3:9">3:9</span> Og Leviterne Jesua og hans Sønner og
Brødre, Kadmiel og hans Sønner, Hodavjas Sønner og Henadads Sønner,
deres Sønner og Brødre, trådte til i Endrægtighed for at føre Tilsyn med
dem, der arbejdede på Guds Hus.

<span id="an_3:10">3:10</span> Og da Bygningsmændene lagde Grunden til
HERRENs Helligdom, stod Præsterne i Embedsdragt med Trompeter, og
Leviterne, Asafs Efterkommere, med Cymbler for at lovprise HERREN efter
Kong David af Israels Anordning;

<span id="an_3:11">3:11</span> og de stemte i med Lov og Pris for HERREN
med Ordene thi han er god, og hans Miskundhed mod Israel varer
evindelig!" Og hele Folket brød ud i høj Jubel, idet de priste HERREN,
fordi Grunden var lagt til HERRENs Hus.

<span id="an_3:12">3:12</span> Men mange af Præsterne, Leviterne og
Overhovederne for Fædrenehusene, de gamle, der havde set det første
Tempel, græd højt, da de så Grunden blive lagt til dette Tempel, men
mange var også de, der opløftede deres Røst med Jubel og Glæde,

<span id="an_3:13">3:13</span> og man kunde ikke skelne Glædesjubelen
fra Folkets Gråd; thi så højt var Folkefs Jubelråb, at det hørfes langt
bort.

<span id="an_4:1">4:1</span> Men da Judas og Benjamins Fjender hørte, at
de, der havde været i Landflygtighed, byggede HERREN, Israels Gud, en
Helligdom,

<span id="an_4:2">4:2</span> henvendte de sig til Zerubbabel, Jesua og
Overhovederne for Fædrenehusene og sagde til dem: Lad os være med til at
bygge, thi vi søger eders Gud såvel som I, og ham har vi ofret til,
siden Assyrerkongen Asarhaddon førte os herhen!

<span id="an_4:3">4:3</span> Men Zerubbabel, Jesua og de andre
Overhoveder for Israels Fædrenehuse svarede: I skal ikke være fælles med
os om at bygge vor Gud et Hus, men vi vil være ene om at bygge for
HERREN, Israels Gud, således som Kong Kyros, Perserkongen, pålagde os!"

<span id="an_4:4">4:4</span> Så bragte Hedningerne i Landet Judas Folks
Hænder til at synke og skræmmede dem fra at bygge;

<span id="an_4:5">4:5</span> og de købte Folk til med deres Råd at
modarbejde dem og bringe deres Planer til at strande; således gik det,
så længe Perserkongen Kyros levede, lige til Perserkongen Darius's
Regering.

<span id="an_4:6">4:6</span> Under Ahasverus's Regering, i hans første
Regeringstid, skrev de en Klage oer Judas og Jerusalems lodbyggere.

<span id="an_4:7">4:7</span> I Artaxerxes's Dage affattede Bisjlam,
Mitredat, Tabe'el og alle hans andre Embedsbrødre en Skrivelse til
Perserkongen Artaxerxes. Skrivelsen var affattet på Aramaisk og oversat.

<span id="an_4:8">4:8</span> Statholderen Rehum og Skriveren Sjimsjaj
skrev et Brev mod Jerusalem til Kong Artaxerxes af følgende Indhold.

<span id="an_4:9">4:9</span> De, der dengang skrev, var Statholderen
Rehum og Skriveren Sjimsjaj og alle deres andre Embedsbrødre, Diniterne,
Afarsatkiterne, Tarpeliterne, Afaresiterne, Arkiterne, Babylonerne,

<span id="an_4:10">4:10</span> Susaniterne, Dehaviterne,Elamiterne og de
andre Folk, som den store og navnkundige Asenappar havde ført bort og
ladet bosætte sig i Samarias Byer og andensteds hinsides Floden, og så
videre.

<span id="an_4:11">4:11</span> Dette er en Afskrift af Brevet, de sendte
ham: "Til Kong Artaxerxes. Dine Trælle, Folkene hinsides Floden, og så
videre:

<span id="an_4:12">4:12</span> Det være Kongen kundgjort, at Jøderne,
som drog op til os fra dig, er kommet til Jerusalem; de er i Færd med at
genopbygge denne oprørske og onde By; de genopfører Murene og udbedrer
Grunden.

<span id="an_4:13">4:13</span> Men nu være det Kongen kundgjort, at hvis
denne By bygges op og Murene genopføres, så vil de ikke svare Skat,
Afgift eller Skyld, og der bliver Skår i Kongens Indtægter.

<span id="an_4:14">4:14</span> Da vi nu spiser Paladsets Salt, og det
ikke sømmer sig for os at se på, at Kongen lider Skade, sender vi herved
Bud og lader Kongen det vide,

<span id="an_4:15">4:15</span> for at der kan blive set efter i dine
Fædres Krønikebog; i den vil du finde og se, at denne By er en oprørsk
By, der har voldt Konger og Lande Skade, og at der fra gammel Tid har
fundet Opstande Sted i den. Det er Grunden til, at denne By blev
ødelagt.

<span id="an_4:16">4:16</span> Så lader vi da Kongen vide, at hvis denne
By bygges op og Murerne genopføres, har du ikke mere nogen Besiddelse
hinsides Floden!"

<span id="an_4:17">4:17</span> Kongen sendte da følgende Svar til
Statholderen Rehum, Skriveren Sjimsjaj og alle deres andre
Embeddsbrødre, som boede i Samaria og de andre Lande hinsides Floden:
"Hilsen, og så videre.

<span id="an_4:18">4:18</span> Den Skrivelse, I har sendt mig, er
forelæst mig grundigt.

<span id="an_4:19">4:19</span> Og på mit Bud har man set efter og
fundet, at denne By fra gammel Tid har sat sig op mod Konger, og at der
har fundet Oprør og Opstande Sted i den;

<span id="an_4:20">4:20</span> over Jerusalem har der hersket mægtige
Konger, som udstrakte deres Magt over alt hinsides Floden, og til hvem
der svaredes Skat, Afgift og Skyld.

<span id="an_4:21">4:21</span> Giv derfor Ordre til at standse disse
Mænd og til, at denne By ikke må genopbygges, før der kommer Befaling
fra mig;

<span id="an_4:22">4:22</span> og tag eder vel i Vare for at vise
Forsømmelighed i denne Sag, at ikke der skal lides store Tab til Skade
for Kongerne!

<span id="an_4:23">4:23</span> Så snart Afskriften af denne Skrivelse
fra Kong Artaxerxes var blevet læst for Rehum, Skriveren Sjimsjaj og
deres Embedsbrødre, begav de sig uopholdelig til Jøderne i Jerusalem og
tvang dem med Magt til at standse Arbejdet.

<span id="an_4:24">4:24</span> Så standsede Arbejdet på Guds Hus i
Jerusalem, og det hvilede til Perserkongen Darius's andet Regeringsår.

<span id="an_5:1">5:1</span> Men Profeterne Haggaj og Zakarias, Iddos
Søn, profeterede for Jøderne i Juda og Jerusalem i Israels Guds Navn,
som var over dem.

<span id="an_5:2">5:2</span> Da tog Zerubbabel, Sjealtiels Søn, og
Jesua, Jozadaks Søn, fat og begyndte at bygge på Guds Hus i Jerusalem
sammen med Guds Profeter, som støttede dem.

<span id="an_5:3">5:3</span> Men på den Tid kom Tattenaj, Statholderen
hinsides Floden, Sjetar-Bozenaj og deres Embedsbrødre til dem og sagde:
"Hvem har givet eder Lov til at bygge dette Tempel og genopføre denne
Helligdom,

<span id="an_5:4">5:4</span> og hvad er Navnene på de Mænd, der bygger
denne Bygning?

<span id="an_5:5">5:5</span> Men over Jødernes Ældste vågede deres Guds
Øje, så de ikke standsede dem i Arbejdet, før Sagen var forelagt Darius
og der var kommet Svar derpå.

<span id="an_5:6">5:6</span> Afskrift af det Brev, som Tattenaj,
Statholderen hinsides Floden, Sjetar-Bozenaj og hans Embedsbrødre,
Afarsekiterne hinsides Floden, sendte Kong Darius;

<span id="an_5:7">5:7</span> de sendte ham en Skrivelse, hvori der stod:
Kong Darius ønsker vi al Fred!

<span id="an_5:8">5:8</span> Det være Kongen kundgjort, at vi begav os
til Landsdelen Judæa til den store Guds Hus; det bliver bygget af
Kvadersten, der lægges Bjælker i Muren, og Arbejdet udføres med Omhu og
skyder frem under deres Hænder.

<span id="an_5:9">5:9</span> Vi spurgte da de Ældste der og talte
således til dem: "Hvem har givet eder Lov til at, bygge dette Tempel og
opføre denne Helligdom?

<span id="an_5:10">5:10</span> Vi spurgte dem også om deres Navne for at
lade dig dem vide, og vi opskrev Navnene på de Mænd, der står i Spidsen
for dem.

<span id="an_5:11">5:11</span> Og Svaret, de gav os, lød således: Vi er
Himmelens og Jordens Guds Tjenere, og vi bygger det Tempel, som blev
bygget for mange År siden, da en stor Konge i Israel byggede og opførte
det.

<span id="an_5:12">5:12</span> Da imidlertid vore Fædre vakte Himmelens
Guds Vrede, gav han dem i Babels Konges, Kaldæeren Nebukadnezars, Hånd,
og han nedbrød dette Tempel og førte Folket i Landflygtighed til Babel.

<span id="an_5:13">5:13</span> Men i sit første Regeringsår gav Kong
Kyros af Babel Befaling til at genopbygge dette Gudshus;

<span id="an_5:14">5:14</span> og Kong Kyros lod tillige de til
Gudshusef hørende Guld- og Sølvkar, som Nebukadnezar havde borttaget fra
Helligdommen i Jerusalem og ført til sin Helligdom i Babel, tage ud af
Helligdommen i Babel, og de overgaves til en Mand ved Navn Sjesjbazzar,
som han havde indsat til Statholder;

<span id="an_5:15">5:15</span> og han sagde til ham: "Tag disse Kar og
drag ben og lad dem få deres Plads i Helligdommen i Jerusalem og lad
Gudshuset blive genopbygget på sin gamle Plads!"

<span id="an_5:16">5:16</span> Så kom denne Sjesjbazzar og lagde Grunden
til Gudshuset i Jerusalem, og siden den Tid er der bygget derpå, men det
er ikke færdigt.

<span id="an_5:17">5:17</span> Hvis derfor Kongen synes, så lad der
blive set efter i det kongelige Skatkammer ovre i Babel, om det har sig
således, at der af Kong Kyros er givet Befaling til at bygge dette
Gudshus i Jerusalem; og Kongen give os så sin Vilje i denne Sag til
Kende!"

<span id="an_6:1">6:1</span> Så gave Kong Darius Befaling til at se
efter i Skatkammeret, hvor man i Babel gemte Dokumenterne;

<span id="an_6:2">6:2</span> og man fandt da i Borgen i Ameta i
Landsdelen Medien en Skriftrulle, hvori der stod: "Til Ihukommelse.

<span id="an_6:3">6:3</span> I sit første Regeringsår udstedte Kong
Kyros følgende Befaling: Gudsbuset i Jerusalem skal genopbygges, for at
man der kan ofre Slagtofre og frembære Guds Ildofre; det skal være
tresindstyve Alen højt og tresindstyve Alen bredt

<span id="an_6:4">6:4</span> med tre Lag Kvadersten og eet Lag Bjælker;
Omkostningerne udredes af Kongens Hus.

<span id="an_6:5">6:5</span> Desuden skal Gudshusets Guld- og Sølvkar,
som Nebukadnezar borttog fra Helligdommen i Jerusalem og førte til
Babel, gives tilbage, og de skal bringes tilbage til deres Plads i
Helligdommen i Jerusalem, og du skal sætte dem ind i Gudshuset!

<span id="an_6:6">6:6</span> Derfor skal I, Tattenaj, Statholder
hinsides Floden, og SjetarBozenaj med eders Emhedsbrødre, Afarsekiterne
hinsides Floden, ikke blande eder deri.

<span id="an_6:7">6:7</span> Lad Arbejdet med dette Gudshus gå sin Gang,
lad Jødernes Statholder og Jødernes Ældste bygge dette Gudshus på den
gamle Plads.

<span id="an_6:8">6:8</span> Og hermed giver jeg Påbud om, hvorledes I
skal stille eder over for disse Jødernes Ældste med Hensyn til
Opførelsen af dette Gudshus: Af Kongens Skatteindtægter fra Landene
hinsides Floden skal Omkostningerne nøjagtigt udredes til disse Mænd, og
det ufortøvet;

<span id="an_6:9">6:9</span> og hvad der ellers er Brug for: Tyre, Vædre
og Lam til Brændofre for Himmelens Gud, Hvede, Salt, Vin og Olie, det
skal efter Opgivende af Præsterne i Jerusalem udleveres dem Dag for Dag
uden Afkortning,

<span id="an_6:10">6:10</span> for at de kan bringe Ofre til en liflig
Duft for Himmelens Gud og bede for Kongens og hans Sønners Liv.

<span id="an_6:11">6:11</span> Og hermed påbyder jeg, at om nogen
overtræder denne For ordning, skal en Bjælke rives ud af hans Hus, og
til Straf skal han hænges op og nagles fast på den, og hans Hus skal
gøres til en Grusdynge.

<span id="an_6:12">6:12</span> Og den Gud, der har ladet sit Navn bo
der, han slå enhver Kon ge og ethvert Folk til Jorden, som rækker Hånden
ud for at over træde denne Forordning og øde lægge dette Gudshus i
Jerusalem. Jeg, Darius, giver dette Påbud; lad det blive nøje udført!

<span id="an_6:13">6:13</span> Da handlede Tattenaj, Statholderen
hinsides Floden, Sjetar-Bozenaj og deres Embedsbrødre nøje efter det
Påbud, Kong Darius havde sendt dem.

<span id="an_6:14">6:14</span> Og Jødemes Ældste byggede, og det
lykkedes dem i Henhold til Profeterne Haggajs og Zakarias's, Iddos Søns,
Profeti; de byggede og fuldførte Værket efter Israels Guds Bud og efter
Kyros's og Darius's og Perserkongen Aetaxerxes's Befaling.

<span id="an_6:15">6:15</span> De fuldendte Templet på den tredje Dag i
Adar Måned i Kong Darius's sjette Regeringsår.

<span id="an_6:16">6:16</span> Så fejrede Israeliterne, Præsterne,
Leviterne og de andre, der havde været i Landflygtighed, Gudshusets
Indvielse med Glæde;

<span id="an_6:17">6:17</span> og de ofrede ved Indvielsen 100 Tyre, 200
Vædre og 400 Lam og til Syndofre for hele Israel 12 Gedebukke efter
Tallet på Israels Stammer;

<span id="an_6:18">6:18</span> og de indsatte Præsterne efter deres
Afdelinger og Leviterne efter deres Skifter til Gudstjenesten i
Jerusalem som foreskrevet i Moses's Bog.

<span id="an_6:19">6:19</span> Derpå fejrede de, der havde været i
Landflygtighed, Påsken den fjortende Dag i den første Måned.

<span id="an_6:20">6:20</span> Thi Præsterne og Leviterne havde renset
sig og var rene alle som een; og de slagtede Påskelam for alle dem, der
havde været i Landflygtighed, for deres Brødre Præsterne og for sig
selv.

<span id="an_6:21">6:21</span> Og Israeliterne, der var vendt tilbage
fra Landflygtigheden, spiste deraf sammen med alle dem, der havde
udskilt sig fra Hedningerne i Landet og deres Urenhed og sluttet sig til
dem for at søge HERREN, Israels Gud.

<span id="an_6:22">6:22</span> Og de fejrede de usyrede Brøds Højtid i
syv Dage med Glæde, fordi HERREN havde glædet dem og vendt
Assyrerkongens Hjerte til dem, så at han styrkede deres Hænder i
Arbejdet på Guds, Israels Guds, Hus.

<span id="an_7:1">7:1</span> Efter disse Tildragelser drog under
Perserkongen Artaxerxes's Regering Ezra, en Søn af Seraja, en Søn af
Azarja, en Søn af Hilkija,

<span id="an_7:2">7:2</span> en Søn af Sjallum, en Søn af Zadok, en Søn
af Ahitub,

<span id="an_7:3">7:3</span> en Søn af Amarja, en Søn af Azarja, en Søn
af Merajot,

<span id="an_7:4">7:4</span> en Søn af Zeraja, en Søn af Uzzi, en Søn af
Bukki,

<span id="an_7:5">7:5</span> en Søn af Abisjua, en Søn af Pinehas, en
Søn af Eleazar, en Søn af Ypperstepræsten Aron -

<span id="an_7:6">7:6</span> denne Ezra drog op fra Babel. Han var
skriftlærd, hjemme i Mose Lov, som HERREN, Israels Gud, havde givet; og
Kongen opfyldte alle hans Ønsker, eftersom HERREN hans Guds Hånd var
over ham.

<span id="an_7:7">7:7</span> Og en Del af Israeliterne og at Præsterne,
Leviterne Tempelsangerne, Dørvogterne og Tempeltrællene drog ligeledes
op til Jerusalem i Kong Artaxerxes's syvende Regeringsår.

<span id="an_7:8">7:8</span> De kom til Jerusalem i den femte Måned i
Kongens syvende Regeringsår;

<span id="an_7:9">7:9</span> thi på den første Dag i den første Måned
tog han Bestemmelse om Opbruddet fra Babel, og på den første Dag i den
femte Måned kom han til Jerusalem, eftersom hans Guds gode Hånd var over
ham.

<span id="an_7:10">7:10</span> Thi Ezra havde vendt sit Hjerte til at
granske i HERRNs Lov og handle efter den og undervise Israel i Lov og
Ret.

<span id="an_7:11">7:11</span> Dette er en Afskrift, af den Skrivelse,
Kong Artaxerxes medgav Præsten Ezra den Skriftlærde, den skriftlærde
Kender af Bøgerne med HERRENs Bud og Anordninger til Israel:

<span id="an_7:12">7:12</span> Artaxerxes, Kongernes Konge, til Præsten
Ezra, den skriftlærde Kender af Himmelens Guds Lov, og så videre:

<span id="an_7:13">7:13</span> Hermed giver jeg Tilladelse til, at
enhver af Israels Folk og dets Præster og Leviter i mit Rige, der er til
Sinds at drage til Jerusalem, må drage med dig,

<span id="an_7:14">7:14</span> al den Stund du af Kongen og hans syv
Rådgivere sendes for at undersøge Forholdene i Judæa og Jerusalem på
Grundlag af din Guds Lov, som er i din Hånd,

<span id="an_7:15">7:15</span> og for at bringe det Sølv og Guld derhen,
som Kongen og hans Rådgivere frivilligt har givet Israels Gud, hvis
Bolig er i Jerusalem,

<span id="an_7:16">7:16</span> og alt det Sølv og Guld, som du får rundt
om i Landsdelen Babel, tillige med de frivillige Gaver fra Folket og
Præsterne, der giver frivillige Gaver til deres Guds Hus i Jerusalem.

<span id="an_7:17">7:17</span> Derfor skal du samvittighedstuldt for
disse Penge købe Tyre, Vædre og Lam med tilhørende Afgrøde- og Drikofre
og ofre dem på Alteret i eders Guds Hus i Jerusalem;

<span id="an_7:18">7:18</span> og hvad du og dine Brødre finder for godt
at gøre med det Sølv og Guld, der bliver tilovers, det må I gøre efter
eders Guds Vilje.

<span id="an_7:19">7:19</span> De Kar, der skænkes dig til Tjenesten i
din Guds Hus, skal du afgive og stille for Israels Guds Åsyn i
Jerusalem.

<span id="an_7:20">7:20</span> Og de andre nødvendige Udgifter til din
Guds Hus, som det tilfalder dig at udrede, må du udrede af det kongelige
Skatkammer.

<span id="an_7:21">7:21</span> Jeg, Kong Artaxerxes, giver hermed den
Befaling til alle Skatmestre hinsides Floden: Alt, hvad Præsten Ezra,
den skriftlærde Kender af Himmelens Guds Lov, kræver af eder, skal
nøjagtigt ydes

<span id="an_7:22">7:22</span> indtil 100 Sølvtalenter, 100 Kor Hvede,
100 Bat Vin, 100 Bat Olie og Salt i ubegrænset Mængde.

<span id="an_7:23">7:23</span> Alt, hvad der er påbudt af Himmelens Gud,
skal punktligt ydes til Himmelens Guds Hus, at der ikke skal komme Vrede
over Kongens og hans Sønners Rige.

<span id="an_7:24">7:24</span> Og det være eder kundgjort, at ingen har
Ret til at pålægge nogen af Præsterne, Leviterne, Tempelsangerne,
Dørvogterne, Tempeltrællene eller overhovedet nogen, der er sysselsat
ved dette Guds Hus, Skat, Afgift eller Skyld!

<span id="an_7:25">7:25</span> Men du, Ezra, skal i Kraft af Guds
Visdom, som er i din Hånd, indsætte Dommere og Retsbetjente til at dømme
alt Folket hinsides Floden, alle dem, som kender, din Guds Lov; og hvem
der ikke kender den, skal I undervise deri.

<span id="an_7:26">7:26</span> Og enhver, der ikke handler efter din
Guds Lov og Kongens Lov, over ham skal der samvittighedsfuldt fældes
Dom, være sig til Død, Landsforvisning, Pengebøde eller Fængsel.

<span id="an_7:27">7:27</span> Lovet være HERREN, vore Fædres Gud, som
indgav Kongen sådanne Tanker for at herliggøre HERRENs Hus i Jerusalem

<span id="an_7:28">7:28</span> og vandt mig, Nåde hos Kongen og hans
Rådgivere og alle Kongens mægtige Fyrster! Så fattede jeg da Mod,
eftersom HERREN min Guds Hånd var over mig, og jeg samlede en Del
Overhoveder af Israel til at drage op med mig.

<span id="an_8:1">8:1</span> Følgende er de Overhoveder over
Fædrenehusene og de i deres Slægtsfortegnelser opførte, som drog op med
mig fra Babel under Kong Artaxerxes's Regering:

<span id="an_8:2">8:2</span> Af Pinehas's Efterkommere Ger som; af
Itamars Efterkommere Daniel; af Davids Efterkommere Hattusj,

<span id="an_8:3">8:3</span> Sjekanjas Søn; af Par'osj's Efterkommere
Zekarja, i hvis Slægtsfortegnelse der var opført 150 Mandspersoner;

<span id="an_8:4">8:4</span> af Pahat-Moabs Efterkommere Eljoenaj,
Zerajas Søn, med 200 Mandspersoner;

<span id="an_8:5">8:5</span> af Zattus Efterkommere Sjekanja, Jahaziels
Søn, med 300 Mandspersoner;

<span id="an_8:6">8:6</span> af Adins Efterkommere Ebed. Jonatans Søn,
med 50 Mandspersoner;

<span id="an_8:7">8:7</span> af Elams Efterkommere Jesja'ja. Ataljas
Søn, med 70 Mandspersoner;

<span id="an_8:8">8:8</span> af Sjefatjas Efterkommere Zebadja, Nikaels
Søn, med 80 Mandspersoner;

<span id="an_8:9">8:9</span> af Joabs Efterkommere 'Obadja. Jehiels'
Søn, med 218 Mandspersoner;

<span id="an_8:10">8:10</span> af Banis Efterkommere Sjelomit, Josifjas
Søn, med 160 Mandspersoner;

<span id="an_8:11">8:11</span> af Bebajs Efterkommere Zekarja, Bebajs
Søn, med 28 Mandspersoner;

<span id="an_8:12">8:12</span> af Azgads Efterkommere Johanan, Hakkatans
Søn, med 110 Mandspersoner;

<span id="an_8:13">8:13</span> af Adonikams Efterkommere de sidst komne,
nemlig Elifelet. Je'iel og Sjemaja, med 60 Mandspersoner;

<span id="an_8:14">8:14</span> af Bigvajs Efterkommere Utaj og Zabud med
70 Mandspersoner.

<span id="an_8:15">8:15</span> Og jeg samlede dem ved den Flod, der
løber ad Ahava til, og vi lå lejret der i tre Dage. Men da jeg tog
Folket og Præsterne nærmere i Øjesyn, fandt jeg ingen Leviter der.

<span id="an_8:16">8:16</span> Jeg sendte derfor Overhovederne Eliezer,
Ariel, Sjemaja, Elnatan, Jarib, Elnatan, Natan, Zekarja og Mesjullam og
Lærerne Jojarib og Elnatan hen

<span id="an_8:17">8:17</span> og bød dem gå til Overhovedet Iddo i Byen
Kasifja, idet jeg lagde dem de Ord i Munden, hvormed de skulde overtale
Iddo og hans Brødre i Byen Kasifja til at sende os Tjenere til vor Guds
Hus;

<span id="an_8:18">8:18</span> og eftersom vor Guds gode Hånd var over
os, sendte de os en forstandig Mand afEfterkommerne efter Mali, Israels
Søn Levis Søn, Sjerebja med hans Sønner og Brødre, atten Mand

<span id="an_8:19">8:19</span> og Hasjabja og Jesja'ja af Meraris
Efterkommere med deres Brødre og Sønner, tyve Mand,

<span id="an_8:20">8:20</span> og af Tempeltrællene, som David og
Øversterne havde stillet til Leviternes Tjeneste, 220 Tempeltrælle, alle
med Navns Nævnelse.

<span id="an_8:21">8:21</span> Så lod jeg der ved Floden Ahava udråbe en
Faste til Ydmygelse for vor Guds Åsyn for hos ham at udvirke en lykkelig
Rejse for os og vore Familier og Ejendele;

<span id="an_8:22">8:22</span> thi jeg undså mig ved at bede Kongen om
Krigsfolk og Ryttere til at hjælpe os undervejs mod Fjenden, eftersom vi
havde sagt til Kongen: Vor Guds Hånd er over alle; der søger ham, og
hjælper dem, men hans Vælde og Vrede kommer over alle dem, der forlader
ham.

<span id="an_8:23">8:23</span> Så fastede vi og bad til vor Gud derom,
og han bønbørte os.

<span id="an_8:24">8:24</span> Derpå udvalgte jeg tolv af Præsternes
Øverster og Sjerebja og Hasjabja og ti af deres Brødre;

<span id="an_8:25">8:25</span> og dem tilvejede jeg Sølvet og Guldet og
gav dem Karrene, den Offerydelse til vor Guds Hus, som Kongen, hans
Rådgivere og Fyrster og alle de der boende Israeliter havde ydet;

<span id="an_8:26">8:26</span> jeg tilvejede dem af Sølv 650 Talenter,
Sølvkar til en Værdi af 100 Talenter, af Guld 100 Talenter,

<span id="an_8:27">8:27</span> tyve Guldbægre til 1000 Darejker og to
Kar af fint, guldglinsende Kobber, kostbare som Guld.

<span id="an_8:28">8:28</span> Så sagde jeg til dem: I er helliget
HERREN, og Karrene er helliget, og Sølvet og Guldet er en frivillig Gave
til HERREN, eders Fædres Gud;

<span id="an_8:29">8:29</span> våg derfor over det og vogt på det,
indtil I i Påsyn af Præsternes og Leviternes Øverster og Israels
Fædrenehuses Øverster vejer det ud i Jerusalem i Kamrene i HERRENs Hus!"

<span id="an_8:30">8:30</span> Da modtog Præsterne og Leviterne det
tilvejede, Sølvet og Guldet og Karrene, for at bringe det til vor Guds
Hus i Jerusalem.

<span id="an_8:31">8:31</span> Så brød vi op fra Floden Ahava på den
tolvte Dag i den første Måned for at drage til Jerusalem; og vor Guds
Hånd var over os, så han frelste os fra Fjendernes og Røvernes Hånd
undervejs.

<span id="an_8:32">8:32</span> Da vi var kommet til Jerusalem, holdt vi
os rolige der i tre Dage;

<span id="an_8:33">8:33</span> og på den fjerde Dag blev Sølvet, Guldet
og Karrene afvejet i vor Guds Hus og overgivet Præsten Meremot, Urijas
Søn, tillige med El'azar, Pinehas's Søn, og Leviterne Jozabad, Jesuas
Søn, og Noadja, Binnujs Søn,

<span id="an_8:34">8:34</span> alt sammen efter Tal og Vægt, og hele
Vægten blev optegnet: På samme Tid

<span id="an_8:35">8:35</span> bragte de, der kom fra Fangenskabet, de,
der havde været i Landflygtighed, Brændofre til Israels Gud: 12 Tyre for
hele tsrael, 96 Vædre, 77 Lam og 12 Gedebukke til Syndofre, alt sammen
som Brændoffer til HERREN.

<span id="an_8:36">8:36</span> Og de overgav Kongens Befalinger til
Kongens Satraper og Statholderne hinsides Floden, og disse ydede Folket
og Guds Hus deres Hjælp.

<span id="an_9:1">9:1</span> Men da alt dette var gjort, kom Øversterne
til mig og sagde: "Folket, Israel og Præsterne og Leviterne, har ikke
skilt sig ud fra Hedningerne eller fra deres Vederstyggeligheder,
Kana'anæerne, Hetiterne, Perizziterne, Jebusiterne, Ammoniterne,
Moabiterne, Ægypterne og Amoriterne;

<span id="an_9:2">9:2</span> thi af deres Døtre har de taget sig selv og
deres Sønner Hustruer, så at den hellige Sæd har blandet sig med
Hedningerne; og Øversterne og Forstanderne var de første til at øve
denne Troløshed!

<span id="an_9:3">9:3</span> Da jeg hørte den Tale, sønderrev jeg min
Kjortel og min Kappe, rev Hår af mit Hoved og Skæg og satte mig hen i
stum Smerte.

<span id="an_9:4">9:4</span> Da samlede sig omkring mig alle de, der
bævede for Israels Guds Ord mod Troløsheden hos dem, der havde været i
Landflygtighed; og jeg sad i stum Smerte til Aftenafgrødeofferets Tid.

<span id="an_9:5">9:5</span> Men ved Aftenafgrødeofferets Tid rejste jeg
mig af min Selvydmygelse, og idet jeg sønderrev min Kjortel og min
Kappe, kastede jeg mig på Knæ og udbredte Hænderne til, HERREN min Gud

<span id="an_9:6">9:6</span> og sagde: Min Gud, jeg skammer mig og blues
ved at løfte mit Ansigt til dig, min Gud, thi vore Misgerninger er
vokset os over Hovedet, og vor Skyld er så stor, at den rækker til
Himmelen!

<span id="an_9:7">9:7</span> Fra vore Fædres Tid indtil denne Dag.har
vor Skyld været stor, og for vore Misgerninger blev vi, vore Konger og
Præster givet til Pris for Landenes Konger, for Sværd, Fangenskab,
Udplyndring og Vanære, således som det er den Dag i Dag."

<span id="an_9:8">9:8</span> Og nu er der en føje Stund blevet os Nåde
til Del fra HERREN vor Gud, idet han har ladet os beholde en undsluppet
Rest og givet os at slå vor Teltpæl på sit hellige Sted, for at vor Gud
kan lade vore Øjne lyse og give os en Smule Livskraft i vor Trældom;

<span id="an_9:9">9:9</span> thi er vi end Trælle, har vor Gud dog ikke
forladt os i vor Trældom, men vundet os Nåde for Perserkongernes Åsyn,
så at han har givet os Livskraft til at rejse vor Guds Hus og opbygge
dets Grushobe og givet os et Gærde i Juda og Jerusalem.

<span id="an_9:10">9:10</span> Men hvad skal vi nu sige, vor Gud, efter
alt dette? Vi har jo forladt dine Bud,

<span id="an_9:11">9:11</span> som du gav os ved dine Tjenere
Profeterne, da du sagde: Det Land, I drager ind i og tager i Besiddelse,
er et urent Land på Grund af Hedningernes Urenhed, på Grund af de
Vederstyggeligheder, de i deres Urenhed har fyldt det med fra Ende til
anden;

<span id="an_9:12">9:12</span> derfor må I ikke give deres Sønner eders
Døtre eller tage deres Døtre til Hustruer for eders Sønner og ingen
Sinde søge deres Velfærd og Lykke, at I kan blive stærke og nyde Landets
Goder og sikre eders Sønner Besiddelsen deraf for evigt!

<span id="an_9:13">9:13</span> Efter alt, hvad der er vederfaret os på
Grund af vore onde Gerninger og vor svare Skyld - og endda har du vor
Gud ikke i fuldt Mål tilregnet os vore Synder, men skænket os en sådan
Flok undslupne -

<span id="an_9:14">9:14</span> skal vi da på ny krænke dine Bud ved at
besvogre os med Folk, der øver slige Vederstyggeligheder? Vil du da ikke
vredes således på os, at du ødelægger os aldeles, så der ikke levnes
nogen Rest, og ingen undslipper?

<span id="an_9:15">9:15</span> HERRE, Israels Gud! Du er retfærdig,
derfor er vi nu en Rest tilbage, som er undsluppet; se, vi står for dig
i vor Syndeskyld; thi det er umuligt at bestå for dit Åsyn, når sligt
kan ske!"

<span id="an_10:1">10:1</span> Medens Ezra nu under Bøn og
Syndsbekendelse grædende kastede sig ned foran Guds Hus, samlede en stor
Skare Israeliter sig om ham, både Mænd, Kvinder og Børn, thi Folket græd
heftigt.

<span id="an_10:2">10:2</span> Derpå tog Sjekanja, Jehiels Søn, af Elams
Efterkommere til Orde og sagde til Ezra: Vi har været froløse mod vor
Gud ved at hjemføre fremmede Kvinder af Hedningerne i Landet. Men trods
alt er der endnu Håb for Israel.

<span id="an_10:3">10:3</span> Lad os slutte Pagt for vor Gud om at
sbille os af med alle vore fremmede Kvinder og deres Børn efter min
Herres Bestemmelse og deres, som bæver for Guds Bud, og lad der blive
handlet efter Loven!

<span id="an_10:4">10:4</span> Stå op, thi det er dig, der skal tage dig
af Sagen, og vi vil stå dig bi; vær frimodig og tag fat!

<span id="an_10:5">10:5</span> Da stod Ezra op og tog Præsternes,
Leviternes og hele Israels Øverster i Ed på, at de vilde handle således,
og de aflagde Eden.

<span id="an_10:6">10:6</span> Derpå rejste Ezra sig fra Pladsen foran
Guds Hus og begav sig til Johanans, Eljasjibs Søns, Kammer, hvor han
tilbragte Natten; han hverken spiste eller drak, fordi han græmmede sig
over Troløsheden hos dem, der havde været i Landflygtighed.

<span id="an_10:7">10:7</span> Derpå lod man kundgøre i Juda og
Jerusalem forætlle dem, der havde været i Landflygtighed, at de skulde
give Møde i Jerusalem;

<span id="an_10:8">10:8</span> og enhver, som ikke indfandt sig
Tredjedagen derefter ifølge Øversternes og de Ældstes Bestemmelse, al
hans Ejendom skulde der lægges Band på, og han selv skulde udelukkes fra
deres Forsamling, der havde været i Landflygtighed.

<span id="an_10:9">10:9</span> Så samledes alle Mænd af Juda og Benjamin
på Tredjedagen i Jerusalem; det var den tyvende Dag i den niende Måned;
og alt Folket stillede sig op på den åbne Plads ved Guds Hus, skælvende
både for Sagens Skyld og som Følge af Regnskyllene.

<span id="an_10:10">10:10</span> Derpå stod Præsten Ezra op og sagde til
dem: "I har forbrudt eder ved at hjemføre fremmede Kvinder og således
øget Israels Syndeskyld;

<span id="an_10:11">10:11</span> så bekend da nu eders Synd for HERREN,
eders Fædres Gud, og gør hans Vilje; skil eder ud fra Hedningerne i
Landet og fra de fremmede Kvinder!"

<span id="an_10:12">10:12</span> Og hele Forsamlingen svarede med høj
Røst: "Som du siger, bør vi gøre!

<span id="an_10:13">10:13</span> Men Folket er talrigt, og det er
Vinterregnens Tid, så vi kan ikke blive stående her ude; og Sagen kan
heller ikke afgøres på en Dag eller to, da vi har forbrudt os højligen
her.

<span id="an_10:14">10:14</span> Lad derfor Øversterne for hele vor
Forsamling give Møde og lad alle dem, der i vore Byer har hjemført
fremmede Kvinder, indfinde sig til en fastsat Tid, ledsaget af de
enkelte Byers Ældste og Dommere, for at vi kan blive friet fra vor Guds
Vrede i denne Sag!

<span id="an_10:15">10:15</span> Kun Jonatan, Asa'els Søn, og Jazeja,
Tikvas Søn, satte sig derimod med Støtte fra Mesjullam og Leviten
Sjabbetaj.

<span id="an_10:16">10:16</span> Men de, der havde været i
Landflygtighed, handlede derefter; og Præsten Ezra udvalgte sig nogle
Mænd, Overhovederne for de enkelte Fædrenehuse, alle med Navns Nævnelse.
Disse holdt da Møde den første Dag i den tiende Måned for at undersøge
Sagen,

<span id="an_10:17">10:17</span> og de var færdige med alle de Mænd, som
havde hjemført fremmede Kvinder, til den første Dag i den første Måned.

<span id="an_10:18">10:18</span> Blandt Præsterne fandtes følgende, der
havde hjemført fremmede Kvinder: Af Jesuas, Jozadaks Søns, Efterkommere
og hans Brødre Ma'aseja, Eliezer, Jarib og Gedalja;

<span id="an_10:19">10:19</span> disse gav deres Hånd på at ville sende
deres Hustruer bort, og deres Skyldoffer var en Væder for deres
Syndeskyld.

<span id="an_10:20">10:20</span> Af Immers Efterkommere: Hanani og
Zebadja.

<span id="an_10:21">10:21</span> Af Harims Efterkommere: Ma'aseja,
Elija, Sjemaja, Jehiel og Uzzija.

<span id="an_10:22">10:22</span> Af Pasjhurs Efterkommere: Eljoenaj,
Ma'aseja, Jisjmael, Netan'el, Jozabad og El'asa.

<span id="an_10:23">10:23</span> Af Leviterne: Jozabad, Sjim'i. Kelaja,
det er Kelita, Petaja, Juda og Eliezer.

<span id="an_10:24">10:24</span> Af Tempelsangerne: Eljasjib og Zakkur.
Af Dørvogterne Sjallum, Telem og Uri.

<span id="an_10:25">10:25</span> Af Israel: Af Par'osj's Efterkommere:
Ramja, Jizzija, Malkija, Mijjamin, El'azar, Malkija og Benaja.

<span id="an_10:26">10:26</span> Af Elams Efterkommere: Mattanja,
Zekarja, Jehiel, Abdi, Jeremot og Elija.

<span id="an_10:27">10:27</span> Af Zattus Efterkommere: Eljoenaj,
Eljasjib, Mattanja, Jeremot, Zabad og Aziza.

<span id="an_10:28">10:28</span> Af Bebajs Efterkommere: Johanan,
Hananja, Zabbaj og Atlaj.

<span id="an_10:29">10:29</span> Af Banis Efterkommere: Mesjullam,
Malluk, Adaja, Jasjub, Sjeal og Ramot.

<span id="an_10:30">10:30</span> Af Pahat-Moabs Efterkommere: Adna,
Kelal, Benaja, Ma'aseja, Mattanja, Bezal'el, Binnuj og Menassje.

<span id="an_10:31">10:31</span> Af Harims Efterkommere: Eliezer,
Jissjija, Malkija, Sjemaja, Sjim'on,

<span id="an_10:32">10:32</span> Binjamin, Malluk og Sjemarja.

<span id="an_10:33">10:33</span> Af Hasjums Efterkommere: Mattenaj,
Mattatta, Zabad, Elifelef, Jeremaj, Menassje og Sjim'i.

<span id="an_10:34">10:34</span> Af Banis Efterkommere: Ma'adaj, Amram,
Uel,

<span id="an_10:35">10:35</span> Benaja, Bedeja, Keluhu,

<span id="an_10:36">10:36</span> Vanja, Meremot, Eljasjib,

<span id="an_10:37">10:37</span> Mattanja, Mattenaj og Ja'asaj.

<span id="an_10:38">10:38</span> Af Binnujs Efterkommere: Sjim'i,

<span id="an_10:39">10:39</span> Sjelemja, Natan, Adaja,

<span id="an_10:40">10:40</span> Maknadbaj, Sjasjaj, Sjaraj,

<span id="an_10:41">10:41</span> Azar'el, Sjelemja, Sjemarja,

<span id="an_10:42">10:42</span> Sjallum, Amarja og Josef.

<span id="an_10:43">10:43</span> Af Nebos Efterkommere: Je'iel,
Mattitja, Zabad, Zebina, Jaddaj, Joel og Benaja.

<span id="an_10:44">10:44</span> Alle disse havde taget fremmede Kvinder
til Ægte, men sendte nu Hustruer og Børn bort.

------------------------------------------------------------------------

[Next: Nehemiah](neh.md)
