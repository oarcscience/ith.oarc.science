[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](rom)  [Next](co2.md) 

------------------------------------------------------------------------

### Danish Bible: 1 Corinthians

<span id="an_1:1">1:1</span> Paulus, Jesu Kristi kaldede Apostel ved
Guds Villie, og Broderen Sosthenes

<span id="an_1:2">1:2</span> til Guds Menighed, som er i Korinth,
helligede i Kristus Jesus, hellige ifølge Kald tillige med alle dem, der
på ethvert Sted påkalde vor Herres Jesu Kristi, deres og vor Herres
Navn:

<span id="an_1:3">1:3</span> Nåde være med eder og Fred fra Gud vor
Fader og den Herre Jesus Kristus!

<span id="an_1:4">1:4</span> Jeg takker min Gud altid for eder, for den
Guds Nåde, som blev givet eder i Kristus Jesus,

<span id="an_1:5">1:5</span> at I ved ham ere blevne rige i alt, i al
Tale og al Kundskab,

<span id="an_1:6">1:6</span> ligesom Vidnesbyrdet om Kristus er blevet
stadfæstet hos eder,

<span id="an_1:7">1:7</span> så at I ikke stå tilbage i nogen Nådegave,
idet I forvente vor Herres Jesu Kristi Åbenbarelse,

<span id="an_1:8">1:8</span> han, som også skal stadfæste eder indtil
Enden som ustraffelige på vor Herres Jesu Kristi Dag,

<span id="an_1:9">1:9</span> Trofast er Gud, ved hvem I bleve kaldede
til Samfund med hans Søn, Jesus Kristus, vor Herre.

<span id="an_1:10">1:10</span> Men jeg formaner eder, Brødre! ved vor
Herres Jesu Kristi Navn, at I alle skulle føre samme Tale, og at der
ikke må findes Splittelser iblandt eder, men at I skulle være forenede i
det samme Sind og i den samme Mening.

<span id="an_1:11">1:11</span> Thi det er blevet mig fortalt om eder,
mine Brødre! af Bloes Husfolk, at der er Splidagtighed iblandt eder.

<span id="an_1:12">1:12</span> Jeg mener dette, at enhver af eder siger:
Jeg hører Paulus til, og jeg Apollos, og jeg Kefas, og jeg Kristus.

<span id="an_1:13">1:13</span> Er Kristus delt? mon Paulus blev
korsfæstet for eder? eller bleve I døbte til Paulus's Navn?

<span id="an_1:14">1:14</span> Jeg takker Gud for, at jeg ikke døbte
nogen af eder, uden Krispus og Kajus,

<span id="an_1:15">1:15</span> for at ikke nogen skal sige, at I bleve
døbte til mit Navn.

<span id="an_1:16">1:16</span> Dog, jeg døbte også Stefanas's Hus;
ellers ved jeg ikke, om jeg døbte nogen anden.

<span id="an_1:17">1:17</span> Thi Kristus sendte mig ikke for at døbe,
men for at forkynde Evangeliet, ikke med vise Ord, for at Kristi Kors
ikke skulde tabe sin Kraft.

<span id="an_1:18">1:18</span> Thi Korsets Ord er vel for dem, som
fortabes, en Dårskab, men for dem, som frelses, for os er det en Guds
Kraft.

<span id="an_1:19">1:19</span> Thi der er skrevet: "Jeg vil lægge de
vises Visdom øde, og de forstandiges Forstand vil jeg gøre til intet."

<span id="an_1:20">1:20</span> Hvor er der en viis? hvor er der en
skriftklog? hvor er der en Ordkæmper al denne verden? har Gud ikke gjort
Verdens Visdom til Dårskab?

<span id="an_1:21">1:21</span> Thi efterdi Verden ved sin Visdom ikke
erkendte Gud i hans Visdom, behagede det Gud ved Prædikenens Dårskab at
frelse dem, som tro,

<span id="an_1:22">1:22</span> eftersom både Jøder kræve Tegn, og
Grækere søge Visdom,

<span id="an_1:23">1:23</span> vi derimod prædike Kristus som
korsfæstet, for Jøder en Forargelse og for Hedninger en Dårskab,

<span id="an_1:24">1:24</span> men for selve de kaldede både Jøder og
Grækere, Kristus som Guds Kraft og Guds Visdom.

<span id="an_1:25">1:25</span> Thi Guds Dårskab er visere end
Menneskene, og Guds Svaghed er stærkere end Menneskene.

<span id="an_1:26">1:26</span> Thi ser, Brødre! på eders Kaldelse, at I
ere ikke mange vise efter Kødet, ikke mange mægtige, ikke mange
fornemme;

<span id="an_1:27">1:27</span> men det, som var Dårskab for Verden
udvalgte Gud for at beskæmme de vise, og det, som var svagt for Verden,
udvalgte Gud for at beskæmme det stærke;

<span id="an_1:28">1:28</span> og det for Verden uædle og det
ringeagtede, det, som intet var, udvalgte Gud for at gøre det, som var
noget, til intet,

<span id="an_1:29">1:29</span> for at intet Kød skal rose sig for Gud.

<span id="an_1:30">1:30</span> Men ud af ham ere I i Kristus Jesus, som
blev os Visdom fra Gud, både Retfærdighed og Helliggørelse og
Forløsning;

<span id="an_1:31">1:31</span> for at, som der er skrevet: "Den, som
roser sig, rose sig af Herren!"

<span id="an_2:1">2:1</span> Og jeg, Brødre! da jeg kom til eder, kom
jeg ikke og forkyndte eder Gud Vidnesbyrd med Stormægtighed i Tale eller
i Visdom;

<span id="an_2:2">2:2</span> thi jeg agtede ikke at vide noget iblandt
eder uden Jesus Kristus og ham korsfæstet;

<span id="an_2:3">2:3</span> og jeg færdedes hos eder i Svaghed og i
Frygt og megen Bæven,

<span id="an_2:4">2:4</span> og min Tale og min Prædiken var ikke med
Visdoms overtalende Ord, men med Ånds og Krafts Bevisning,

<span id="an_2:5">2:5</span> for at eders Tro ikke skulde bero på
Menneskers Visdom, men på Guds Kraft.

<span id="an_2:6">2:6</span> Dog, Visdom tale vi iblandt de fuldkomne,
men en Visdom, der ikke stammer fra denne Verden, ikke heller fra denne
Verdens Herskere, som blive til intet;

<span id="an_2:7">2:7</span> men vi tale Visdom fra Gud, den hemmelige,
den, som var skjult, som Gud før Verdens Begyndelse forudbestemte til
vor Herlighed,

<span id="an_2:8">2:8</span> hvilken ingen af denne Verdens Herskere har
erkendt; thi; havde de erkendt den,havde de ikke korsfæstet Herlighedens
Herre;

<span id="an_2:9">2:9</span> men, som der er skrevet: "Hvad intet Øje
har set, og intet Øre har hørt, og ikke er opkommet i noget Menneskes
Hjerte, hvad Gud har beredt dem, som elske ham."

<span id="an_2:10">2:10</span> Men os åbenbarede Gud det ved Ånden; thi
Ånden ransager alle Ting, også Guds Dybder.

<span id="an_2:11">2:11</span> Thi hvilket Menneske ved, hvad der er i
Mennesket, uden Menneskets Ånd, som er i ham? Således har heller ingen
erkendt, hvad der er i Gud, uden Guds Ånd.

<span id="an_2:12">2:12</span> Men vi have ikke fået Verdens Ånd, men
Ånden fra Gud, for at vi kunne vide, hvad der er os skænket af Gud;

<span id="an_2:13">2:13</span> og dette tale vi også, ikke med Ord,
lærte af menneskelig Visdom, men med Ord, lærte af Ånden, idet vi tolke
åndelige Ting med åndelige Ord.

<span id="an_2:14">2:14</span> Men det sjælelige Menneske tager ikke
imod de Ting, som høre Guds Ånd til; thi de ere ham en Dårskab, og han
kan ikke erkende dem, thi de bedømmes åndeligt.

<span id="an_2:15">2:15</span> Men den åndelige bedømmer alle Ting, selv
derimod bedømmes han af ingen.

<span id="an_2:16">2:16</span> Thi hvem har kendt Herrens Sind, så han
skulde kunne undervise ham? Men vi have Kristi Sind.

<span id="an_3:1">3:1</span> Og jeg, Brødre! kunde ikke tale til eder
som til åndelige, men som til kødelige, som til spæde Børn i Kristus.

<span id="an_3:2">3:2</span> Mælk gav jeg eder at drikke, ikke fast
Føde; thi I kunde endnu ikke tåle det, ja, I kunne det ikke engang nu;

<span id="an_3:3">3:3</span> thi endnu ere I kødelige. Når der nemlig er
Nid og Splid iblandt eder, ere I da ikke kødelige og vandre på
Menneskers Vis?

<span id="an_3:4">3:4</span> Thi når en siger: "Jeg hører Paulus til,"
og en anden: "Jeg hører Apollos til," ere I så ikke "Mennesker"?

<span id="an_3:5">3:5</span> Hvad er da Apollos? og hvad er Paulus?
Tjenere, ved hvilke I bleve troende og det, efter som Herren gav enhver.

<span id="an_3:6">3:6</span> Jeg plantede, Apollos vandede, men Gud gav
Vækst.

<span id="an_3:7">3:7</span> Så er da hverken den noget, som planter,
ikke heller den, som vander, men Gud, som giver Vækst.

<span id="an_3:8">3:8</span> Den, som planter, og den, som vander, ere
eet; men hver skal få sin egen Løn efter sit eget Arbejde.

<span id="an_3:9">3:9</span> Thi Guds Medarbejdere ere vi; Guds Ager,
Guds Bygning ere I.

<span id="an_3:10">3:10</span> Efter den Guds Nåde, som blev given mig,
har jeg som en viis Bygmester lagt Grundvold, men en anden bygger derpå.
Men enhver se til, hvorledes han bygger derpå!

<span id="an_3:11">3:11</span> thi anden Grundvold kan ingen lægge end
den, som er lagt, hvilken er Jesus Kristus.

<span id="an_3:12">3:12</span> Men dersom nogen på Grundvolden bygger
med Guld, Sølv, kostbare Sten, Træ, Hø, Strå,

<span id="an_3:13">3:13</span> da skal enhvers Arbejde blive åbenbaret;
thi Dagen skal gøre det klart, efterdi den åbenbares med Ild, og hvordan
enhvers Arbejde er, det skal Ilden prøve.

<span id="an_3:14">3:14</span> Dersom det Arbejde, som en har bygget
derpå, består, da skal han få Løn;

<span id="an_3:15">3:15</span> dersom ens Arbejde bliver opbrændt, da
skal han gå Glip af den; men selv skal han blive frelst, dog som igennem
Ild.

<span id="an_3:16">3:16</span> Vide I ikke, at I ere Guds Tempel, og
Guds Ånd bor i eder?

<span id="an_3:17">3:17</span> Dersom nogen fordærver Guds Tempel, skal
Gud fordærve ham; thi Guds Tempel er helligt, og det ere jo I.

<span id="an_3:18">3:18</span> Ingen bedrage sig selv! Dersom nogen
tykkes at være viis iblandt eder i denne Verden, han vorde en Dåre, for
at han kan vorde viis.

<span id="an_3:19">3:19</span> Thi denne Verdens Visdom er Dårskab for
Gud; thi der er skrevet: "Han er den, som griber de vise i deres
Træskhed;"

<span id="an_3:20">3:20</span> og atter:"Herren kender de vises Tanker,
at de ere forfængelige."

<span id="an_3:21">3:21</span> Derfor rose ingen sig af Mennesker! Alle
Ting ere jo eders,

<span id="an_3:22">3:22</span> være sig Paulus eller Apollos eller Kefas
eller Verden eller Liv eller Død eller det nærværende eller det
tilkommende: alle Ting ere eders;

<span id="an_3:23">3:23</span> men I ere Kristi, og Kristus er Guds.

<span id="an_4:1">4:1</span> Således agte man os; som Kristi Tjenere og
Husholdere over Guds Hemmeligheder!

<span id="an_4:2">4:2</span> I øvrigt kræves her af Husholdere, at man
må findes tro,

<span id="an_4:3">4:3</span> Men mig er det såre lidet at bedømmes af
eder eller af en menneskelig Ret; ja, jeg bedømmer end ikke mig selv.

<span id="an_4:4">4:4</span> Thi vel ved jeg intet med mig selv, dog er
jeg ikke dermed retfærdiggjort; men den, som bedømmer mig, er Herren.

<span id="an_4:5">4:5</span> Derfor dømmer ikke noget før Tiden, førend
Herren kommer, som både skal bringe for lyset det, som er skjult i
Mørket, og åbenbare Hjerternes Råd; og da skal enhver få sin Ros fra
Gud.

<span id="an_4:6">4:6</span> Men dette, Brødre! har jeg anvendt på mig
selv og Apollos for eders Skyld, for at I på os kunne lære dette "ikke
ud over, hvad der står skrevet", for at ikke nogen af eder for eens
Skyld skal opblæse sig mod en anden.

<span id="an_4:7">4:7</span> Thi hvem giver dig Fortrin? og hvad har du,
som du ikke har fået givet? men når du virkelig har fået det, hvorfor
roser du dig da, som om du ikke havde fået det?

<span id="an_4:8">4:8</span> I ere allerede mættede, I ere allerede
blevne rige, I ere blevne Konger uden os, ja, gid I dog vare blevne
Konger, for at også vi kunde være Konger med eder!

<span id="an_4:9">4:9</span> Thi mig synes, at Gud har fremstillet os
Apostle som de ringeste, ligesom dødsdømte; thi et Skuespilere vi blevne
for Verden, både for Engle og Mennesker.

<span id="an_4:10">4:10</span> Vi ere Dårer for Kristi Skyld, men I ere
kloge i Kristus; vi svage, men I stærke; I hædrede, men vi vanærede.

<span id="an_4:11">4:11</span> Indtil denne Time lide vi både Hunger og
Tørst og Nøgenhed og få Næveslag og have intet blivende Sted

<span id="an_4:12">4:12</span> og arbejde møjsommeligt med vore egne
Hænder. Udskælder man os, velsigne vi; forfølger man os, finde vi os
deri;

<span id="an_4:13">4:13</span> spotter man os, give vi gode Ord; som
Verdens Fejeskarn ere vi blevne, et Udskud for alle indtil nu.

<span id="an_4:14">4:14</span> Ikke for at beskæmme eder skriver jeg
dette; men jeg påminder eder som mine elskede Børn.

<span id="an_4:15">4:15</span> Thi om I end have ti Tusinde Opdragere i
Kristus, have I dog ikke mange Fædre; thi jeg har i Kristus Jesus avlet
eder ved Evangeliet.

<span id="an_4:16">4:16</span> Jeg formaner eder altså, vorder mine
Efterfølgere!

<span id="an_4:17">4:17</span> Derfor har jeg sendt Timotheus til eder,
som er mit elskede og trofaste Barn i Herren, og han skal minde eder om
mine Veje i Kristus, således som jeg lærer alle Vegne i enhver Menighed.

<span id="an_4:18">4:18</span> Men nogle ere blevne opblæste, i den
Tanke, at jeg ikke kommer til eder;

<span id="an_4:19">4:19</span> men jeg skal snart komme til eder, om
Herren vil, og gøre mig bekendt, ikke med de opblæstes Ord, men med
deres Kraft.

<span id="an_4:20">4:20</span> Thi Guds Rige består ikke i Ord, men i
Kraft.

<span id="an_4:21">4:21</span> Hvad ville I? Skal jeg komme til eder med
Ris eller med Kærlighed og Sagtmodigheds Ånd?

<span id="an_5:1">5:1</span> I det hele taget høres der om Utugt iblandt
eder, og det sådan Utugt, som end ikke findes iblandt Hedningerne, at en
lever med sin Faders Hustru.

<span id="an_5:2">5:2</span> Og I ere opblæste og bleve ikke snarere
bedrøvede, for at den, som har gjort denne Gerning, måtte udstødes af
eders Midte!

<span id="an_5:3">5:3</span> Thi jeg for min Del, fraværende med
Legemet, men nærværende med Ånden, har allerede, som om jeg var
nærværende, fældet den Dom over ham, som på sådan, Vis har bedrevet
dette,

<span id="an_5:4">5:4</span> at, når i vor Herres Jesu Navn I og min Ånd
ere forsamlede, så med vor Herres Jesu Kraft

<span id="an_5:5">5:5</span> at overgive den pågældende til Satan til
Kødets Undergang, for af Ånden kan frelses på den Herres Jesu dag.

<span id="an_5:6">5:6</span> Det er ikke noget smukt, I rose eder af!
Vide I ikke, at en liden Surdejg syrer hele Dejgen?

<span id="an_5:7">5:7</span> Udrenser den gamle Surdejg, for at I kunne
være en ny Dejg, ligesom I jo ere usyrede;thi også vort Påskelam er
slagtet, nemlig Kristus.

<span id="an_5:8">5:8</span> Derfor, lader os holde Højtid, ikke med
gammel Surdejg, ej heller med Sletheds og Ondskabs Surdejg, men med
Renheds og Sandheds usyrede Brød.

<span id="an_5:9">5:9</span> Jeg skrev eder til i mit Brev, at I ikke
skulle have Samkvem med utugtige,

<span id="an_5:10">5:10</span> ikke i al Almindelighed denne Verdens
utugtige eller havesyge og Røvere eller Afgudsdyrkere; ellers måtte I jo
gå ud af Verden.

<span id="an_5:11">5:11</span> Men nu skrev jeg til eder, at I ikke
skulle have Samkvem, om nogen, der har Navn af Broder, er en utugtig
eller en havesyg eller en Afgudsdyrker eller en Skændegæst eller en
Dranker eller en Røver, ja, end ikke spise sammen med en sådan.

<span id="an_5:12">5:12</span> Thi hvad kommer det mig ved at dømme dem,
som ere udenfor? Dømme I ikke dem, som ere indenfor?

<span id="an_5:13">5:13</span> Men dem udenfor skal Gud
dømme.Bortskaffer den onde fra eder selv!

<span id="an_6:1">6:1</span> Kan nogen af eder, når han har Sag med en
anden, føre det over sit Sind at søge Dom hos de uretfærdige, og ikke
hos de hellige?

<span id="an_6:2">6:2</span> Eller vide I ikke, at de hellige skulle
dømme Verden? og når Verden dømmes ved eder, ere I da uværdige til at
sidde til Doms i de ringeste Sager?

<span id="an_6:3">6:3</span> Vide I ikke, at vi skulle dømme Engle? end
sige da i timelige Ting!

<span id="an_6:4">6:4</span> Når I da have Sager om timelige Ting, sætte
I da dem til Dommere, som ere agtede for intet i Menigheden?

<span id="an_6:5">6:5</span> Til Skam for eder siger jeg det: Er der da
slet ingen viis iblandt eder, som kan dømme sine Brødre imellem?

<span id="an_6:6">6:6</span> Men Broder fører Sag imod Broder, og det
for vantro!

<span id="an_6:7">6:7</span> Overhovedet er jo allerede det en Fejl hos
eder, at I have Retssager med hverandre. Hvorfor lide I ikke hellere
Uret? hvorfor lade I eder ikke hellere plyndre?

<span id="an_6:8">6:8</span> Men I gøre Uret og plyndre, og det Brødre!

<span id="an_6:9">6:9</span> Eller vide I ikke, at uretfærdige skulle
ikke arve Guds Rige? Farer ikke vild! Hverken utugtige eller
Afgudsdyrkere eller Horkarle eller de som lade sig bruge til unaturlig
Utugt, eller de, som øve den,

<span id="an_6:10">6:10</span> eller Tyve eller havesyge eller Drankere,
ingen Skændegæster, ingen Røvere skulle arve Guds Rige.

<span id="an_6:11">6:11</span> Og sådanne vare I for en Del; men I lode
eder aftvætte, ja, I bleve helligede, ja, I bleve retfærdiggjorte ved
den Herres Jesu Navn og ved vor Guds Ånd.

<span id="an_6:12">6:12</span> Alt er mig tilladt, men ikke alt er
gavnligt; alt er mig tilladt, men jeg skal ikke lade mig beherske af
noget.

<span id="an_6:13">6:13</span> Maden er for Bugen og Bugen for Maden;
men Gud skal tilintetgøre både denne og hin. Legemet derimod er ikke for
Utugt, men for Herren, og Herren for Legemet;

<span id="an_6:14">6:14</span> og Gud har både oprejst Herren og skal
oprejse os ved sin Kraft.

<span id="an_6:15">6:15</span> Vide I ikke, at eders Legemer ere Kristi
Lemmer? Skal jeg da tage Kristi Lemmer og gøre Skøgelemmer deraf? Det
være langt fra!

<span id="an_6:16">6:16</span> Eller vide I ikke, at den, som holder sig
til Skøgen, er eet Legeme med hende?"Thi de to," hedder det,"skulle
blive til eet Kød."

<span id="an_6:17">6:17</span> Men den, som holder sig til Herren, er
een Ånd med ham.

<span id="an_6:18">6:18</span> Flyr Utugt! Enhver Synd, som et Menneske
ellers gør, er uden for Legemet; men den, som bedriver Utugt, synder
imod sit eget Legeme.

<span id="an_6:19">6:19</span> Eller vide I ikke, at eders Legeme er et
Tempel for den Helligånd, som er i eder, hvilken I have fra Gud, og at I
ikke ere eders egne?

<span id="an_6:20">6:20</span> Thi I bleve købte dyrt; ærer derfor Gud i
eders Legeme!

<span id="an_7:1">7:1</span> Men hvad det angår, hvorom I skreve til
mig, da er det godt for en Mand ikke at røre en Kvinde;

<span id="an_7:2">7:2</span> men for Utugts Skyld have hver Mand sin
egen Hustru, og hver Kvinde have sin egen Mand.

<span id="an_7:3">7:3</span> Manden yde Hustruen sin Skyldighed;
ligeledes også Hustruen Manden.

<span id="an_7:4">7:4</span> Hustruen råder ikke over sit eget Legeme,
men Manden; ligeså råder heller ikke Manden over sit eget Legeme, men
Hustruen.

<span id="an_7:5">7:5</span> Unddrager eder ikke hinanden, uden måske
med fælles Samtykke, til en Tid, for at I kunne have Ro til Bønnen, og
for så atter at være sammen, for at Satan ikke skal friste eder, fordi I
ikke formå at være afholdende.

<span id="an_7:6">7:6</span> Men dette siger jeg som en Indrømmelse,
ikke som en Befaling.

<span id="an_7:7">7:7</span> Jeg ønsker dog, at alle Mennesker måtte
være, som jeg selv er; men hver har sin egen Nådegave fra Gud, den ene
så, den anden så.

<span id="an_7:8">7:8</span> Til de ugifte og til Enkerne siger jeg, at
det er godt for dem, om de forblive som jeg.

<span id="an_7:9">7:9</span> Men kunne de ikke være afholdende, da lad
dem gifte sig; thi det er bedre at gifte sig end at lide Brynde.

<span id="an_7:10">7:10</span> Men de gifte byder ikke jeg, men Herren,
at en Hustru ikke skal skille sig fra sin Mand;

<span id="an_7:11">7:11</span> (men om hun virkeligt skiller sig fra
ham, da forblive hun ugift eller forlige sig med Manden;) og at en Mand
ikke skal forlade sin Hustru.

<span id="an_7:12">7:12</span> Men til de andre siger jeg, ikke Herren:
Dersom nogen Broder har en vantro Hustru, og denne samtykker i at bo hos
ham, så forlade han hende ikke!

<span id="an_7:13">7:13</span> Og dersom en Hustru har en vantro Mand,
og denne samtykker i at bo hos hende, så forlade hun ikke Manden!

<span id="an_7:14">7:14</span> Thi den vantro Mand er helliget ved
Hustruen, og den vantro Hustru er helliget ved Manden; ellers vare jo
eders Børn urene, men nu ere de hellige.

<span id="an_7:15">7:15</span> Men skiller den vantro sig, så lad ham
skille sig; ingen Broder eller Søster er trælbunden i sådanne Tilfælde;
men Gud har kaldet os til Fred.

<span id="an_7:16">7:16</span> Thi hvad ved du, Hustru! om du kan frelse
din Mand? eller hvad ved du, Mand! om du kan frelse din Hustru?

<span id="an_7:17">7:17</span> Kun vandre enhver således, som Herren har
tildelt ham, som Gud har kaldet ham; og således forordner jeg i alle
Menighederne.

<span id="an_7:18">7:18</span> Blev nogen kaldet som omskåren, han lade
ikke Forhud drage over; er nogen kaldet som uomskåren, han lade sig ikke
omskære!

<span id="an_7:19">7:19</span> Omskærelse har intet at sige, og Forhud
har intet at sige, men det at holde Guds Bud.

<span id="an_7:20">7:20</span> Hver blive i den Stand, hvori han blev
kaldet!

<span id="an_7:21">7:21</span> Blev du kaldet som Træl, da lad det ikke
bekymre dig, men om du også kan blive fri, da gør hellere Brug deraf!

<span id="an_7:22">7:22</span> Thi den, der er kaldet i Herren som Træl,
er Herrens frigivne; ligeså er den, der er kaldet som fri, Kristi Træl.

<span id="an_7:23">7:23</span> Dyrt bleve I købte, vorde ikke Menneskers
Trælle!

<span id="an_7:24">7:24</span> I den Stand, hvori enhver blev kaldet,
Brødre, deri blive han for Gud!

<span id="an_7:25">7:25</span> Men om Jomfruerne har jeg ikke nogen
Befaling fra Herren, men giver min Mening til Hende som den, hvem Herren
barmhjertigt har forundt at være troværdig.

<span id="an_7:26">7:26</span> Jeg mener altså dette, at det på Grund af
den forhåndenværende Nød er godt for et Menneske at være således, som
han er.

<span id="an_7:27">7:27</span> Er du bunden til en Kvinde, da søg ikke
at blive løst; er du ikke bunden, da søg ikke en Hustru!

<span id="an_7:28">7:28</span> Men om du også gifter dig, synder du
ikke; og om en Jomfru gifter sig, synder hun ikke; dog ville sådanne få
Trængsel i Kødet. Men jeg skåner eder.

<span id="an_7:29">7:29</span> Men dette siger jeg eder, Brødre! at
Tiden er kort, for at herefter både de, der have Hustruer, skulle være,
som om de ingen have,

<span id="an_7:30">7:30</span> og de, der græde, som om de ikke græde,
og de, der glæde sig, som om de ikke glæde sig, og de, der købe, som om
de ikke besidde,

<span id="an_7:31">7:31</span> og de, der bruge denne Verden, som om de
ikke gøre Brug af den; thi denne Verdens Skikkelse forgår.

<span id="an_7:32">7:32</span> Men jeg ønsker, at I må være uden
Bekymring. Den ugifte er bekymret for de Ting, som høre Herren til,
hvorledes han kan behage Herren;

<span id="an_7:33">7:33</span> men den gifte er bekymret for de Ting,
som høre Verden til, hvorledes han kan behage Hustruen.

<span id="an_7:34">7:34</span> Og der er også Forskel imellem Hustruen
og Jomfruen. Den ugifte er bekymret for de Ting, som høre Herren til,
for at hun kan være hellig både på Legeme og Ånd; men den gifte er
bekymret for det, som hører Verden til, hvor ledes hun kan behage
Manden.

<span id="an_7:35">7:35</span> Men dette siger jeg til eders eget Gavn,
ikke for at kaste en Snare om eder, men for at bevare Sømmelighed og en
urokkelig Vedhængen ved Herren.

<span id="an_7:36">7:36</span> Men dersom nogen mener at volde sin
ugifte Datter Skam, om hun sidder over Tiden, og det må så være, han
gøre, hvad han vil, han synder ikke; lad dem gifte sig!

<span id="an_7:37">7:37</span> Men den, som står fast i sit Hjerte og
ikke er tvungen, men har Rådighed over sin Villie og har besluttet dette
i sit Hjerte at holde sin Datter ugift, han gør vel.

<span id="an_7:38">7:38</span> Altså, både den, som bortgifter sin
Datter, gør vel, og den, som ikke bortgifter hende, gør bedre.

<span id="an_7:39">7:39</span> En Hustru er bunden, så længe hendes Mand
lever; men dersom Manden sover hen, er hun fri til at gifte sig med hvem
hun vil, kun at det sker i Herren.

<span id="an_7:40">7:40</span> Men lykkeligere er hun, om hun forbliver
således, som hun er, efter min Mening; men også jeg mener at have Guds
Ånd.

<span id="an_8:1">8:1</span> Men hvad Kødet fra Afgudsofrene angår, da
vide vi, fordi vi alle have Kundskab (Kundskaben opblæser, men
Kærligheden opbygger.

<span id="an_8:2">8:2</span> Dersom nogen tykkes at kende noget, han
kender endnu ikke således, som man bør kende.

<span id="an_8:3">8:3</span> Men dersom nogen elsker Gud, han er kendt
af ham.)

<span id="an_8:4">8:4</span> Hvad altså Spisningen af Offerkødet angår,
da vide vi, at der er ingen, Afgud i Verden, og at der ingen Gud er uden
een.

<span id="an_8:5">8:5</span> Thi om der end er såkaldte Guder, være sig
i Himmelen eller på Jorden, som der jo er mange Guder og mange Herrer,

<span id="an_8:6">8:6</span> så er der for os dog kun een Gud, Faderen,
af hvem alle Ting ere, og vi til ham, og een Herre, Jesus Kristus, ved
hvem alle Ting ere, og vi ved ham.

<span id="an_8:7">8:7</span> Dog ikke alle have den Kundskab. Men der er
nogle, som ifølge deres hidtidige Afgudsvane spise det som
Afgudsofferkød, og deres Samvittighed, som er skrøbelig, besmittes.

<span id="an_8:8">8:8</span> Men Mad skal ikke bestemme vor Stilling
over for Gud; hverken have vi Fortrin, om vi spise, eller stå tilbage,
om vi ikke spise.

<span id="an_8:9">8:9</span> Men ser, til, at ikke denne eders Frihed
skal blive til Anstød for de skrøbelige!

<span id="an_8:10">8:10</span> Thi dersom nogen ser dig, som har
Kundskab, sidde til Bords i et Afgudshus, vil så ikke Samvittigheden hos
den, som er skrøbelig, blive opbygget til at spise Afgudsofferkødet?

<span id="an_8:11">8:11</span> Den skrøbelige går jo til Grunde ved din
Kundskab, Broderen, for hvis Skyld Kristus er død.

<span id="an_8:12">8:12</span> Men når I således Synde imod Brødrene og
såre deres skrøbelige Samvittighed, Synde I imod Kristus.

<span id="an_8:13">8:13</span> Derfor, om Mad forarger min Broder, vil
jeg aldrig i Evighed spise Kød, for at jeg ikke skal forarge min Broder.

<span id="an_9:1">9:1</span> Er jeg ikke fri? er jeg ikke Apostel? har
jeg ikke set Jesus, vor Herre? er I ikke min Gerning i Herren?

<span id="an_9:2">9:2</span> Er jeg ikke Apostel for andre, så er jeg
det dog i det mindste for eder; thi Seglet på min Apostelgerning ere I i
Herren.

<span id="an_9:3">9:3</span> Dette er mit Forsvar imod dem, som bedømme
mig.

<span id="an_9:4">9:4</span> Have vi ikke Ret til at spise og drikke?

<span id="an_9:5">9:5</span> Have vi ikke Ret til at føre en Søster med
om som Hustru, som også de andre Apostle og Herrens Brødre og Kefas?

<span id="an_9:6">9:6</span> Eller have alene jeg og Barnabas ingen Ret
til at lade være at arbejde?

<span id="an_9:7">9:7</span> Hvem tjener vel nogen Sinde i Krig på egen
Sold? Hvem planter en Vingård og spiser ikke dens Frugt? Eller hvem
vogter en Hjord og nyder ikke af Hjordens Mælk?

<span id="an_9:8">9:8</span> Taler jeg vel dette blot efter menneskelig
Vis, eller siger ikke også Loven dette?

<span id="an_9:9">9:9</span> Thi i Mose Lov er der skrevet: "Du må ikke
binde Munden til på en Okse, som tærsker." Er det Okserne, Gud bekymrer
sig om,

<span id="an_9:10">9:10</span> eller siger han det ikke i hvert Tilfælde
for vor Skyld? For vor Skyld blev det jo skrevet, fordi den, som pløjer,
bør pløje i Håb, og den, som tærsker, bør gøre det i Håb om at få sin
Del.

<span id="an_9:11">9:11</span> Når vi have sået eder de åndelige Ting,
er det da noget stort, om vi høste eders timelige?

<span id="an_9:12">9:12</span> Dersom andre nyde sådan Ret over eder,
kunde da vi ikke snarere? Dog have vi ikke brugt denne Ret; men vi tåle
alt, for at vi ikke skulle lægge noget i Vejen for Kristi Evangelium.

<span id="an_9:13">9:13</span> Vide I ikke, at de, som udføre de hellige
Tjenester, få deres Føde fra Helligdommen, de, som tjene ved Alteret,
dele med Alteret?

<span id="an_9:14">9:14</span> Således har også Herren forordnet for
dem, som forkynde Evangeliet, at de skulle leve af Evangeliet.

<span id="an_9:15">9:15</span> Jeg derimod har ikke gjort Brug af noget
af dette. Jeg skriver dog ikke dette, for at det skal ske således med
mig; thi jeg vil hellere dø, end at nogen skulde gøre min Ros til intet.

<span id="an_9:16">9:16</span> Thi om jeg forkynder Evangeliet, har jeg
ikke noget at rose mig af; der påligger mig nemlig en Nødvendighed, thi
ve mig, om jeg ikke forkynder det!

<span id="an_9:17">9:17</span> Gør jeg nemlig dette af fri Villie, så
får jeg Løn; men har jeg imod min Villie fået en Husholdning betroet,

<span id="an_9:18">9:18</span> hvad er da min Løn? For at jeg, når jeg
forkynder Evangeliet, skal fremsætte det for intet, så at jeg ikke gør
Brug af min Ret i Evangeliet.

<span id="an_9:19">9:19</span> Thi skønt jeg er fri over for alle, har
jeg dog gjort mig selv til Tjener for alle, for at jeg kunde vinde des
flere.

<span id="an_9:20">9:20</span> Og jeg er bleven Jøderne som en Jøde, for
at jeg kunde vinde Jøder; dem under Loven som en under Loven, skønt jeg
ikke selv er under Loven, for at jeg kunde vinde dem, som ere under
Loven;

<span id="an_9:21">9:21</span> dem uden for Loven som en uden for Loven,
skønt jeg ikke er uden Lov for God, men under Kristi Lov, for at jeg
kunde vinde dem, som ere uden for Loven.

<span id="an_9:22">9:22</span> Jeg er bleven skrøbelig for de
skrøbelige, for at jeg kunde vinde de skrøbelige; jeg er bleven alt for
alle, for at jeg i ethvert Fald kunde frelse nogle.

<span id="an_9:23">9:23</span> Men alt gør jeg for Evangeliets Skyld,
for at jeg kan blive meddelagtig deri.

<span id="an_9:24">9:24</span> Vide I ikke, at de, som løbe på Banen,
løbe vel alle, men ikkun een får Prisen? Således skulle I løbe, for at I
kunne vinde den.

<span id="an_9:25">9:25</span> Enhver, som deltager i Kamplegene, er
afholdende i alt; hine nu vel for at få en forkrænkelig Krans, men vi en
uforkrænkelig.

<span id="an_9:26">9:26</span> Jeg løber derfor ikke som på det uvisse
jeg fægter som en, der ikke slår i Luften;

<span id="an_9:27">9:27</span> men jeg bekæmper mit Legeme og holder det
i Trældom, for at ikke jeg, som har prædiket for andre, selv skal blive
forkastet.

<span id="an_10:1">10:1</span> Thi jeg vil ikke, Brødre, at I skulle
være uvidende om, at vore Fædre vare alle under Skyen og gik alle
igennem Havet

<span id="an_10:2">10:2</span> og bleve alle døbte til Moses i Skyen og
i Havet

<span id="an_10:3">10:3</span> og spiste alle den samme åndelige Mad

<span id="an_10:4">10:4</span> og drak alle den samme åndelige Drik; thi
de drak af en åndelig Klippe, som fulgte med; men Klippen var Kristus.

<span id="an_10:5">10:5</span> Alligevel fandt Gud ikke Behag i de
fleste af dem; thi de bleve slagne ned i Ørkenen.

<span id="an_10:6">10:6</span> Men disse Ting skete som Forbilleder for
os, for at vi ikke skulle begære, hvad ondt er, således som hine
begærede.

<span id="an_10:7">10:7</span> Bliver ej heller Afgudsdyrkere som nogle
af dem, ligesom der er skrevet: "Folket satte sig ned at spise og
drikke, og de stode op at lege."

<span id="an_10:8">10:8</span> Lader os ej heller bedrive Utugt, som
nogle af dem bedreve Utugt, og der faldt på een Dag tre og tyve Tusinde.

<span id="an_10:9">10:9</span> Lader os ej heller friste Herren, som
nogle af dem fristede ham og bleve ødelagte af Slanger.

<span id="an_10:10">10:10</span> Knurrer ej heller, som nogle af dem
knurrede og bleve ødelagte af Ødelæggeren.

<span id="an_10:11">10:11</span> Men dette skete dem forbilledligt, men
det blev skrevet til Advarsel for os, til hvem Tidernes Ende er kommen.

<span id="an_10:12">10:12</span> Derfor den, som tykkes at stå, se til,
at han ikke falder!

<span id="an_10:13">10:13</span> Der er ikke kommet andre end
menneskelige Fristelser over eder, og trofast er Gud, som ikke vil
tillade, at I fristes over Evne, men som sammen med Fristelsen vil skabe
også Udgangen af den, for at I må kunne udholde den.

<span id="an_10:14">10:14</span> Derfor, mine elskede, flyr fra
Afgudsdyrkelsen!

<span id="an_10:15">10:15</span> Jeg taler som til forstandige; dømmer
selv, hvad jeg siger.

<span id="an_10:16">10:16</span> Velsignelsens Kalk, som vi velsigne, er
den ikke Samfund med Kristi Blod? det Brød, som vi bryde, er det ikke
Samfund med Kristi Legeme?

<span id="an_10:17">10:17</span> Fordi der er eet Brød, ere vi mange eet
Legeme; thi vi få alle Del i det ene Brød.

<span id="an_10:18">10:18</span> Ser til Israel efter Kødet; have de,
som spise Ofrene, ikke Samfund med Alteret?

<span id="an_10:19">10:19</span> Hvad siger jeg da? At Afgudsofferkød er
noget? eller at en Afgud er noget?

<span id="an_10:20">10:20</span> Nej! men hvad Hedningerne ofre, ofre de
til onde Ånder og ikke til Gud; men jeg vil ikke,at I skulle få Samfund
med de onde Ånder.

<span id="an_10:21">10:21</span> I kunne ikke drikke Herrens Kalk og
onde Ånders Kalk; I kunne ikke være delagtige i Herrens Bord og i onde
Ånders Bord.

<span id="an_10:22">10:22</span> Eller skulle vi vække Herrens
Nidkærhed? Mon vi ere stærkere end han?

<span id="an_10:23">10:23</span> Alt er tilladt, men ikke alt er
gavnligt; alt er tilladt, men ikke alt opbygger.

<span id="an_10:24">10:24</span> Ingen søge sit eget, men Næstens!

<span id="an_10:25">10:25</span> Alt, hvad der sælges i Slagterbod,
spiser det, uden at undersøge noget af Samvittigheds-Hensyn;

<span id="an_10:26">10:26</span> thi Herrens er Jorden og dens Fylde.

<span id="an_10:27">10:27</span> Dersom nogen af de vantro indbyder
eder, og I ville gå derhen, da spiser alt det, som sættes for eder, uden
at undersøge noget af Samvittigheds-Hensyn.

<span id="an_10:28">10:28</span> Men dersom nogen siger til eder: "Dette
er Offerkød," da lad være at spise for hans Skyld, som gav det til
Kende, og for Samvittighedens Skyld.

<span id="an_10:29">10:29</span> Samvittigheden siger jeg, ikke ens
egen, men den andens; thi hvorfor skal min Frihed dømmes af en anden
Samvittighed?

<span id="an_10:30">10:30</span> Dersom jeg nyder det med Taksigelse,
hvorfor hører jeg da ilde for det, som jeg takker for?

<span id="an_10:31">10:31</span> Hvad enten I derfor spise eller drikke,
eller hvad I gøre, da gører alt til Guds Ære!

<span id="an_10:32">10:32</span> Værer uden Anstød både for Jøder og
Grækere og for Guds Menighed,

<span id="an_10:33">10:33</span> ligesom også jeg i alt stræber at
tækkes alle, idet jeg ikke søger, hvad der gavner mig selv, men hvad der
gavner de mange, for at de kunne frelses.

<span id="an_11:1">11:1</span> Vorder mine Efterfølgere, ligesom også
jeg er Kristi!

<span id="an_11:2">11:2</span> Men jeg roser eder, fordi I komme mig i
Hu i alt og holde fast ved Overleveringerne, således som jeg har
overleveret eder dem.

<span id="an_11:3">11:3</span> Men jeg vil, at I skulle vide, at Kristus
er enhver Mands Hoved; men Manden er Kvindens Hoved; men Gud er Kristi
Hoved.

<span id="an_11:4">11:4</span> Hver Mand, som beder eller profeterer med
tildækket Hoved, beskæmmer sit Hoved.

<span id="an_11:5">11:5</span> Men hver Kvinde, som beder eller
profeterer med utildækket Hoved, beskæmmer sit Hoved; thi det er lige
det samme, som var hun raget.

<span id="an_11:6">11:6</span> Thi når en Kvinde ikke tildækker sig, så
lad hende også klippe sit Hår af; men er det usømmeligt for en Kvinde at
klippes eller rages, da tildække hun sig!

<span id="an_11:7">11:7</span> Thi en Mand bør ikke tildække sit Hoved,
efterdi han er Guds Billede og Ære; men Kvinden er Mandens Ære.

<span id="an_11:8">11:8</span> Mand er jo ikke af Kvinde, men Kvinde af
Mand.

<span id="an_11:9">11:9</span> Ej heller er jo Mand skabt for Kvindens
Skyld, men Kvinde for Mandens Skyld.

<span id="an_11:10">11:10</span> Derfor bør Kvinden have et
Ærbødighedstegn på Hovedet for Englenes Skyld.

<span id="an_11:11">11:11</span> Dog er hverken Kvinde uden Mand eller
Mand uden Kvinde i Herren.

<span id="an_11:12">11:12</span> Thi ligesom Kvinden er af Manden,
således er også Manden ved Kvinden; men alt sammen er det af Gud.

<span id="an_11:13">11:13</span> Dømmer selv: Er det sømmeligt, at en
Kvinde beder til Gud med utildækket Hoved?

<span id="an_11:14">11:14</span> Lærer ikke også selve Naturen eder, at
når en Mand bærer langt Hår, er det ham en Vanære,

<span id="an_11:15">11:15</span> men når en Kvinde bærer langt Hår, er
det hende en Ære; thi det lange Hår er givet hende som et Slør.

<span id="an_11:16">11:16</span> Men har nogen Lyst til at trættes
herom, da have vi ikke sådan Skik, og Guds Menigheder ej heller.

<span id="an_11:17">11:17</span> Men idet jeg giver følgende Formaning,
roser jeg ikke, at I komme sammen, ikke til det bedre, men til det
værre.

<span id="an_11:18">11:18</span> For det første nemlig hører jeg, at når
I komme sammen i Menighedsforsamling, er der Splittelser iblandt eder;
og for en Del tror jeg det.

<span id="an_11:19">11:19</span> Thi der må endog være Partier iblandt
eder, for at de prøvede kunne blive åbenbare iblandt eder.

<span id="an_11:20">11:20</span> Når I da komme sammen, er dette ikke at
æde en Herrens Nadver.

<span id="an_11:21">11:21</span> Thi under Spisningen tager enhver sit
eget Måltid forud, og den ene hungrer, den anden beruser sig.

<span id="an_11:22">11:22</span> Have I da ikke Huse til at spise og
drikke i? eller foragte I Guds Menighed og beskæmme dem, som intet have?
Hvad skal jeg sige eder? Skal jeg rose eder? I dette roser jeg eder
ikke.

<span id="an_11:23">11:23</span> Thi jeg har modtaget fra Herren, hvad
jeg også har overleveret eder: At den Herre Jesus i den Nat, da han blev
forrådt, tog Brød,

<span id="an_11:24">11:24</span> takkede og brød det og sagde: "Dette er
mit Legeme, som er for eder; gører dette til min Ihukommelse!"

<span id="an_11:25">11:25</span> Ligeså tog han og,så Kalken efter
Aftensmåltidet og sagde: "Denne Kalk er den nye Pagt i mit Blod; gører
dette, så ofte som I drikke det, til min Ihukommelse!"

<span id="an_11:26">11:26</span> Thi så ofte, som I æde dette Brød og
drikke Kalken, forkynde I Herrens Død, indtil han kommer.

<span id="an_11:27">11:27</span> Derfor, den, som æder Brødet eller
drikker Herrens Kalk uværdigt, pådrager sig Skyld over for Herrens
Legeme og Blod.

<span id="an_11:28">11:28</span> Men hvert Menneske prøve sig selv, og
således æde han af Brødet og drikke af Kalken!

<span id="an_11:29">11:29</span> Thi den, som æder og drikker, æder og
drikker sig selv en Dom til, når han ikke agter på Legenet.

<span id="an_11:30">11:30</span> Derfor ere mange skrøbelige og sygelige
iblandt eder, og en Del sover hen.

<span id="an_11:31">11:31</span> Men dersom vi bedømte os selv, bleve vi
ikke dømte.

<span id="an_11:32">11:32</span> Men når vi dømmes, tugtes vi af Herren,
for at vi ikke skulle fordømmes med Verden.

<span id="an_11:33">11:33</span> Derfor, mine Brødre! når I komme sammen
til Måltid, da venter på hverandre!

<span id="an_11:34">11:34</span> Når nogen hungrer, han spise hjemme,
for at I ikke skulle komme sammen til Dom. Men det øvrige skal jeg
forordne, når jeg kommer.

<span id="an_12:1">12:1</span> Men hvad de åndelige Gaver angår, Brødre!
vil jeg ikke, at I skulle være uvidende.

<span id="an_12:2">12:2</span> I vide, at da I vare Hedninger, droges I
hen til de stumme Afguder, som man drog eder.

<span id="an_12:3">12:3</span> Derfor kundgør jeg eder, at ingen, som
taler ved Guds Ånd, siger: "Jesus er en Forbandelse," og ingen kan sige:
"Jesus er Herre" uden ved den Helligånd.

<span id="an_12:4">12:4</span> Der er Forskel på Nådegaver, men det er
den samme Ånd;

<span id="an_12:5">12:5</span> og der er Forskel på Tjenester, og det er
den samme Herre;

<span id="an_12:6">12:6</span> og der er Forskel på kraftige Gerninger,
men det er den samme Gud, som virker alt i alle.

<span id="an_12:7">12:7</span> Men til enhver gives Åndens Åbenbarelse
til det, som er gavnligt.

<span id="an_12:8">12:8</span> En gives der nemlig ved Ånden Visdoms
Tale; en anden Kundskabs Tale ifølge den samme Ånd;

<span id="an_12:9">12:9</span> en anden Tro i den samme Ånd; en anden
Gaver til at helbrede i den ene Ånd;

<span id="an_12:10">12:10</span> en anden at udføre kraftige Gerninger;
en anden profetisk Gave; en anden at bedømme Ånder; en anden forskellige
Slags Tungetale; en anden Udlægning af Tungetale.

<span id="an_12:11">12:11</span> Men alt dette virker den ene og samme
Ånd, som uddeler til enhver især; efter som han vil.

<span id="an_12:12">12:12</span> Thi ligesom Legemet er eet og har mange
Lemmer, men alle Legemets Lemmer, skønt de ere mange, dog ere eet
Legeme, således også Kristus.

<span id="an_12:13">12:13</span> Thi med een Ånd bleve vi jo alle døbte
til at være eet Legeme, hvad enten vi ere Jøder eller Grækere, Trælle
eller frie; og alle fik vi een Ånd at drikke

<span id="an_12:14">12:14</span> Legemet er jo heller ikke eet Lem, men
mange.

<span id="an_12:15">12:15</span> Dersom Foden vilde sige: "Fordi jeg
ikke er Hånd, hører jeg ikke til Legemet," så ophører den dog ikke
derfor at høre til Legemet.

<span id="an_12:16">12:16</span> Og dersom Øret vilde sige: "Fordi jeg
ikke er Øje, hører jeg ikke til Legemet," så ophører det dog ikke derfor
at høre til Legemet.

<span id="an_12:17">12:17</span> Dersom hele Legemet var Øje, hvor blev
da Hørelsen? Dersom det helt var Hørelse, hvor blev da Lugten?

<span id="an_12:18">12:18</span> Men nu har Gud sat Lemmerne, ethvert af
dem, på Legemet, efter som han vilde.

<span id="an_12:19">12:19</span> Men dersom de alle vare eet Lem, hvor
blev da Legemet?

<span id="an_12:20">12:20</span> Nu er der derimod mange Lemmer og dog
kun eet Legeme.

<span id="an_12:21">12:21</span> Øjet kan ikke sige til Hånden: "Jeg har
dig ikke nødig," eller atter Hovedet til Fødderne: "Jeg har eder ikke
nødig."

<span id="an_12:22">12:22</span> Nej, langt snarere ere de Lemmer på
Legemet nødvendige, som synes at være de svageste,

<span id="an_12:23">12:23</span> og de, som synes os mindre ærefolde på
Legemet, dem klæde vi med des mere Ære; og de Lemmer, vi blues ved,
omgives med desto større Blufærdighed;

<span id="an_12:24">12:24</span> de derimod, som vi ikke blues ved, have
det ikke nødig. Men Gud har sammenføjet Legemet således, at han tillagde
det ringere mere Ære;

<span id="an_12:25">12:25</span> for at der ikke skal være Splid i
Legemet, men, for at Lemmerne skulle have samme Omsorg for hverandre;

<span id="an_12:26">12:26</span> og hvad enten eet Lem lider, lide alle
Lemmerne med, eller eet Lem bliver hædret, glæde alle Lemmerne sig med.

<span id="an_12:27">12:27</span> Men I ere Kristi Legeme, og Lemmer
enhver især.

<span id="an_12:28">12:28</span> Og nogle satte Gud i Menigheden for det
første til Apostle, for det andet til Profeter, for det tredje til
Lærere, dernæst kraftige Gerninger, dernæst Gaver til at helbrede. til
at hjælpe, til at styre, og forskellige Slags Tungetale.

<span id="an_12:29">12:29</span> Mon alle ere Apostle? mon alle ere
Profeter? mon alle ere Lærere? mon alle gøre kraftige Gerninger?

<span id="an_12:30">12:30</span> mon alle have Gaver til at helbrede?
mon alle tale i Tunger? mon alle udlægge?

<span id="an_12:31">12:31</span> Men tragter efter de største Nådegaver!
Og yder mere viser jeg eder en ypperlig Vej.

<span id="an_13:1">13:1</span> Taler jeg med Menneskers og Engles
Tunger, men ikke har Kærlighed, da er jeg bleven et lydende Malm eller
en klingende Bjælde.

<span id="an_13:2">13:2</span> Og har jeg profetisk Gave og kender alle
Hemmelighederne og al Kundskaben, og har jeg al Troen, så at jeg kan
flytte Bjerge, men ikke har Kærlighed, da er jeg intet.

<span id="an_13:3">13:3</span> Og uddeler jeg alt, hvad jeg ejer, til de
fattige og giver mit Legeme hen til at brændes, men ikke har Kærlighed,
da gavner det mig intet.

<span id="an_13:4">13:4</span> Kærligheden er langmodig, er velvillig;
Kærligheden bærer ikke Nid; Kærligheden praler ikke, opblæses ikke,

<span id="an_13:5">13:5</span> gør intet usømmeligt, søger ikke sit
eget, forbitres ikke, tilregner ikke det onde;

<span id="an_13:6">13:6</span> glæder sig ikke over Uretfærdigheden, men
glæder sig ved Sandheden;

<span id="an_13:7">13:7</span> den tåler alt, tror alt, håber alt,
udholder alt.

<span id="an_13:8">13:8</span> Kærligheden bortfalder aldrig; men enten
det er profetiske Gaver, de skulle forgå, eller Tungetale, den skal
ophøre, eller Kundskab, den skal forgå;

<span id="an_13:9">13:9</span> thi vi kende stykkevis og profetere
stykkevis;

<span id="an_13:10">13:10</span> men når det fuldkomne kommer, da skal
det stykkevise forgå.

<span id="an_13:11">13:11</span> Da jeg var Barn, talte jeg som et Barn,
tænkte jeg som et Barn, dømte jeg som et Barn; efter at jeg er bleven
Mand, har jeg aflagt det barnagtige.

<span id="an_13:12">13:12</span> Nu se vi jo i et Spejl, i en Gåde, men
da skulle vi se Ansigt til Ansigt; nu kender jeg stykkevis, men da skal
jeg erkende, ligesom jeg jo blev erkendt.

<span id="an_13:13">13:13</span> Så blive da Tro, Håb, Kærlighed disse
tre; men størst iblandt disse er Kærligheden.

<span id="an_14:1">14:1</span> Higer efter Kærligheden, og tragter efter
de åndelige Gaver men mest efter at profetere.

<span id="an_14:2">14:2</span> Thi den; som taler i Tunger, taler ikke
for Mennesker, men for Gud; thi ingen forstår det, men han taler
Hemmeligheder i Ånden.

<span id="an_14:3">14:3</span> Men den, som profeterer, taler Mennesker
til Opbyggelse og Formaning og Trøst.

<span id="an_14:4">14:4</span> Den, som taler i Tunger, opbygger sig
selv; men den, som profeterer, opbygger en Menighed.

<span id="an_14:5">14:5</span> Men jeg ønsker, at I alle måtte tale i
Tunger, men endnu hellere, at I måtte profetere; den, som profeterer, er
større end den, som taler i Tunger, med mindre han udlægger det, for at
Menigheden kan få Opbyggelse deraf.

<span id="an_14:6">14:6</span> Men nu, Brødre! dersom jeg kommer til
eder og taler i Tunger, hvad vil jeg da gavne eder, hvis jeg ikke taler
til eder enten ved Åbenbaring eller ved Kundskab, enten ved Profeti
eller ved Lære?

<span id="an_14:7">14:7</span> Selv de livløse Ting, som give Lyd, være
sig en Fløjte eller en Harpe, når de ikke gøre Skel imellem Tonerne,
hvorledes skal man så kunne forstå, hvad der spilles på Fløjten eller
Harpen?

<span id="an_14:8">14:8</span> Ja, også når en Basun giver en utydelig
Lyd, hvem vil da berede sig til Krig?

<span id="an_14:9">14:9</span> Således også med eder: dersom I ikke ved
Tungen fremføre tydelig Tale, hvorledes skal man da kunne forstå det,
som tales? I ville jo tale hen i Vejret.

<span id="an_14:10">14:10</span> Der er i Verden, lad os sige, så og så
mange Slags Sprog, og der er intet af dem, som ikke har sin Betydning.

<span id="an_14:11">14:11</span> Dersom jeg nu ikke kender Sprogets
Betydning, bliver jeg en Barbar for den, som taler, og den, som taler,
bliver en Barbar for mig.

<span id="an_14:12">14:12</span> Således også med eder: når I tragte
efter åndelige Gaver, da lad det være til Menighedens Opbyggelse, at I
søge at blive rige derpå

<span id="an_14:13">14:13</span> " Derfor, den, som taler i Tunger, han
bede om, at han må kunne udlægge det.

<span id="an_14:14">14:14</span> Thi dersom: jeg taler i Tunger og
beder, da beder. vel min Ånd, men min Forstand er uden Frugt.

<span id="an_14:15">14:15</span> Hvad da? Jeg vil bede med Ånden, men
jeg vil også bede med Forstanden; jeg vil lovsynge med Ånden, men jeg
vil også lovsynge med Forstanden.

<span id="an_14:16">14:16</span> Ellers, når du priser Gud i Ånden,
hvorledes vil da den, som indtager den uindviedes Plads, kunne sige sit
Amen til din Taksigelse, efterdi han ikke ved, hvad du siger?

<span id="an_14:17">14:17</span> Thi vel er din Taksigelse smuk, men den
anden opbygges ikke.

<span id="an_14:18">14:18</span> Jeg takker Gud for, at jeg mere end I
alle taler i Tunger.

<span id="an_14:19">14:19</span> Men i en Menighed vil jeg hellere tale
fem Ord med min Forstand, for at jeg også kan undervise andre, end ti
Tusinde Ord i Tunger.

<span id="an_14:20">14:20</span> Brødre! vorder ikke Børn i Forstand,
men værer Børn i Ondskab, i Forstand derimod vorder fuldvoksne!

<span id="an_14:21">14:21</span> Der er skrevet i Loven: "Ved Folk med
fremmede Tungemål og ved fremmedes Læber vil jeg tale til dette Folk, og
de skulle end ikke således høre mig, siger Herren."

<span id="an_14:22">14:22</span> Således er Tungetalen til et Tegn, ikke
for dem, som tro, men for de vantro; men den profetiske Gave er det ikke
for de vantro, men for dem, som tro.

<span id="an_14:23">14:23</span> Når altså den hele Menighed kommer
sammen, og alle tale i Tunger, men der kommer uindviede eller vantro
ind, ville de da ikke sige, at I rase?

<span id="an_14:24">14:24</span> Men dersom alle profetere, og der
kommer nogen vantro eller uindviet ind, da overbevises han af alle, han
bedømmes af alle,

<span id="an_14:25">14:25</span> hans Hjertes skjulte Tanker åbenbares,
og så vil han falde på sit Ansigt og tilbede Gud og forkynde, at Gud er
virkelig i eder.

<span id="an_14:26">14:26</span> Hvad da Brødre? Når I komme sammen, da
har enhver en Lovsang, en Lære, en Åbenbaring, en Tungetale, en
Udlægning; alt ske til Opbyggelse!

<span id="an_14:27">14:27</span> Dersom nogen taler i Tunger, da være
det to, eller i det højeste tre hver Gang, og den ene efter den anden,
og een udlægge det!

<span id="an_14:28">14:28</span> Men dersom der ingen Udlægger er til
Stede, da tie hin i Menigheden, men han tale for sig selv og for Gud!

<span id="an_14:29">14:29</span> Men af Profeter tale to eller tre, og
de andre bedømme det;

<span id="an_14:30">14:30</span> men dersom en anden, som sidder der,
får en Åbenbarelse, da tie den første!

<span id="an_14:31">14:31</span> Thi I kunne alle profetere, den ene
efter den anden, for at alle kunne lære, og alle blive formanede,

<span id="an_14:32">14:32</span> og Profeters Ånder ere Profeter
undergivne.

<span id="an_14:33">14:33</span> Thi Gud er ikke Forvirringens, men
Fredens Gud. Ligesom i alle de helliges Menigheder

<span id="an_14:34">14:34</span> skulle eders Kvinder tie i
Forsamlingerne; thi det tilstedes dem ikke at tale, men lad dem
underordne sig, ligesom også Loven siger.

<span id="an_14:35">14:35</span> Men ville de lære noget, da adspørge de
deres egne Mænd hjemme; thi det er usømmeligt for en Kvinde at tale i en
Menighedsforsamling.

<span id="an_14:36">14:36</span> Eller er det fra eder, at Guds Ord er
udgået? eller er det til eder alene, at det er kommet?

<span id="an_14:37">14:37</span> Dersom nogen tykkes, at han er en
Profet eller åndelig, han erkende, at hvad jeg skriver til eder, er
Herrens Bud.

<span id="an_14:38">14:38</span> Men er nogen uvidende derom, så får han
være uvidende!

<span id="an_14:39">14:39</span> Altså, mine Brødre! tragter efter at
profetere og forhindrer ikke Talen i Tunger!

<span id="an_14:40">14:40</span> Men alt ske sømmeligt og med Orden!

<span id="an_15:1">15:1</span> Men jeg kundgør eder, Brødre, det
Evangelium, som jeg Forkyndte eder, hvilket I også modtoge, i hvilket I
også stå,

<span id="an_15:2">15:2</span> ved hvilket I også frelses, hvis I
fastholde, med hvilket Ord jeg forkyndte eder det - ellers troede I
forgæves.

<span id="an_15:3">15:3</span> Jeg overleverede eder nemlig som noget af
det første, hvad jeg også har modtaget: at Kristus døde for vore
Synder,efter Skrifterne;

<span id="an_15:4">15:4</span> og at han blev begravet; og at han er
bleven oprejst den tredje Dag, efter Skrifterne;

<span id="an_15:5">15:5</span> og at han blev set af Kefas, derefter af
de tolv;

<span id="an_15:6">15:6</span> derefter blev han set af over fem
Hundrede Brødre på een Gang, af hvilke de fleste endnu ere i Live, men
nogle ere hensovede;.

<span id="an_15:7">15:7</span> derefter blev han set af Jakob, dernæst
af alle Apostlene;

<span id="an_15:8">15:8</span> men sidst af alle blev han set også af
mig som det ufuldbårne Foster;

<span id="an_15:9">15:9</span> thi jeg er den ringeste af Apostlene,
jeg, som ikke er værd at kaldes Apostel, fordi jeg har forfulgt Guds
Menighed.

<span id="an_15:10">15:10</span> Men af Guds Nåde er jeg det, jeg er, og
hans Nåde imod mig har ikke været forgæves; men jeg har arbejdet mere
end de alle, dog ikke jeg, men Guds Nåde, som er med mig.

<span id="an_15:11">15:11</span> Hvad enten det da er mig eller de
andre, således prædike vi, og således troede I.

<span id="an_15:12">15:12</span> Men når der prædikes, at Kristus er
oprejst fra de døde, hvorledes sige da nogle iblandt eder, at der ikke
er dødes Opstandelse?

<span id="an_15:13">15:13</span> Dersom der ikke er dødes Opstandelse,
da er ikke heller Kristus oprejst.

<span id="an_15:14">15:14</span> Men er Kristus ikke oprejst, da er vor
Prædiken jo tom, og eders Tro også tom.

<span id="an_15:15">15:15</span> Men vi blive da også fundne som falske
Vidner om Gud, fordi vi have vidnet imod Gud, at han oprejste Kristus,
hvem han ikke har oprejst, såfremt døde virkelig ikke oprejses.

<span id="an_15:16">15:16</span> Thi dersom døde ikke oprejses, da er
Kristus ikke heller oprejst.

<span id="an_15:17">15:17</span> Men dersom Kristus ikke er oprejst, da
er eders Tro forgæves; så ere I endnu i eders Synder;

<span id="an_15:18">15:18</span> da gik altså også de, som ere hensovede
i Kristus, fortabt.

<span id="an_15:19">15:19</span> Have vi alene i dette Liv sat vort Håb
til Kristus, da ere vi de ynkværdigste af alle Mennesker.

<span id="an_15:20">15:20</span> Men nu er Kristus oprejst fra de døde,
som Førstegrøde af de hensovede.

<span id="an_15:21">15:21</span> Thi efterdi Død kom ved et Menneske, er
også dødes Opstandelse kommen ved et Menneske.

<span id="an_15:22">15:22</span> Thi ligesom alle dø i Adam, således
skulle også alle levendegøres i Kristus.

<span id="an_15:23">15:23</span> Dog hver i sit Hold: som Førstegrøde
Kristus, dernæst de, som tilhøre Kristus, ved hans Tilkommelse.

<span id="an_15:24">15:24</span> Derpå kommer Enden, når han overgiver
Gud og Faderen Riget, når han har tilintetgjort hver Magt og hver
Myndighed og Kraft.

<span id="an_15:25">15:25</span> Thi han bør være Konge, indtil han får
lagt alle Fjenderne under sine Fødder.

<span id="an_15:26">15:26</span> Den sidste Fjende, som tilintetgøres,
er Døden.

<span id="an_15:27">15:27</span> Han har jo "lagt alle Ting under hans
Fødder." Men når han" siger: "Alt er underlagt" - åbenbart med
Undtagelse af den, som underlagde ham alt -

<span id="an_15:28">15:28</span> når da alle Ting ere blevne ham
underlagte, da skal også Sønnen selv underlægge sig ham, som har
underlagt ham alle Ting, for at Gud kan være alt i alle.

<span id="an_15:29">15:29</span> Hvad ville ellers de udrette, som lade
sig døbe for de døde? Dersom døde overhovedet ikke oprejses, hvorfor
lade de sig da døbe for dem?

<span id="an_15:30">15:30</span> Hvorfor udsætte da også vi os hver Time
for Fare?

<span id="an_15:31">15:31</span> Jeg dør daglig, så sandt jeg har eder,
Brødre, at rose mig af i Kristus Jesus, vor Herre.

<span id="an_15:32">15:32</span> Hvis jeg som et almindeligt Menneske
har kæmpet med vilde Dyr i Efesus, hvad Gavn har jeg så deraf? Dersom
døde ikke oprejses, da "lader os spise og drikke, thi i Morgen dø vi."

<span id="an_15:33">15:33</span> Farer ikke vild; slet Omgang fordærver
gode Sæder!

<span id="an_15:34">15:34</span> Vorder ædrue, som det bør sig, og
synder ikke; thi nogle kende ikke Gud; til Skam for eder siger jeg det.

<span id="an_15:35">15:35</span> Men man vil sige: "Hvorledes oprejses
de døde? hvad Slags Legeme komme de med?"

<span id="an_15:36">15:36</span> Du Dåre! det, som du sår, bliver ikke
levendegjort, dersom det ikke dør.

<span id="an_15:37">15:37</span> Og hvad du end sår, da sår du ikke det
Legeme, der skal vorde, men et nøgent Korn, være sig af Hvede eller af
anden Art.

<span id="an_15:38">15:38</span> Men Gud giver det et Legeme, således
som han har villet, og hver Sædart sit eget Legeme.

<span id="an_15:39">15:39</span> Ikke alt Kød er det samme Kød, men eet
er Menneskers, et andet Kvægs Kød, et andet Fugles Kød, et andet Fisks.

<span id="an_15:40">15:40</span> Og der er himmelske Legemer og jordiske
Legemer; men een er de himmelskes Herlighed, en anden de jordiskes.

<span id="an_15:41">15:41</span> Een er Solens Glans og en anden Månens
Glans og en anden Stjernernes Glans; thi den ene Stjerne er forskellig
fra den anden i Glans.

<span id="an_15:42">15:42</span> Således er det også med de dødes
Opstandelse: det såes i Forkrænkelighed, det oprejses i
Uforkrænkelighed;

<span id="an_15:43">15:43</span> det såes i Vanære, det oprejses i
Herlighed; det såes i Skrøbelighed, det oprejses i Kraft;

<span id="an_15:44">15:44</span> der såes et sjæleligt Legeme, der
oprejses et åndeligt Legeme. Når der gives et sjæleligt Legeme, gives
der også et åndeligt.

<span id="an_15:45">15:45</span> Således er der også skrevet: "Det
første Menneske, Adam, blev til en levende Sjæl;"den sidste Adam blev
til en levendegørende Ånd.

<span id="an_15:46">15:46</span> Men det åndelige er ikke det første,
men det sjælelige; derefter det åndelige.

<span id="an_15:47">15:47</span> Det første Menneske var af Jord,
jordisk; det andet Menneske er fra Himmelen.

<span id="an_15:48">15:48</span> Sådan som den jordiske var, sådanne ere
også de jordiske; og sådan som den himmelske er, sådanne ere også de
himmelske.

<span id="an_15:49">15:49</span> Og ligesom vi have båret den jordiskes
Billede, således skulle vi også bære den himmelskes Billede!

<span id="an_15:50">15:50</span> Men dette siger jeg, Brødre! at Kød og
Blod kan ikke arve Guds Rige, ej heller arver Forkrænkeligheden
Uforkrænkeligheden.

<span id="an_15:51">15:51</span> Se, jeg siger eder en Hemmelighed: Alle
skulle vi ikke hensove, men vi skulle alle forvandles

<span id="an_15:52">15:52</span> i et Nu, i et Øjeblik, ved den sidste
Basun; thi Basunen skal lyde, og de døde skulle oprejses uforkrænkelige,
og vi skulle forvandles.

<span id="an_15:53">15:53</span> Thi dette forkrænkelige må iføre sig
Uforkrænkelighed, og dette dødelige iføre sig Udødelighed.

<span id="an_15:54">15:54</span> Men når dette forkrænkelige har iført
sig Uforkrænkelighed, og dette dødelige har iført sig Udødelighed, da
skal det Ord opfyldes, som er skrevet: "Døden er opslugt til Sejr."

<span id="an_15:55">15:55</span> "Død, hvor er din Sejr? Død, hvor er
din Brod?"

<span id="an_15:56">15:56</span> Men Dødens Brod er Synden, og Syndens
Kraft er Loven.

<span id="an_15:57">15:57</span> Men Gud ske Tak, som giver os Sejren
ved vor Herre Jesus Kristus!

<span id="an_15:58">15:58</span> Derfor, mine elskede Brødre! bliver
faste, urokkelige, altid rige i Herrens Gerning, vidende, at eders
Arbejde er ikke forgæves i Herren.

<span id="an_16:1">16:1</span> Men hvad Indsamlingen til de hellige
angår, da gører også I, ligesom jeg forordnede for Menighederne i
Galatien!

<span id="an_16:2">16:2</span> Hver første Dag i Ugen lægge enhver af
eder hjemme hos sig selv noget til Side og samle, hvad han måtte have
Lykke til, for at der ikke først skal ske Indsamlinger, når jeg kommer.

<span id="an_16:3">16:3</span> Men når jeg kommer, vil jeg sende, hvem I
måtte finde skikkede dertil, med Breve for at bringe eders Gave til
Jerusalem.

<span id="an_16:4">16:4</span> Men dersom det er værd, at også jeg
rejser med, da kunne de rejse med mig.

<span id="an_16:5">16:5</span> Men jeg vil komme til eder, når jeg er
dragen igennem Makedonien; thi jeg drager igennem Makedonien;

<span id="an_16:6">16:6</span> men hos eder vil jeg måske blive eller
endog overvintre, for at I kunne befordre mig videre, hvor jeg så rejser
hen.

<span id="an_16:7">16:7</span> Thi nu vil jeg ikke se eder på
Gennemrejse; jeg håber nemlig at forblive nogen Tid hos eder, om Herren
vil tilstede det.

<span id="an_16:8">16:8</span> Men i Efesus vil jeg forblive indtil
Pinsen;

<span id="an_16:9">16:9</span> thi en Dør står mig åben, stor og
virksom, og der er mange Modstandere.

<span id="an_16:10">16:10</span> Men om Timotheus kommer, da ser til, at
han kan færdes hos eder uden Frygt; thi han gør Herrens Gerning, såvel
som jeg.

<span id="an_16:11">16:11</span> Derfor må ingen ringeagte ham;
befordrer ham videre i Fred, for at han kan komme til mig; thi jeg
venter ham med Brødrene.

<span id="an_16:12">16:12</span> Men hvad Broderen Apollos angår, da har
jeg meget opfordret ham til at komme til eder med Brødrene; men det var
i hvert Fald ikke hans Villie at komme nu, men han vil komme, når han
får belejlig Tid.

<span id="an_16:13">16:13</span> Våger, står faste i Troen, værer
mandige, værer stærke!

<span id="an_16:14">16:14</span> Alt ske hos eder i Kærlighed!

<span id="an_16:15">16:15</span> Men jeg formaner eder, Brødre - I kende
Stefanas's Hus, at det er Akajas Førstegrøde, og de have hengivet sig
selv til at tjene de hellige -

<span id="an_16:16">16:16</span> til at også I skulle underordne eder
under sådanne og enhver, som arbejder med og har Besvær.

<span id="an_16:17">16:17</span> Men jeg glæder mig ved Stefanas's og
Fortunatus's og Akaikus's Nærværelse, fordi disse have udfyldt Savnet af
eder;

<span id="an_16:18">16:18</span> thi de have vederkvæget min Ånd og
eders. Skønner derfor på sådanne!

<span id="an_16:19">16:19</span> Menighederne i Asien hilse eder. Akvila
og Priska hilse eder meget i Herren tillige med Menigheden i deres Hus.

<span id="an_16:20">16:20</span> Alle Brødrene hilse eder. Hilser
hverandre med et helligt Kys!

<span id="an_16:21">16:21</span> Hilsenen med min, Paulus's egen Hånd.

<span id="an_16:22">16:22</span> Dersom nogen ikke elsker Herren, han
være en Forbandelse! Maran Atha.

<span id="an_16:23">16:23</span> Den Herres Jesu Nåde være med eder!

<span id="an_16:24">16:24</span> Min Kærlighed med eder alle i Kristus
Jesus!

------------------------------------------------------------------------

[Next: 2 Corinthians](co2.md)
