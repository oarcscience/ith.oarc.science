[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](pe1)  [Next](jo1) 

------------------------------------------------------------------------

### Danish Bible: 2 Peter

<span id="an_1:1">1:1</span> Simon Peter, Jesu Kristi Tjener og Apostel,
til dem, der have fået samme dyrebare Tro som vi ved vor Guds og
Frelsers Jesu Kristi Retfærdighed:

<span id="an_1:2">1:2</span> Nåde og Fred vorde eder mangfoldig til Del
i Erkendelse af Gud og vor Herre Jesus.

<span id="an_1:3">1:3</span> Såsom hans guddommelige Magt har skænket os
alt, hvad der hører til Liv og Gudfrygtighed ved Erkendelsen af ham, som
kaldte os ved sin Herlighed og Kraft,

<span id="an_1:4">1:4</span> hvorved han har skænket os de største og
dyrebare Forjættelser, for at I ved disse skulle få Del i guddommelig
Natur, når I undfly Fordærvelsen i Verden, som har sin Grund i Begær,

<span id="an_1:5">1:5</span> så anvender just derfor al Flid på i eders
Tro at udvise Dyd og i Dyden Kundskab

<span id="an_1:6">1:6</span> og i Kundskaben Afholdenhed og i
Afholdenheden Udholdenhed og i Udholdenheden Gudsfrygt

<span id="an_1:7">1:7</span> og i Gudsfrygten Broderkærlighed og i
Broderkærligheden Kærlighed.

<span id="an_1:8">1:8</span> Thi når dette findes hos eder og er i
Tiltagen, lader det eder ikke stå ørkesløse eller ufrugtbare i
Erkendelsen af vor Herre Jesus Kristus;

<span id="an_1:9">1:9</span> den nemlig, som ikke har dette, er blind,
svagsynet, idet han har glemt Renselsen fra sine fordums Synder.

<span id="an_1:10">1:10</span> Derfor, Brødre! gører eder des mere Flid
for at befæste eders Kaldelse og Udvælgelse; thi når I gøre dette,
skulle I ingen Sinde støde an.

<span id="an_1:11">1:11</span> Thi så skal der rigelig gives eder
Indgang i vor Herres og Frelsers Jesu Kristi evige Rige.

<span id="an_1:12">1:12</span> Derfor vil jeg ikke forsømme altid at
påminde eder om delte, ihvorvel I vide det og ere befæstede i den
Sandhed, som er til Stede hos os.

<span id="an_1:13">1:13</span> Men jeg anser det for ret at vække eder
ved Påmindelse, så længe jeg er i dette Telt,

<span id="an_1:14">1:14</span> da jeg ved, at Aflæggelsen af mit Telt
kommer brat, således som jo vor Herre Jesus Kristus har givet mig til
Kende.

<span id="an_1:15">1:15</span> Og jeg vil også gøre mig Flid for, at I
til enhver Tid efter min Bortgang kunne drage eder dette i Minde.

<span id="an_1:16">1:16</span> Thi vi have ikke fulgt klogtigt opdigtede
Fabler, da vi kundgjorde eder vor Herres Jesu Kristi Kraft og
Tilkommelse, men vi have været Øjenvidner til hans Majestæt,

<span id="an_1:17">1:17</span> nemlig da han fik Ære og Herlighed af Gud
Fader, idet en sådan Røst lød til ham fra den majestætiske Herlighed:
"Denne er min Søn, den elskede, i hvem jeg har Velbehag."

<span id="an_1:18">1:18</span> Og vi hørte denne Røst lyde fra Himmelen,
da vi vare med ham på det hellige Bjerg.

<span id="an_1:19">1:19</span> Og des mere stadfæstet have vi det
profetiske Ord, hvilket I gøre vel i at agte på som på et Lys, der
skinner på et mørkt Sted, indtil Dagen bryder frem, og Morgenstjernen
oprinder i eders Hjerter,

<span id="an_1:20">1:20</span> idet I fornemmelig mærke eder dette, at
ingen Profeti i Skriften beror på egen Tydning.

<span id="an_1:21">1:21</span> Thi aldrig er nogen Profeti bleven
fremført ved et Menneskes Villie; men drevne af den Helligånd talte
hellige Guds Mænd.

<span id="an_2:1">2:1</span> Men der opstod også falske Profeter iblandt
Folket, ligesom der også iblandt eder vil komme falske Lærere, som ville
liste fordærvelige Vranglærdomme ind, idet de endog fornægte den Herre,
som købte dem, og bringe en brat Undergang over sig selv,

<span id="an_2:2">2:2</span> og mange ville efterfølge deres
Uterligheder, så Sandhedens Vej for deres Skyld vil blive bespottet,

<span id="an_2:3">2:3</span> og i Havesyge ville de med falske Ord
skaffe sig Vinding af eder; men Dommen over dem har alt fra gamle Dage
været i Virksomhed, og deres Undergang slumrer ikke.

<span id="an_2:4">2:4</span> Thi når Gud ikke sparede Engle, da de
syndede, men nedstyrtede dem i Afgrunden og overgav dem til Mørkets
Huler for at bevogtes til Dom,

<span id="an_2:5">2:5</span> og ikke sparede den gamle Verden, men
bevarede Retfærdighedens Prædiker Noa selv ottende, da han førte
Oversvømmelse over en Verden af ugudelige

<span id="an_2:6">2:6</span> og lagde Sodomas og Gomorras Stæder i Aske
og domfældte dem til Ødelæggelse, så han har sat dem til Forbillede for
dem, som i Fremtiden ville leve ugudeligt,

<span id="an_2:7">2:7</span> og udfriede den retfærdige Lot, som
plagedes af de ryggesløses uterlige Vandel,

<span id="an_2:8">2:8</span> (thi medens den retfærdige boede iblandt
dem, pintes han Dag for Dag i sin retfærdige Sjæl ved de lovløse
Gerninger, som han så og hørte):

<span id="an_2:9">2:9</span> - da ved Herren at udfri gudfrygtige af
Fristelse, men at straffe og bevogte uretfærdige til Dommens Dag,

<span id="an_2:10">2:10</span> og mest dem, som vandre efter Kød, i
Begær efter Besmittelse, og foragte Herskab. Frække, selvbehagelige,
bæve de ikke ved at bespotte Herligheder,

<span id="an_2:11">2:11</span> hvor dog Engle, som ere større i Styrke
og Magt, ikke fremføre bespottende Dom imod dem for Herren.

<span id="an_2:12">2:12</span> Men disse ligesom ufornuftige Dyr, der af
Natur ere fødte til at fanges og ødelægges, skulle de, fordi de
bespotte, hvad de ikke kende, også ødelægges med hines Ødelæggelse,

<span id="an_2:13">2:13</span> idet de få Uretfærdigheds Løn. De sætte
deres Lyst i Vellevned om Dagen, disse Skampletter og
Skændselsmennesker! De svælge i deres Bedragerier, medens de holde Gilde
med eder;

<span id="an_2:14">2:14</span> deres Øjne ere fulde af Horeri og kunne
ikke få nok af Synd; de lokke ubefæstede Sjæle; de have et Hjerte, øvet
i Havesyge, Forbandelsens Børn;

<span id="an_2:15">2:15</span> de have forladt den lige Vej og ere farne
vild, følgende Bileams, Beors Søns, Vej, han, som elskede Uretfærdigheds
Løn,

<span id="an_2:16">2:16</span> men fik Revselse for sin Overtrædelse: et
umælende Trældyr talte med menneskelig Røst og hindrede Profetens
Afsind.

<span id="an_2:17">2:17</span> Disse ere vandløse Kilder og Tågeskyer,
som drives af Storvind; for dem er Mørke og Mulm bevaret.

<span id="an_2:18">2:18</span> Thi dem, som ere lige ved at undslippe
fra dem, der vandre i Vildfarelse, løkke de i Kødets Begæringer ved
Uterligheder, idet de tale Tomheds overmodige Ord

<span id="an_2:19">2:19</span> og love dem Frihed, skønt de selv ere
Fordærvelsens Trælle; thi man er Træl af det, som man er overvunden af.

<span id="an_2:20">2:20</span> Thi dersom de, efter at have undflyet
Verdens Besmittelser ved Erkendelse af vor Herre og Frelser Jesus
Kristus, igen lade sig indvikle deri og overvindes, da er det sidste
blevet værre med dem end det første.

<span id="an_2:21">2:21</span> Thi bedre havde det været dem ikke at
have erkendt Retfærdighedens Vej end efter at have erkendt den at vende
sig bort fra det hellige Bud, som var blevet dem overgivet.

<span id="an_2:22">2:22</span> Det er gået dem efter det sande Ordsprog:
"Hunden vender sig om til sit eget Spy, og den toede So til at vælte sig
i Sølen."

<span id="an_3:1">3:1</span> Dette er allerede, I elskede! det andet
Brev, som jeg skriver til eder, hvori jeg ved Påmindelse vækker eders
rene Sind

<span id="an_3:2">3:2</span> til at komme de Ord i Hu, som forud ere
sagte af de hellige Profeter, og eders Apostles Befaling fra Herren og
Frelseren,

<span id="an_3:3">3:3</span> idet I først og fremmest mærke eder dette,
at i de sidste Dage skal der komme Spottere med Spot, som vandre efter
deres egne Begæringer

<span id="an_3:4">3:4</span> og sige: "Hvad bliver der af Forjættelsen
om hans Tilkommelse? Fra den Dag, Fædrene sov hen, forblive jo alle
Ting, som de vare, lige fra Skabningens Begyndelse."

<span id="an_3:5">3:5</span> Thi med Villie ere de blinde for dette, at
fra fordums Tid var der Himle og en Jord, som var fremstået af Vand og
ved Vand i Kraft af Guds Ord,

<span id="an_3:6">3:6</span> hvorved den daværende Verden gik til Grunde
i en Vandflod.

<span id="an_3:7">3:7</span> Men de nuværende Himle og Jorden holdes ved
det samme Ord i Forvaring til Ild, idet de bevares til de ugudelige
Menneskers Doms og Undergangs Dag.

<span id="an_3:8">3:8</span> Men dette ene bør ikke undgå eder, I
elskede! at een Dag er for Herren som tusinde År, og tusinde År som een
Dag.

<span id="an_3:9">3:9</span> Herren forhaler ikke Forjættelsen (som
nogle agte det for en Forhaling), men han er langmodig for eders Skyld,
idet han ikke vil, at nogen skal fortabes, men at alle skulle komme til
Omvendelse.

<span id="an_3:10">3:10</span> Men Herrens Dag skal komme som en Tyv; på
den skulle Himlene forgå med stort Bulder, og Elementerne skulle komme i
Brand og opløses, og Jorden og alt, hvad der er på den, skal opbrændes.

<span id="an_3:11">3:11</span> Efterdi da alt dette opløses, hvor bør I
da ikke færdes i hellig Vandel og Gudsfrygt,

<span id="an_3:12">3:12</span> idet I forvente og fremskynde Guds Dags
Tilkommelse, for hvis Skyld Himle skulle antændes og opløses, og
Elementer komme i Brand og smelte.

<span id="an_3:13">3:13</span> Men vi forvente efter hans Forjættelse
nye Himle og en ny Jord, i hvilke Retfærdighed bor.

<span id="an_3:14">3:14</span> Derfor, I elskede! efterdi I forvente
dette, så gører eder Flid for at findes uplettede og ulastelige for ham
i Fred,

<span id="an_3:15">3:15</span> og agter vor Herres Langmodighed for
Frelse; ligesom også vor elskede Broder Paulus efter den ham givne
Visdom har skrevet til eder,

<span id="an_3:16">3:16</span> som han også gør i alle sine Breve, når
han i dem taler om disse Ting; i dem findes der Ting, vanskelige at
forstå, som de ukyndige og ubefæstede fordreje, ligesom også de øvrige
Skrifter, til deres egen Undergang.

<span id="an_3:17">3:17</span> Da I altså, I elskede! vide det forud,
såvogter eder, for at I ikke skulle rives med af de ryggesløses
Vildfarelse og affalde fra eders egen Fasthed;

<span id="an_3:18">3:18</span> men vokser i vor Herres og Frelsers Jesu
Kristi Nåde og Kundskab! Ham tilhører Herligheden både nu og indtil
Evighedens Dag!

------------------------------------------------------------------------

[Next: 1 John](jo1)
