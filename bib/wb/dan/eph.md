[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](gal)  [Next](phi.md) 

------------------------------------------------------------------------

### Danish Bible: Ephesians

<span id="an_1:1">1:1</span> Paulus, Kristi Jesu Apostel ved Guds
Villie, til de hellige, som ere i Efesus og ere troende i Kristus Jesus:

<span id="an_1:2">1:2</span> Nåde være med eder og Fred fra Gud vor
Fader og den Herre Jesus Kristus!

<span id="an_1:3">1:3</span> Lovet være Gud og vor Herres Jesu Kristi
Fader, som har velsignet os med al åndelig Velsignelse i det himmelske i
Kristus,

<span id="an_1:4">1:4</span> ligesom han har udvalgt os i ham før
Verdens Grundlæggelse til at være hellige og ulastelige for hans Åsyn,

<span id="an_1:5">1:5</span> idet han i Kærlighed forudbestemte os til
Sønneudkårelse hos sig ved Jesus Kristus, efter sin Villies Velbehag,

<span id="an_1:6">1:6</span> til Pris for sin Nådes Herlighed, som han
benådede os med i den elskede,

<span id="an_1:7">1:7</span> i hvem vi have Forløsningen ved hans Blod,
Syndernes Forladelse, efter hans Nådes Rigdom,

<span id="an_1:8">1:8</span> som han rigelig tildelte os i al Visdom og
Forstand,

<span id="an_1:9">1:9</span> idet han kundgjorde os sin Villies
Hemmelighed, efter sin velbehagelige Beslutning, som han havde fattet
hos sig selv,

<span id="an_1:10">1:10</span> for at oprette en Husholdning i Tidernes
Fylde, nemlig at sammenfatte sig alt i Kristus, det, som er i Himlene,
og det, som er på Jorden, i ham,

<span id="an_1:11">1:11</span> i hvem vi også have fået Arvelodden,
forud bestemte efter hans Forsæt, der virker alt efter sin Villies Råd,

<span id="an_1:12">1:12</span> for at vi skulde være til Pris for hans
Herlighed, vi, som forud havde håbet på Kristus,

<span id="an_1:13">1:13</span> i hvem også I, da I hørte Sandhedens Ord,
Evangeliet om eders Frelse, i hvem I også, da I bleve troende, bleve
beseglede med Forjættelsens hellige Ånd,

<span id="an_1:14">1:14</span> som er Pant på vor Arv, til Ejendommens
Forløsning, til Pris for hans Herlighed.

<span id="an_1:15">1:15</span> derfor har også jeg, efter at have hørt
om eders Tro på den Herre Jesus og om eders Kærlighed til alle de
hellige,

<span id="an_1:16">1:16</span> ikke ophørt at takke for eder, idet jeg
ihukommer eder i mine Bønner om,

<span id="an_1:17">1:17</span> at vor Herres Jesu Kristi Gud,
Herlighedens Fader, må give eder Visdoms og Åbenbarelses Ånd i
Erkendelse af ham,

<span id="an_1:18">1:18</span> gøre eders Hjertes Øjne oplyste til at
kende, hvilket det Håb er, som han kaldte eder til, hvilken hans Arvs
Herligheds Rigdom er iblandt de hellige,

<span id="an_1:19">1:19</span> og hvilken hans Krafts overvættes Storhed
er over for os, som tro, alt efter hans Styrkes vældige Virkekraft,

<span id="an_1:20">1:20</span> som han udviste på Kristus, da han
oprejste ham fra de døde og satte ham ved sin højre Hånd i det
himmelske,

<span id="an_1:21">1:21</span> langt over al Magt og Myndighed og Kraft
og Herredom og hvert Navn, som nævnes,ikke alene i denne Verden, men
også i den kommende,

<span id="an_1:22">1:22</span> og lagde alt under hans Fødder, og ham
gav han som Hoved over alting til Menigheden,

<span id="an_1:23">1:23</span> der er hans Legeme, fyldt af ham, som
fylder alt i alle.

<span id="an_2:1">2:1</span> Også eder, da I vare døde ved eders
Overtrædelser og Synder,

<span id="an_2:2">2:2</span> hvori I fordum vandrede efter denne Verdens
Tidsånd, efter hans Vis, som hersker over Luftens Magt, over den Ånd,
der nu er virksom i Genstridighedens Børn,

<span id="an_2:3">2:3</span> iblandt hvilke også vi fordum alle vandrede
i vort Køds Begæringer og gjorde Kødets og Tankernes Villie og vare af
Natur Vredes Børn ligesom også de andre,

<span id="an_2:4">2:4</span> men Gud, som er rig på Barmhjertighed, har
for sin store Kærligheds Skyld, hvormed han elskede os,

<span id="an_2:5">2:5</span> også da vi vare døde ved vore
Overtrædelser, levendegjort os med Kristus - af Nåde ere I frelste!

<span id="an_2:6">2:6</span> og medoprejst os og sat os med ham i det
himmelske i Kristus Jesus,

<span id="an_2:7">2:7</span> for at han i de tilkommende Tider kunde
vise sin Nådes overvættes Rigdom ved Godhed imod os i Kristus Jesus.

<span id="an_2:8">2:8</span> Thi af Nåden ere I frelste ved Tro, og det
ikke af eder selv, Guds er Gaven;

<span id="an_2:9">2:9</span> ikke af Gerninger, for at ikke nogen skal
rose sig.

<span id="an_2:10">2:10</span> Thi vi ere hans Værk, skabte i Kristus
Jesus til gode Gerninger, som Gud forud beredte, for at vi skulde vandre
i dem.

<span id="an_2:11">2:11</span> Derfor kommer i Hu, at fordum I Hedninger
i Kødet, I, som bleve kaldte Forhud af den såkaldte Omskærelse, der sker
i Kødet med Hånden,

<span id="an_2:12">2:12</span> at I på den Tid, uden for Kristus, vare
udelukkede fra Israels Borgerret og fremmede for Forjættelsens Pagter,
uden Håb og uden Gud i Verden.

<span id="an_2:13">2:13</span> Nu derimod, i Kristus Jesus, ere I, som
fordum vare langt borte, komne nær til ved Kristi Blod.

<span id="an_2:14">2:14</span> Thi han er vor Fred, han, som gjorde
begge til eet og nedbrød Gærdets Skillevæg,

<span id="an_2:15">2:15</span> Fjendskabet, da han i sit Kød afskaffede
Budenes Lov med dens Befalinger, for at han i sig kunde skabe de to til
eet nyt Menneske ved at stifte Fred

<span id="an_2:16">2:16</span> og for at forlige dem begge i eet Legeme
med Gud ved Korset, idet han ved dette dræbte Fjendskabet.

<span id="an_2:17">2:17</span> Og han kom og forkyndte Fred for eder,
som vare langt borte, og Fred for dem, som vare nær.

<span id="an_2:18">2:18</span> Thi ved ham have vi begge i een Ånd
Adgang til Faderen.

<span id="an_2:19">2:19</span> Så ere I da ikke mere fremmede og
Udlændinge, men I ere de helliges Medborgere og Guds Husfolk,

<span id="an_2:20">2:20</span> opbyggede på Apostlenes og Profeternes
Grundvold, idet Hovedhjørnestenen er Kristus Jesus selv,

<span id="an_2:21">2:21</span> i hvem enhver Bygning sammenføjes og
vokser til et helligt Tempel i Herren,

<span id="an_2:22">2:22</span> i hvem også I blive medopbyggede til en
Guds Bolig i Ånden.

<span id="an_3:1">3:1</span> Det er for denne Sags Skyld, at jeg,
Paulus, Kristi Jesu Fange for eder, I Hedninger,

<span id="an_3:2">3:2</span> om I da have hørt om Husholdningen med den
Guds Nåde, som blev given mig til eder,

<span id="an_3:3">3:3</span> at ved Åbenbarelse blev Hemmeligheden
kundgjort mig, således som jeg foran kortelig har skrevet,

<span id="an_3:4">3:4</span> hvoraf I, når I læse det, kunne skønne min
Indsigt i Kristi Hemmelighed,

<span id="an_3:5">3:5</span> som i andre Slægter ikke blev kundgjort for
Menneskenes Børn, således som den nu er bleven åbenbaret hans hellige
Apostle og Profeter ved Ånden:

<span id="an_3:6">3:6</span> nemlig at Hedningerne ere Medarvinger og
medindlemmede og meddelagtige i Forjættelsen i Kristus Jesus ved
Evangeliet,

<span id="an_3:7">3:7</span> hvis Tjener jeg er bleven ifølge den Guds
Nådes Gave, som blev given mig ved hans Magts Virkekraft.

<span id="an_3:8">3:8</span> Mig, den allerringeste af alle hellige,
blev denne Nåde given at forkynde Hedningerne Evangeliet om Kristi
uransagelige Rigdom

<span id="an_3:9">3:9</span> og at oplyse alle om, hvilken Husholdningen
med den Hemmelighed er, som fra Evighed har været skjult i Gud, der
skabte alle Ting,

<span id="an_3:10">3:10</span> for at Guds mangfoldige Visdom skulde nu
ved Menigheden blive kundgjort for Magterne og Myndighederne i det
himmelske,

<span id="an_3:11">3:11</span> efter det evige Forsæt, som han
fuldbyrdede ved Kristus Jesus, vor Herre,

<span id="an_3:12">3:12</span> i hvem vi have Frimodigheden og Adgang
med Tillid ved Troen på ham.

<span id="an_3:13">3:13</span> Derfor beder jeg, at I ikke tabe Modet
over mine Trængsler, som jeg lider for eder, hvilket er en Ære for eder.

<span id="an_3:14">3:14</span> For denne Sags Skyld bøjer jeg mine Knæ
for Faderen,

<span id="an_3:15">3:15</span> fra hvem enhver Faderlighed i Himle og på
Jord har sit Navn,

<span id="an_3:16">3:16</span> at han vil give eder efter sin Herligheds
Rigdom mægtigt at styrkes ved hans Ånd i det indvortes Menneske;

<span id="an_3:17">3:17</span> at Kristus må bo ved Troen i eders
Hjerter,

<span id="an_3:18">3:18</span> for at I, rodfæstede og grundfæstede i
Kærlighed, kunne sammen med alle de hellige formå at begribe, hvor stor
Bredden og Længden og Dybden og Højden er,

<span id="an_3:19">3:19</span> og at kende Kristi Kærlighed, som overgår
al Erkendelse, for at I kunne fyldes indtil hele Guds Fylde.

<span id="an_3:20">3:20</span> Men ham, som formår over alle Ting at
gøre langt ud over det, som vi bede eller forstå, efter den Magt, som er
virksom i os,

<span id="an_3:21">3:21</span> ham være Ære i Menigheden og i Kristus
Jesus igennem alle Slægterne i Evighedernes Evighed! Amen.

<span id="an_4:1">4:1</span> Jeg formaner eder derfor, jeg, der fangne i
Herren, til at vandre værdig den Kaldelse, med hvilken I bleve kaldede,

<span id="an_4:2">4:2</span> med al Ydmyghed og Sagtmodighed, med
Langmodighed, så I bære over med hverandre i Kærlighed

<span id="an_4:3">4:3</span> og gøre eder Flid for at bevare Åndens
Enhed i Fredens Bånd;

<span id="an_4:4">4:4</span> eet Legeme og een Ånd, ligesom I også bleve
kaldede til eet Håb i eders Kaldelse;

<span id="an_4:5">4:5</span> een Herre, een Tro, een Dåb,

<span id="an_4:6">4:6</span> een Gud og alles Fader, som er over alle og
igennem alle og i alle!

<span id="an_4:7">4:7</span> Men hver enkelt af os blev Nåden given
efter Kristi Gaves Mål.

<span id="an_4:8">4:8</span> Derfor hedder det: "Da han opfor til det
høje, bortførte han Fanger og gav Menneskene Gaver."

<span id="an_4:9">4:9</span> Men dette: "Han opfor," hvad er det, uden
at han også nedfor til Jordens nedre Egne.

<span id="an_4:10">4:10</span> Han, som nedfor, han er også den, som
opfor højt over alle. Himlene, for at han skulde fylde alle Ting.

<span id="an_4:11">4:11</span> Og han gav nogle som Apostle, andre som
Profeter, andre som Evangelister, andre som Hyrder og Lærere,

<span id="an_4:12">4:12</span> til de helliges fuldkomne Beredelse, til
en Tjenestegerning, til Kristi Legemes Opbyggelse,

<span id="an_4:13">4:13</span> indtil vi alle nå til Enheden i Troen på
og Erkendelsen af Guds Søn, til Mands Modenhed, til Kristi Fyldes Mål af
Vækst,

<span id="an_4:14">4:14</span> for at vi ikke; mere skulle være
umyndige, der omtumles og omdrives af enhver Lærdommens Vind, ved
Menneskenes Tærningspil, ved Træskhed efter Vildfarelsens Rænkespind;

<span id="an_4:15">4:15</span> men for at vi, Sandheden tro i Kærlighed,
skulle i alle Måder opvokse til ham, som er Hovedet, Kristus,

<span id="an_4:16">4:16</span> ud fra hvem hele Legemet, idet det
sammenføjes og sammenknyttes ved ethvert hjælpende Bindeled i Forhold
til hver enkelt Dels tilmålte Virkekraft, fuldbyrder Legemets Vækst til
Opbyggelse af sig selv i Kærlighed.

<span id="an_4:17">4:17</span> Dette siger jeg da og vidner i Herren, at
I skulle ikke mere vandre, således som Hedningerne vandre i deres Sinds
Tomhed,

<span id="an_4:18">4:18</span> formørkede i deres Tanke, fremmedgjorte
for Guds Liv som Følge af den Vankundighed, som er i dem på Grund af
deres Hjertes Forhærdelse,

<span id="an_4:19">4:19</span> de, som jo følesløse have hengivet sig
til Uterligheden, til at øve al Urenhed i Havesyge.

<span id="an_4:20">4:20</span> Men I have ikke således lært Kristus,

<span id="an_4:21">4:21</span> om I da have hørt om ham og ere blevne
oplærte i ham, således som Sandhed er i Jesus,

<span id="an_4:22">4:22</span> at I, hvad eders forrige Vandel angår,
skulle aflægge det gamle Menneske, som fordærves ved bedrageriske
Begæringer,

<span id="an_4:23">4:23</span> men fornyes i eders Sinds Ånd

<span id="an_4:24">4:24</span> og iføre eder det nye Menneske, som blev
skabt efter Gud i Sandhedens Retfærdighed og Hellighed.

<span id="an_4:25">4:25</span> Derfor aflægger Løgnen og taler Sandhed,
hver med sin Næste, efterdi vi ere hverandres Lemmer.

<span id="an_4:26">4:26</span> Blive I vrede, da synder ikke; lad ikke
Solen gå ned over eders Forbitrelse;

<span id="an_4:27">4:27</span> giver ikke heller Djævelen Rum!

<span id="an_4:28">4:28</span> Den, som stjæler, stjæle ikke mere, men
arbejde hellere og gøre det gode med sine egne Hænder, for at han kan
have noget at meddele den, som er i Trang.

<span id="an_4:29">4:29</span> Lad ingen rådden Tale udgå af eders Mund,
men sådan Tale, som er god til fornøden Opbyggelse, for at den kan
skaffe dem Nåde, som høre derpå;

<span id="an_4:30">4:30</span> og bedrøver ikke Guds hellige Ånd, med
hvilken I bleve beseglede til Forløsningens Dag.

<span id="an_4:31">4:31</span> Al Bitterhed og Hidsighed og Vrede og
Skrigen og Forhånelse blive langt fra eder tillige med al Ondskab!

<span id="an_4:32">4:32</span> Men vorder velvillige imod hverandre,
barmhjertige, tilgivende hverandre, ligesom jo Gud har tilgivet eder i
Kristus.

<span id="an_5:1">5:1</span> Vorder derfor Guds Efterlignere som elskede
Børn,

<span id="an_5:2">5:2</span> og vandrer i Kærlighed, ligesom også
Kristus elskede os og gav sig selv hen for os som en Gave og et
Slagtoffer, Gud til en velbehagelig Lugt.

<span id="an_5:3">5:3</span> Men Utugt og al Urenhed eller Havesyge bør
end ikke nævnes iblandt eder, som det sømmer sig for hellige,

<span id="an_5:4">5:4</span> ej heller ublu Væsen eller dårlig Snak
eller letfærdig Skæmt, hvilket er utilbørligt, men hellere Taksigelse.

<span id="an_5:5">5:5</span> Thi dette vide og erkende I, at ingen
utugtig eller uren eller havesyg, hvilket er en Afgudsdyrker, har Arv i
Kristi og Guds Rige.

<span id="an_5:6">5:6</span> Ingen bedrage eder med tomme Ord; thi for
disse Ting kommer Guds Vrede over Genstridighedens Børn.

<span id="an_5:7">5:7</span> Derfor, bliver ikke meddelagtige med dem!

<span id="an_5:8">5:8</span> Thi I vare forhen Mørke, men nu ere I Lys i
Herren; vandrer som Lysets Børn;

<span id="an_5:9">5:9</span> (Lysets Frugt viser sig jo i al Godhed og
Retfærdighed og Sandhed,)

<span id="an_5:10">5:10</span> så I prøve, hvad der er velbehageligt for
Herren.

<span id="an_5:11">5:11</span> Og haver ikke Samfund med Mørkets
ufrugtbare Gerninger. Men revser dem hellere;

<span id="an_5:12">5:12</span> thi hvad der lønligt bedrives af dem, er
skammeligt endog at sige;

<span id="an_5:13">5:13</span> men alt dette bliver åbenbaret, når det
revses af Lyset. Thi alt det, som bliver åbenbaret, er Lys.

<span id="an_5:14">5:14</span> Derfor hedder det: "Vågn op, du, som
sover, og stå op fra de døde, og Kristus skal lyse for dig!"

<span id="an_5:15">5:15</span> Ser derfor nøje til, hvorledes I vandre,
ikke som uvise, men som vise,

<span id="an_5:16">5:16</span> så I købe den belejlige Tid, efterdi
Dagene ere onde.

<span id="an_5:17">5:17</span> Derfor bliver ikke uforstandige, men
skønner, hvad Herrens Villie er.

<span id="an_5:18">5:18</span> Og drikker eder ikke drukne i Vin, i
hvilket der er Ryggesløshed, men lader eder fylde med Ånden,

<span id="an_5:19">5:19</span> så I tale hverandre til med Salmer og
Lovsange og åndelige Viser og synge og spille i eders Hjerte for Herren

<span id="an_5:20">5:20</span> og altid sige Gud og Faderen Tak for alle
Ting i vor Herres Jesu Kristi Navn

<span id="an_5:21">5:21</span> og underordne eder under hverandre i
Kristi Frygt;

<span id="an_5:22">5:22</span> Hustruerne skulle underordne sig under
deres egne Mænd, som under Herren;

<span id="an_5:23">5:23</span> thi en Mand er sin Hustrus Hoved, ligesom
også Kristus er Menighedens Hoved. Han er sit Legemes Frelser.

<span id="an_5:24">5:24</span> Dog, ligesom Menigheden underordner sig
under Kristus, således skulle også Hustruerne underordne sig under deres
Mænd i alle Ting.

<span id="an_5:25">5:25</span> I Mænd! elsker eders Hustruer, ligesom
også Kristus elskede Menigheden og hengav sig selv for den,

<span id="an_5:26">5:26</span> for at han kunde hellige den, idet han
rensede den ved Vandbadet med et Ord,

<span id="an_5:27">5:27</span> for at han selv kunde fremstille
Menigheden for sig som herlig, uden Plet eller Rynke eller noget
deslige, men for at den måtte være hellig og ulastelig.

<span id="an_5:28">5:28</span> Således ere Mændene skyldige at elske
deres egne Hustruer som deres egne Legemer; den,som elsker sin egen
Hustru, elsker sig selv.

<span id="an_5:29">5:29</span> Ingen har jo nogen Sinde hadet sit eget
Kød, men han nærer og plejer det, ligesom også Kristus Menigheden.

<span id="an_5:30">5:30</span> Thi vi ere Lemmer på hans Legeme.

<span id="an_5:31">5:31</span> Derfor skal et Menneske forlade sin Fader
og Moder og holde fast ved sin Hustru, og de to skulle være eet Kød.

<span id="an_5:32">5:32</span> Denne Hemmelighed er stor - jeg sigter
nemlig til Kristus og til Menigheden.

<span id="an_5:33">5:33</span> Dog, også I skulle elske hver især sin
egen Hustru som sig selv; men Hustruen have Ærefrygt for Manden!

<span id="an_6:1">6:1</span> I Børn! adlyder eders Forældre i Herren,
thi dette er ret.

<span id="an_6:2">6:2</span> "Ær din Fader og Moder", dette er jo det
første Bud med Forjættelse,

<span id="an_6:3">6:3</span> "for at det må gå dig vel, og du må leve
længe i Landet."

<span id="an_6:4">6:4</span> Og I Fædre! opirrer ikke eders Børn, men
opfostrer dem i Herrens Tugt og Formaning!

<span id="an_6:5">6:5</span> I Trælle! adlyder eders Herrer efter Kødet
med Frygt og Bæven i eders Hjertes Enfold som Kristus;

<span id="an_6:6">6:6</span> ikke med Øjentjeneste, som de, der ville
tækkes Mennesker, men som Kristi Tjenere, så I gøre Guds Villie af
Hjertet,

<span id="an_6:7">6:7</span> idet I med god Villie gøre Tjeneste som for
Herren, og ikke for Mennesker,

<span id="an_6:8">6:8</span> idet I vide, at hvad godt enhver gør, det
skal han få igen af Herren, hvad enten han er Træl eller fri.

<span id="an_6:9">6:9</span> Og I Herrer! gører det samme imod dem, så I
lade Trusel fare, idet I vide, at både deres og eders Herre er i
Himlene, og der er ikke Persons Anseelse hos ham.

<span id="an_6:10">6:10</span> For øvrigt bliver stærke i Herren og i
hans Styrkes Vælde!

<span id="an_6:11">6:11</span> Ifører eder Guds fulde Rustning, for at I
må kunne bolde Stand imod Djævelens snedige Anløb.

<span id="an_6:12">6:12</span> Thi for os står Kampen ikke imod Blod og
Kød, men imod Magterne, imod Myndighederne, imod Verdensherskerne i
dette Mørke, imod Ondskabens Åndemagter i det himmelske.

<span id="an_6:13">6:13</span> Derfor tager Guds fulde Rustning på, for
at I må kunne stå imod på den onde Dag og bestå efter at have fuldbyrdet
alt.

<span id="an_6:14">6:14</span> Så står da omgjordede om eders Lænd med
Sandhed og iførte Retfærdighedens Panser.

<span id="an_6:15">6:15</span> Fødderne ombundne med Kampberedthed fra
Fredens Evangelium;

<span id="an_6:16">6:16</span> og i alle Forhold løfter Troens Skjold,
med hvilket I ville kunne slukke alle den ondes gloende Pile,

<span id="an_6:17">6:17</span> og tager imod Frelsens Hjelm og Åndens
Sværd, som er Guds Ord,

<span id="an_6:18">6:18</span> idet I under al Påkaldelse og Bøn bede
til enhver Tid i Ånden og ere årvågne dertil i al Vedholdenhed og Bøn
for alle de hellige,

<span id="an_6:19">6:19</span> også for mig, om at der må gives mig Ord,
når jeg oplader min Mund, til med Frimodighed at kundgøre Evangeliets
Hemmelighed,

<span id="an_6:20">6:20</span> for hvis Skyld jeg er et Sendebud i
Lænker, for at jeg må have Frimodighed deri til at tale, som jeg bør.

<span id="an_6:21">6:21</span> Men for at også I skulle kende mine
Forhold, hvorledes det går mig, da skal Tykikus, den elskede Broder og
tro Tjener i Herren kundgøre eder alt;

<span id="an_6:22">6:22</span> ham sender jeg til eder, just for at I
skulle lære at kende, hvorledes det står til hos os, og for at han skal
opmuntre eders Hjerter.

<span id="an_6:23">6:23</span> Fred være med Brødrene og Kærlighed med
Tro fra Gud Fader og den Herre Jesus Kristus!

<span id="an_6:24">6:24</span> Nåden være med alle dem, som elske vor
Herre Jesus Kristus i Uforkrænkelighed!

------------------------------------------------------------------------

[Next: Philippians](phi.md)
