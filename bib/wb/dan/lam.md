[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jer)  [Next](eze.md) 

------------------------------------------------------------------------

### Danish Bible: Lamentations

<span id="an_1:1">1:1</span> Hvor sidder hun ene, den by så folkerig før
- mægtig blandt Folkene før, men nu som en Enke! Fyrstinden blandt Lande
er nu sat til at trælle.

<span id="an_1:2">1:2</span> Hun græder og græder om Natten med Tårer på
Kind; ingen af alle hendes Elskere bringer hende Trøst, alle Vennerne
sveg og blev hendes Fjender.

<span id="an_1:3">1:3</span> Af Trang og tyngende Trældom udvandred
Juda; blandt Folkene sidder hun nu og finder ej Ro, alle Forfølgerne
nåede hende midt i Trængslerne.

<span id="an_1:4">1:4</span> Vejene til Zion sørger, uden Højtidsgæster,
alle hendes Porte er øde, Præsterne sukker, hendes Jomfruer knuges af
Kvide, hun selv er i Vånde.

<span id="an_1:5">1:5</span> Hendes Avindsmænd er Herrer, hendes Fjender
trygge, thi Kvide fik hun af HERREN for Mængden af Synder, hendes Børn
drog bort som Fanger for Fjendens Åsyn.

<span id="an_1:6">1:6</span> Og bort fra Zions Datter drog al hendes
Pragt; som Hjorte, der ej finder Græsning, blev hendes Fyrster, de
vandrede kraftløse bort for Forfølgernes Åsyn.

<span id="an_1:7">1:7</span> Jerusalem mindes den Tid, hun blev arm og
husvild, (alle sine kostelige Ting fra fordums Dage), i Fjendehånd faldt
hendes Folk, og ingen hjalp, Fjender så til og lo, fordi hun gik under.

<span id="an_1:8">1:8</span> Jerusalem syndede svart, blev derfor til
Afsky; hun foragtes af alle sine Beundrere, de så hendes Blusel, derfor
sukker hun dybt og vender sig bort.

<span id="an_1:9">1:9</span> Hendes Urenhed pletter hendes Slæb, hun
betænkte ej Enden; hun sank forfærdende dybt, og ingen trøster. Se min
Elendighed, HERRE, thi Fjenden hoverer.

<span id="an_1:10">1:10</span> Avindsmænd bredte deres Hånd over alle
hendes Skatte, ja, ind i sin Helligdom så hun Hedninger komme, hvem du
havde nægtet Adgang til din Forsamling.

<span id="an_1:11">1:11</span> Alt hendes Folk måtte sukke, søgende
Brød; de gav deres Skatte for Mad for at friste Livet. HERRE, se til og
giv Agt på, hvorledes jeg hånes!

<span id="an_1:12">1:12</span> Alle, som vandrer forbi, giv Agt og se,
om det gives en Smerte som den, der er tilføjet mig, hvem HERREN voldte
Harm på sin glødende Vredes Dag.

<span id="an_1:13">1:13</span> Fra det høje sendte han Ild, der for ned
i mine Ben; han spændte et Net for min Fod, han drev mig tilbage, han
gjorde mig øde, syg både Dag og Nat.

<span id="an_1:14">1:14</span> Der vogtedes på mine Synder, i hans Hånd
blev de flettet, de kom som et Åg om min Hals, han brød min Kraft;
Herren gav mig dem i Vold, som, er mig for stærke.

<span id="an_1:15">1:15</span> Herren forkasted de vældige udi min
Midte, han indbød til Fest på mig for at knuse mine unge, trådte Persen
til Dom over Jomfruen, Judas Datter.

<span id="an_1:16">1:16</span> Derover græder mit Øje, det strømmer med
Tårer, thi langt har jeg til en Trøster, som kvæger min Sjæl; mine Børn
er fortabt, thi Fjenden er blevet for stærk.

<span id="an_1:17">1:17</span> Zion udrækker Hænderne, ingen trøster;
mod Jakob opbød HERREN hans Fjender omkring ham; imellem dem er
Jerusalem blevet til Afsky.

<span id="an_1:18">1:18</span> HERREN, han er retfærdig, jeg modstod
hans Mund. Hør dog, alle I Folkeslag, se min Smerte! Mine Jomfruer og
unge Mænd drog bort som Fanger.

<span id="an_1:19">1:19</span> Mine Elskere kaldte jeg ad de svigtede
mig; mine Præster og Ældste opgav Ånden i Byen, thi Føde søgte de efter,
men intet fandt de.

<span id="an_1:20">1:20</span> Se, HERRE, hvor jeg er i Vånde, mit Indre
i Glød, mit Hjerte er knust i mit Bryst, thi jeg var genstridig; ude
mejede Sværdet og inde Døden.

<span id="an_1:21">1:21</span> Hør, hvor jeg sukker, ingen bringer mig
Trøst. De hørte min Ulykke, glæded sig, da du greb ind. Lad komme den
Dag, du loved, dem gå det som mig!

<span id="an_1:22">1:22</span> Læg al deres Ondskab for dig og gør med
dem, som du gjorde med mig til Straf for al min Synd! Thi mange er mine
Suk, mit Hjerte er sygt.

<span id="an_2:1">2:1</span> Hvor har dog Herren i Vrede lagt mulm over
Zion, slængt Israels herlighed ned fra Himmel til Jord og glemt sine
Fødders Skammel på sin Vredes Dag.

<span id="an_2:2">2:2</span> Herren har skånselsløst opslugt hver Bolig
i Jakob, han nedbrød i Vrede Judas Datters Borge, slog dem til Jorden,
skændede Rige og Fyrster,

<span id="an_2:3">2:3</span> afhugged i glødende Vrede hvert Horn i
Israel; sin højre drog han tilbage for Fjendens Åsyn og brændte i Jakob
som en Lue, der åd overalt.

<span id="an_2:4">2:4</span> På Fjendevis spændte han Buen, stod som en
Uven; han dræbte al Øjnenes Lyst i Zions Datters Telt, udgød sin Vrede
som Ild.

<span id="an_2:5">2:5</span> Herren har vist sig som Fjende, opslugt
Israel, opslugt alle Paladser, lagt Borgene øde, ophobet Jammer på
Jammer i Judas Datter.

<span id="an_2:6">2:6</span> Han nedrev sin Hytte, lagde sit Feststed
øde, HERREN lod Fest og Sabbat gå ad Glemme i Zion, bortstødte i heftig
Vrede Konge og Præst.

<span id="an_2:7">2:7</span> Herren forkasted sit Alter, brød med sin
Helligdom, hengav i Fjendens Hånd dets Paladsers Mure; man skreg i
HERRENs Hus som på Festens Dag.

<span id="an_2:8">2:8</span> HERREN fik i Sinde at ødelægge Zions
Datters Mur, han udspændte Snoren, holdt ikke sin Hånd fra Fordærv, lod
Vold og Mur få Sorg, de vansmægted sammen.

<span id="an_2:9">2:9</span> I Jorden sank hendes Porte, Slåerne brød
han. Blandt Folkene bor uden Lov hendes Konge og Fyrster, og ikke fanger
Profeterne Syn fra HERREN.

<span id="an_2:10">2:10</span> Zions datters Ældste sidder på Jorden i
Tavshed; på Hovedet kaster de Støv, de er klædt i Sæk; Jerusalems
Jomfruer sænker mod Jord deres Hoved.

<span id="an_2:11">2:11</span> Mine Øjne hensvinder i Gråd, mit Indre
gløder, mit Hjerte er knust, fordi mit Folk er brudt sammen; thi Børn og
spæde forsmægter på Byens Torve;

<span id="an_2:12">2:12</span> hver spørger sin Moder: "Hvor er der Korn
og Vin?" forsmægter på Byens Torve som en, der er såret, idet de udånder
Sjælen ved Moderens Bryst.

<span id="an_2:13">2:13</span> Med hvad skal jeg stille dig lige,
Jerusalems Datter, hvormed skal jeg ligne og trøste dig, Zions Jomfru?
Thi dit Sammenbrud er stort som Havet, hvo læger dig vel?

<span id="an_2:14">2:14</span> Profeternes Syner om dig var Tomhed og
Løgn, de afsløred ikke din Skyld for at vende din Skæbne, Synerne gav
dig kun tomme, vildende Udsagn.

<span id="an_2:15">2:15</span> Over dig slog de Hænderne sammen, de,
hvis Vej faldt forbi, de hån fløjted, rysted på Hoved ad Jerusalems
Datter: "Er det da Byen, man kaldte den fuldendt skønne, al Jordens
Glæde?"

<span id="an_2:16">2:16</span> De opspærred Munden imod dig, alle dine
Fjender, hånfløjted, skar Tænder og sagde: "Vi opslugte hende; ja, det
er Dagen, vi vented, vi fik den at se."

<span id="an_2:17">2:17</span> HERREN har gjort, som han tænkte,
fuldbyrdet det Ord, han sendte i fordums Dage, brudt ned uden Skånsel,
ladet Fjender glæde sig over dig, rejst Uvenners Horn.

<span id="an_2:18">2:18</span> Råb højt til Herren, du Jomfru, Zions
Datter, lad Tårerne strømme som Bække ved Dag og ved Nat, und dig ej Ro,
lad ikke dit Øje få Hvile!

<span id="an_2:19">2:19</span> Stå op og klag dig om Natten, når
Vagterne skifter, udøs dit Hjerte som Vand for Herrens Åsyn, løft dine
Hænder til ham for Børnenes Liv, som forsmægter af Hunger ved alle
Gadernes Hjørner.

<span id="an_2:20">2:20</span> HERRE se til og agt på, mod hvem du har
gjort det. Skal Kvinder da æde den Livsfrugt, de kælede for, myrdes i
Herrens Helligdom Præst og Profet?

<span id="an_2:21">2:21</span> I Gaderne ligger på Jorden unge og gamle,
mine Jomfruer og mine Ynglinge faldt for Sværdet; på din Vredesdag slog
du ihjel, hugged ned uden Skånsel.

<span id="an_2:22">2:22</span> Du bød mine Rædsler til Fest fra alle
Sider. På HERRENs Vredes Dag undslap og frelstes ingen; min Fjende
tilintetgjorde dem, jeg plejed og fostred.

<span id="an_3:1">3:1</span> Jeg er den, der så nød ved hans vredes ris,

<span id="an_3:2">3:2</span> mig har han ført og ledt i det tykkeste
Mulm,

<span id="an_3:3">3:3</span> ja, Hånden vender han mod mig Dagen lang.

<span id="an_3:4">3:4</span> Mit Bød og min Hud har han opslidt, brudt
mine Ben,

<span id="an_3:5">3:5</span> han mured mig inde, omgav mig med Galde og
Møje,

<span id="an_3:6">3:6</span> lod mig bo i Mørke som de, der for længst
er døde.

<span id="an_3:7">3:7</span> Han har spærret mig inde og lagt mig i
tunge Lænker.

<span id="an_3:8">3:8</span> Om jeg end råber og skriger, min Bøn er
stængt ude.

<span id="an_3:9">3:9</span> Han spærred mine Veje med Kvader, gjorde
Stierne kroge.

<span id="an_3:10">3:10</span> Han blev mig en lurende Bjørn, en Løve i
Baghold;

<span id="an_3:11">3:11</span> han ledte mig vild, rev mig sønder og
lagde mig øde;

<span id="an_3:12">3:12</span> han spændte sin Bue; lod mig være Skive
for Pilen.

<span id="an_3:13">3:13</span> Han sendte sit Koggers Sønner i Nyrerne
på mig;

<span id="an_3:14">3:14</span> hvert Folk lo mig ud og smæded mig Dagen
lang,

<span id="an_3:15">3:15</span> med bittert mætted han mig, gav mig
Malurt at drikke.

<span id="an_3:16">3:16</span> Mine Tænder lod han bide i Flint, han
trådte mig i Støvet;

<span id="an_3:17">3:17</span> han skilte min Sjæl fra Freden, jeg
glemte Lykken

<span id="an_3:18">3:18</span> og sagde: "Min Livskraft, mit Håb til
HERREN er ude."

<span id="an_3:19">3:19</span> At mindes min Vånde og Flakken er Malurt
og Galde;

<span id="an_3:20">3:20</span> min Sjæl, den mindes det grant den
grubler betynget.

<span id="an_3:21">3:21</span> Det lægger jeg mig på Sinde, derfor vil
jeg håbe:

<span id="an_3:22">3:22</span> HERRENs Miskundhed er ikke til Ende, ikke
brugt op,

<span id="an_3:23">3:23</span> hans Nåde er ny hver Morgen, hans
Trofasthed stor.

<span id="an_3:24">3:24</span> Min Del er HERREN, (siger min Sjæl,)
derfor håber jeg på ham.

<span id="an_3:25">3:25</span> Dem, der bier på HERREN, er han god, den
Sjæl, der ham søger;

<span id="an_3:26">3:26</span> det er godt at håbe i Stilhed på HERRENs
Frelse,

<span id="an_3:27">3:27</span> godt for en Mand, at han bærer Åg i sin
Ungdom.

<span id="an_3:28">3:28</span> Han sidde ensom og tavs, når han lægger
det på ham;

<span id="an_3:29">3:29</span> han trykke sin Mund mod Støvet, måske er
der Håb.

<span id="an_3:30">3:30</span> Række Kind til den, der slår ham, mættes
med Hån.

<span id="an_3:31">3:31</span> Thi Herren bortstøder ikke for evigt,

<span id="an_3:32">3:32</span> har han voldt Kvide, så ynkes han, stor
er hans Nåde;

<span id="an_3:33">3:33</span> ej af Hjertet plager og piner han
Menneskens Børn.

<span id="an_3:34">3:34</span> Når Landets Fanger til Hobe trædes under
Fod,

<span id="an_3:35">3:35</span> når Mandens Ret for den Højestes Åsyn
bøjes,

<span id="an_3:36">3:36</span> når en Mand lider Uret i sin Sag mon
Herren ej ser det?

<span id="an_3:37">3:37</span> Hvo taler vel, så det sker, om ej Herren
byder?

<span id="an_3:38">3:38</span> Kommer ikke både ondt og godt fra den
Højestes Mund?

<span id="an_3:39">3:39</span> Over hvad skal den levende sukke? Hver
over sin Synd!

<span id="an_3:40">3:40</span> Lad os ransage, granske vore Veje og
vende os til HERREN,

<span id="an_3:41">3:41</span> løfte Hænder og Hjerte til Gud i Himlen;

<span id="an_3:42">3:42</span> vi syndede og stod imod, du tilgav ikke,

<span id="an_3:43">3:43</span> men hylled dig i Vrede, forfulgte os,
dræbte uden Skånsel,

<span id="an_3:44">3:44</span> hylled dig i Skyer, så Bønnen ej nåed
frem;

<span id="an_3:45">3:45</span> til Skarn og til Udskud har du gjort os
midt iblandt Folkene.

<span id="an_3:46">3:46</span> De opspærred Munden imod os, alle vore
Fjender.

<span id="an_3:47">3:47</span> Vor Lod blev Gru og Grav og Sammenbruds
Øde;

<span id="an_3:48">3:48</span> Vandstrømme græder mit Øje, mit Folk brød
sammen.

<span id="an_3:49">3:49</span> Hvileløst strømmer mit Øje, det kender ej
Ro,

<span id="an_3:50">3:50</span> før HERREN skuer ned fra Himlen, før han
ser til.

<span id="an_3:51">3:51</span> Synet af Byens Døtre piner min Sjæl.

<span id="an_3:52">3:52</span> Jeg joges som en Fugl af Fjender, hvis
Had var grundløst,

<span id="an_3:53">3:53</span> de spærred mig inde i en Grube, de
stenede mig;

<span id="an_3:54">3:54</span> Vand strømmed over mit Hoved, jeg tænkte:
"Fortabt!"

<span id="an_3:55">3:55</span> Dit Navn påkaldte jeg, HERRE, fra Grubens
Dyb;

<span id="an_3:56">3:56</span> du hørte min Røst: "O, gør dig ej døv for
mit Skrig!"

<span id="an_3:57">3:57</span> Nær var du den Dag jeg kaldte, du sagde:
"Frygt ikke!"

<span id="an_3:58">3:58</span> Du førte min Sag, o Herre, genløste mit
Liv;

<span id="an_3:59">3:59</span> HERRE, du ser, jeg lider Uret. skaf mig
min Ret!

<span id="an_3:60">3:60</span> Al deres Hævnlyst ser du, alle deres
Rænker,

<span id="an_3:61">3:61</span> du hører deres Smædeord HERRE, deres
Rænker imod mig,

<span id="an_3:62">3:62</span> mine Fjenders Tale og Tanker imod mig
bestandig.

<span id="an_3:63">3:63</span> Se dem, når de sidder eller står, deres
Nidvise er jeg.

<span id="an_3:64">3:64</span> Dem vil du gengælde, HERRE, deres Hænders
Gerning,

<span id="an_3:65">3:65</span> gør deres Hjerte forhærdet din
Forbandelse over dem!

<span id="an_3:66">3:66</span> forfølg dem i Vrede, udryd dem under din
Himmel.

<span id="an_4:1">4:1</span> Hvor Guldet blev sort, og skæmmet det ædle
metal, de hellige Stene slængt hen på Gadernes Hjørner!

<span id="an_4:2">4:2</span> Zions de dyre Sønner, der opvejed Guld, kun
regnet for Lerkar, Pottemagerhænders Værk

<span id="an_4:3">4:3</span> Selv Sjakaler byder Brystet til, giver
Ungerne Die, men mit Folks Datter blev grum som Ørkenens Strudse.

<span id="an_4:4">4:4</span> Den spædes Tunge hang fast ved Ganen af
Tørst, Børnene tigged om Brød, og ingen gav dem.

<span id="an_4:5">4:5</span> Folk, som levede lækkert, omkom på Gaden;
Folk, som var båret på Purpur, favnede Skarnet.

<span id="an_4:6">4:6</span> Mit Folks Datters Brøde var større end
Synden i Sodom, som brat blev styrted, så Hænder ej rørtes derinde.

<span id="an_4:7">4:7</span> Hendes Fyrster var renere end Sne, mer
hvide end Mælk, deres Legeme rødere end Koral, som Safir deres Årer;

<span id="an_4:8">4:8</span> mer sorte end Sod ser de ud, kan ej kendes
på Gaden, Huden hænger ved Knoglerne, tør som Træ.

<span id="an_4:9">4:9</span> Sværdets Ofre var bedre farne end Sultens,
som svandt hen, dødsramte, af Mangel på Markens Grøde.

<span id="an_4:10">4:10</span> Blide kvinders Hænder kogte deres Børn;
da mit Folks Datter brød sammen, blev de dem til Føde.

<span id="an_4:11">4:11</span> HERREN køled sin Vrede, udøste sin
Harmglød,. han tændte i Zion en Ild, dets Grundvolde åd den.

<span id="an_4:12">4:12</span> Ej troede Jordens Konger, ja ingen i
Verden, at Uven og Fjende skulde stå i Jerusalems Porte.

<span id="an_4:13">4:13</span> Det var for Profeternes Synd, for
Præsternes Brøde, som i dets Midte udgød retfærdiges Blod.

<span id="an_4:14">4:14</span> De vanked som blinde på Gaderne, tilsølet
af Blod, rørte med Klæderne Ting, som ikke må røres.

<span id="an_4:15">4:15</span> "Var jer! En uren!" råbte man; "Var jer
dog for dem!" Når de flyr og vanker, råber man: "Bliv ikke her!"

<span id="an_4:16">4:16</span> HERREN spredte dem selv, han så dem ej
mer, Præster regned man ej eller ynked Profeter.

<span id="an_4:17">4:17</span> End smægted vort Blik efter Hjælp, men
kun for at skuffes, på Varden spejded vi efter det Folk, der ej hjælper.

<span id="an_4:18">4:18</span> De lured på vort Fjed, fra Torvene holdt
vi os borte; Enden var nær, vore Dage var omme, ja, Enden var kommet.

<span id="an_4:19">4:19</span> Mer snare end Himlens Ørne var de, som
jog os, på Bjergene satte de efter os, lured i Ørkenen,

<span id="an_4:20">4:20</span> vor Livsånde, HERRENs Salvede, blev
fanget i deres Grave, han, i hvis Skygge vi tænkte at leve blandt
Folkene.

<span id="an_4:21">4:21</span> Glæd dig og fryd dig, Edom, som bor i Uz!
Også dig skal Bægeret nå, du skal blotte dig drukken.

<span id="an_4:22">4:22</span> Din Skyld er til Ende, Zion, du forvises
ej mer; han hjemsøger, Edom, din Skyld, afslører dine Synder.

<span id="an_5:1">5:1</span> HERRE, kom vor skæbne i Hu, sku ned og se
vor skændsel!

<span id="an_5:2">5:2</span> Vor Arvelod tilfaldt fremmede, Udlændinge
fik vore Huse.

<span id="an_5:3">5:3</span> Forældreløse, faderløse er vi, som Enker er
vore Mødre.

<span id="an_5:4">5:4</span> Vort Drikkevand må vi købe, betale må vi
vort Brænde.

<span id="an_5:5">5:5</span> Åget trykker vor Nakke, vi trættes og
finder ej Hvile.

<span id="an_5:6">5:6</span> Ægypten rakte vi Hånd, Assur, for at mættes
med Brød.

<span id="an_5:7">5:7</span> Vore Fædre, som synded, er borte, og vi må
bære deres Skyld.

<span id="an_5:8">5:8</span> Over os råder Trælle, ingen frier os fra
dem.

<span id="an_5:9">5:9</span> Med Livsfare henter vi vort Brød, udsatte
for Ørkenens Sværd.

<span id="an_5:10">5:10</span> Vor Hud er sværtet som en Ovn af
Hungerens svidende Lue.

<span id="an_5:11">5:11</span> De skændede kvinder i Zion, Jomfruer i
Judas Byer.

<span id="an_5:12">5:12</span> Fyrster greb de og hængte, tog intet
Hensyn til gamle.

<span id="an_5:13">5:13</span> Ynglinge sattes til Kværnen, under
Brændeknippet segnede Drenge.

<span id="an_5:14">5:14</span> De gamle forsvandt fra Porten, de unge
fra Strengenes Leg.

<span id="an_5:15">5:15</span> Vort Hjertes Glæde er borte, vor Dans er
vendt til Sorg.

<span id="an_5:16">5:16</span> Kronen faldt af vort Hoved, ve os, at vi
har syndet!

<span id="an_5:17">5:17</span> Vort Hjerte blev derfor sygt, derfor vort
Øje mørkt:

<span id="an_5:18">5:18</span> For Zions Bjerg, som er øde, Ræve tumler
sig der.

<span id="an_5:19">5:19</span> Du, HERRE, troner for evigt, fra Slægt
til Slægt står din trone.

<span id="an_5:20">5:20</span> Hvi glemmer du os bestandig og svigter os
alle dage?

<span id="an_5:21">5:21</span> Omvend os, HERRE, til dig, så vender vi
om, giv os nye Dage, som fordum!

<span id="an_5:22">5:22</span> Eller har du helt stødt os bort, er din
Vrede mod os uden Ende?

------------------------------------------------------------------------

[Next: Ezekiel](eze.md)
