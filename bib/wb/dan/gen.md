[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Next](exo.md) 

------------------------------------------------------------------------

### Danish Bible: Genesis

<span id="an_1:1">1:1</span> I Begyndelsen skabte Gud Himmelen og
Jorden.

<span id="an_1:2">1:2</span> Og Jorden var øde og tom, og der var Mørke
over Verdensdybet. Men Guds Ånd svævede over Vandene.

<span id="an_1:3">1:3</span> Og Gud sagde: "Der blive Lys!" Og der blev
Lys.

<span id="an_1:4">1:4</span> Og Gud så, at Lyset var godt, og Gud satte
Skel mellem Lyset og Mørket,

<span id="an_1:5">1:5</span> og Gud kaldte Lyset Dag, og Mørket kaldte
han Nat. Og det blev Aften, og det blev Morgen, første Dag.

<span id="an_1:6">1:6</span> Derpå sagde Gud: "Der blive en Hvælving
midt i Vandene til at skille Vandene ad!"

<span id="an_1:7">1:7</span> Og således skete det: Gud gjorde Hvælvingen
og skilte Vandet under Hvælvingen fra Vandet over Hvælvingen;

<span id="an_1:8">1:8</span> og Gud kaldte Hvælvingen Himmel. Og det
blev Aften, og det blev Morgen, anden Dag.

<span id="an_1:9">1:9</span> Derpå sagde Gud: "Vandet under Himmelen
samle sig på eet Sted, så det faste Land kommer til Syne!" Og således
skete det;

<span id="an_1:10">1:10</span> og Gud kaldte det faste Land Jord, og
Stedet, hvor Vandet samlede sig, kaldte han Hav. Og Gud så, at det var
godt.

<span id="an_1:11">1:11</span> Derpå sagde Gud: "Jorden lade fremspire
grønne Urter, der bærer Frø, og Frugttræer, der bærer Frugt med Kærne,
på Jorden!" Og således skete det:

<span id="an_1:12">1:12</span> Jorden frembragte grønne Urter, der bar
Frø, efter deres Arter, og Træer, der bar Frugt med Kærne, efter deres
Arter. Og Gud så, at det var godt.

<span id="an_1:13">1:13</span> Og det blev Aften, og det blev Morgen,
tredje Dag.

<span id="an_1:14">1:14</span> Derpå sagde Gud: "Der komme Lys på
Himmelhvælvingen til at skille Dag fra Nat, og de skal være til Tegn og
til Fastsættelse af Højtider, Dage og År

<span id="an_1:15">1:15</span> og tjene som Lys på Himmelhvælvingen til
at lyse på Jorden! Og således sket det:

<span id="an_1:16">1:16</span> Gud gjorde de to store Lys, det største
til at herske om Dagen, det mindste til at herske om Natten, og
Stjernerne;

<span id="an_1:17">1:17</span> og Gud satte dem på Himmelhvælvingen til
at lyse på Jorden

<span id="an_1:18">1:18</span> og til at herske over Dagen og Natten og
til at skille Lyset fra Mørket. Og Gud så, at det var godt.

<span id="an_1:19">1:19</span> Og det blev Aften, og det blev Morgen,
fjerde Dag.

<span id="an_1:20">1:20</span> Derpå sagde Gud: "Vandet vrimle med en
Vrimmel af levende Væsener, og Fugle flyve over Jorden oppe under
Himmelhvælvingen!" Og således skete det:

<span id="an_1:21">1:21</span> Gud skabte de store Havdyr og den hele
Vrimmel af levende Væsener, som Vandet vrimler med, efter deres Arter,
og alle vingede Væsener efter deres Arter. Og Gud så, at det var godt.

<span id="an_1:22">1:22</span> Og Gud velsignede dem og sagde: "Bliv
frugtbare og mangfoldige og opfyld Vandet i Havene, og Fuglene blive
mangfoldige på Jorden!"

<span id="an_1:23">1:23</span> Og det blev Aften, og det blev Morgen,
femte Dag.

<span id="an_1:24">1:24</span> Derpå sagde Gud: "Jorden frembringe
levende Væsener efter deres Arter: Kvæg, Kryb og vildtlevende Dyr efter
deres Arter! Og således skete det:

<span id="an_1:25">1:25</span> Gud gjorde de vildtlevende Dyr efter
deres Arter, Kvæget efter dets Arter og alt Jordens Kryb efter dets
Arter. Og Gud så, at det var godt.

<span id="an_1:26">1:26</span> Derpå sagde Gud: "Lad os gøre Mennesker i
vort Billede, så de ligner os, til at herske over Havets Fisk og
Himmelens Fugle, Kvæget og alle vildtlevende Dyr på Jorden og alt
Kryb,der kryber på Jorden!"

<span id="an_1:27">1:27</span> Og Gud skabte Mennesket i sit Billede; i
Guds Billede skabte han det, som Mand og Kvinde skabte han dem;

<span id="an_1:28">1:28</span> og Gud velsignede dem, og Gud sagde til
dem: "Bliv frugtbare og mangfoldige og opfyld Jorden, gør eder til Herre
over den og hersk over Havets Fisk og Himmelens Fugle, Kvæget og alle
vildtlevende Dyr, der rører sig på Jorden!"

<span id="an_1:29">1:29</span> Gud sagde fremdeles: "Jeg giver eder alle
Urter på hele Jorden, som bærer Frø, og alle Træer, som bærer Frugt med
Kærne; de skal være eder til Føde;

<span id="an_1:30">1:30</span> men alle Jordens dyr og alle Himmelens
Fugle og alt, hvad der kryber på Jorden, og som har Livsånde, giver jeg
alle grønne Urter til Føde." Og således skete det.

<span id="an_1:31">1:31</span> Og Gud så alt, hvad han havde gjort, og
se, det var såre godt. Og det blev Aften, og det blev Morgen, sjette
Dag.

<span id="an_2:1">2:1</span> Således fuldendtes Himmelen og Jorden med
al deres Hær.

<span id="an_2:2">2:2</span> På den syvende Dag fuldendte Gud det Værk,
han havde udført, og han hvilede på den syvende Dag efter det Værk, han
havde udført;

<span id="an_2:3">2:3</span> og Gud velsignede den syvende Dag og
helligede den, thi på den hvilede han efter hele sit Værk, det, Gud
havde skabt og udført.

<span id="an_2:4">2:4</span> Det er Himmelens og Jordens
Skabelseshistorie. Da Gud HERREN gjorde Jord og Himmel

<span id="an_2:5">2:5</span> dengang fandtes endnu ingen af Markens
Buske på Jorden, og endnu var ingen af Markens Urter spiret frem, thi
Gud HERREN havde ikke ladet det regne på Jorden, og der var ingen
Mennesker til at dyrke Agerjorden,

<span id="an_2:6">2:6</span> men en Tåge vældede op at Jorden og vandede
hele Agerjordens Flade

<span id="an_2:7">2:7</span> da dannede Gud HERREN Mennesket af
Agerjordens Muld og blæste Livsånde i hans Næsebor, så at Mennesket blev
et levende Væsen.

<span id="an_2:8">2:8</span> Derpå plantede Gud HERREN en Have i Eden
ude mod Øst, og dem satte han Mennesket, som han havde dannet;

<span id="an_2:9">2:9</span> Og Gud HERREN lod af Agerjorden fremvokse
alle Slags Træer, en Fryd at skue og gode til Føde, desuden Livets Træ,
der stod midt i Haven. og Træet til Kundskab om godt og ondt.

<span id="an_2:10">2:10</span> Der udsprang en Flod i Eden til at vande
Haven, og udenfor delte den sig i fire Hovedstrømme.

<span id="an_2:11">2:11</span> Den ene hedder Pisjon; den løber omkring
Landet Havila, hvor der findes Guld

<span id="an_2:12">2:12</span> og Guldet i det Land er godt, Bdellium og
Sjohamsten.

<span id="an_2:13">2:13</span> Den anden Flod hedder Gihon; den løber
omkring Landet Kusj.

<span id="an_2:14">2:14</span> Den tredje Flod hedder Hiddekel; den
løber østen om Assyrien. Den fjerde Flod er Frat.

<span id="an_2:15">2:15</span> Derpå tog Gud HERREN Adam og satte ham i
Edens Have til at dyrke og vogte den.

<span id="an_2:16">2:16</span> Men Gud HERREN bød Adam: "Af alle Træer i
Haven har du Lov at spise,

<span id="an_2:17">2:17</span> kun af Træet til Kundskab om godt og ondt
må du ikke spise; den Dag du spiser deraf, skal du visselig dø!"

<span id="an_2:18">2:18</span> Derpå sagde Gud HERREN: "Det er ikke godt
for Mennesket at være ene; jeg vil gøre ham en Medhjælp, som passer til
ham!"

<span id="an_2:19">2:19</span> Og Gud HERREN dannede af Agerjorden alle
Markens Dyr og Himmelens Fugle og førte dem hen til Adam for at se, hvad
han vilde kalde dem; thi hvad Adam kaldte de forskellige levende
Væsener, det skulde være deres Navn.

<span id="an_2:20">2:20</span> Adam gav da alt Kvæget, alle Himmelens
Fugle og alle Markens Dyr Navne - men til sig selv fandt Adam ingen
Medhjælp, der passede til ham.

<span id="an_2:21">2:21</span> Så lod Gud HERREN Dvale falde over Adam,
og da han var sovet ind, tog han et af hans Ribben og lukkede med Kød i
dets Sted;

<span id="an_2:22">2:22</span> og af Ribbenet, som Gud HERREN havde
taget af Adam, byggede han en Kvinde og førte hende hen til Adam.

<span id="an_2:23">2:23</span> Da sagde Adam: "Denne Gang er det Ben af
mine Ben og Kød af mit Kød; hun skal kaldes Kvinde, thi af Manden er hun
taget!"

<span id="an_2:24">2:24</span> Derfor forlader en Mand sin Fader og
Moder og holder sig til sin Hustru, og de to bliver eet Kød.

<span id="an_2:25">2:25</span> Og de var begge nøgne, både Adam og hans
Hustru, men de bluedes ikke.

<span id="an_3:1">3:1</span> Men Slangen var træskere end alle Markens
andre Dyr, som Gud HERREN havde gjort og den sagde til Kvinden: "Mon Gud
virkelig ham sagt: I må ikke spise af noget Træ i Haven?"

<span id="an_3:2">3:2</span> Kvinden svarede: "Vi har Lov at spise af
Frugten på Havens Træer;

<span id="an_3:3">3:3</span> kun af Frugten fra Træet midt i Haven,
sagde Gud, må I ikke spise, ja, I må ikke røre derved, thi så skal I
dø!"

<span id="an_3:4">3:4</span> Da sagde Slangen til Kvinden: "I skal
ingenlunde dø;

<span id="an_3:5">3:5</span> men Gud ved, at når I spiser deraf, åbnes
eders Øjne, så I blive som Gud til at kende godt og ondt!"

<span id="an_3:6">3:6</span> Kvinden blev nu var, at Træet var godt at
spise af, en Lyst for Øjnene og godt at få Forstand af; og hun tog af
dets Frugt og spiste og gav også sin Mand, der stod hos hende, og han
spiste.

<span id="an_3:7">3:7</span> Da åbnedes begges Øjne, og de kendte, at de
var nøgne. Derfor syede de Figenblade sammen og bandt dem om sig.

<span id="an_3:8">3:8</span> Da Dagen blev sval, hørte de Gud HERREN
vandre i Haven, og Adam og hans Hustru skjulte sig for ham inde mellem
Havens Træer.

<span id="an_3:9">3:9</span> Da kaldte Gud HERREN på Adam og råbte:
"Hvor er du?"

<span id="an_3:10">3:10</span> Han svarede: "Jeg hørte dig i Haven og
blev angst, fordi jeg var nøgen, og så skjulte jeg mig!"

<span id="an_3:11">3:11</span> Da sagde han: "Hvem fortalte dig, at du
var nøgen. Mon du har spist af det Træ, jeg sagde, du ikke måtte spise
af?"

<span id="an_3:12">3:12</span> Adam svarede: "Kvinden, som du satte ved
min Side, gav mig af Træet, og så spiste jeg."

<span id="an_3:13">3:13</span> Da sagde Gud HERREN til Kvinde: "Hvad har
du gjort!" Kvinden svarede: "Slangen forførte mig, og så spiste jeg."

<span id="an_3:14">3:14</span> Da sagde Gud HERREN til Slangen: "Fordi
du har gjort dette, være du forbandet blandt al Kvæget og blandt alle
Markens Dyr! På din Bug skal du krybe, og Støv skal du æde alle dit Livs
Dage!

<span id="an_3:15">3:15</span> Jeg sætter Fjendskab mellem dig og
Kvinden, mellem din Sæd og hendes Sæd; den skal knuse dit Hoved, og du
skal hugge den i Hælen!"

<span id="an_3:16">3:16</span> Til Kvinden sagde han: "Jeg vil meget
mangfoldiggøre dit Svangerskabs Møje; med Smerte skal du føde Børn; men
til din Mand skal din Attrå være, og han skal herske over dig!"

<span id="an_3:17">3:17</span> Og til Adam sagde han: "Fordi du lyttede
til din Hustrus Tale og spiste af Træet, som jeg sagde, du ikke måtte
spise af, skal Jorden være forbandet for din Skyld; med Møje skal du
skaffe dig Føde af den alle dit Livs Dage;

<span id="an_3:18">3:18</span> Torn og Tidsel skal den bære dig, og
Markens Urter skal være din Føde;

<span id="an_3:19">3:19</span> i dit Ansigts Sved skal du spise dit
Brød, indtil du vender tilbage til Jorden; thi af den er du taget; ja,
Støv er du, og til Støv skal du vende tilbage!"

<span id="an_3:20">3:20</span> Men Adam kaldte sin Hustru Eva, thi hun
blev Moder til alt levende.

<span id="an_3:21">3:21</span> Derpå gjorde Gud HERREN Skindkjortlet til
Adam og hans Hustru og klædte dem dermed.

<span id="an_3:22">3:22</span> Men Gud HERREN sagde: "Se, Mennesket er
blevet som en af os til at kende godt og ondt. Nu skal han ikke række
Hånden ud og tage også af Livets Træ og spise og leve evindelig!"

<span id="an_3:23">3:23</span> Så forviste Gud HERREN ham fra Edens
Have, for at han skulde dyrke Jorden, som han var taget af;

<span id="an_3:24">3:24</span> og han drev Mennesket ud, og østen for
Edens Have satte han Keruberne med det glimtende Flammesværd til at
vogte Vejen til Livets Træ.

<span id="an_4:1">4:1</span> Adam kendte sin Hustru Eva,og hun blev
frugtsommelig og fødte Kain; og hun sagde: "Jeg har fået en Søn med
HERRENS Hjælp!"

<span id="an_4:2">4:2</span> Fremdeles fødte hun hans Broder Abel. Abel
blev Fårehyrde, Kain Agerdyrker.

<span id="an_4:3">4:3</span> Nogen Tid efter bragte Kain HERREN en
Offergave af Jordens Frugt,

<span id="an_4:4">4:4</span> medens Abel bragte en Gave af sin Hjords
førstefødte og deres Fedme. Og HERREN så til Abel og hans Offergave,

<span id="an_4:5">4:5</span> men til Kain og hans Offergave så han ikke.
Kain blev da såre vred og gik med sænket Hoved.

<span id="an_4:6">4:6</span> Da sagde HERREN til Kain: "Hvorfor er du
vred, og hvorfor går du med sænket Hoved?

<span id="an_4:7">4:7</span> Du ved, at når du handler vel, kan du løfte
Hovedet frit; men handler du ikke vel, så lurer Synden ved Døren; dens
Attrå står til dig, men du skal herske over den!"

<span id="an_4:8">4:8</span> Men Kain yppede Kiv med sin Broder Abel; og
engang de var ude på Marken, sprang Kain ind på ham og slog ham ihjel.

<span id="an_4:9">4:9</span> Da sagde HERREN til Kain: "Hvor er din
Broder Abel?" Han svarede: "Det ved jeg ikke; skal jeg vogte min
Broder?"

<span id="an_4:10">4:10</span> Men han sagde: "Hvad har du gjort! Din
Broders Blod råber til mig fra Jorden!

<span id="an_4:11">4:11</span> Derfor skal du nu være bandlyst fra
Agerjorden, som åbnede sig og tog din Broders Blod af din Hånd!

<span id="an_4:12">4:12</span> Når du dyrker Agerjorden, skal den ikke
mere skænke dig sin Kraft du skal flakke hjemløs om på Jorden!"

<span id="an_4:13">4:13</span> Men Kain sagde til HERREN: "Min Straf er
ikke til at bære;

<span id="an_4:14">4:14</span> når du nu jager mig bort fra Agerjorden,
og jeg må skjule mig for dit Åsyn og flakke hjemløs om på Jorden, så kan
jo enhver, der møder mig, slå mig ihjel!"

<span id="an_4:15">4:15</span> Da svarede HERREN: "Hvis Kain bliver
slået ihjel, skal han hævnes;syvfold!" Og HERREN satte et Tegn på Kain,
for at ingen, der mødte ham, skulde slå ham ihjel.

<span id="an_4:16">4:16</span> Så drog Kain bort fra HERRENs Åsyn og
slog sig ned i Landet Nod østen for Eden.

<span id="an_4:17">4:17</span> Kain kendte sin Hustru, og hun blev
frugtsommelig og fødte Hanok. Han grundede en By og gav den sin;Søn
Hanoks Navn.

<span id="an_4:18">4:18</span> Hanok fik en Søn Irad; Irad avlede
Mehujael; Mehujael avlede Mehujael; og Metusjael avlede Lemek

<span id="an_4:19">4:19</span> Lemek tog sig to Hustruer; den ene hed
Ada, den anden Zilla.

<span id="an_4:20">4:20</span> Ada fødte Jabal; han blev Stamfader til
dem, der bor i Telte og holder Kvæg;

<span id="an_4:21">4:21</span> hans Broder hed Jubal; han blev Stamfader
til alle dem, der spiller på Harpe og Fløjte.

<span id="an_4:22">4:22</span> Også Zilla fik en Søn, Tubal-Kajin; han
blev Stamfader til alle dem, der smeder Kobber og Jern. Tubal-Kajins
Søster var Na'ama.

<span id="an_4:23">4:23</span> Og Lemelk sagde til sine Hustruer: "Ada
og Zilla, hør min Røst, Lemeks Hustruer, lyt til mit Ord: En Mand har
jeg dræbt for et Sår, en Dreng for en Skramme!

<span id="an_4:24">4:24</span> Blev Kain hævnet syvfold, så hævnes Lemek
syv og halvfjerdsindstyve Gange!"

<span id="an_4:25">4:25</span> Adam kendte på ny sin Hustru, og hun
fødte en Søn, som hun gav Navnet Set; "thi," sagde hun, "Gud har sat mig
andet Afkom i Abels Sted, fordi Kain slog ham ihjel!"

<span id="an_4:26">4:26</span> Set fik også en Søn, som han kaldte
Enosj; på den Tid begyndte man at påkalde HERRENs Navn.

<span id="an_5:1">5:1</span> Dette er Adams Slægtebog. Dengang Gud
skabte Mennesket, gjorde han det i Guds Billede;

<span id="an_5:2">5:2</span> som Mand og Kvinde skabte han dem, og han
velsignede dem og gav dem Navnet "Menneske", da de blev skabt.

<span id="an_5:3">5:3</span> Da Adam havde levet i 130 År, avlede han en
Søn, som var ham lig og i hans Billede, og han kaldte ham Set;

<span id="an_5:4">5:4</span> og efter at Adam havde avlet Set, levede
han 800 År og avlede Sønner og Døtre;

<span id="an_5:5">5:5</span> således blev hans fulde Levetid 930 År, og
derpå døde han.

<span id="an_5:6">5:6</span> Da Set havde levet 105 År, avlede han
Enosj;

<span id="an_5:7">5:7</span> og efter at Set havde avlet Enosj, levede
han 807 År og avlede Sønner og Døtre;

<span id="an_5:8">5:8</span> således blev Sets fulde Levetid 912 År, og
derpå døde han.

<span id="an_5:9">5:9</span> Da Enosj havde levet 90 År, avlede han
Henan;

<span id="an_5:10">5:10</span> og efter at Enosj havde avlet Kenan,
levede han 815 År og avlede Sønner og Døtre;

<span id="an_5:11">5:11</span> således blev Enosjs fulde Levetid 905 År,
og derpå døde han.

<span id="an_5:12">5:12</span> Da Kenan havde levet 70 År, avlede han
Mahalal'el;

<span id="an_5:13">5:13</span> og efter at Kenan havde avlet Mahalal'el,
levede han 840 År og avlede Sønner og Døtre;

<span id="an_5:14">5:14</span> således blev Kenans fulde Levetid 910 År,
og derpå døde han.

<span id="an_5:15">5:15</span> Da Mahalal'el havde levet 65 År, avlede
han Jered;

<span id="an_5:16">5:16</span> og efter at Mahalal'el havde avlet Jered,
levede han 830 År og avlede Sønner. og Døtre;

<span id="an_5:17">5:17</span> således blev Mahalal'els fulde Levetid
895 År, og derpå døde han.

<span id="an_5:18">5:18</span> Da Jered havde levet 162 År, avlede han
Enok;

<span id="an_5:19">5:19</span> og efter at Jered havde avlet Enok,
levede han 800 År og avlede Sønner og Døtre;

<span id="an_5:20">5:20</span> således blev Jereds fulde Levetid 962 År,
og derpå døde han.

<span id="an_5:21">5:21</span> Da Enok havde levet 65 År, avlede han
Metusalem,

<span id="an_5:22">5:22</span> og Enok vandrede med Gud; og efter at han
havde avlet Metusalem, levede han 300 År og avlede Sønner og Døtre;

<span id="an_5:23">5:23</span> således blev Enoks fulde Levetid 365 År;

<span id="an_5:24">5:24</span> og Enok vandrede med Gud, og han var ikke
mere, thi Gud tog ham.

<span id="an_5:25">5:25</span> Da Metusalem havde levet 187 År, avlede
han Lemek;

<span id="an_5:26">5:26</span> og efter at Metusalem havde avlet Lemek,
levede han 782 År og avlede Sønner og Døtre;

<span id="an_5:27">5:27</span> således blev Metusalems fulde Levetid 969
År, og derpå døde han.

<span id="an_5:28">5:28</span> Da Lemek havde levet 182 År, avlede han
en Søn,

<span id="an_5:29">5:29</span> som han gav Navnet Noa, idet, han sagde:
"Han skal skaffe os. Trøst i vort møjefulde Arbejde med Jorden, som
HERREN har forbandet."

<span id="an_5:30">5:30</span> Og efter at Lemek havde avlet Noa, levede
han 595 År og avlede Sønner og Døtre;

<span id="an_5:31">5:31</span> således blev Lemeks fulde Levetid 777 År,
og derpå døde han.

<span id="an_5:32">5:32</span> Da Noa var 500 År gammel, avlede han Sem,
Kam og Jafet.

<span id="an_6:1">6:1</span> Da nu Menneskene begyndte at blive talrige
på Jorden og der fødtes dem Døtre,

<span id="an_6:2">6:2</span> fik Gudssønnerne Øje på Menneskedøtrenes
Skønhed, og de tog: så mange af dem, som de lystede, til Hustruer.

<span id="an_6:3">6:3</span> Da sagde HERREN: "Min Ånd: skal ikke for
evigt blive i Menneskene, eftersom de jo dog er Kød; deres Dage skal
være 120 År."

<span id="an_6:4">6:4</span> I hine Dage, da Gudssønnerne gik ind til
Menneskedøtrene og disse fødte dem Børn men også senere hen i Tiden -
levede Kæmperne på Jorden. Det er Heltene, hvis Ry når tilbage til
Fortids Dage.

<span id="an_6:5">6:5</span> Men HERREN så, at Menneskenes, Ondskab tog
til på Jorden, og at deres Hjerters Higen og Tragten kun var ond Dagen
lang.

<span id="an_6:6">6:6</span> Da angrede HERREN, at han havde gjort
Menneskene på Jorden, og det. skar ham i Hjertet.

<span id="an_6:7">6:7</span> Og HERREN sagde: "Jeg vil udslette
Menneskene, som jeg har skabt, af Jordens Flade, både Mennesker, Kvæg,
Kryb og Himmelens, Fugle, thi jeg angrer, at jeg gjorde dem!"

<span id="an_6:8">6:8</span> Men Noa fandt Nåde for HERRENs Øjne

<span id="an_6:9">6:9</span> Dette er Noas Slægtebog. Noa var en
retfærdig, ustraffelig Mand blandt sine samtidige; Noa vandrede med Gud.

<span id="an_6:10">6:10</span> Noa avlede tre Sønner: Sem, Kam og Jafet.

<span id="an_6:11">6:11</span> Men Jorden fordærvedes for Guds Øjne, og
Jorden blev fuld af Uret;

<span id="an_6:12">6:12</span> og Gud så til Jorden, og se, den var
fordærvet, thi alt Kød havde fordærvet sin Vej på Jorden.

<span id="an_6:13">6:13</span> Da sagde Gud til Noa: "Jeg har besluttet
at gøre Ende på alt Kød, fordi Jorden ved deres Skyld et fuld af Uret;
derfor vil jeg nu udrydde dem af Jorden.

<span id="an_6:14">6:14</span> Men du skal gøre dig en Ark af Gofertræ
og indrette den med Rum ved Rum og overstryge den med Beg både indvendig
og udvendig;

<span id="an_6:15">6:15</span> og således skal du bygge Arken: Den skal
være 300 Alen lang, 50 Alen bred og 30 Alen høj;

<span id="an_6:16">6:16</span> du skal anbringe Taget på Arken, og det
skal ikke rage længer ud end een Alen fra oven; på Arkens Side skal du
sætte Døren, og du skal indrette den med et nederste, et mellemste og et
øverste Stokværk.

<span id="an_6:17">6:17</span> Se, jeg bringer nu Vandfloden over Jorden
for at udrydde alt Kød under Himmelen, som har Livsånde; alt, hvad der
er på Jorden, skal forgå.

<span id="an_6:18">6:18</span> Men jeg vil oprette min Pagt med dig. Du
skal gå ind i Arken med dine Sønner, din Hustru og dine Sønnekoner:

<span id="an_6:19">6:19</span> og af alle Dyr, af alt Kød skal du bringe
et Par af hver Slags ind i Arken for at holde dem i Live hos dig. Han og
Hundyr skal det være,

<span id="an_6:20">6:20</span> af Fuglene efter deres Arter, af Kvæget
efter dets Arter og af alt Jordens Kryb efter dets Arter; Par for Par
skal de gå ind til dig for at holdes i Live.

<span id="an_6:21">6:21</span> Og du skal indsamle et Forråd af alle
Slags Levnedsmidler, for at det kan tjene dig og dem til Føde."

<span id="an_6:22">6:22</span> Og Noa gjorde ganske som Gud havde pålagt
ham; således gjorde han.

<span id="an_7:1">7:1</span> Derpå sagde HERREN til Noa: Gå ind i Arken
med hele dit Hus, thi dig har jeg fundet retfærdig for mine Øjne i denne
Slægt.

<span id="an_7:2">7:2</span> Af alle rene Dyr skal du tage syv Par, Han
og Hun, og af alle urene Dyr eet Par, Han og Hun,

<span id="an_7:3">7:3</span> ligeledes af Himmelens Fugle syv Par, Han
og Hun, for at de kan forplante sig på hele Jorden.

<span id="an_7:4">7:4</span> Thi om syv Dage vil jeg lade det regne på
Jorden i fyrretyve Dage og fyrretyve Nætter og udslette alle Væsener,
som jeg har gjort, fra Jordens Flade."

<span id="an_7:5">7:5</span> Og Noa gjorde ganske som HERREN havde
pålagt ham.

<span id="an_7:6">7:6</span> Noa var 600 År gammel, da Vandfloden kom
over Jorden.

<span id="an_7:7">7:7</span> Noa gik med sine Sønner, sin Hustru og sine
Sønnekoner ind i Arken for at undslippe Flodens Vande.

<span id="an_7:8">7:8</span> De rene og de urene Dyr, Fuglene og alt,
hvad der kryber på Jorden,

<span id="an_7:9">7:9</span> gik Par for Par ind i Arken til Noa, Han og
Hundyr, som Gud havde pålagt Noa.

<span id="an_7:10">7:10</span> Da nu syv Dage var omme, kom Flodens
Vande over Jorden;

<span id="an_7:11">7:11</span> i Noas 600de Leveår på den syttende Dag i
den anden Måned, den Dag brast det store Verdensdybs Kilder, og
Himmelens Sluser åbnedes,

<span id="an_7:12">7:12</span> og Regnen faldt over Jorden i fyrretyve
Dage og fyrretyve Nætter.

<span id="an_7:13">7:13</span> Selvsamme Dag gik Noa ind i Arken og med
ham hans Sønner Sem, Kam og Jafet, hans Hustru og hans tre Sønnekoner

<span id="an_7:14">7:14</span> og desuden alle vildtlevende Dyr efter
deres Arter, alt Kvæg efter dets Arter, alt Kryb på Jorden efter dets
Arter og alle Fugle efter deres Arter, alle Fugle, alt, hvad der har
Vinger;

<span id="an_7:15">7:15</span> af alt Kød, som har Livsånde, gik Par for
Par ind i Arken til Noa;

<span id="an_7:16">7:16</span> Han og Hundyr af alt Kød gik ind, som Gud
havde påbudt, og HERREN lukkede efter ham.

<span id="an_7:17">7:17</span> Da kom Vandfloden over Jorden i fyrretyve
Dage, og Vandet steg og løftede Arken, så den hævedes over Jorden.

<span id="an_7:18">7:18</span> Og Vandet steg og stod højt over Jorden,
og Arken flød på Vandet;

<span id="an_7:19">7:19</span> og Vandet steg og steg over Jorden, så de
højeste Bjerge under Himmelen stod under Vand;

<span id="an_7:20">7:20</span> femten Alen stod Vandet over dem, så
Bjergene stod helt under Vand.

<span id="an_7:21">7:21</span> Da omkom alt Kød, som rørte sig på
Jorden, Fugle, Kvæg, vildtlevende Dyr og alt Kryb på Jorden og alle
Mennesker;

<span id="an_7:22">7:22</span> alt, i hvis Næse det var Livets Ånde,
alt, hvad der var på det faste Land, døde.

<span id="an_7:23">7:23</span> Således udslettedes alle Væsener, der var
på Jordens Flade, Mennesker, Kvæg, Kryb og Himmelens Fugle; de
udslettedes af Jorden, og tilbage blev kun Noa og de, der var hos ham i
Arken.

<span id="an_7:24">7:24</span> Vandet steg over Jorden i 150 Dage.

<span id="an_8:1">8:1</span> Da ihukom Gud Noa og alle de vilde Dyr og
Kvæget, som var hos ham i Arken; og Gud lod en Storm fare hen over
Jorden, så at Vandet begyndte at falde;

<span id="an_8:2">8:2</span> Verdensdybets Kilder og Himmelens Sluser
lukkedes, Regnen fra Himmelen standsede,

<span id="an_8:3">8:3</span> og Vandet veg lidt efter lidt bort fra
Jorden, og Vandet tog af efter de 150 Dages Forløb.

<span id="an_8:4">8:4</span> På den syttende Dag i den syvende Måned sad
Arken fast på Ararats Bjerge,

<span id="an_8:5">8:5</span> og Vandet vedblev at synke indtil den
tiende Måned, og på den første Dag i denne Måned dukkede Bjergenes Toppe
frem.

<span id="an_8:6">8:6</span> Da der var gået fyrretyve Dage: åbnede Noa
den Luge, han havde lavet på Arken,

<span id="an_8:7">8:7</span> og sendte en Ravn ud; den fløj frem og
tilbage, indtil Vandet var tørret bort fra Jorden.

<span id="an_8:8">8:8</span> Da sendte han en Due ud for at se, om
Vandet var sunket fra Jordens Overflade;

<span id="an_8:9">8:9</span> men Duen fandt intet Sted at sætte sin Fod
og vendte tilbage til ham i Arken, fordi der endnu var Vand over hele
Jorden; og han rakte Hånden ud og tog den ind i Arken til sig.

<span id="an_8:10">8:10</span> Derpå biede han yderligere syv Dage og
sendte så atter Duen ud fra Arken;

<span id="an_8:11">8:11</span> ved Aftenstid kom Duen tilbage til ham,
og se, den havde et friskt Olieblad i Næbbet. Da skønnede Noa, at Vandet
var svundet bort fra Jorden.

<span id="an_8:12">8:12</span> Derpå biede han syv Dage til, og da han
så sendte Duen ud, kom den ikke mere tilbage til ham.

<span id="an_8:13">8:13</span> I Noas 601ste Leveår på den første Dag i
den første Måned var Vandet tørret bort fra Jorden. Da tog Noa Dækket af
Arken, og da han så sig om, se, da var Jordens Overflade tør.

<span id="an_8:14">8:14</span> På den syv og tyvende Dag i den anden
Måned var Jorden tør.

<span id="an_8:15">8:15</span> Da sagde Gud til Noa:

<span id="an_8:16">8:16</span> "Gå ud af Arken med din Hustru, dine
Sønner og dine Sønnekoner

<span id="an_8:17">8:17</span> og for alle Dyr, der er hos dig, alt Kød,
Fugle, Kvæg og alt Kryb, der kryber på Jorden, ud med dig, at de kan
vrimle på Jorden og blive frugtbare og mangfoldige på Jorden!"

<span id="an_8:18">8:18</span> Da gik Noa ud med sine Sønner, sin Hustru
og sine Sønnekoner;

<span id="an_8:19">8:19</span> og alle de vildtlevende Dyr, alt Kvæget,
alle Fuglene og alt Krybet, der kryber på Jorden, efter deres Slægter,
gik ud af Arken.

<span id="an_8:20">8:20</span> Derpå byggede Noa HERREN et Alter og tog
nogle af alle de rene Dyr og Fugle og ofrede Brændofre på Alteret.

<span id="an_8:21">8:21</span> Og da HERREN indåndede den liflige Duft,
sagde han til sig selv: "Jeg vil aldrig mere forbande Jorden for
Menneskenes Skyld, thi Menneskehjertets Higen er ond fra Ungdommen af,
og jeg vil aldrig mere tilintetgøre alt, hvad der lever, således som jeg
nu har gjort!

<span id="an_8:22">8:22</span> Herefter skal, så længe Jorden står, Sæd
og Høst, Kulde og Hede, Sommer og Vinter, Dag og Nat ikke ophøre!"

<span id="an_9:1">9:1</span> Derpå velsignede Gud Noa og hans Sønner og
sagde til dem: Bliv frugtbare og mangfoldige og opfyld Jorden!

<span id="an_9:2">9:2</span> Frygt for eder og Rædsel for eder skal være
over alle Jordens vildtlevende Dyr og alle Himmelens Fugle og i alt,
hvad Jorden vrimler med, og i alle Havets Fisk; i eders Hånd er de
givet!

<span id="an_9:3">9:3</span> Alt, hvad der rører sig og lever, skal
tjene eder til Føde; ligesom de grønne Urter giver jeg eder det alt
sammen.

<span id="an_9:4">9:4</span> Dog Kød med Sjælen, det er Blodet, må I
ikke spise!

<span id="an_9:5">9:5</span> Men for eders eget Blod kræver jeg Hævn; af
ethvert Dyr kræver jeg Hævn for det, og af Menneskene indbyrdes kræver
jeg Hævn for Menneskenes Liv.

<span id="an_9:6">9:6</span> Om nogen udøser Menneskers Blod, ved
Mennesker skal hans Blod udøses, thi i sit Billede gjorde Gud
Menneskene.

<span id="an_9:7">9:7</span> Men I skal blive frugtbare og mangfoldige!
Opfyld Jorden og gør eder til Herre over den!"

<span id="an_9:8">9:8</span> Derpå sagde Gud til Noa og hans Sønner:

<span id="an_9:9">9:9</span> "Se, jeg opretter min Pagt med eder og
eders Efterkommere efter eder

<span id="an_9:10">9:10</span> og med hvert levende Væsen, som er hos
eder, Fuglene, Kvæget og alle Jordens vildtlevende Dyr, alt, hvad der
gik ud af Arken, alle Jordens Dyr;

<span id="an_9:11">9:11</span> jeg opretter min Pagt med eder og lover,
at aldrig mere skal alt Kød udryddes af Flodens Vande, og aldrig mere
skal der komme en Vandflod for at ødelægge Jorden!"

<span id="an_9:12">9:12</span> Fremdeles sagde Gud: "Dette er Tegnet på
den Pagt, jeg til evige Tider opretter mellem mig og eder og hvert
levende Væsen, som er hos eder:

<span id="an_9:13">9:13</span> Min Bue sætter jeg i Skyen, og den skal
være Pagtstegn mellem mig og Jorden!

<span id="an_9:14">9:14</span> Når jeg trækker Skyer sammen over Jorden,
og Buen da viser sig i Skyerne,

<span id="an_9:15">9:15</span> vil jeg komme den Pagt i Hu, som består
mellem mig og eder og hvert levende Væsen, det er alt Kød, og Vandet
skal ikke mere blive til en Vandflod, som ødelægger alt Kød.

<span id="an_9:16">9:16</span> Når Buen da står i Skyerne, vil jeg se
hen til den og ihukomme den evige Pagt mellem Gud og hvert levende
Væsen, det er alt Kød på Jorden."

<span id="an_9:17">9:17</span> Og Gud sagde til Noa: "Det er Tegnet på
den Pagt, jeg opretter imellem mig og alt Kød på Jorden!"

<span id="an_9:18">9:18</span> Noas Sønner, der gik ud af Arken, var
Sem, Kam og Jafet; Kam var Fader til Kana'an;

<span id="an_9:19">9:19</span> det var Noas tre Sønner, og fra dem
stammer hele Jordens Befolkning.

<span id="an_9:20">9:20</span> Noa var Agerdyrker og den første, der
plantede en Vingård.

<span id="an_9:21">9:21</span> Da han nu drak af Vinen, blev han beruset
og blottede sig inde i, sit Telt.

<span id="an_9:22">9:22</span> Da så Kana'ans Fader Kam sin Faders
Blusel og gik ud og fortalte sine Brødre det;

<span id="an_9:23">9:23</span> men Sem og Jafet tog Kappen, lagde den på
deres Skuldre og gik baglæns ind og tildækkede deres Faders Blusel med
bortvendte Ansigter, så de ikke så deres Faders Blusel.

<span id="an_9:24">9:24</span> Da Noa vågnede af sin Rus og fik at vide,
hvad hans yngste Søn havde gjort ved ham,

<span id="an_9:25">9:25</span> sagde han: "Forbandet være Kana'an,
Trælles Træl blive han for sine Brødre!"

<span id="an_9:26">9:26</span> Fremdeles sagde han: "Lovet være HERREN,
Sems Gud, og Kana'an blive hans Træl!

<span id="an_9:27">9:27</span> Gud skaffe Jafet Plads, at han må bo i
Sems Telte; og Kana'an blive hans Træl!"

<span id="an_9:28">9:28</span> Noa levede 350 År efter Vandfloden;

<span id="an_9:29">9:29</span> således blev Noas fulde Levetid 950 År,
og derpå døde han.

<span id="an_10:1">10:1</span> Dette er Noas Sønner, Sem, Kam og Jafets
Slægtebog. Efter Vandfloden fødtes der dem Sønner.

<span id="an_10:2">10:2</span> Jafets Sønner: Gomer, Magog. Madaj,
Javan, Tubal, Mesjek og Tiras.

<span id="an_10:3">10:3</span> Gomers Sønner: Asjkenaz, Rifaf og
Togarma.

<span id="an_10:4">10:4</span> Javans Sønner: Elisja, Tarsis. Kittæerne
og Rodosboerne;

<span id="an_10:5">10:5</span> fra dem nedstammer de fjerne Strandes
Folk. Det var Jafets Sønner i deres Lande, hver med sit Tungemål, efter
deres Slægter og i deres Folkeslag.

<span id="an_10:6">10:6</span> Kams Sønner: Kusj, Mlizrajim, Put og
Hana'an.

<span id="an_10:7">10:7</span> Kusj's Sønner: Seba, Havila, Sabta, Ra'ma
og Sabteka. Ra'mas Sønner: Saba og Dedan.

<span id="an_10:8">10:8</span> Og Kusj avlede Nimrod, som var den første
Storhersker på Jorden.

<span id="an_10:9">10:9</span> Han var en vældig Jæger for HERRENs Øjne;
derfor siger man: "En vældig Jæget for HERRENs Øjne som Nimrod."

<span id="an_10:10">10:10</span> Fra først af omfattede hans Rige Babel,
Erelk, Akkad og Kalne i Sinear;

<span id="an_10:11">10:11</span> fra dette Land drog han til Assyrien og
byggede Nineve, Rehobot- Ir, Kela

<span id="an_10:12">10:12</span> og Resen mellem Nineve og Kela, det er
den store By.

<span id="an_10:13">10:13</span> Mizrajim avlede Luderne,Anamerne,
Lehaberne, Naftuherne,

<span id="an_10:14">10:14</span> Patruserne, Kasluherne, fra hvem
Filisterne udgik, og Kaftorerne.

<span id="an_10:15">10:15</span> Kana'an avlede Zidon, hans førstefødte,
Het,

<span id="an_10:16">10:16</span> Jebusiterne, Amoriterne, Girgasjiterne,

<span id="an_10:17">10:17</span> Hivviterne, Arkiterne, Siniterne,

<span id="an_10:18">10:18</span> Arvaditerne, Zemariterne og
Hamatiterne; men senere bredte Kana'anæernes Slægter sig,

<span id="an_10:19">10:19</span> så at Kana'anæernes Område strakte sig
fra Zidon i Retning af Gerar indtil Gaza, i Retning af Sodoma, Gomorra,
Adma,og Zebojim indtil Lasja.

<span id="an_10:20">10:20</span> Det var Kams Sønner efter deres Slægter
og Tungemål i deres Lande og Folk.

<span id="an_10:21">10:21</span> Men også Sem, alle Ebersønnernes Fader,
Jafets ældste Broder, fødtes der Sønner.

<span id="an_10:22">10:22</span> Sems Sønner: Elam, Assur, Arpaksjad,
Lud og Aram.

<span id="an_10:23">10:23</span> Arams Sønner: Uz, Hul, Geter og Masj.

<span id="an_10:24">10:24</span> Arpaksjad avlede Sjela; Sjela avlede
Eber;

<span id="an_10:25">10:25</span> Eber fødtes der to Sønner; den ene hed
Peleg, thi på hans Tid adsplittedes Jordens Befolkning, og hans Broder
hed Joktan.

<span id="an_10:26">10:26</span> Joktan avlede Almodad, Sjelef,
Hazarmavet, Jera,

<span id="an_10:27">10:27</span> Hadoram, Uzal, Dikla,

<span id="an_10:28">10:28</span> Obal, Abimael, Saba,

<span id="an_10:29">10:29</span> Ofir, Havila og Jobab. Alle disse var
Joktans Sønner,

<span id="an_10:30">10:30</span> og deres Bosteder strækker sig fra
Mesja i Retning af Sefar, Østens Bjerge.

<span id="an_10:31">10:31</span> Det var Sems Sønner efter deres Slægter
og Tungemål i deres Lande og Folk.

<span id="an_10:32">10:32</span> Det var Noas Sønners Slægter efter
deres Nedstamning, i deres Folk; fra dem nedstammer Folkene, som efter
Vandfloden bredte sig på Jorden.

<span id="an_11:1">11:1</span> Hele Menneskeheden havde eet Tungemål og
samme Sprog.

<span id="an_11:2">11:2</span> Da de nu drog østerpå, traf de på en Dal
i Sinear, og der slog de sig ned.

<span id="an_11:3">11:3</span> Da sagde de til hverandre: "Kom, lad os
stryge Teglsten og brænde dem godt!" De brugte nemlig Tegl som Sten og
Jordbeg som Kalk.

<span id="an_11:4">11:4</span> Derpå sagde de: "Kom, lad os bygge os en
By og et Tårn, hvis Top når til Himmelen, og skabe os et Navn, for at vi
ikke skal spredes ud over hele Jorden!"

<span id="an_11:5">11:5</span> Men HERREN steg ned for at se Byen og
Tårnet, som Menneskebørnene byggede,

<span id="an_11:6">11:6</span> og han sagde: "Se, de er eet Folk og har
alle eet Tungemål; og når de nu først er begyndt således, er intet, som
de sætter sig for, umuligt for dem;

<span id="an_11:7">11:7</span> lad os derfor stige ned og forvirre deres
Tungemål der, så de ikke forstår hverandres Tungemål!"

<span id="an_11:8">11:8</span> Da spredte HERREN dem fra det Sted ud
over hele Jorden, og de opgav at bygge Byen.

<span id="an_11:9">11:9</span> Derfor kaldte man den Babel, thi der
forvirrede HERREN al Jordens Tungemål, og derfra spredte HERREN dem ud
over hele Jorden.

<span id="an_11:10">11:10</span> Dette er Sems Slægtebog. Da Sem var 100
År gammel, avlede han Arpaksjad, to År efter Vandfloden;

<span id="an_11:11">11:11</span> og efter at Sem havde avlet Arpaksjad,
levede han 500 År og avlede Sønner og Døtre.

<span id="an_11:12">11:12</span> Da Atpaksjad havde levet 35 År, avlede
han Sjela;

<span id="an_11:13">11:13</span> og efter at Arpaksjad havde avlet
Sjela, levede han 403 År og avlede Sønner og Døtre.

<span id="an_11:14">11:14</span> Da Sjela havde levet 30 År, avlede han
Eber;

<span id="an_11:15">11:15</span> og efter at Sjela havde avlet Eber,
levede han 403 År og avlede Sønner og Døtre.

<span id="an_11:16">11:16</span> Da Eber havde levet 34 År, avlede han
Peleg;

<span id="an_11:17">11:17</span> og efter at Eber havde avlet Peleg,
levede han 430 År og avlede Sønner og Døtre.

<span id="an_11:18">11:18</span> Da Peleg havde levet 30 År, avlede han
Re'u;

<span id="an_11:19">11:19</span> og efter at Peleg havde avlet Re'u,
levede han 209 År og avlede Sønner og Døtre.

<span id="an_11:20">11:20</span> Da Re'u havde levet 32 År, avlede han
Serug;

<span id="an_11:21">11:21</span> og efter at Re'u havde avlet Serug,
levede han 207 År og avlede Sønner og Døtre.

<span id="an_11:22">11:22</span> Da Serug havde levet 30 År, avlede han
Nakor;

<span id="an_11:23">11:23</span> og efter at Serug havde avlet Nakor,
levede han 200 År og avlede Sønner og Døtre.

<span id="an_11:24">11:24</span> Da Nakor havde levet 29 År, avlede han
Tara;

<span id="an_11:25">11:25</span> og efter at Nakor havde avlet Tara,
levede han 119 År og avlede Sønner og Døtre.

<span id="an_11:26">11:26</span> Da Tara havde levet 70 År, avlede han
Abram, Nakor og Haran.

<span id="an_11:27">11:27</span> Dette er Taras Slægtebog. Tara avlede
Abram, Nako og Haran. Haran avlede Lot.

<span id="an_11:28">11:28</span> Haran døde i sin Fader Taras Levetid i
sin Hjemstavn i Ur Kasdim.

<span id="an_11:29">11:29</span> Abram og Nakor tog sig Hustruer; Abrams
Hustru hed Saraj, Nakors Milka, en Datter af Haran, Milkas og Jiskas
Fader.

<span id="an_11:30">11:30</span> Men Saraj var ufrugtbar og havde ingen
Børn.

<span id="an_11:31">11:31</span> Tara tog sin Søn Abram, sin Sønnesøn
Lot, Harans Søn, og sin Sønnekone Saraj, hans Søn Abrams Hustru, og
førte dem fra Ur Kasdim for at begive sig til Kana'ans Land; men da de
kom til Karan, slog de sig ned der.

<span id="an_11:32">11:32</span> Taras Levetid var 205 År; og Tara døde
i Karan.

<span id="an_12:1">12:1</span> HERREN sagde til Abram: "Drag ud fra dit
Land, fra din Slægt og din Faders Hus til det Land, jeg vil vise dig;

<span id="an_12:2">12:2</span> så vil jeg gøre dig til et stort Folk, og
jeg vil velsigne dig og gøre dit Navn stort. og vær en Velsignelse!

<span id="an_12:3">12:3</span> Jeg vil velsigne dem, der velsigner dig,
og forbande dem, der forbander dig; i dig skal alle Jordens Slægter
velsignes!"

<span id="an_12:4">12:4</span> Og Abram gik,som HERREN sagde til ham, og
Lot gik med ham. Abram var fem og halvfjerdsindstyve År, da han drog fra
Karan;

<span id="an_12:5">12:5</span> og Abram tog sin Hustru Saraj og sin
Brodersøn Lot og al den Ejendom, de havde samlet sig, og de Folk, de
havde vundet sig i Karan, og de gav sig på Vej til Kana'ans Land og
nåede derhen.

<span id="an_12:6">12:6</span> Derpå drog Abram gennem Landet til Sikems
hellige Sted, til Sandsigerens Træ. Det var dengang Kana'anæerne boede i
Landet.

<span id="an_12:7">12:7</span> Men HERREN åbenbarede sig for Abram og
sagde til ham: "Dit Afkom giver jeg dette Land!" Da byggede han der et
Alter for HERREN. som havde åbenbaret sig for ham.

<span id="an_12:8">12:8</span> Derpå brød han op derfra og drog til
Bjergene østen for Betel, og han slog Lejr med Betel mod Vest og Aj mod
Øst; og han byggede HERREN et Alter der og påkaldte HERRENs Navn.

<span id="an_12:9">12:9</span> Derpå drog Abram fra Plads til Plads og
nåede Sydlandet.

<span id="an_12:10">12:10</span> Der opstod Hungersnød i Landet; og da
Hungersnøden i Landet blev trykkende, drog Abram ned til Ægypten for at
bo der som fremmed.

<span id="an_12:11">12:11</span> Da han nu nærmede sig Ægypten, sagde
han til sin Hustru Saraj: Jeg ved jo, at du er en smuk Kvinde;

<span id="an_12:12">12:12</span> når nu Ægypterne ser dig, og de mener,
at du er min Hustru, slår de mig ihjel og lader dig leve;

<span id="an_12:13">12:13</span> sig derfor, at du er min Søster, for at
det må gå mig godt, og jeg ikke skal miste Livet for din Skyld!"

<span id="an_12:14">12:14</span> Da han så drog ind i Ægypten, så
Ægypterne, at hun var en såre smuk Kvinde;

<span id="an_12:15">12:15</span> og Faraos Stormænd, der så hende,
priste hende for Farao, og så blev Kvinden ført til Faraos Hus.

<span id="an_12:16">12:16</span> Men Abram behandlede han godt for
hendes Skyld, og han fik Småkvæg, Hornkvæg og Æsler, Trælle og
Trælkvinder, Aseninder og Kameler.

<span id="an_12:17">12:17</span> Men HERREN ramte Farao og hans Hus med
svære Plager for Abrams Hustru Sarajs Skyld.

<span id="an_12:18">12:18</span> Da lod Farao Abram kalde og sagde:
"Hvad har du gjort imod mig! Hvorfor lod du mig ikke vide, at hun er din
Hustru?

<span id="an_12:19">12:19</span> Hvorfor sagde du, at hun var din
Søster, så at jeg tog hende til Hustru? Se, her har du nu din Hustru,
tag hende og gå bort!"

<span id="an_12:20">12:20</span> Og Farao bød sine Mænd følge ham og
hans Hustru og al deres Ejendom på Vej;

<span id="an_13:1">13:1</span> og Abram drog atter med sin Hustru og al
sin Ejendom fra Ægypten op til Sydlandet, og Lot drog med ham.

<span id="an_13:2">13:2</span> Abram var meget rig på kvæghjorde, Sølv
og Guld;

<span id="an_13:3">13:3</span> og han vandrede fra Lejrplads til
Lejrplads og nåede fra Sydlandet til Betel, til det Sted, hvor hans
Teltlejr havde stået første Gang, mellem Betel og Aj,

<span id="an_13:4">13:4</span> til det Sted, hvor han forrige Gang havde
rejst et Alter; og Abram påkaldte der HERRENs Navn.

<span id="an_13:5">13:5</span> Og Lot, der drog med Abram, ejede
ligeledes Småkvæg, Hornkvæg og Telte.

<span id="an_13:6">13:6</span> Men Landet formåede ikke at rumme dem, så
de kunde bo sammen; thi deres Hjorde var for store til, at de kunde bo
sammen.

<span id="an_13:7">13:7</span> Da opstod der Strid mellem Abrams og Lots
Hyrder; det var dengang Kana'anæerne og Perizziterne boede i Landet.

<span id="an_13:8">13:8</span> Abram sagde derfor til Lot: "Der må ikke
være Strid mellem os to eller mellem mine og dine Hyrder, vi er jo
Frænder!

<span id="an_13:9">13:9</span> Ligger ikke hele Landet dig åbent? Skil
dig hellere fra mig; vil du til venstre, så går jeg til højre, og vil du
til højre, så går jeg til venstre!"

<span id="an_13:10">13:10</span> Da så Lot sig omkring, og da han så, at
hele Jordanegnen (det var før HERREN ødelagde Sodoma og Gomorra) var
vandrig som HERRENs Have, som Ægyptens Land, hen ad Zoar til,

<span id="an_13:11">13:11</span> valgte han sig hele Jordanegnen. Så
brød Lot op og drog østerpå, og de skiltes,

<span id="an_13:12">13:12</span> idet Abram slog sig ned i Kana'ans
Land, medens Lot slog sig ned i Jordanegnens Byer og drog med sine Telte
fra Sted til Sted helt hen til Sodoma.

<span id="an_13:13">13:13</span> Men Mændene i Sodoma var ugudelige og
store Syndere mod HERREN.

<span id="an_13:14">13:14</span> Efter at Lot havde skilt sig fra Abram,
sagde HERREN til denne: "Løft dit Blik og se dig om der, hvor du står,
mod Nord, mod Syd, mod Øst og mod Vest;

<span id="an_13:15">13:15</span> thi hele det Land, du ser, vil jeg give
dig og dit Afkom til evig Tid,

<span id="an_13:16">13:16</span> og jeg vil gøre dit Afkom som Jordens
Støv, så at det lige så lidt skal kunne tælles, som nogen kan tælle
Jordens Støv.

<span id="an_13:17">13:17</span> Drag nu gennem Landet på Kryds og
tværs, thi dig giver jeg det!"

<span id="an_13:18">13:18</span> Så drog Abram fra Sted til Sted med
sine Telte og kom til Mamres Lund i Hebron, hvor han slog sig ned og
byggede HERREN et Alter.

<span id="an_14:1">14:1</span> Dengang Amrafel var Konge i Sinear, Arjok
i Ellasar, Kedorlaomer i Elam og Tidal i Gojim.

<span id="an_14:2">14:2</span> lå de i Krig med Kong Bera af Sodoma,
Kong Birsja af Gomorra, Kong Sjin'ab af Adma, Kong Sjem'eher af Zebojim
og Kongen i Bela, det et Zoar.

<span id="an_14:3">14:3</span> Alle disse havde slået sig sammen og var
rykket frem til Siddims Dal, det er Salthavet.

<span id="an_14:4">14:4</span> I tolv År havde de stået under
Kedorlaomer, men i det trettende faldt de fra;

<span id="an_14:5">14:5</span> og i det fjortende År kom Kedorlaomer og
de Konger, som fulgte ham. Først slog de Refaiterne i Asjtarot Karnajim,
Zuziterne i Ham, Emiterne i Sjave Kirjatajim

<span id="an_14:6">14:6</span> og Horiterne i Seirs Bjerge hen ad
El-Paran til ved Ørkenens Rand;

<span id="an_14:7">14:7</span> så vendte de om og drog til
Misjpatkilden, det er Hadesj, og slog Amalekiterne i hele deres Område
og ligeså de Amoriter, der boede i Hazazon Tamar.

<span id="an_14:8">14:8</span> Da drog Sodomas, Gomorras, Admas,
Zebojims og Belas, det er Zoats, Konger ud og indlod sig i Siddims Dal i
Kamp

<span id="an_14:9">14:9</span> med Kong Kedorlaomer af Elam, Kong Tid'al
af Gojim, Kong Amrafel af Sinear og Kong Arjok af Ellasar, fire Konger
mod fem.

<span id="an_14:10">14:10</span> Men Siddims Dal var fuld af
Jordbeggruber; og da Sodomas og Gomorras Konger blev slået på Flugt,
styrtede de i dem, medens de, der blev tilbage, flyede op i Bjergene.

<span id="an_14:11">14:11</span> Så tog Fjenden alt Godset i Sodoma og
Gomorra og alle Levnedsmidlerne og drog bort;

<span id="an_14:12">14:12</span> ligeledes tog de, da de drog bort,
Abrams Brodersøn Lot og alt hans Gods med sig; thi han boede i Sodoma.

<span id="an_14:13">14:13</span> Men en Flygtning kom og meldte det til
Hebræeren Abram, der boede ved den Lund, som tilhørte Amoriten Mamre, en
Broder til Esjkol og Aner, der ligesom han var Abrams Pagtsfæller.

<span id="an_14:14">14:14</span> Da nu Abram hørte, at hans Frænde var
taget til Fange, mønstrede han sine Husfolk, de hjemmefødte Trælle, 318
Mand, og satte efter Fjenden til Dan;

<span id="an_14:15">14:15</span> der faldt han og hans Trælle over dem
om Natten, slog dem på Flugt og forfulgte dem op til Hoba norden for
Damaskus.

<span id="an_14:16">14:16</span> Derefter bragte han alt Godset tilbage;
også sin Frænde Lot og hans Gods førte han tilbage og ligeledes
Kvinderne og Folket.

<span id="an_14:17">14:17</span> Da han nu kom tilbage fra Sejren over
Kedorlaomer og de Konger, der fulgte ham, gik Sodomas Konge ham i Møde i
Sjavedalen, det er Kongedalen.

<span id="an_14:18">14:18</span> Men Salems Konge Melkizedek, Gud den
Allerhøjestes Præst, bragte Brød og Vin

<span id="an_14:19">14:19</span> og velsignede ham med de Ord: "Priset
være Abram for Gud den Allerhøjeste, Himmelens og Jordens Skaber,

<span id="an_14:20">14:20</span> og priset være Gud den Allerhøjeste,
der gav dine Fjender i din Hånd!" Og Abram gav ham Tiende af alt.

<span id="an_14:21">14:21</span> Sodomas Konge sagde derpå til Abram:
"Giv mig Menneskene og behold selv Godset!"

<span id="an_14:22">14:22</span> Men Abram svarede Sodomas Konge: "Til
HERREN, Gud den Allerhøjeste, Himmelens og Jordens Skaber, løfter jeg
min Hånd på,

<span id="an_14:23">14:23</span> at jeg ikke vil tage så meget som en
Tråd eller en Sandalrem eller overhovedet noget som helst af din
Ejendom; du skal ikke sige, at du har gjort Abram rig!

<span id="an_14:24">14:24</span> Jeg vil intet have, kun hvad de unge
Mænd har fortæret, og mine Ledsagere, Aner, Esjkol og Mamres Del, lad
dem få deres Del!"

<span id="an_15:1">15:1</span> Nogen Tid efter kom HERRENS Ord til Abram
i et Syn således: "Frygt ikke, Abram, jeg er dit Skjold; din Løn skal
blive såre stor!"

<span id="an_15:2">15:2</span> Men Abram svarede: "Herre", HERRE, hvad
kan du give mig, når jeg dog går barnløs bort, og en Mand fra Damaskus,
Eliezer, skal arve mit Hus."

<span id="an_15:3">15:3</span> Og Abram sagde: "Du har jo intet Afkom
givet mig, og se, min Hustræl kommer til at arve mig!"

<span id="an_15:4">15:4</span> Og se, HERRENs Ord kom til ham således:
"Han kommer ikke til at arve dig, men den, der udgår af dit Liv, han
skal arve dig."

<span id="an_15:5">15:5</span> Derpå førte han ham ud i det fri og
sagde: "Se op mod Himmelen og prøv, om du kan tælle Stjernerne!" Og han
sagde til ham: "Således skal dit Afkom blive!"

<span id="an_15:6">15:6</span> Da troede Abram HERREN, og han regnede
ham det til Retfærdighed.

<span id="an_15:7">15:7</span> Derpå sagde han til ham: "Jeg er HERREN,
som førte dig bort fra Ur Kasdim for at give dig dette Land i Eje!"

<span id="an_15:8">15:8</span> Men han svarede: "Herre, HERRE, hvorpå
kan jeg kende, at jeg skal få det i Eje?"

<span id="an_15:9">15:9</span> Da sagde han til ham: "Tag mig en treårs
Kvie, en treårs Ged og en treårs Væder, en Turteldue og en Småfugl!"

<span id="an_15:10">15:10</span> Så tog han alle disse Dyr skar dem midt
over og lagde Halvdelene over for hinanden; dog skar han ikke Fuglene
over.

<span id="an_15:11">15:11</span> Da slog der Rovfugle ned på de døde
Kroppe, men Abram skræmmede dem bort.

<span id="an_15:12">15:12</span> Da Solen så var ved at gå ned, faldt
der Dvale over Abram, og se, Rædsel faldt over ham, et stort Mørke.

<span id="an_15:13">15:13</span> Og han sagde til Abram: "Vide skal du,
at dit Afkom skal bo som fremmede i et Land, der ikke er deres eget; de
skal trælle for dem og mishandles af dem i 400 År.

<span id="an_15:14">15:14</span> Dog vil jeg også dømme det Folk, de
kommer til at trælle for, og siden skal de vandre ud med meget Gods.

<span id="an_15:15">15:15</span> Men du skal fare til dine Fædre i Fred
og blive jordet i en god Alderdom.

<span id="an_15:16">15:16</span> I fjerde Slægtled skal de vende tilbage
hertil; thi endnu er Amoriternes Syndeskyld ikke fuldmoden."

<span id="an_15:17">15:17</span> Da Solen var gået ned og Mørket faldet
på, viste der sig en rygende Ovn med en flammende Ildslue, der skred
frem mellem de sønderskårne Kroppe.

<span id="an_15:18">15:18</span> På den Dag sluttede HERREN Pagt med
Abram, idet han sagde: "Dit Afkom giver jeg dette Land fra Ægyptens Bæk
til den store Flod, Eufratfloden,

<span id="an_15:19">15:19</span> det er Keniterne, Henizziterne,
Kadmoniterne,

<span id="an_15:20">15:20</span> Hetiterne, Perizziterne, Refaiterne,

<span id="an_15:21">15:21</span> Amoriterne, Kana'anæerne,
Girgasjiterne, Hivviterne og Jebusiterne."

<span id="an_16:1">16:1</span> Abrams Hustru Saraj fødte ham intet Barn.
Men Saraj havde en Ægyptisk Trælkvinde ved Navn Hagar;

<span id="an_16:2">16:2</span> og Saraj sagde til Abram: "HERREN har jo
nægtet mig Børn; gå derfor ind til min Trælkvinde, måske kan jeg få en
Søn ved hende!" Og Abram adlød Saraj.

<span id="an_16:3">16:3</span> Så tog Abrams Hustru Saraj sin
Trælkvinde, Ægypterinden Hagar, efter at Abram havde boet ti År i
Kana'ans Land, og gav sin Mand Abram hende til Hustru;

<span id="an_16:4">16:4</span> og han gik ind til Hagar, og hun blev
frugtsommelig. Men da hun så, at hun var frugtsommelig, lod hun hånt om
sin Herskerinde.

<span id="an_16:5">16:5</span> Da sagde Saraj til Abram: "Min Krænkelse
komme over dig! Jeg lagde selv min Trælkvinde i din Favn, og nu hun ser,
at hun skal føde, lader hun hånt om mig; HERREN være Dommer mellem mig
og dig!"

<span id="an_16:6">16:6</span> Abram svarede Saraj: "Din Trældkvinde er
i din Hånd, gør med hende, hvad du finder for godt!" Da plagede Saraj
hende, så hun flygtede for hende.

<span id="an_16:7">16:7</span> Men HERRENs Engel fandt hende ved
Vandkilden i Ørkenen, ved Kilden på Vejen til Sjur;

<span id="an_16:8">16:8</span> og han sagde: "Hvorfra kommer du, Hagar,
Sarajs Trælkvinde, og hvor går du hen?" Hun svarede: "Jeg flygter for
min Herskerinde Saraj!"

<span id="an_16:9">16:9</span> Da sagde HERRENs Engel til hende: "Vend
tilbage til din Herskerinde og find dig i hendes Mishandling!"

<span id="an_16:10">16:10</span> Og HERRENs Engel sagde til hende: "Jeg
vil gøre dit Afkom så talrigt, at det ikke kan tælles."

<span id="an_16:11">16:11</span> Og HERRENs Engel sagde til hende: "Se,
du er frugtsommelig, og du skal føde en Søn, som du skal kalde Ismael,
thi HERREN har hørt, hvad du har lidt;

<span id="an_16:12">16:12</span> og han skal blive et Menneske Vildæsel,
hvis Hånd er mod alle, og alles Hånd mod ham, og han skal ligge i Strid
med alle sine Frænder!"

<span id="an_16:13">16:13</span> Så gav hun HERREN, der havde talet til
hende, Navnet: Du er en Gud, som ser; thi hun sagde: "Har jeg virkelig
her set et Glimt af ham, som ser mig?"

<span id="an_16:14">16:14</span> Derfor kaldte man Brønden
Be'er-lahaj-ro'i; den ligger mellem Kadesj og Bered.

<span id="an_16:15">16:15</span> Og Hagar fødte Abram en Søn, og Abram
kaldte Sønnen, Hagar fødte ham, Ismael.

<span id="an_16:16">16:16</span> Abram var seks og firsindstyve År
gammel, da Hagar fødte ham Ismael.

<span id="an_17:1">17:1</span> Da Abram var ni og halvfemsindstyve År
gammel, åbenbarede HERREN sig for ham og sagde til ham: "Jeg er Gud den
Almægtige; vandre for mit Åsyn og vær ustraffelig,

<span id="an_17:2">17:2</span> så vil jeg oprette min Pagt mellem mig og
dig og give dig et overvættes stort Afkom!"

<span id="an_17:3">17:3</span> Da faldt Abram på sit Ansigt, og Gud
sagde til ham:

<span id="an_17:4">17:4</span> "Fra min Side er min Pagt med dig, at du
skal blive Fader til en Mængde Folk;

<span id="an_17:5">17:5</span> derfor skal dit Navn ikke mere være
Abram, men du skal hedde Abraham, thi jeg gør dig til Fader til en
Mængde Folk.

<span id="an_17:6">17:6</span> Jeg vil gøre dig overvættes frugtbar og
lade dig blive til Folk, og Konger skal nedstamme fra dig.

<span id="an_17:7">17:7</span> Jeg opretter min Pagt mellem mig og dig
og dit Afkom efter dig fra Slægt til Slægt, og det skal være en evig
Pagt, at jeg vil være din Gud og efter dig dit Afkoms Gud;

<span id="an_17:8">17:8</span> og jeg giver dig og dit Afkom efter dig
din Udlændigheds Land, hele Kana'ans Land, til evigt Eje, og jeg vil
være deres Gud!"

<span id="an_17:9">17:9</span> Derpå sagde Gud til Abraham: "Men du på
din Side skal holde min Pagt, du og dit Afkom efter dig fra Slægt til
Slægt;

<span id="an_17:10">17:10</span> og dette er min Pagt, som I skal holde,
Pagten mellem mig og eder, at alt af Mandkøn hos eder skal omskæres.

<span id="an_17:11">17:11</span> I skal omskæres på eders Forhud, det
skal være et Pagtstegn mellem mig og eder;

<span id="an_17:12">17:12</span> otte Dage gamle skal alle af Mandkøn
omskæres hos eder i alle kommende Slægter, både de hjemmefødte Trælle og
de, som er købt, alle fremmede, som ikke hører til dit Afkom;

<span id="an_17:13">17:13</span> omskæres skal både dine hjemmefødte og
dine købte. Min Pagt på eders Legeme skal være en evig Pagt!

<span id="an_17:14">17:14</span> Men de uomskårne, det af Mandkøn, der
ikke Ottendedagen omskæres på Forhuden, de skal udryddes af deres Folk;
de har brudt min Pagt!"

<span id="an_17:15">17:15</span> Endvidere sagde Gud til Abraham: "Din
Hustru Saraj skal du ikke mere kalde Saraj, hendes Navn skal være Sara;

<span id="an_17:16">17:16</span> jeg vil velsigne hende og give dig en
Søn også ved hende; jeg vil velsigne hende, og hun skal blive til Folk,
og Folkeslags Konger skal nedstamme fra hende!"

<span id="an_17:17">17:17</span> Da faldt Abraham på sit Ansigt og lo,
idet han tænkte: "Kan en hundredårig få Børn, og kan Sara med sine
halvfemsindstyve År føde en Søn?"

<span id="an_17:18">17:18</span> Abraham sagde derfor til Gud: "Måtte
dog Ismael leve for dit Åsyn!"

<span id="an_17:19">17:19</span> Men Gud sagde: "Nej, din Ægtehustru
Sara skal føde dig en Søn, som du skal kalde Isak; med ham vil jeg
oprette min Pagt, og det skal være en evig Pagt, der skal gælde hans
Afkom efter ham!

<span id="an_17:20">17:20</span> Men hvad Ismael angår, har jeg bønhørt
dig: jeg vil velsigne ham og gøre ham frugtbar og give ham et overvættes
talrigt Afkom; tolv Stammehøvdinger skal han avle, og jeg vil gøre ham
til et stort Folk.

<span id="an_17:21">17:21</span> Men min Pagt opretter jeg med Isak, som
Sara skal føde dig om et År ved denne Tid."

<span id="an_17:22">17:22</span> Så hørte han op at tale med ham; og Gud
steg op fra Abraham.

<span id="an_17:23">17:23</span> Da tog Abraham sin Søn Ismael og alle
sine hjemmefødte og de købte, alt af Mandkøn i Abrahams Hus, og omskar
selvsamme Dag deres Forhud, således som Gud havde pålagt ham.

<span id="an_17:24">17:24</span> Abraham var ni og halvfemsindstyve År,
da han blev omskåret på sin Forhud;

<span id="an_17:25">17:25</span> og hans Søn Ismael var tretten År, da
han blev omskåret på sin Forhud.

<span id="an_17:26">17:26</span> Selvsamme Dag blev Abraham og hans Søn
Ismael omskåret;

<span id="an_17:27">17:27</span> og alle Mænd i hans Hus, både de
hjemmefødte og de, der var købt, de fremmede, blev omskåret tillige med
ham.

<span id="an_18:1">18:1</span> Siden åbenbarede HERREN sig for ham ved
Mamres Lund, engang han sad i Teltdøren på den hedeste Tid af Dagen.

<span id="an_18:2">18:2</span> Da han så op, fik han Øje på tre Mænd,
der stod foran ham. Så snart han fik Øje på dem, løb han dem i Møde fra
Teltdøren, bøjede sig til Jorden

<span id="an_18:3">18:3</span> og sagde: "Herre, hvis jeg har fundet
Nåde for dine Øjne, så gå ikke din Træl forbi!

<span id="an_18:4">18:4</span> Lad der blive hentet lidt Vand, så I kan
tvætte eders Fødder og hvile ud under Træet.

<span id="an_18:5">18:5</span> Så vil jeg bringe et Stykke Brød, for at
I kan styrke eder; siden kan I drage videre - da eders Vej nu engang har
ført eder forbi eders Træl!" De svarede: "Gør, som du siger!"

<span id="an_18:6">18:6</span> Da skyndte Abraham sig ind i Teltet til
Sara og sagde: "Tag hurtigt tre Mål fint Mel, ælt det og bag Kager
deraf!"

<span id="an_18:7">18:7</span> Så ilede han ud til Kvæget, tog en fin og
lækker Kalv og gav den til Svenden, og han tilberedte den i Hast.

<span id="an_18:8">18:8</span> Derpå tog han Surmælk og Sødmælk og den
tilberedte Kalv, satte det for dem og gik dem til Hånde under Træet, og
de spiste.

<span id="an_18:9">18:9</span> Da sagde de til ham: "Hvor er din Hustru
Sara?" Han svarede: "Inde i Teltet!"

<span id="an_18:10">18:10</span> Så sagde han: "Næste År ved denne Tid
kommer jeg til dig igen, og så har din Hustru Sara en Søn!" Men Sara
lyttede i Teltdøren bag ved dem;

<span id="an_18:11">18:11</span> og da Abraham og Sara var gamle og højt
oppe i Årene, og det ikke mere gik Sara på Kvinders Vis,

<span id="an_18:12">18:12</span> lo hun ved sig selv og tænkte: "Skulde
jeg virkelig føle Attrå. nu jeg er affældig, og min Herre er gammel?"

<span id="an_18:13">18:13</span> Da sagde HERREN til Abraham: "Hvorfor
ler Sara og tænker: Skulde jeg virkelig føde en Søn. nu jeg er gammel?

<span id="an_18:14">18:14</span> Skulde noget være umuligt for Herren?
Næste År ved denne Tid kommer jeg til dig igen, og så har Sara en Søn!"

<span id="an_18:15">18:15</span> Men Sara nægtede og sagde: "Jeg lo
ikke!" Thi hun frygtede. Men han sagde: "Jo, du lo!"

<span id="an_18:16">18:16</span> Så brød Mændene op derfra hen ad Sodoma
til, og Abraham gik med for at følge dem på Vej.

<span id="an_18:17">18:17</span> Men HERREN sagde ved sig selv: "Skulde
jeg vel dølge for Abraham, hvad jeg har i Sinde at gøre.

<span id="an_18:18">18:18</span> da Abraham dog skal blive til et stort
og mægtigt Folk, og alle Jordens Folk skal velsignes i ham?

<span id="an_18:19">18:19</span> Jeg har jo udvalgt ham, for at han skal
pålægge sine Børn og sine Efterkommere at vogte på HERRENs Vej ved at
øve Retfærdighed og Ret, for at HERREN kan give Abraham alt, hvad han
har forjættet ham."

<span id="an_18:20">18:20</span> Da sagde HERREN: "Sandelig. Skriget
over Sodoma og Gomorra er stort, og deres Synd er såre svar.

<span id="an_18:21">18:21</span> Derfor vil jeg stige ned og se. om de
virkelig har handlet så galt. som det lyder til efter Skriget over dem,
der har nået mig - derom vil jeg have Vished!"

<span id="an_18:22">18:22</span> Da vendte Mændene sig bort derfra og
drog ad Sodoma til; men HERREN blev stående foran Abraham.

<span id="an_18:23">18:23</span> Og Abraham trådte nærmere og sagde:
"Vil du virkelig udrydde retfærdige sammen med gudløse?

<span id="an_18:24">18:24</span> Måske findes der halvtredsindstyve
retfærdige i Byen; vil du da virkelig udrydde dem og ikke tilgive Stedet
for de halvtredsindstyve retfærdiges Skyld, som findes derinde.

<span id="an_18:25">18:25</span> Det være langt fra dig at handle
således: at ihjelslå retfærdige sammen med gudløse, så de retfærdige får
samme Skæbne som de gudløse - det være langt.fra dig! Skulde den, der
dømmer hele Jorden, ikke selv øve Ret?"

<span id="an_18:26">18:26</span> Da sagde HERREN: "Dersom jeg finder
halvtredsindstyve retfærdige i Sodoma, i selve Byen, vil jeg for deres
Skyld tilgive hele Stedet!"

<span id="an_18:27">18:27</span> Men Abraham tog igen til Orde: "Se, jeg
har dristet mig til at tale til min Herre, skønt jeg kun er Støv og
Aske!

<span id="an_18:28">18:28</span> Måske mangler der fem i de
halvtredsindstyve retfærdige - vil du da ødelægge hele Byen for fems
Skyld?" Han svarede: "Jeg vil ikke ødelægge Byen, hvis jeg finder fem og
fyrretyve i den."

<span id="an_18:29">18:29</span> Men han blev ved at tale til ham:
"Måske findes der fyrretyve i den!" Han. svarede: "For de fyrretyves
Skyld vil jeg lade det være."

<span id="an_18:30">18:30</span> Men han sagde: "Min Herre må ikke blive
vred, men lad mig tale: Måske findes der tredive i den!" Han svarede:
"Jeg skal ikke gøre det, hvis jeg finder tredive i den."

<span id="an_18:31">18:31</span> Men han sagde: "Se, jeg har dristet mig
til at tale til min Herr: Måske findes de tyve i den!" Han svarede: "For
de tyves Skyld vil jeg lade være at ødelægge den."

<span id="an_18:32">18:32</span> Men han sagde: "Min Herre må ikke blive
vred, men lad mig kun tale denne ene Gang endnu; måske findes der ti i
den!" Han svarede: "For de tis Skyld vil jeg lade være at ødelægge den."

<span id="an_18:33">18:33</span> Da nu HERREN havde talt ud med Abraham,
gik han bort; og Abraham vendte tilbage til sin Bolig.

<span id="an_19:1">19:1</span> De to Engle kom nu til Sodoma ved
Aftenstid. Lot sad i Sodomas Port, og da han fik Øje på dem, stod han op
og gik dem i Møde, bøjede sig til Jorden

<span id="an_19:2">19:2</span> og sagde: "Kære Herrer, tag dog ind og
overnat i eders Træls Hus og tvæt eders Fødder; i Morgen tidlig kan I
drage videre!" Men de sagde: "Nej, vi vil overnatte på Gaden."

<span id="an_19:3">19:3</span> Da nødte han dem stærkt, og de tog ind i
hans Hus; derpå tilberedte han dem et Måltid og bagte usyrede Kager, og
de spiste.

<span id="an_19:4">19:4</span> Men endnu før de havde lagt sig, stimlede
Byens Folk, Indbyggerne i Sodoma, sammen omkring Huset, både gamle og
unge, alle uden Undtagelse,

<span id="an_19:5">19:5</span> og de råbte til Lot: "Hvor er de Mænd,
der kom til dig i Nat Kom herud med dem, for at vi kan stille vor Lyst
på dem!"

<span id="an_19:6">19:6</span> Da gik Lot ud til dem i Porten, men Døren
lukkede han efter sig.

<span id="an_19:7">19:7</span> Og han sagde: "Gør dog ikke noget ondt,
mine Brødre!

<span id="an_19:8">19:8</span> Se, jeg har to Døtre, der ikke har kendt
Mand; dem vil jeg bringe ud til eder, og med dem kan I gøre, hvad I
lyster; men disse Mænd må I ikke gøre noget, siden de nu engang er
kommet ind under mit Tags Skygge!"

<span id="an_19:9">19:9</span> Men de sagde: "Bort med dig! Her er den
ene Mand kommet og bor som fremmed, og nu vil han spille Dommer! Kom,
lad os handle værre med ham end med dem!" Og de trængte ind på Manden,
på Lot, og nærmede sig Døren for at sprænge den.

<span id="an_19:10">19:10</span> Da rakte Mændene Hånden ud og trak Lot
ind til sig og lukkede Døren;

<span id="an_19:11">19:11</span> men Mændene uden for Porten til Huset
slog de med Blindhed, både store og små, så de forgæves søgte at finde
Porten.

<span id="an_19:12">19:12</span> Derpå sagde Mændene til Lot: "Hvem der
ellers hører dig til her, dine Svigersønner, dine Sønner og Døtre, alle,
som hører dig til i Byen, må du føre bort fra dette Sted;

<span id="an_19:13">19:13</span> thi vi står i Begreb med at ødelægge
Stedet her, fordi Skriget over dem er blevet så stort for HERREN, at
HERREN har sendt os for at ødelægge dem."

<span id="an_19:14">19:14</span> Da gik Lot ud og sagde til sine
Svigersønner, der skulde ægte hans Døtre: "Stå op, gå bort herfra, thi
HERREN vil ødelægge Byen!" Men hans Svigersønner troede, at han drev
Spøg med dem.

<span id="an_19:15">19:15</span> Da Morgenen så gryede, skyndede Englene
på Lot og sagde: "Tag din Hustru og dine to Døtre, som bor hos dig, og
drag bort, for at du ikke skal rives bort ved Byens Syndeslkyld!"

<span id="an_19:16">19:16</span> Og da han tøvede, greb Mændene
ham,.hans Hustru og hans to Døtre ved Hånden, thi HERREN vilde skåne
ham, og de førte ham bort og bragte ham i Sikkerhed uden for Byen.

<span id="an_19:17">19:17</span> Og idet de førte dem uden for Byen,
sagde de: "Det gælder dit Liv! Se dig ikke tilbage og stands ikke
nogensteds i Jordanegnen, men red dig op i Bjergene, for at du ikke skal
omkomme!"

<span id="an_19:18">19:18</span> Men Lot sagde til dem: "Ak nej, Herre!

<span id="an_19:19">19:19</span> Din Træl har jo fundet Nåde for dine
Øjne, og du har vist mig stor Godhed og frelst mit Liv; men jeg kan ikke
nå op i Bjergene og undfly Ulykken; den indhenter mig så jeg mister
Livet.

<span id="an_19:20">19:20</span> Se, den By der er nær nok til at jeg
kan flygte derhen; den betyder jo ikke stort, lad mig redde mig derhen,
den betyder jo ikke stort, og mit Liv er frelst!"

<span id="an_19:21">19:21</span> Da svarede han: "Også i det Stykke har
jeg bønhørt dig; jeg vil ikke ødelægge den By, du nævner;

<span id="an_19:22">19:22</span> men red dig hurtigt derhen, thi jeg kan
intet gøre, før du når derhen!" Derfor kaldte man Byen Zoar.

<span id="an_19:23">19:23</span> Da Solen steg op over Landet og Lot var
nået til Zoar,

<span id="an_19:24">19:24</span> lod HERREN Svovl og Ild regne over
Sodoma og Gomorra fra HERREN, fra Himmelen;

<span id="an_19:25">19:25</span> og han ødelagde disse Byer og hele
Jordanegnen og alle Byernes Indbyggere og Landets Afgrøde.

<span id="an_19:26">19:26</span> Men hans Hustru, som gik efter ham, så
sig tilbage og blev til en Saltstøtte.

<span id="an_19:27">19:27</span> Næste Morgen, da Abraham gik hen til
det Sted, hvor han havde stået hos HERREN,

<span id="an_19:28">19:28</span> og vendte sit Blik mod Sodoma og
Gomorra og hele Jordanegnen. så han Røg stige til Vejrs fra Landet som
Røgen fra en Smelteovn.

<span id="an_19:29">19:29</span> Da Gud tilintetgjorde Jordanegnens
Byer, kom han Abraham i Hu og førte Lot ud af Ødelæggelsen, som han lod
komme over de Byer, Lot boede i.

<span id="an_19:30">19:30</span> Men Lot drog op fra Zoar og slog sig
ned i Bjergene med sine Døtre, thi han turde ikke blive i Zoar; og han
boede i en Hule med sine to Døtre.

<span id="an_19:31">19:31</span> Da sagde den ældste til den yngste:
"Vor Fader er gammel, og der findes ingen Mænd her i Landet, som kunde
komme til os på vanlig Vis.

<span id="an_19:32">19:32</span> Kom, lad os give vor Fader Vin at
drikke og ligge hos ham for at få Afkom ved vor Fader!"

<span id="an_19:33">19:33</span> De gav ham da Vin at drikke samme Nat;
og den ældste lagde sig hos sin Fader, og han sansede hverken, at hun
lagde sig, eller at hun stod op.

<span id="an_19:34">19:34</span> Næste Dag sagde den ældste til den
yngste: "Jeg lå i Går Nat hos min Fader; nu vil vi også give ham Vin at
drikke i Nat, og gå du så ind og læg dig hos ham, for at vi kan få Afkom
ved vor Fader!"

<span id="an_19:35">19:35</span> Så gav de atter den Nat deres Fader Vin
at drikke, og den yngste lagde sig hos ham, og han sansede hverken, at
hun lagde sig, eller at hun stod op.

<span id="an_19:36">19:36</span> Således blev begge Lots Døtre
frugtsommelige ved deres Fader;

<span id="an_19:37">19:37</span> og den ældste fødte en Søn, som hun
kaldte Moab; han er Moabs Stamfader den Dag i Dag.

<span id="an_19:38">19:38</span> Ligeså fødte den yngste en Søn, som hun
kaldte Ben Ammi; han er Ammoniternes Stamfader den Dag i Dag.

<span id="an_20:1">20:1</span> Der På brød Abraham op derfra til
Sydlandet og slog sig ned mellem Kadesj og Sjur og boede som fremmed i
Gerar.

<span id="an_20:2">20:2</span> Da nu Abraham sagde om sin Hustru Sara,
at hun var hans Søster, sendte Kong Abimelek af Gerar Bud og lod Sara
hente til sig.

<span id="an_20:3">20:3</span> Men Gud kom til Abimelek i en Drøm om
Natten og sagde til ham: "Se, du skal dø for den Kvindes Skyld, som du
har taget, thi hun er en anden Mands Hustru!"

<span id="an_20:4">20:4</span> Abimelek var imidlertid ikke kommet hende
nær; og han sagde: "Herre, vil du virkelig.slå retfærdige Folk ihjel?

<span id="an_20:5">20:5</span> Har han ikke sagt mig, at hun er hans
Søster? Og hun selv har også sagt, at han er hendes Broder; i mit
Hjertes Troskyldighed og med rene Hænder har jeg gjort dette."

<span id="an_20:6">20:6</span> Da sagde Gud til ham i Drømmen: "Jeg ved,
at du har gjort det i dit Hjertes Troskyldighed, og jeg har også hindret
dig i at synde imod mig; derfor tilstedte jeg dig ikke at røre hende.

<span id="an_20:7">20:7</span> Men send nu Mandens Hustru tilbage, thi
han er en Profet, så han kan gå i Forbøn for dig, og du kan blive i
Live; men sender du hende ikke tilbage, så vid, at du og alle dine er
dødsens!"

<span id="an_20:8">20:8</span> Tidligt næste Morgen lod Abimelek alle
sine Tjenere kalde og fortalte dem det hele, og Mændene blev såre
forfærdede.

<span id="an_20:9">20:9</span> Men Abimelek lod Abraham kalde og sagde
til ham: "Hvad har du dog gjort imod os? Og hvad har jeg forbrudt imod
dig, at du bragte denne store Synd over mig og mit Rige? Du har gjort
imod mig, hvad man ikke bør gøre!"

<span id="an_20:10">20:10</span> Og Abimelek sagde til Abraham: "Hvad
bragte dig til at handle således?"

<span id="an_20:11">20:11</span> Abraham svarede: "Jo, jeg tænkte: Her
er sikkert ingen Gudsfrygt på dette Sted, så de vil slå mig ihjel for
min Hustrus Skyld.

<span id="an_20:12">20:12</span> Desuden er hun virkelig min Søster, min
Faders Datter, kun ikke min Moders; men hun blev min Hustru.

<span id="an_20:13">20:13</span> Og da nu Gud lod mig flakke om fjernt
fra min Faders Hus, sagde jeg til hende: Den Godhed må du vise mig, at
du overalt, hvor vi kommer hen, siger, at jeg er din Broder."

<span id="an_20:14">20:14</span> Derpå tog Abimelelk Småkvæg og
Hornkvæg, Trælle og Trælkvinder og gav Abraham dem og sendte hans Hustru
Sara tilbage til ham;

<span id="an_20:15">20:15</span> og Abimelek sagde til ham: "Se, mit
Land ligger åbent for dig; slå dig ned, hvor du lyster!"

<span id="an_20:16">20:16</span> Men til Sara sagde han: "Jeg har givet
din Broder 1000 Sekel Sølv, det skal være dig Godtgørelse for alt, hvad
der er tilstødt dig. Hermed har du fået fuld Oprejsning."

<span id="an_20:17">20:17</span> Men Abraham gik i Forbøn hos Gud, og
Gud helbredte Abimelek og hans Hustru og Medhustruer, så at de atter fik
Børn.

<span id="an_20:18">20:18</span> HERREN havde nemlig lukket for ethvert
Moderliv i Abimeleks Hus for Abrahams Hustru Saras Skyld.

<span id="an_21:1">21:1</span> HERREN så til Sara, som han havde lovet,
og HERREN gjorde ved Sara, som han havde sagt,

<span id="an_21:2">21:2</span> og hun undfangede og fødte Abraham en Søn
i hans Alderdom, til den Tid Gud havde sagt ham.

<span id="an_21:3">21:3</span> Abraham kaldte den Søn, han fik med Sara,
Isak;

<span id="an_21:4">21:4</span> og Abraham omskar sin Søn Isak, da han
var otte Dage gammel, således som Gud havde pålagt ham.

<span id="an_21:5">21:5</span> Abraham var 100 År gammel, da hans Søn
Isak fødtes ham.

<span id="an_21:6">21:6</span> Da sagde Sara: "Gud ham beredt mig
Latter; enhver, der hører det, vil le ad mig."

<span id="an_21:7">21:7</span> Og hun sagde: "Hvem skulde have sagt
Abraham, at Sara ammer Børn! Sandelig, jeg har født ham en Søn i hans
Alderdom!"

<span id="an_21:8">21:8</span> Drengen voksede til og blev vænnet fra,
og Abraham gjorde et stort Gæstebud, den dag Isak blev vænnet fra.

<span id="an_21:9">21:9</span> Men da Sara så Ægypterinden Hagars Søn,
som hun havde født Abraham, lege med hendes Søn Isak,

<span id="an_21:10">21:10</span> sagde hun til Abraham: "Jag den
Trælkvinde og hendes Søn bort, thi ikke skal denne Trælkvindes Søn arve
sammen med min Søn, med Isak!"

<span id="an_21:11">21:11</span> Derover blev Abraham såre ilde til Mode
for sin Søns Skyld;

<span id="an_21:12">21:12</span> men Gud sagde til Abraham: "Vær ikke
ilde til Mode over Drengen og din Trælkvinde, men adlyd Sara i alt, hvad
hun siger dig, thi efter Isak skal dit Afkom nævnes;

<span id="an_21:13">21:13</span> men også Trælkvindens Søn vil jeg gøre
til et stort Folk; han er jo dit Afkom!"

<span id="an_21:14">21:14</span> Tidligt næste Morgen tog da Abraham
Brød og en Sæk Vand og gav Hagar det, og Drengen satte han på hendes
Skulder, hvorpå han sendte hende bort. Som hun nu vandrede af Sted, for
hun vild i Be'ersjebas Ørken,

<span id="an_21:15">21:15</span> og Vandet slap op i hendes Sæk; da
lagde hun Drengen hen under en af Buskene

<span id="an_21:16">21:16</span> og gik hen og satte sig i omtrent et
Pileskuds Afstand derfra, idet hun sagde ved sig selv: "Jeg kan ikke
udholde at se Drengen dø!" Og således sad hun, medens Drengen græd højt.

<span id="an_21:17">21:17</span> Da hørte Gud Drengens Gråd, og Guds
Engel råbte til Hagar fra Himmelen og sagde til hende: "Hvad fattes dig,
Hagar? Frygt ikke, thi Gud har hørt Drengens Røst der, hvor,han ligger;

<span id="an_21:18">21:18</span> rejs dig, hjælp Drengen op og tag ham
ved Hånden, thi jeg vil gøre ham til et stort Folk!"

<span id="an_21:19">21:19</span> Da åbnede Gud hendes Øjne, så hun fik
Øje på en Brønd med Vand; og hun gik hen og fyldte Sækken med Vand og
gav Drengen at drikke.

<span id="an_21:20">21:20</span> Og Gud var med Drengen, og han voksede
til; og han bosatte sig i Ørkenen og blev Bueskytte.

<span id="an_21:21">21:21</span> Han boede i Parans Ørken, og hans Moder
tog ham en Hustru fra Ægypten.

<span id="an_21:22">21:22</span> Ved den Tid sagde Abimelek og hans
Hærfører Pikol til Abraham: "Gud er med dig i alt, hvad du tager dig
for;

<span id="an_21:23">21:23</span> tilsværg mig derfor her ved Gud, at du
aldrig vil være troløs mod mig eller mine Efterkommere, men at du vil
handle lige så venligt mod mig og det Land, du gæster, som jeg har
handlet mod dig!"

<span id="an_21:24">21:24</span> Da svarede Abraham: "Jeg vil sværge!"

<span id="an_21:25">21:25</span> Men Abraham krævede Abimelek til
Regnskab for en Brønd, som Abimeleks Folk havde tilranet sig.

<span id="an_21:26">21:26</span> Da svarede Abimelek: "Jeg ved intet om,
hvem der har gjort det; hverken har du underrettet mig derom, ej heller
har jeg hørt det før i Dag!"

<span id="an_21:27">21:27</span> Da tog Abraham Småkvæg og Hornkvæg og
gav Abimelek det, og derpå sluttede de Pagt med hinanden.

<span id="an_21:28">21:28</span> Men Abraham satte syv Lam til Side,

<span id="an_21:29">21:29</span> og da Abimelek spurgte ham: "Hvad
betyder de syv Lam, du der har sat til Side?"

<span id="an_21:30">21:30</span> svarede han: "Jo, de syv Lam skal du
modtage af min Hånd til Vidnesbyrd om, at jeg har gravet denne Brønd."

<span id="an_21:31">21:31</span> Derfor kaldte man dette Sted
Be'ersjeba, thi der svor de hinanden Eder;

<span id="an_21:32">21:32</span> og de sluttede Pagt ved Be'ersjeba. Så
brød Abimelek og hans Hærfører Pikol op og vendte tilbage til
Filisternes Land.

<span id="an_21:33">21:33</span> Men Abraham plantede en Tamarisk i
Be'ersjeba og påkaldte der HERREN den evige Guds Navn.

<span id="an_21:34">21:34</span> Og Abraham boede en Tid lang; som
fremmed i Filisternes Land.

<span id="an_22:1">22:1</span> Efter disse Begivenheder satte Gud
Abraham på Prøve og sagde til ham: "Abraham!" Han svarede: "Se, her er
jeg!"

<span id="an_22:2">22:2</span> Da sagde han: "Tag din Søn Isak, din
eneste, ham, du elsker, og drag hen til Morija Land.og bring ham der som
Brændoffer på et af Bjergene, som jeg vil vise dig!"

<span id="an_22:3">22:3</span> Da sadlede Abraham tidligt næste Morgen
sit Æsel, tog to af sine Drenge og sin Søn Isak med sig, og efter at
have kløvet Offerbrænde gav han sig på Vandring; til det Sted, Gud havde
sagt ham.

<span id="an_22:4">22:4</span> Da Abraham den tredje Dag så. op, fik han
Øje på Stedet langt borte.

<span id="an_22:5">22:5</span> Så sagde Abraham til sine Drenge: "Bliv
her med Æselet, medens jeg og Drengen vandrer der. hen for at tilbede;
så kommer vi tilbage til eder."

<span id="an_22:6">22:6</span> Abraham tog da Brændet til Brændofferet
og lagde,det på sin Søn Isak; selv tog han Ilden og Offerkniven, og så
gik de to sammen.

<span id="an_22:7">22:7</span> Da sagde Isak til sin Fader Abraham:
"Fader!" Han svarede: "Ja. min Søn!" Da sagde han: "Her er Ilden og
Brændet, men hvor er Dyret til Brændofferet?"

<span id="an_22:8">22:8</span> Abraham svarede: "Gud vil selv udse sig
Dyret til Brændofferet, min Søn!" Og så gik de to sammen.

<span id="an_22:9">22:9</span> Da de nåede det Sted, Gud havde sagt ham,
byggede Abraham der et Alter og lagde Brændet til Rette; så bandt han
sin Søn Isak og lagde ham på Alteret oven på Brændet.

<span id="an_22:10">22:10</span> Og Abraham greb Kniven og rakte Hånden
ud for at slagte sin Søn.

<span id="an_22:11">22:11</span> Da råbte HERRENs Engel til ham fra
Himmelen: "Abraham, Abraham!" Han svarede: "Se, her er jeg!"

<span id="an_22:12">22:12</span> Da sagde Engelen: "Ræk ikke din Hånd ud
mod Drengen og gør ham ikke noget; thi nu ved jeg, at du frygter Gud og
end ikke sparer din Søn, din eneste, for mig!"

<span id="an_22:13">22:13</span> Og da Abraham nu så op, fik han bag ved
sig Øje på en Væder, hvis Horn havde viklet sig ind i de tætte Grene; og
Abraham gik hen og tog Væderen og ofrede den som Brændoffer i sin Søns
Sted.

<span id="an_22:14">22:14</span> Derfor kaldte Abraham dette Sted:
HERREN udser sig, eller, som man nu til dags siger: Bjerget, hvor HERREN
viser sig.

<span id="an_22:15">22:15</span> Men HERRENs Engel råbte atter til
Abraham fra Himmelen:

<span id="an_22:16">22:16</span> "Jeg sværger ved mig selv, lyder det
fra HERREN: Fordi du har gjort dette og ikke sparet din Søn, din eneste,
for mig,

<span id="an_22:17">22:17</span> så vil jeg velsigne dig og gøre dit
Afkom talrigt som Himmelens Stjerner og Sandet ved Havets Bred; og dit
Afkom skal tage sine Fjenders Porte i Besiddelse;

<span id="an_22:18">22:18</span> og i din Sæd skal alle Jordens Folk
velsignes, fordi du adlød mig!"

<span id="an_22:19">22:19</span> Derpå vendte Abraham tilbage til sine
Drenge, og de brød op og tog sammen til Be'ersjeba. Og Abraham blev i
Be'ersjeba.

<span id="an_22:20">22:20</span> Efter disse Begivenheder meldte man
Abraham: "Også Milka har født din Broder Nakor Sønner:

<span id="an_22:21">22:21</span> Uz, hans førstefødte, dennes Broder
Buz, Kemuel, Arams Fader,

<span id="an_22:22">22:22</span> Kesed, Hazo, Pildasj, Jidlaf og Betuel;

<span id="an_22:23">22:23</span> Betuel avlede Rebekka; disse otte har
Milka født Abrahams Broder Nakor,

<span id="an_22:24">22:24</span> og desuden har hans Medhustru Re'uma
født Teba, Gaham, Tahasj og Ma'aka."

<span id="an_23:1">23:1</span> Sara levede 127 År, så mange var Saras
Leveår.

<span id="an_23:2">23:2</span> Sara døde i Kirjat Arba, det er Hebron, i
Kana'ans Land. Så gik Abraham hen og holdt Klage over Sara og begræd
hende.

<span id="an_23:3">23:3</span> Og da han havde rejst sig fra sin døde,
talte han således til Hetiterne:

<span id="an_23:4">23:4</span> "Jeg er Gæst og fremmed hos eder; men giv
mig et Gravsted hos eder, så jeg kan jorde min døde og bringe hende bort
fra mit Ansigt!"

<span id="an_23:5">23:5</span> Da svarede Hetiterne Abraham:

<span id="an_23:6">23:6</span> "Hør os, Herre! En Guds Fyrste er du jo
iblandt os; jord du din døde i en af vore bedste Grave! Ikke en af os
vil nægte dig sin Grav og hindre dig i at jorde din døde."

<span id="an_23:7">23:7</span> Men Abraham stod op og bøjede sig for
Hetiterne, Folkene der på Stedet,

<span id="an_23:8">23:8</span> og sagde til dem: "Hvis I samtykker i, at
jeg jorder min døde og bringer hende bort fra mit Ansigt, så føj mig i
at lægge et godt Ord ind for mig hos Efron, Zohars Søn,

<span id="an_23:9">23:9</span> så han giver mig sin Klippehule i Makpela
ved Udkanten af sin Mark; for fuld Betaling skal han i eders Nærværelse
give mig den til Gravsted!"

<span id="an_23:10">23:10</span> Men Efron sad blandt Hetiterne; og
Hetiten Efron svarede Abraham i Hetiternes Påhør, så mange som gik ind
gennem hans Bys Port:

<span id="an_23:11">23:11</span> "Gid min Herre vilde høre mig! Marken
giver jeg dig, og Hulen derpå giver jeg dig; i mit Folks Nærværelse
giver jeg dig den; jord du kun din døde!"

<span id="an_23:12">23:12</span> Da bøjede Abraham sig for Folkene der
på Stedet

<span id="an_23:13">23:13</span> og sagde til Efron i deres Påhør: "Om
du blot - gid du dog vilde høre mig! Jeg giver dig, hvad Marken er værd;
modtag det dog af mig, så jeg kan jorde min døde der."

<span id="an_23:14">23:14</span> Da sagde Efron til Abraham:

<span id="an_23:15">23:15</span> "Gid min Herre vilde høre mig! Et
Stykke Land til 400 Sekel Sølv, hvad har det at sige mellem mig og dig?
Jord du kun din døde!"

<span id="an_23:16">23:16</span> Og Abraham forstod Efron og tilvejede
ham den Sum, han havde nævnet i Hetiternes Påhør, 400 Sekel Sølv i
gangbar Mønt.

<span id="an_23:17">23:17</span> Således gik Efrons Mark i Makpela over
for Mamre i hele sin Udstrækning tillige med Klippehulen og alle Træerne
på Marken

<span id="an_23:18">23:18</span> over i Abrahams Eje i Hetiternes
Næværelse, så mange som gik ind gennem hans Bys Port.

<span id="an_23:19">23:19</span> Derefter jordede Abraham sin Hustru
Sara i Klippehulen på Makpelas Mark over for Mamre, det er Hebron, i
Kana'ans Land.

<span id="an_23:20">23:20</span> Og Marken med Klippehulen derpå gik fra
Hetiterne over til Abraham som Gravsted.

<span id="an_24:1">24:1</span> Abraham var blevet gammel og til Års, og
HERREN havde velsignet ham i alle Måder.

<span id="an_24:2">24:2</span> Da sagde Abraham til sin Træl, sit Hus's
ældste, som stod for hele hans Ejendom: "Læg din Hånd under min Lænd,

<span id="an_24:3">24:3</span> så jeg kan tage dig i Ed ved HERREN,
Himmelens og Jordens Gud, at du ikke vil tage min Søn en Hustru af
Kana'anæernes Døtre. blandt hvem jeg bor,

<span id="an_24:4">24:4</span> men drage til mit Land og min Hjemstavn
og tage min Søn Isak en Hustru derfra!"

<span id="an_24:5">24:5</span> Da sagde Trællen: "Men hvis nu Pigen ikke
vil følge mig her til Landet, skal jeg så bringe din Søn tilbage til det
Land, du vandrede ud fra?"

<span id="an_24:6">24:6</span> Abraham svarede: "Vogt dig vel for at
bringe min Søn tilbage dertil!

<span id="an_24:7">24:7</span> HERREN, Himmelens Gud, som tog mig bort
fra min Faders Hus og min Hjemstavns Land, som talede til mig og tilsvor
mig, at han vil give mit Afkom dette Land, han vil sende sin Engel foran
dig, så du kan tage min Søn en Hustru derfra;

<span id="an_24:8">24:8</span> men hvis Pigen ikke vil følge dig, så er
du løst fra Eden til mig; men i intet Tilfælde må du bringe min Søn
tilbage dertil!"

<span id="an_24:9">24:9</span> Da lagde Trællen sin Hånd under sin Herre
Abrahams Lænd og svor ham Eden.

<span id="an_24:10">24:10</span> Derpå tog Trællen ti af sin Herres
Kameler og alle Hånde kostbare Gaver fra sin Herre og gav sig på Vej til
Nakors By i Aram Naharajim.

<span id="an_24:11">24:11</span> Uden for Byen lod han Kamelerne knæle
ved Brønden ved Aftenstid, ved den Tid Kvinderne går ud for at hente
Vand;

<span id="an_24:12">24:12</span> og han bad således: "HERRE. du min
Herre Abrahams Gud, lad det lykkes for mig i dag og vis Miskundhed mod
min Herre Abraham!

<span id="an_24:13">24:13</span> Se, jeg stiller mig her ved Vandkilden,
nu Bymændenes Døtre går ud for at hente Vand;

<span id="an_24:14">24:14</span> og siger jeg nu til en Pige: Hæld din
Krukke og giv mig at drikke! og siger så hun: Drik kun, og jeg vil også
give dine Kameler at drikke! lad det da være hende, du har udset til din
Tjener Isak; således vil jeg kunne kende, at du har vist Miskundhed mod
min Herre!"

<span id="an_24:15">24:15</span> Knap var han færdig med at bede, se, da
kom Rebekka, en Datter af Betuel, der var en Søn af Abrahams Broder
Nakors Hustru Milka, gående med Krukken på Skulderen,

<span id="an_24:16">24:16</span> en såre smuk Kvinde, Jomfru, endnu ikke
kendt af nogen Mand. Hun steg ned til Kilden, fyldte sin Krukke og steg
op igen.

<span id="an_24:17">24:17</span> Da ilede Trællen hen til hende og
sagde: "Giv mig lidt Vand at drikke af din Krukke!"

<span id="an_24:18">24:18</span> Hun svarede: "Drik, Herre!" og løftede
straks Krukken ned på sin Hånd og lod ham drikke;

<span id="an_24:19">24:19</span> og da hun havde slukket hans Tørst,
sagde hun: "Jeg vil også øse Vand til dine Kameler, til de har slukket
deres Tørst."

<span id="an_24:20">24:20</span> Så skyndte hun sig hen og tømte Krukken
i Truget og løb tilbage til Brønden for at øse, og således øste hun til
alle hans Kameler.

<span id="an_24:21">24:21</span> Imidlertid stod Manden og så tavs på
hende for at få at vide, om HERREN havde ladet hans Rejse lykkes eller
ej;

<span id="an_24:22">24:22</span> og da Kamelernes Tørst var slukket, tog
han en gylden Næsering, der vejede en halv Sekel, og to Armbånd, der
vejede ti Guldsekel, og satte dem på hendes Arme;

<span id="an_24:23">24:23</span> og han sagde til hende: "Sig mig, hvis
Datter du er! Er der Plads til os i din Faders Hus for Natten?"

<span id="an_24:24">24:24</span> Hun svarede: "Jeg er Datter af Betuel,
som Milka fødte Nakor;"

<span id="an_24:25">24:25</span> og videre sagde hun: "Der er rigeligt
både af Strå og Foder hos os og Plads til at overnatte "

<span id="an_24:26">24:26</span> Da bøjede Manden sig og tilbad HERREN,

<span id="an_24:27">24:27</span> idet han sagde: "Lovet være HERREN, min
Herre Abrahams Gud. som ikke har unddraget min Herre sin Miskundhed og
Trofasthed! HERREN har ført mig på Vejen til min Herres Broders Hus."

<span id="an_24:28">24:28</span> Pigen løb imidlertid hjem og fortalte
alt dette i sin Moders Hus.

<span id="an_24:29">24:29</span> Men Rebekka havde en Broder ved Navn
Laban; han løb ud til Manden ved Kilden;

<span id="an_24:30">24:30</span> og da han så Næseringen og Armbåndene
på sin Søsters Arme og hørte sin Søster Rebekka fortælle, hvad Manden
havde sagt til hende, gik han ud til Manden, som stod med sine Kameler
ved Kilden;

<span id="an_24:31">24:31</span> og han sagde: "Kom, du HERRENs
velsignede, hvorfor står du herude? Jeg har ryddet op i Huset og gjort
Plads til Kamelerne."

<span id="an_24:32">24:32</span> Så kom Manden hen til Huset og tog
Seletøjet af Kamelerne, og Laban bragte Strå og Foder til dem og Vand
til Fodtvæt for Manden og hans Ledsagere.

<span id="an_24:33">24:33</span> Men da der blev sat Mad for ham, sagde
han: "Jeg vil intet nyde, før jeg har røgtet mit Ærinde!" De svarede:
"Sig frem!"

<span id="an_24:34">24:34</span> Så sagde han: "Jeg er Abrahams Træl.

<span id="an_24:35">24:35</span> HERREN har velsignet min Herre i rigt
Mål, så han er blevet en velstående Mand, og givet ham Småkvæg og
Hornkvæg, Sølv og Guld, Trælle og Trælkvinder, Kameler og Æsler

<span id="an_24:36">24:36</span> og Sara, min Herres Hustru, har født
ham en Søn i hans Alderdom, og ham har han givet alt, hvad han ejer.

<span id="an_24:37">24:37</span> Og nu har min Herre taget mig i Ed og
sagt: Du må ikke tage min Søn en Hustru blandt Kana'anæernes Døtre, i
hvis Land jeg bor;

<span id="an_24:38">24:38</span> Men du skal drage til min Faders Hus og
min Slægt og tage min Søn en Hustru derfra!

<span id="an_24:39">24:39</span> Og da jeg sagde til min Herre: Men hvis
nu Pigen ikke vil følge med mig?

<span id="an_24:40">24:40</span> svarede han: HERREN, for hvis Åsyn jeg
har vandret, vil sende sin Engel med dig og lade din Rejse lykkes, så du
kan tage min Søn en Hustru af min Slægt og min Faders Hus;

<span id="an_24:41">24:41</span> i modsat Fald er du løst fra Eden til
mig; kommer du til min Slægt, og de ikke vil give dig hende, er du løst
fra Eden til mig!

<span id="an_24:42">24:42</span> Da jeg nu i Dag kom til Kilden, bad jeg
således: HERRE, du min Herre Abrahams Gud! Vilde du dog lade den Rejse
lykkes, som jeg nu har for!

<span id="an_24:43">24:43</span> Se, jeg stiller mig her ved Kilden, og
siger jeg nu til den Pige, der kommer for at øse Vand: Giv mig lidt Vand
at drikke af din Krukke!

<span id="an_24:44">24:44</span> og svarer så hun: Drik selv, og jeg vil
også øse Vand til dine Kameler! lad hende da være den Kvinde, HERREN har
udset til min Herres Søn!

<span id="an_24:45">24:45</span> Og knap var jeg færdig med at tale
således ved mig selv, se, da kom Rebekka med sin Krukke på Skulderen og
steg ned til Kilden og øste Vand, og da jeg sagde til hende: Giv mig
noget at drikke!

<span id="an_24:46">24:46</span> løftede hun straks sin Krukke ned og
sagde: Drik kun, og jeg vil også give dine Kameler at drikke! Så drak
jeg, og hun gav også Kamelerne at drikke.

<span id="an_24:47">24:47</span> Da spurgte jeg hende: Hvis Datter er
du? Og hun sagde: Jeg er Datter af Betuel, Nakors og Milkas Søn! Så
satte jeg Ringen i hendes Næse og Armbåndene på hendes Arme;

<span id="an_24:48">24:48</span> og jeg bøjede mig og tilbad HERREN, og
jeg lovede HERREN, min Herre Abrahams Gud, som havde ført mig den
rigtige Vej, så jeg: kunde tage min Herres Broderdatter til hans Søn!

<span id="an_24:49">24:49</span> Hvis I nu vil vise min Herre Godhed og
Troskab, så sig mig det, og hvis ikke, så sig mig det. for at jeg kan
have noget at rette mig efter!"

<span id="an_24:50">24:50</span> Da sagde Laban og Betuel:"Denne Sag
kommer fra HERREN,. vi kan hverken gøre fra eller til!

<span id="an_24:51">24:51</span> Der står Rebekka foran dig, tag hende
og drag bort, at hun kan: blive din Herres Søns Hustru, således som
HERREN har sagt!"

<span id="an_24:52">24:52</span> Da Abrahams Træl hørte deres Ord,
kastede han sig til Jorden for HERREN.

<span id="an_24:53">24:53</span> Derpå fremtog Trællen Sølv og
Guldsmykker og Klæder og gav Rebekka dem, og til hendes Broder og Moder
uddelte han Gaver.

<span id="an_24:54">24:54</span> Så spiste og drak han og hans Ledsagere
og overnattede der. Da, de var stået op næste Morgen. sagde han: "Lad
mig nu fare til. min Herre!"

<span id="an_24:55">24:55</span> Men Rebekkas Broder og Moder svarede:
"Lad dog Pigen blive hos os i nogen Tid, en halv Snes Dage eller så,
siden kan du drage bort"

<span id="an_24:56">24:56</span> Da sagde han til dem: "Ophold mig ikke,
nu HERREN har ladet min Rejse lykkes; lad mig fare! Jeg vil drage til
min Herre!"

<span id="an_24:57">24:57</span> De svarede; "Lad os kalde på. Pigen og
spørge hende selv!"

<span id="an_24:58">24:58</span> Og de kaldte på Rebekka og; spurgte
hende: "Vil du drage med denne Mand?" Hun svarede: "Ja. jeg vil!"

<span id="an_24:59">24:59</span> Da tog de Afsked med deres, Søster
Rebekka og hendes Amme og med Abrahams Træl og hans Ledsagere;

<span id="an_24:60">24:60</span> og de velsignede Rebekka og sagde:
"Måtte du, vor Søster, blive til ti Tusind Tusinder, og måtte dit Afkom
indtage dine Fjenders Porte!"

<span id="an_24:61">24:61</span> Så brød Rebekka og hendes Piger op, og
de satte sig på Kamelerne og fulgte med Manden; og Trællen tog Rebekka
og drog bort.

<span id="an_24:62">24:62</span> Isak var imidlertid draget til Ørkenen
ved Be'erlahajro'i, og han boede i Sydlandet.

<span id="an_24:63">24:63</span> Da han engang ved Aftenstid var gået ud
på Marken for at bede, så han op og fik Øje på nogle Kameler, der
nærmede sig.

<span id="an_24:64">24:64</span> Men da Rebekka så op og fik Øje på
Isak, lod hun sig glide ned af Kamelen

<span id="an_24:65">24:65</span> og spurgte Trællen: "Hvem er den Mand
der, som kommer os i Møde på Marken?" Trællen svarede: "Det er min
Herre!" Da tog hun sit Slør og tilhyllede sig.

<span id="an_24:66">24:66</span> Men Trællen fortalte Isak alt, hvad han
havde udrettet.

<span id="an_24:67">24:67</span> Da førte Isak Rebekka ind i sin Moder
Saras Telt og tog hende til Hustru; og han fik hende kær. Således blev
Isak trøstet efter sin Moder.

<span id="an_25:1">25:1</span> Abraham tog sig en Hustru, som hed
Ketura;

<span id="an_25:2">25:2</span> og hun fødte ham Zimran, Joksjan, Medan,
Midjan, Jisjbak og Sjua.

<span id="an_25:3">25:3</span> Joksjan avlede Saba og Dedan. Dedans
Sønner var Assjuriterne, Letusjiterne og Le'ummiterne.

<span id="an_25:4">25:4</span> Midjans Sønner var Efa, Efer, Hanok,
Abida og Elda'a. Alle disse var Keturas Sønner.

<span id="an_25:5">25:5</span> Abraham gav Isak alt, hvad han ejede;

<span id="an_25:6">25:6</span> men de Sønner, Abraham havde med sine
Medhustruer, skænkede han Gaver og sendte dem, medens han endnu levede,
bort fra sin Søn Isak, østpå til Østlandet.

<span id="an_25:7">25:7</span> De År, Abraham levede, udgjorde 175;

<span id="an_25:8">25:8</span> så udåndede han. Og Abraham døde i en god
Alderdom, gammel og mæt af Dage, og samledes til sin Slægt.

<span id="an_25:9">25:9</span> Og hans Sønner Isak og Ismael jordede ham
i Makpelas Klippehule på Hetiten Efrons Zohars Søns, Mark over for
Mamre,

<span id="an_25:10">25:10</span> den Mark, Abraham havde købt af
Hetiterne; der jordedes Abraham og hans Hustru Sara.

<span id="an_25:11">25:11</span> Og da Abraham var død, velsignede Gud
hans Søn Isak. Isak boede ved Be'erlahajro'i.

<span id="an_25:12">25:12</span> Dette er Abrahams Søn Ismaels
Slægtebog, hvem Saras Trælkvinde, Ægypterinden Hagar, fødte ham.

<span id="an_25:13">25:13</span> Følgende er Navnene på Ismaels Sønner
efter deres Navne og Slægter: Nebajot, Ismaels førstefødte, Kedar,
Adbe'el, Mibsam,

<span id="an_25:14">25:14</span> Misjma, Duma, Massa,

<span id="an_25:15">25:15</span> Hadad, Tema, Jetur, Nafisj og Hedma.

<span id="an_25:16">25:16</span> Det var Ismaels Sønner, og det var
deres Navne i deres Indhegninger og Teltlejre, tolv Høvdinger med deres
Stammer.

<span id="an_25:17">25:17</span> Ismaels Leveår udgjorde 137; så
udåndede han; han døde og samledes til sin Slægt.

<span id="an_25:18">25:18</span> De havde deres Boliger fra Havila til
Sjur over for Ægypten hen ad Assjur til. Lige for Øjnene af alle sine
Brødre slog han sig ned.

<span id="an_25:19">25:19</span> Dette er Abrahams Søn Isaks Slægtebog.
Abraham avlede Isak.

<span id="an_25:20">25:20</span> Isak var fyrretyve År gammel, da han
tog Rebekka, en Datter af Aramæeren Betuel fra Paddan Aram og Søster til
Aramæeren Laban, til Hustru.

<span id="an_25:21">25:21</span> Men Isak bad til HERREN for sin Hustru,
thi hun var ufrugtbar; og HERREN bønhørte ham, og Rebekka, hans Hustru,
blev frugtsommelig.

<span id="an_25:22">25:22</span> Men da Sønnerne brødes i hendes Liv,
sagde hun: "Står det således til, hvorfor lever jeg da?" Og hun gik hen
for at adspørge HERREN.

<span id="an_25:23">25:23</span> Da svarede HERREN hende: "To Folkeslag
er i dit Liv, to Folk skal gå ud af dit Skød! Det ene skal kue det
andet, den ældste tjene den yngste!"

<span id="an_25:24">25:24</span> Da nu Tiden kom, at hun skulde føde,
var der Tvillinger i hendes Liv.

<span id="an_25:25">25:25</span> Den første kom frem rødlig og lodden
som en Skindkappe over hele Kroppen; og de kaldte ham Esau.

<span id="an_25:26">25:26</span> Derefter kom hans Broder frem med
Hånden om Esaus Hæl; derfor kaldte de ham Jakob. Isak var tresindstyve
År gammel, da de fødtes.

<span id="an_25:27">25:27</span> Drengene voksede til, og Esau blev en
dygtig Jæger, der færdedes i Ødemarken, men Jakob en fredsommelig Mand,
en Mand, som boede i Telt.

<span id="an_25:28">25:28</span> Isak holdt mest af Esau, thi han spiste
gerne Vildt; men Rebekka holdt mest af Jakob.

<span id="an_25:29">25:29</span> Jakob havde engang kogt en Ret Mad, da
Esau udmattet kom hjem fra Marken.

<span id="an_25:30">25:30</span> Da sagde Esau til Jakob: "Lad mig få
noget af det røde, det røde der, thi jeg er ved at dø af Sult!" Derfor
kaldte de ham Edom.

<span id="an_25:31">25:31</span> Men Jakob sagde: "Du må først sælge mig
din Førstefødselsret!"

<span id="an_25:32">25:32</span> Esau svarede: "Jeg er jo lige ved at
omkomme; hvad bryder jeg mig om min Førstefødselsret!"

<span id="an_25:33">25:33</span> Men Jakob sagde: "Du må først sværge
mig det til!" Da svor Esau på det og solgte sin Førstefødselsret til
Jakob.

<span id="an_25:34">25:34</span> Så gav Jakob Esau Brød og kogte Linser,
og da han havde spist og drukket, stod han op og gik sin Vej. Således
lod Esau hånt om sin Førstefødselsret.

<span id="an_26:1">26:1</span> Da der opstod Hungersnød i Landet - en
anden end den forrige på Abrahams Tid - begav Isak sig til
Filisterkongen Abimelek i Gerar.

<span id="an_26:2">26:2</span> Og HERREN åbenbarede sig for ham og
sagde: "Drag ikke ned til Ægypten, men bliv i det Land, jeg siger dig;

<span id="an_26:3">26:3</span> bo som fremmed i det Land, så vil jeg
være med dig og velsigne dig; thi dig og dit Afkom vil jeg give alle
disse Lande og stadfæste den Ed, jeg tilsvor din Fader Abraham;

<span id="an_26:4">26:4</span> og jeg vil gøre dit Afkom talrigt som
Himmelens Stjerner og give dit Afkom alle disse Lande, og i din Sæd skal
alle Jordens Folk velsignes,

<span id="an_26:5">26:5</span> fordi Abraham adlød mine Ord og holdt sig
mine Forskrifter efterrettelig, mine Bud, Anordninger og Love."

<span id="an_26:6">26:6</span> Så blev Isak boende i Gerar.

<span id="an_26:7">26:7</span> Da nu Mændene der på Stedet forhørte sig
om hans Hustru, sagde han: "Det er min Søster!" Thi han turde ikke sige,
at hun var hans Hustru, af Frygt for at Mændene der på Stedet skulde slå
ham ihjel for Rebekkas Skyld; thi hun var meget smuk.

<span id="an_26:8">26:8</span> Men da han havde boet der en Tid lang,
hændte det, at Filisterkongen Abimelek lænede sig ud af Vinduet og så
Isak kærtegne sin Hustru Rebekka.

<span id="an_26:9">26:9</span> Så lod Abimelek Isak kalde og sagde: "Hun
er jo din Hustru; hvor kunde du da sige, at hun er din Søster" Isak
svarede: "Jo, jeg tænkte: Jeg vil ikke udsætte mig for at miste Livet
for hendes Skyld."

<span id="an_26:10">26:10</span> Men Abimelek sagde: "Hvad er det dog,
du har gjort imod os! Hvor let kunde det ikke være sket, at en af Folket
havde ligget hos din Hustru, og så havde du bragt Skyld over os!"

<span id="an_26:11">26:11</span> Så bød Abimelek alt Folket: "Hver den,
der rører denne Mand eller hans Hustru, skal lide Døden."

<span id="an_26:12">26:12</span> Isak såede der i Landet og fik samme År
100 Fold; og HERREN velsignede ham,

<span id="an_26:13">26:13</span> så han blev en mægtig Mand og stadig
gik frem, indtil han blev såre mægtig,

<span id="an_26:14">26:14</span> og han havde Småkvæg og Hornkvæg og
Trælle i Mængde. Derover blev Filisterne skinsyge på ham.

<span id="an_26:15">26:15</span> Alle de Brønde, hans Faders Trælle
havde gravet i hans Fader Abrahams Dage, kastede Filisterne til.og
fyldte dem med Jord;

<span id="an_26:16">26:16</span> og Abimelek sagde til Isak: "Drag bort
fra os, thi du er blevet os for stærk!"

<span id="an_26:17">26:17</span> Så drog Isak bort og slog Lejr i Gerars
Dal og bosatte sig der.

<span id="an_26:18">26:18</span> Men Isak lod atter de Brønde udgrave,
som hans Fader Abrahams Trælle havde gravet, og som Filisterne havde
tilkastet efter Abrahams Død, og gav dem de samme Navne, som hans Fader
havde givet dem.

<span id="an_26:19">26:19</span> Da nu Isaks Trælle gravede i Dalen,
stødte de på en Brønd med rindende Vand;

<span id="an_26:20">26:20</span> men Gerars Hyrder yppede Kiv med Isaks
og sagde: "Dette Vand tilhører os!" Derfor kaldte han Brønden Esek, thi
der stredes de med ham.

<span id="an_26:21">26:21</span> Så flyttede han derfra og lod grave en
ny Brønd; og da de også yppede Kiv om den, kaldte han den Sitna.

<span id="an_26:22">26:22</span> Så flyttede han derfra og lod grave en
ny Brønd; og da de ikke yppede Kiv om den, kaldte han den Rehobot, idet
han sagde: "Nu har HERREN skaffet os Plads, så vi kan blive talrige i
Landet"

<span id="an_26:23">26:23</span> Så drog han derfra til Be'ersjeba.

<span id="an_26:24">26:24</span> Samme Nat åbenbarede HERREN sig for ham
og sagde: "Jeg er din Fader Abrahams Gud; frygt ikke, thi jeg er med
dig, og jeg vil velsigne dig og gøre dit Afkom talrigt for min Tjener
Abrahams, Skyld!"

<span id="an_26:25">26:25</span> Da byggede Isak et Alter der og
påkaldte HERRENs Navn; og der opslog han sit Telt, og hans Trælle
gravede der en Brønd.

<span id="an_26:26">26:26</span> Imidlertid kom Abimelek til ham fra
Gerar med sin Ven Ahuzzat og sin Hærfører Pikol.

<span id="an_26:27">26:27</span> Isak sagde til dem: "Hvorfor kommer I
til mig, når I dog hader mig og har jaget mig bort fra eder?"

<span id="an_26:28">26:28</span> Men de svarede: "Vi ser tydeligt, at
HERREN er med dig, derfor har vi tænkt: Lad der blive et Edsforbund
mellem os og dig, og lad os slutte en Pagt med dig,

<span id="an_26:29">26:29</span> at du ikke vil gøre os noget ondt,
ligesom vi ikke har voldet dig Men, men kun handlet vel imod dig og
ladet dig fare i Fred; du er og bliver jo HERRENs velsignede!"

<span id="an_26:30">26:30</span> Så gjorde han et Gæstebud for dem, og
de spiste og drak.

<span id="an_26:31">26:31</span> Næste Morgen svor de hinanden Eder, og
derefter tog Isak Afsked med dem, og de drog bort i Fred.

<span id="an_26:32">26:32</span> Samme Dag kom Isaks Trælle og bragte
ham Melding om den Brønd, de havde gravet, og sagde: "Vi har fundet
Vand!"

<span id="an_26:33">26:33</span> Så kaldte han den Sjib'a; og derfor
hedder Byen den Dag i Dag Be'ersjeba.

<span id="an_26:34">26:34</span> Da Esau var fyrretyve År gammel, tog
han Judit, en Datter af Hetiten Be'eri, og Basemat, en Datter af Hetiten
Elon, til Ægte.

<span id="an_26:35">26:35</span> Det var Isak og Rebekka en Hjertesorg.

<span id="an_27:1">27:1</span> Da Isak var blevet gammel og hans Syn
sløvet, så han ikke kunde se, kaldte han sin ældste Søn Esau til sig og
sagde til ham: "Min Søn!" Han svarede: "Her er jeg!"

<span id="an_27:2">27:2</span> Da sagde han: "Se, jeg er nu gammel og
ved ikke, hvad Dag Døden kommer

<span id="an_27:3">27:3</span> tag derfor dine Jagtredskaber, dit
Pilekogger og din Bue og gå ud på Marken og skyd mig et Stykke Vildt;

<span id="an_27:4">27:4</span> lav mig en lækker Ret Mad efter min Smag
og bring mig den, at jeg kan spise, før at min Sjæl kan velsigne dig,
før jeg dør!"

<span id="an_27:5">27:5</span> Men Rebekka havde lyttet, medens Isak
talte til sin Søn Esau, og da, Esau var gået ud på Marken for at skyde
et Stykke Vildt til sin Fader,

<span id="an_27:6">27:6</span> sagde hun til sin yngste Søn Jakob; "Se,
jeg hørte din Fader sige til din Broder Esau:

<span id="an_27:7">27:7</span> Hent mig et Stykke Vildt og lav mig en
lækker Ret Mad, at jeg kan spise, før at jeg kan velsigne dig for
HERRENs Åsyn før min Død.

<span id="an_27:8">27:8</span> Adlyd mig nu, min Søn, og gør, hvad jeg
pålægger dig:

<span id="an_27:9">27:9</span> Gå ud til Hjorden og hent mig to gode
Gedekid; så laver jeg af dem en lækker Ret Mad til din Fader efter hans
Smag;

<span id="an_27:10">27:10</span> bring så den ind til din Fader, at han
kan spise, for at han kan velsigne dig før sin Død!"

<span id="an_27:11">27:11</span> Men Jakob sagde til sin Moder Rebekka:
"Se, min Broder Esau er håret, jeg derimod glat;

<span id="an_27:12">27:12</span> sæt nu, at min Fader føler på mig, så
står jeg for ham som en Bedrager og henter mig en Forbandelse og ingen
Velsignelse!"

<span id="an_27:13">27:13</span> Men hans Moder svarede: "Den
Forbandelse tager jeg på mig, min Søn, adlyd mig blot og gå hen og hent
mig dem!"

<span id="an_27:14">27:14</span> Så gik han hen og hentede dem og bragte
sin Moder dem, og hun tillavede en lækker Ret Mad efter hans Faders
Smag.

<span id="an_27:15">27:15</span> Derpå tog Rebekka sin ældste Søn Esaus
Festklæder, som hun havde hos sig i Huset, og gav sin yngste Søn Jakob
dem på;

<span id="an_27:16">27:16</span> Skindene af Gedekiddene lagde hun om
hans Hænder og om det glatte på hans Hals,

<span id="an_27:17">27:17</span> og så gav hun sin Søn Jakob Maden og
Brødet, som hun havde tillavet.

<span id="an_27:18">27:18</span> Så bragte han det ind til sin Fader og
sagde: "Fader!" Han svarede: "Ja! Hvem er du, min Søn?"

<span id="an_27:19">27:19</span> Da svarede Jakob sin Fader: "Jeg er
Esau, din førstefødte; jeg har gjort, som du bød mig; sæt dig nu op og
spis af mit Vildt, for at din Sjæl kan velsigne mig!"

<span id="an_27:20">27:20</span> Men Isak sagde til sin Søn: "Hvor har
du så hurtigt kunnet finde noget, min Søn?" Han svarede: "Jo, HERREN din
Gud sendte mig det i Møde!"

<span id="an_27:21">27:21</span> Men Isak sagde til Jakob: "Kom hen til
mig, min Søn, så jeg kan føle på dig, om du er min Søn Esau eller ej!"

<span id="an_27:22">27:22</span> Da trådte Jakob hen til sin Fader, og
efter at have følt på ham sagde Isak: "Røsten er Jakobs, men Hænderne
Esaus!"

<span id="an_27:23">27:23</span> Og han kendte ham ikke, fordi hans
Hænder var hårede som hans Broder Esaus. Så velsignede han ham.

<span id="an_27:24">27:24</span> Og han sagde: "Du er altså virkelig min
Søn Esau?" Han svarede: "Ja, jeg er!"

<span id="an_27:25">27:25</span> Da sagde han: "Bring mig det, at jeg
kan spise af min Søns Vildt, for at min Sjæl kan velsigne dig!" Så
bragte han ham det, og han spiste, og han bragte ham Vin, og han drak.

<span id="an_27:26">27:26</span> Derpå sagde hans Fader Isak til ham:
"Kom hen til mig og kys mig, min Søn!"

<span id="an_27:27">27:27</span> Og da, han kom hen til ham og kyssede
ham, mærkede han Duften af hans Klæder. Så velsignede han ham og sagde:
"Se, Duften af min Søn er som Duften af en Mark, HERREN har velsignet!

<span id="an_27:28">27:28</span> Gud give dig af Himmelens Væde og
Jordens Fedme, Korn og Most i Overflod!

<span id="an_27:29">27:29</span> Måtte Folkeslag tjene dig og Folkefærd
bøje sig til Jorden for dig! Bliv Hersker over dine Brødre, og din
Moders Sønner bøje sig til Jorden for dig! Forbandet, hvo dig forbander;
velsignet, hvo dig velsigner!"

<span id="an_27:30">27:30</span> Da Isak var færdig med at velsigne
Jakob, og lige som Jakob var gået fra sin Fader Isak, vendte hans Broder
Esau hjem fra Jagten;

<span id="an_27:31">27:31</span> også han lavede en lækker Ret Mad,
bragte den til sin Fader og sagde: "Vil min Fader sætte sig op og spise
af sin Søns Vildt, for at din Sjæl kan velsigne mig!"

<span id="an_27:32">27:32</span> Så sagde hans Fader Isak: "Hvem er du?"
Og han svarede: "Jeg er Esau, din førstefødte!"

<span id="an_27:33">27:33</span> Da blev Isak højlig forfærdet og sagde:
"Men hvem var da han. der bragte mig et Stykke Vildt, som han havde
skudt? Og jeg spiste, før du kom, og jeg velsignede ham og nu er og
bliver han velsignet!"

<span id="an_27:34">27:34</span> Da Esau hørte sin Faders Ord: udstødte
han et højt og hjerteskærende Skrig og sagde: "Velsign dog også mig,
Fader!"

<span id="an_27:35">27:35</span> Men han sagde: "Din Broder kom med Svig
og tog din Velsignelse!"

<span id="an_27:36">27:36</span> Da sagde han: "Har man kaldt ham Jakob,
fordi han skulde overliste mig? Nu har han gjort det to Gange: Han tog
min Førstefødselsret, og nu har han også taget min Velsignelse!" Og han
sagde: "Har du ingen Velsignelse tilbage til mig?"

<span id="an_27:37">27:37</span> Men Isak svarede: "Se, jeg har sat ham
til Hersker over dig, og alle hans Brødre har jeg gjort til hans Trælle,
med Horn og Most. har jeg betænkt ham hvad kan jeg da gøre for dig, min
Søn?"

<span id="an_27:38">27:38</span> Da sagde Esau til sin Fader: "Har du
kun den ene Velsignelse. Fader? Velsign også mig, Fader!" Og Esau
opløftede sin Røst og græd.

<span id="an_27:39">27:39</span> Så tog hans Fader Isak til Orde og
sagde til ham: "Se, fjern fra Jordens Fedme skal din Bolig være og fjern
fra Himmelens Væde ovenfra;

<span id="an_27:40">27:40</span> af dit Sværd skal du leve, og din
Broder skal du tjene; men når du samler din Kraft, skal du sprænge hans
Åg af din Hals!"

<span id="an_27:41">27:41</span> Men Esau pønsede på ondt mod Jakob for
den Velsignelse, hans Fader havde givet ham, og Esau sagde ved sig selv:
"Der er ikke længe til, at vi skal holde Sorg over min Fader, så vil jeg
slå min Broder Jakob ihjel!"

<span id="an_27:42">27:42</span> Da nu Rebekka fik Nys om sin ældste Søn
Esaus Ord, sendte hun Bud efter sin yngste Søn Jakob og sagde til ham:
"Din Broder Esau vil hævne sig på dig og slå dig ihjel;

<span id="an_27:43">27:43</span> adlyd nu mig min Søn: Flygt til min
Broder Laban i Karan

<span id="an_27:44">27:44</span> og bliv så hos ham en Tid, til din
Broders Harme lægger sig,

<span id="an_27:45">27:45</span> til din Broders Vrede vender sig fra
dig, og han glemmer, hvad du har gjort ham; så skal jeg sende Bud og
hente dig hjem. Hvorfor skal jeg miste eder begge på een Dag!"

<span id="an_27:46">27:46</span> Men Rebekka sagde til Isak: "Jeg er led
ved Livet for Hets Døtres Skyld; hvis Jakob tager sig sådan en hetitisk
Kvinde, en af Landets Døtre, til Hustru, hvad skal jeg da med Livet!"

<span id="an_28:1">28:1</span> Da kaldte Isak Jakob til sig og
velsignede ham, idet han bød ham: "Du må ikke tage dig en Hustru blandt
Kana'ans Døtre.

<span id="an_28:2">28:2</span> Drag til Paddan-Aram, til din Morfader
Betuels Hus, og tag dig der en af din Morbroder Labans Døtre til Hustru!

<span id="an_28:3">28:3</span> Gud den Almægtige velsigne dig og gøre
dig frugtbar og give dig et talrigt Afkom, så du bliver til Stammer i
Hobetal.

<span id="an_28:4">28:4</span> Han give dig og dit Afkom med dig
Abrahams Velsignelse, så du får din Udlændigheds Land i Eje, det, Gud
skænkede Abraham!"

<span id="an_28:5">28:5</span> Så lod Isak Jakob fare, og han drog til
Paddan-Aram, til Aramæeren Laban, Betuels Søn, som var Broder til
Rebekka, Jakobs og Esaus Moder.

<span id="an_28:6">28:6</span> Men Esau fik at vide, at Isak havde
velsignet Jakob og sendt ham til Paddan-Aram for at tage sig en Hustru
der, og at han, da han velsignede ham, havde pålagt ham ikke at tage sig
en Hustru blandt Kana'ans Døtre,

<span id="an_28:7">28:7</span> og at Jakob havde adlydt sin Fader og
Moder og var draget til Paddan-Aram.

<span id="an_28:8">28:8</span> Da skønnede Esau, at Kana'ans Døtre vakte
hans Fader Isaks Mishag,

<span id="an_28:9">28:9</span> og han gik til Ismael og tog Mahalat, en
Datter af Abrahams Søn Ismael og Søster til Nebajot, til Hustru ved
Siden af sine andre Hustruer.

<span id="an_28:10">28:10</span> Så drog Jakob bort fra Be'ersjeba og
vandrede ad Karan til.

<span id="an_28:11">28:11</span> På sin Vandring kom han til det hellige
Sted og overnattede der, da Solen var gået ned; og han tog en af Stenene
på Stedet og brugte den som Hovedgærde og lagde sig til, Hvile der.

<span id="an_28:12">28:12</span> Da drømte han, og se, på Jorden stod en
Stige, hvis Top nåede til Himmelen, og se, Guds Engle steg op og ned ad
den;

<span id="an_28:13">28:13</span> og HERREN stod foran ham og sagde: "Jeg
er HERREN, din Fader Abrahams og Isaks Gud! Det Land, du hviler på,
giver jeg dig og dit Afkom;

<span id="an_28:14">28:14</span> dit Afkom skal blive som Jordens Støv,
og du skal brede dig mod Vest og Øst, mod Nord og Syd; og i dig og i din
Sæd skal alle Jordens Slægter velsignes;

<span id="an_28:15">28:15</span> se, jeg vil være med dig og vogte dig,
hvorhen du end går og føre dig tilbage til dette Land; thi jeg vil ikke
forlade dig, men opfylde alt, hvad jeg har lovet dig!"

<span id="an_28:16">28:16</span> Da Jakob vågnede af sin Søvn, sagde
han: "Sandelig, HERREN er på dette Sted, og jeg vidste det ikke!"

<span id="an_28:17">28:17</span> Og han blev angst og sagde: "Hvor
forfærdeligt er dog dette Sted! Visselig, her er Guds Hus, her er
Himmelens Port!"

<span id="an_28:18">28:18</span> Tidligt næste Morgen tog Jakob den
Sten, han havde brugt som Hovedgærde rejste den som en Stenstøtte og gød
Olie over den.

<span id="an_28:19">28:19</span> Og han kaldte dette Sted Betel; før hed
Byen Luz.

<span id="an_28:20">28:20</span> Derpå gjorde Jakob følgende Løfte:
"Hvis Gud er med mig og vogter mig på den Vej, jeg skal vandre, og giver
mig Brød at spise og Klæder at iføre mig,

<span id="an_28:21">28:21</span> og hvis jeg kommer uskadt tilbage til
min Faders Hus, så skal HERREN være min Gud,

<span id="an_28:22">28:22</span> og denne Sten, som jeg har rejst som en
Støtte, skal være Guds Hus, og af alt, hvad du giver mig, vil jeg give
dig Tiende!"

<span id="an_29:1">29:1</span> Derpå fortsatte Jakob sin Vandring og
drog til Østens Børns Land.

<span id="an_29:2">29:2</span> Da fik han Øje på en Brønd på Marken og
tre Hjorde af Småkvæg, der var lejrede ved den. Ved den Brønd vandede
man Hjordene; og over Hullet lå der en stor Sten,

<span id="an_29:3">29:3</span> som man først væltede bort, når alle
Hjordene var samlede, for siden, når Dyrene var vandet, at vælte den på
Plads igen.

<span id="an_29:4">29:4</span> Jakob spurgte dem: "Hvor er I fra,
Brødre?" De svarede: "Fra Karan!"

<span id="an_29:5">29:5</span> Da spurgte han dem: "Kender I Laban,
Nakors Søn?" De svarede: "Ja, ham kender vi godt."

<span id="an_29:6">29:6</span> Han spurgte da: "Går det ham vel? De
svarede: "Ja, det går ham vel; se, hans Datter Rakel kommer netop med
Hjorden derhenne!"

<span id="an_29:7">29:7</span> Da sagde han: "Det er jo endnu højlys Dag
og for tidligt at drive Kvæget sammen; vand Dyrene og før dem ud på
Græsgangene!"

<span id="an_29:8">29:8</span> Men de svarede: "Det kan vi ikke, før
alle Hyrderne er samlede; først når de vælter Stenen fra Brøndhullet,
kan vi vande Dyrene."

<span id="an_29:9">29:9</span> Medens han således stod og talte med dem,
var Rakel kommet derhen med sin Faders Hjord, som hun vogtede;

<span id="an_29:10">29:10</span> og så snart Jakob så sin Morbroder
Labans Datter Rakel og hans Hjord, gik han hen og væltede Stenen fra
Brøndhullet og vandede sin Morbroder Labans Hjord.

<span id="an_29:11">29:11</span> Så kyssede han Rakel og brast i Gråd;

<span id="an_29:12">29:12</span> og han fortalte hende; at han var
hendes Faders Frænde, en Søn af Rebekka: Da skyndte hun sig hjem til sin
Fader og fortalte ham det"

<span id="an_29:13">29:13</span> og så snart Laban hørte om sin
Søstersøn Jakob, løb han ham i Møde, omfavnede og kyssede ham og førte
ham hjem til sit Hus. Så fortalte Jakob ham alt, hvad der var sket;

<span id="an_29:14">29:14</span> og Laban sagde: "Ja, du er mit Kød og
Blod!" Han blev nu hos ham en Månedstid.

<span id="an_29:15">29:15</span> Så sagde Laban til Jakob: "Skulde du
tjene mig for intet fordi du er min Frænde? Sig mig. hvad du vil have i
Løn!"

<span id="an_29:16">29:16</span> Nu havde Laban to Døtre; den ældste hed
Lea, den yngste Rakel;

<span id="an_29:17">29:17</span> Leas Øjne var matte, men Rakel havde en
dejlig Skikkelse og så dejlig ud,

<span id="an_29:18">29:18</span> og Jakob elskede Rakel; derfor sagde
han: "Jeg vil tjene dig syv År for din yngste Datter Rakel."

<span id="an_29:19">29:19</span> Laban svarede: "Jeg giver hende hellere
til dig end til en fremmed; bliv kun hos mig!"

<span id="an_29:20">29:20</span> Så tjente Jakob syv År for Rakel; og de
syntes ham kun nogle få Dage, fordi han elskede hende.

<span id="an_29:21">29:21</span> Derefter sagde Jakob til Laban: "Giv
mig min Hustru, nu min Tjenestetid er ude, at jeg kan gå ind til hende!"

<span id="an_29:22">29:22</span> Så indbød Laban alle Mændene på Stedet
til Gæstebud.

<span id="an_29:23">29:23</span> Men da Aftenen kom, tog han sin, Datter
Lea og bragte hende til ham, og han gik ind til hende.

<span id="an_29:24">29:24</span> Og Laban gav sin Datter Lea sin
Trælkvinde Zilpa til Trælkvinde.

<span id="an_29:25">29:25</span> Da det nu om Morgenen viste sig at være
Lea, sagde Jakob til Laban: "Hvad er det, du har gjort imod mig? Er det
ikke for Rakel, jeg,har tjent hos dig? Hvorfor har, du bedraget mig?"

<span id="an_29:26">29:26</span> Laban svarede: "Det er ikke Skik og
Brug her til Lands at give den yngste bort før den ældste;

<span id="an_29:27">29:27</span> men lad nu Bryllupsugen gå til Ende, så
vil, jeg også give dig hende, imod at du bliver i min Tjeneste syv År
til."

<span id="an_29:28">29:28</span> Det gik Jakob ind på, og da
Bryllupsugen var til Ende, gav Laban ham sin Datter Rakel til Hustru.

<span id="an_29:29">29:29</span> Og Laban gav sin Datter Rakel sin
Trælkvinde Bilha til Trælkvinde.

<span id="an_29:30">29:30</span> Så gik Jakob også ind til Rakel, og han
elskede Rakel højere end Lea. Derpå blev han i Labans Tjeneste syv År
til.

<span id="an_29:31">29:31</span> Da HERREN så, at Lea blev tilsidesat,
åbnede han hendes Moderliv, medens Rakel var ufrugtbar.

<span id="an_29:32">29:32</span> Så blev Lea frugtsommelig og fødte en
Søn, som hun gav Navnet Ruben; thi hun sagde: "HERREN har set til min
Ulykke; nu vil min Mand elske mig!"

<span id="an_29:33">29:33</span> Siden blev hun frugtsommelig igen og
fødte en Søn;og hun sagde: "HERREN hørte, at jeg var tilsidesat, så gav
han mig også ham!" Derfor gav hun ham Navnet Simeon.

<span id="an_29:34">29:34</span> Siden blev hun frugtsommelig igen og
fødte en Søn; og hun sagde: "Nu må da endelig min Mand bolde sig til
mig, da jeg har født ham tre Sønner." Derfor gav hun ham Navnet Levi.

<span id="an_29:35">29:35</span> Siden blev hun frugtsommelig igen og
fødte en Søn; og hun sagde:"Nu vil jeg prise HERREN!" Derfor gav hun ham
Navnet Juda. Så fik hun ikke flere Børn.

<span id="an_30:1">30:1</span> Da Rakel så, at hun ikke fødte Jakob
noget Barn, blev hun skinsyg på sin Søster og sagde til Jakob: "Skaf mig
Børn, ellers dør jeg!"

<span id="an_30:2">30:2</span> Men Jakob blev vred på Rakel og sagde:
"Er jeg i Guds Sted? Det er jo ham, der har nægtet dig Livsfrugt!"

<span id="an_30:3">30:3</span> Så sagde hun: "Der er min Trælkvinde
Bilha; gå ind til hende, så hun kan føde på mine Knæ og jeg få Sønner
ved hende!"

<span id="an_30:4">30:4</span> Og hun gav ham sin Trælkvinde Bilha til
Hustru, og Jakob gik ind til hende.

<span id="an_30:5">30:5</span> Så blev Bilha frugtsommelig og fødte
Jakob en Søn,

<span id="an_30:6">30:6</span> og Rakel sagde: "Gud har hjulpet mig til
min Ret, han har hørt min Røst og givet mig en Søn." Derfor gav hun ham
Navnet Dan.

<span id="an_30:7">30:7</span> Siden blev Rakels Trælkvinde Bilha
frugtsommelig igen og fødte Jakob en anden Søn;

<span id="an_30:8">30:8</span> og Rakel sagde: "Gudskampe har jeg kæmpet
med min Søster og sejret." Derfor gav hun ham Navnet Naftali.

<span id="an_30:9">30:9</span> Men da Lea så, at hun ikke fik flere
Børn, tog hun sin Trælkvinde Zilpa og gav Jakob hende til Hustru;

<span id="an_30:10">30:10</span> og da Leas Trælkvinde Zilpa fødte Jakob
en Søn,

<span id="an_30:11">30:11</span> sagde Lea: "Hvilken Lykke!" Derfor gav
hun ham Navnet Gad.

<span id="an_30:12">30:12</span> Siden fødte Leas Trælkvinde Zilpa Jakob
en anden Søn;

<span id="an_30:13">30:13</span> og Lea sagde: "Held mig! Kvinderne vil
prise mit Held!" Derfor gav hun ham Navnet Aser.

<span id="an_30:14">30:14</span> Men da Ruben engang i Hvedehøstens Tid
gik på Marken, fandt han nogle Kærlighedsæbler og bragte dem til sin
Moder Lea. Da sagde Rakel til Lea: "Giv mig nogle af din Søns
Kærlighedsæbler!"

<span id="an_30:15">30:15</span> Lea svarede: "Er det ikke nok, at du
har taget min Mand fra mig? Vil du nu også tage min Søns
Kærlighedsæbler?" Men Rakel sagde: "Til Gengæld for din Søns
Kærlighedsæbler må han ligge hos dig i Nat!"

<span id="an_30:16">30:16</span> Da så Jakob kom fra Marken om Aftenen,
gik Lea ham i Møde og sagde: "Kom ind til mig i Nat, thi jeg har købt
dig for min Søns Kærlighedsæbler!" Og han lå hos hende den Nat.

<span id="an_30:17">30:17</span> Så bønhørte Gud Lea, og hun blev
frugtsommelig og fødte Jakob en femte Søn;

<span id="an_30:18">30:18</span> og Lea sagde: "Gud har lønnet mig,
fordi jeg gav min Mand min Trælkvinde." Derfor gav hun ham Navnet
Issakar.

<span id="an_30:19">30:19</span> Siden blev Lea frugtsommelig igen og
fødte Jakob en sjette Søn;

<span id="an_30:20">30:20</span> og Lea sagde: "Gud har givet mig en god
Gave, nu vil min Mand blive hos mig, fordi jeg har født ham seks
Sønner." Derfor gav hun ham Navnet Zebulon.

<span id="an_30:21">30:21</span> Siden fødte hun en Datter, som hun gav
Navnet Dina.

<span id="an_30:22">30:22</span> Så kom Gud Rakel i Hu, og Gud bønhørte
hende og åbnede hendes Moderliv,

<span id="an_30:23">30:23</span> så hun blev frugtsommelig og fødte en
Søn; og hun sagde: "Gud har borttaget min Skændsel."

<span id="an_30:24">30:24</span> Derfor gav hun ham Navnet Josef; thi
hun sagde: "HERREN give mig endnu en Søn!"

<span id="an_30:25">30:25</span> Da Rakel havde født Josef. sagde Jakob
til Laban: "Lad mig fare, at jeg kan drage til min Hjemstavn og mit
Land;

<span id="an_30:26">30:26</span> giv mig mine Hustruer og mine Børn som
jeg har tjent dig for, og lad mig drage bort; du ved jo selv, hvorledes
jeg har tjent dig!"

<span id="an_30:27">30:27</span> Men Laban svarede: "Måtte jeg have
fundet Nåde for dine Øjne! Jeg har udfundet, at HERREN bar velsignet mig
for din Skyld."

<span id="an_30:28">30:28</span> Og han sagde: "Bestem, hvad du vil have
i Løn af mig, så vil jeg give dig den!"

<span id="an_30:29">30:29</span> Så sagde Jakob: "Du ved jo selv,
hvorledes jeg har tjent dig, og hvad din Ejendom er blevet til under
mine Hænder;

<span id="an_30:30">30:30</span> thi før jeg kom, ejede du kun lidet,
men nu har du Overflod; HERREN har velsignet dig, hvor som helst jeg
satte min Fod. Men når kan jeg komme til at gøre noget for mit eget
Hus?"

<span id="an_30:31">30:31</span> Laban svarede: "Hvad skal jeg da give
dig?" Da sagde Jakob: "Du skal ikke give mig noget; men hvis du går ind
på, hvad jeg nu foreslår dig, vedbliver jeg at være Hyrde for dine
Hjorde og vogte dem.

<span id="an_30:32">30:32</span> Jeg vil i Dag gå hele din Hjord igennem
og udskille alle spættede og blakkede Dyr alle de sorte Får og de
blakkede eller spættede Geder skal være min Løn;

<span id="an_30:33">30:33</span> i Morgen den Dag skal min Retfærdighed
vidne for mig: Når du kommer og syner den Hjord, der skal være min Løn,
da er alle de" Geder, som ikke er spættede eller blakkede, og de Får,
som ikke er sorte, stjålet af mig."

<span id="an_30:34">30:34</span> Laban svarede: "Vel, lad det blive, som
du siger!"

<span id="an_30:35">30:35</span> Så udskilte han samme Dag de stribede
og blakkede Bukke og de spættede og blakkede Geder, alle dem der havde
hvide Pletter, og alle de sorte Får og overgav dem til sine Sønner,

<span id="an_30:36">30:36</span> og han lod der være tre Dagsrejser
mellem dem og Jakob; og Jakob vogtede Resten af Labans Hjord.

<span id="an_30:37">30:37</span> Men Jakob tog friske Grene af
Hvidpopler, Mandeltræer og Plataner og afskrællede Barken således, at
der kom hvide Striber på Grenene;

<span id="an_30:38">30:38</span> og de afskrællede Grene stillede han op
i Trugene foran Dyrene, i Vandrenderne, hvor Dyrene kom hen og drak; og
de parrede sig, når de kom for at drikke;

<span id="an_30:39">30:39</span> Dyrene parrede sig foran Grenene og
fødte så stribet, spættet og blakket Afkom.

<span id="an_30:40">30:40</span> Og Lammene udskilte Jakob. Og han lod
Dyrene vende Hovedet mod de stribede og alle de sorte dyr i Labans
Hjord. På den Måde fik han sine egne Hjorde, som han ikke bragte sammen
med Labans.

<span id="an_30:41">30:41</span> Og hver Gang de kraftige Dyr parrede
sig, stillede Jakob Grenene op foran dem i Vandrenderne, for at de
skulde parre sig foran Grenene;

<span id="an_30:42">30:42</span> men når det var de svage Dyr, stillede
han dem ikke op; således kom de svage til at tilhøre Laban, de kraftige
Jakob.

<span id="an_30:43">30:43</span> På den Måde blev Manden overmåde rig og
fik Småkvæg i Mængde, Trælkvinder og Trælle, Kameler og Æsler.

<span id="an_31:1">31:1</span> Men Jakob hørte Labans Sønner sige:
"Jakob har taget al vor Faders Ejendom, og deraf har han skabt sig al
den Velstand."

<span id="an_31:2">31:2</span> Og Jakob læste i Labans Ansigt, at han
ikke var sindet mod ham som tidligere.

<span id="an_31:3">31:3</span> Da sagde HERREN til Jakob: "Vend tilbage
til dine Fædres Land og din Hjemstavn, så vil jeg være med dig!"

<span id="an_31:4">31:4</span> Så sendte Jakob Bud og lod Rakel og Lea
kalde ud på Marken til sin Hjord;

<span id="an_31:5">31:5</span> og han sagde til dem: "Jeg læser i eders
Faders Ansigt, at han ikke er sindet mod mig som tidligere, nu da min
Faders Gud har været med mig;

<span id="an_31:6">31:6</span> og I ved jo selv, at jeg har tjent eders
Fader af al min Kraft,

<span id="an_31:7">31:7</span> medens eders Fader har bedraget mig og
forandret min Løn ti Gange; men Gud tilstedte ham ikke at gøre mig
Skade;

<span id="an_31:8">31:8</span> sagde han, at de spættede Dyr skulde være
min Løn, så fødte hele Hjorden spættet Afkom, og sagde han, at de
stribede skulde være min Løn, så fødte hele Hjorden stribet Afkom.

<span id="an_31:9">31:9</span> Således tog Gud Hjordene fra eders Fader
og gav mig dem.

<span id="an_31:10">31:10</span> Og ved den Tid Dyrene parrede sig, så
jeg i Drømme, at Bukkene, der sprang, var stribede, spættede og brogede

<span id="an_31:11">31:11</span> og Guds Engel sagde til mig i Drømme:
Jakob! Jeg svarede: Se, her er jeg!

<span id="an_31:12">31:12</span> Da sagde han: Løft dit Blik og se,
hvorledes alle Bukkene, der springer, er stribede, spættede og brogede,
thi jeg har set alt, hvad Laban har gjort imod dig.

<span id="an_31:13">31:13</span> Jeg er den Gud, som åbenbarede sig for
dig i, Betel, der, hvor du salvede en Stenstøtte og aflagde mig et
Løfte; bryd op og forlad dette Land og vend tilbage til din Hjemstavn!"

<span id="an_31:14">31:14</span> Så svarede Rakel og Lea ham: "Har vi
vel mere Lod og Del i vor Faders Hus?

<span id="an_31:15">31:15</span> Har han ikke regnet os for fremmede
Kvinder, siden han solgte os og selv brugte de Penge, han fik for os?

<span id="an_31:16">31:16</span> Al den Rigdom, Gud har taget fra vor
Fader, tilhører os og vore Børn gør du kun alt, hvad Gud sagde til dig!"

<span id="an_31:17">31:17</span> Så satte Jakob sine Børn og sine
Hustruer på Kamelerne

<span id="an_31:18">31:18</span> og tog alt sit Kvæg med sig, og al den
Ejendom, han havde samlet sig, det Kvæg, han ejede og havde samlet sig i
Paddan-Aram, for at drage til sin Fader Isak i Kana'ans, Land.

<span id="an_31:19">31:19</span> Medens Laban var borte og klippede sine
Får, stjal Rakel sin Faders Husgud.

<span id="an_31:20">31:20</span> Og Jakob narrede Aramæeren Laban, idet
han ikke lod ham mærke, at han vilde flygte;

<span id="an_31:21">31:21</span> og han flygtede med alt, hvad han
ejede; han brød op og satte over Floden og vandrede ad Gileads Bjerge
til.

<span id="an_31:22">31:22</span> Tredjedagen fik Laban Melding om, at
Jakob var flygtet;

<span id="an_31:23">31:23</span> han tog da sine Frænder med sig, satte
efter ham så langt som syv Dagsrejser og indhentede ham: i Gileads
Bjerge

<span id="an_31:24">31:24</span> Men Gud kom til Aramæeren Laban i en
Drøm om Natten og sagde til ham: "Vogt dig vel for at sige så meget som
et ondt Ord til Jakob!"

<span id="an_31:25">31:25</span> Da Laban traf Jakob havde han opslået
sit Telt på Bjerget. Laban med sine Frænder sit i Gileads Bjerge

<span id="an_31:26">31:26</span> sagde Laban til Jakob: "Hvad har du
gjort! Mig har du narret, og mine Døtre har du ført bort. som var de
Krigsfanger!

<span id="an_31:27">31:27</span> Hvorfor har du holdt din Flugt hemmelig
og narret mig og ikke meddelt mig det; så jeg kunde tage Afsked med dig
med Lystighed og Sang, med Håndpauker og Harper?

<span id="an_31:28">31:28</span> Du lod mig ikke kysse mine Sønner og
Døtre - sandelig, det var dårligt gjort af dig!

<span id="an_31:29">31:29</span> Det stod nu i min Magt at handle ilde
med dig; men din Faders Gud sagde til mig i Nat: Vogt dig vel for at
sige så meget som et ondt Ord til Jakob!

<span id="an_31:30">31:30</span> Nu vel, så drog du altså bort fordi du
længtes så meget efter din Faders Hus men hvorfor stjal du min Gud?"

<span id="an_31:31">31:31</span> Da svarede Jakob Laban: "Jeg var bange;
thi jeg tænkte, du vilde rive dine Døtre fra mig!

<span id="an_31:32">31:32</span> Men den, hos hvem du finder din Gud,
skal lade sit Liv! Gennemsøg i vore Frænders Påsyn, hvad: jeg har, og
tag, hvad dit er!" Jakob vidste nemlig ikke, at Rakel havde; stjålet
den.

<span id="an_31:33">31:33</span> Laban gik nu ind og ledte i Jakobs, i
Leas og i de to Tjenestekvinders Telte men fandt intet; og fra Leas gik
han, til Rakels, Telt.

<span id="an_31:34">31:34</span> Men Rakel havde taget Husguden og lagt
den i Kamelsadlen og sat sig på den. Da Laban nu havde gennemsøgt hele
Teltet og intet fundet,

<span id="an_31:35">31:35</span> sagde hun til sin Fader: "Min Herre
tage mig ikke ilde op, at jeg ikke kan rejse mig for dig, da det går mig
på Kvinders Vis!" Således ledte han efter Husguden uden at finde den.

<span id="an_31:36">31:36</span> Da blussede Vreden op i Jakob, og han
gik i Rette med Laban; og Jakob sagde til Laban: "Hvad er min Brøde, og
hvad er min Synd, at du satte efter mig!

<span id="an_31:37">31:37</span> Du har jo nu gennemsøgt alle mine Ting!
Hvad har du fundet af alle dine Sager? Læg det frem for mine Frænder og
dine Frænder, at de kan dømme os to imellem!

<span id="an_31:38">31:38</span> I de tyve År, jeg har været hos dig,
fødte dine Får og Geder ikke i Utide, din Hjords Vædre fortærede jeg
ikke,

<span id="an_31:39">31:39</span> det sønderrevne bragte jeg dig ikke,
men erstattede det selv; af min Hånd krævede du, hvad der blev stjålet
både om Dagen og om Natten;

<span id="an_31:40">31:40</span> om Dagen fortærede Heden mig, om Natten
Kulden, og mine Øjne kendte ikke til Søvn.

<span id="an_31:41">31:41</span> I tyve År har jeg tjent dig i dit Hus,
fjorten År for dine to Døtre og seks År for dit Småkvæg, og ti Gange har
du forandret min Løn.

<span id="an_31:42">31:42</span> Havde ikke min Faders Gud, Abrahams Gud
og Isaks Rædsel, stået mig bi, så havde du ladet mig gå med tomme
Hænder; men Gud så min Elendighed og mine Hænders Møje, og i Nat afsagde
han sin Kendelse!"

<span id="an_31:43">31:43</span> Da sagde Laban til Jakob: "Døtrene er
mine Døtre, Sønnerne er mine Sønner, Hjordene er mine Hjorde, og alt,
hvad du ser, er mit men hvad skulde jeg i Dag kunne gøre imod mine Døtre
eller de Sønner, de har født?

<span id="an_31:44">31:44</span> Lad os to slutte et Forlig, og det skal
tjene til Vidne mellem os."

<span id="an_31:45">31:45</span> Så tog Jakob en Sten og rejste den som
en Støtte;

<span id="an_31:46">31:46</span> og Jakob sagde til sine Frænder: "Sank
Sten sammen!" Og de tog Sten og byggede en Dysse og holdt Måltid derpå.

<span id="an_31:47">31:47</span> Laban kaldte den Jegar-Sahaduta, og
Jakob kaldte den Galed.

<span id="an_31:48">31:48</span> Da sagde Laban: "Denne Dysse skal i Dag
være Vidne mellem os to!" Derfor kaldte han den Galed

<span id="an_31:49">31:49</span> og Mizpa; thi han sagde: "HERREN skal
stå Vagt mellem mig og dig, når vi skilles.

<span id="an_31:50">31:50</span> Hvis du handler ilde med mine Døtre
eller tager andre Hustruer ved Siden af dem, da vid, at selv om intet
Menneske er til Stede, er dog Gud Vidne mellem mig og dig!"

<span id="an_31:51">31:51</span> Og Laban sagde til Jakob: "Se denne
Stendysse og se denne Stenstøtte, som jeg har rejst mellem mig og dig!

<span id="an_31:52">31:52</span> Vidne er denne Dysse, og Vidne er denne
Støtte på, at jeg ikke i fjendtlig Hensigt vil gå forbi denne Dysse ind
til dig, og at du heller ikke vil gå forbi den ind til mig;

<span id="an_31:53">31:53</span> Abrahams Gud og Nakors Gud, deres
Faders Gud, være Dommer imellem os!" Så svor Jakob ved sin Fader Isaks
Rædsel,

<span id="an_31:54">31:54</span> og derpå holdt Jakob Offerslagtning på
Bjerget og indbød sine Frænder til Måltid; og de holdt Måltid og blev på
Bjerget Natten over.

<span id="an_31:55">31:55</span> Tidligt næste Morgen kyssede Laban sine
Sønner og Døtre, velsignede dem og drog bort; og Laban vendte tilbage
til sin Hjemstavn,

<span id="an_32:1">32:1</span> men Jakob fortsatte sin Rejse. Og Guds
Engle mødte ham;

<span id="an_32:2">32:2</span> og da Jakob så dem, sagde han: "Her er
Guds Lejr!" derfor kaldte han Stedet Mahanajim.

<span id="an_32:3">32:3</span> Derpå sendte Jakob Sendebud i Forvejen
til sin Broder Esau i Se'irs Land på Edoms Højslette,

<span id="an_32:4">32:4</span> og han bød dem: "Sig til min Herre Esau:
Din Træl Jakob lader dig vide, at jeg har levet som Gæst hos Laban og
boet der indtil nu;

<span id="an_32:5">32:5</span> jeg har samlet mig Okser,Æsler og
Småkvæg, Trælle og Trælkvinder; og nu sender jeg Bud til min Herre med
Efterretning herom i Håb om at finde Nåde for dine Øjne!"

<span id="an_32:6">32:6</span> Men Sendebudene kom tilbage til Jakob og
meldte: "Vi kom til din Broder Esau, og nu drager han dig i Møde med 400
Mand!"

<span id="an_32:7">32:7</span> Da blev Jakob såre forfærdet, og i sin
Angst delte han sine Folk, Småkvæget, Hornkvæget og Kamelerne i to
Lejre,

<span id="an_32:8">32:8</span> idet han tænkte: "Hvis Esau møder den ene
Lejr og slår den, kan dog den anden slippe bort."

<span id="an_32:9">32:9</span> Derpå bad Jakob: "Min Fader Abrahams og
min Fader Isaks Gud, HERRE, du, som sagde til mig: Vend tilbage til dit
Land og din Hjemstavn, så vil jeg gøre vel imod dig!

<span id="an_32:10">32:10</span> Jeg er for ringe til al den Miskundhed
og Trofasthed, du har udvist mod din Tjener; thi med min Stav gik jeg
over Jordan der, og nu er jeg blevet til to Lejre;

<span id="an_32:11">32:11</span> frels mig fra min Broder Esaus Hånd,
thi jeg frygter for, at han skal komme og slå mig, både Moder og Børn!

<span id="an_32:12">32:12</span> Du har jo selv sagt, at du vil gøre vel
imod mig og gøre mit Afkom som Havets Sand, der ikke kan tælles for
Mængde!"

<span id="an_32:13">32:13</span> Og han blev der om Natten. Af hvad han
havde, udtog han så en Gave til sin Broder Esau,

<span id="an_32:14">32:14</span> 200 Geder og 20 Bukke, 200 Får og 20
Vædre,

<span id="an_32:15">32:15</span> 34 diegivende Kamelhopper med deres
Føl, 40 Køer og 10 Tyre, 20 Aseninder og 10 Æselhingste;

<span id="an_32:16">32:16</span> han delte dem i flere Hjorde og overlod
sine Trælle dem, idet han sagde til dem: "Gå i Forvejen og lad en Plads
åben mellem Hjordene!"

<span id="an_32:17">32:17</span> Og han bød den første: "Når min Broder
Esau møder dig og spørger, hvem du tilhører, hvor du skal hen, og hvem
din Drift tilhører,

<span id="an_32:18">32:18</span> skal du svare: Den tilhører din Træl
Jakob; det er en Gave. han sender min Herre Esau; selv kommer han
bagefter!"

<span id="an_32:19">32:19</span> Og han bød den anden og den tredje og
alle de andre, der fulgte med Hjordene, at sige det samme til Esau, når
de traf ham:

<span id="an_32:20">32:20</span> "Din Træl Jakob kommer selv bagefter!"
Thi han tænkte: "Jeg vil søge at forsone ham ved den Gave. der drager
foran, og først bagefter vil jeg træde frem for ham; måske han da tager
venligt imod mig!"

<span id="an_32:21">32:21</span> Så drog Gaven i Forvejen, medens han
selv blev i Lejren om Natten.

<span id="an_32:22">32:22</span> Samme Nat tog han sine to Hustruer,
sine to Trælkvinder og sine elleve Børn og gik over Jakobs Vadested;

<span id="an_32:23">32:23</span> han tog dem og bragte dem over Bækken;
ligeledes bragte han alt. hvad han ejede, over.

<span id="an_32:24">32:24</span> Men selv blev Jakob alene tilbage. Da
var der en, som brødes, med ham til Morgengry;

<span id="an_32:25">32:25</span> og da han så, at han ikke kunde få Bugt
med ham, gav han ham et Slag på Hofteskålen; og Jakobs Hofteskål gik af
Led, da han brødes med ham.

<span id="an_32:26">32:26</span> Da sagde han: "Slip mig, thi Morgenen
gryr!" Men han svarede: "Jeg slipper dig ikke, uden du velsigner mig!"

<span id="an_32:27">32:27</span> Så spurgte han: "Hvad er dit Navn?" Han
svarede: "Jakob!"

<span id="an_32:28">32:28</span> Men han sagde: "Dit Navn skal ikke mere
være Jakob, men Israel; thi du har kæmpet med Gud og Mennesker og
sejret!"

<span id="an_32:29">32:29</span> Da sagde Jakob:"Sig mig dit Navn!" Men
han svarede: "Hvorfor spørger du om mit Navn?" Og han velsignede ham
der.

<span id="an_32:30">32:30</span> Og Jakob kaldte Stedet Peniel, idet han
sagde: "Jeg har skuet Gud Ansigt til Ansigt og har mit Liv frelst."

<span id="an_32:31">32:31</span> Og Solen stod op, da han drog forbi
Penuel, og da haltede han på Hoften.

<span id="an_32:32">32:32</span> Derfor undlader Israeliterne endnu den
Dag i Dag at spise Hoftenerven, der ligger over Hofteskålen, thi han gav
Jakob et Slag på Hofteskålen, på Hoftenerven.

<span id="an_33:1">33:1</span> Da Jakob så op, fik han Øje på Esau, der
kom fulgt af 400 Mand. Så delte han Børnene mellem Lea, Rakel og de to
Trælkvinder,

<span id="an_33:2">33:2</span> idet han stillede Trælkvinderne med deres
Børn forrest, Lea med hendes Børn længere tilbage og bagest Rakel med
Josef;

<span id="an_33:3">33:3</span> selv gik han frem foran dem og kastede
sig syv Gange til Jorden, før han nærmede sig sin Broder.

<span id="an_33:4">33:4</span> Men Esau løb ham i Møde og omfavnede ham,
faldt ham om Halsen og kyssede ham, og de græd;

<span id="an_33:5">33:5</span> og da han så op og fik Øje på Kvinderne
og Børnene, sagde han: "Hvem er det, du har der?" Han svarede: "Det er
de Børn, Gud nådig har givet din Træl."

<span id="an_33:6">33:6</span> Så nærmede Trælkvinderne sig med deres
Børn og kastede sig til Jorden,

<span id="an_33:7">33:7</span> derefter nærmede Lea sig med sine Børn og
kastede sig til Jorden, og til sidst nærmede Josef og Rakel sig og
kastede sig til Jorden.

<span id="an_33:8">33:8</span> Nu spurgte han: "Hvad vilde du med hele
den Lejr, jeg traf på?" Han svarede: "Finde Nåde for min Herres Øjne!"

<span id="an_33:9">33:9</span> Men Esau sagde: "Jeg har nok, Broder;
behold du, hvad dit er!"

<span id="an_33:10">33:10</span> Da svarede Jakob: "Nej, hvis jeg har
fundet Nåde for dine Øjne, så tag imod min Gave! Da jeg så dit Åsyn, var
det jo som Guds Åsyn, og du har taget venligt imod mig!

<span id="an_33:11">33:11</span> Tag dog den Velsignelse, som er dig
bragt, thi Gud har været mig nådig, og jeg har fuldt op!" Således nødte
han ham, til han tog det.

<span id="an_33:12">33:12</span> Derpå sagde Esau: "Lad os nu bryde op
og drage af Sted, og jeg vil drage foran dig!"

<span id="an_33:13">33:13</span> Men Jakob svarede: "Min Herre ved jo,
at jeg må tage Hensyn til de spæde Børn og de Får og Køer, som giver
Die; overanstrenger jeg dem blot en eneste Dag, dør alt Småkvæget.

<span id="an_33:14">33:14</span> Vil min Herre drage forud for sin Træl,
kommer jeg efter i Ro og Mag, som det passer sig for Kvæget, jeg har
med, og for Børnene, til jeg kommer til min Herre i Seir."

<span id="an_33:15">33:15</span> Da sagde Esau: "Så vil jeg i alt Fald
lade nogle af mine Folk ledsage dig!" Men han svarede: "Hvorfor dog det
måtte jeg blot finde Nåde for min Herres Øjne!"

<span id="an_33:16">33:16</span> Så drog Esau samme Dag tilbage til
Se'ir.

<span id="an_33:17">33:17</span> Men Jakob brød op og drog til Sukkot,
hvor han byggede sig et Hus og indrettede Hytter til sit Kvæg; derfor
gav han Stedet Navnet Sukkot.

<span id="an_33:18">33:18</span> Og Jakob kom på sin Vandring fra Paddan
Aram uskadt til Sikems By i Kana'ans Land og slog Lejr uden for Byen;

<span id="an_33:19">33:19</span> og han købte det Stykke Jord, hvor han
havde rejst sit Telt, af Sikems Pader Hamors Sønner for 100 Kesita

<span id="an_33:20">33:20</span> og byggede der et Alter, som han
kaldte: Gud, Israels Gud.

<span id="an_34:1">34:1</span> Da Dina, den Datter, Jakob havde med Lea,
engang gik ud for at besøge Landets Døtre,

<span id="an_34:2">34:2</span> så Sikem, en Søn af Egnens Høvding,
Hivviten Hamor, hende og greb hende og lå hos hende; og han krænkede
hende;

<span id="an_34:3">34:3</span> men hans Hjerte hang ved Jakobs Datter
Dina, og han elskede Pigen og talte godt for hende;

<span id="an_34:4">34:4</span> og Sikem sagde til sin Fader Hamor: "Skaf
mig den Pige til Hustru!"

<span id="an_34:5">34:5</span> Jakob hørte, at han havde skændet hans
Datter Dina; men da hans Sønner dengang var med hans Kvæg på Marken, tav
han, til de kom hjem.

<span id="an_34:6">34:6</span> Sikems Fader Hamor gik nu til Jakob for
at tale med ham.

<span id="an_34:7">34:7</span> Men da Jakobs Sønner hørte det, kom de
hjem fra Marken; og Mændene græmmede sig og var såre opbragte, fordi han
havde øvet Skændselsdåd i Israel ved at ligge hos Jakobs Datter; thi
sligt bør ikke ske.

<span id="an_34:8">34:8</span> Og Hamor talte med dem og sagde: "Min Søn
Sikems Hjerte hænger ved eders Datter; giv ham hende til Hustru

<span id="an_34:9">34:9</span> og indgå Svogerskab med os; giv os eders
Døtre og gift eder med vore Døtre;

<span id="an_34:10">34:10</span> tag Ophold hos os, og Landet skal stå
eder åbent; slå eder ned og drag frit omkring og saml eder Ejendom der!"

<span id="an_34:11">34:11</span> Og Sikem sagde til hendes Fader og
Brødre: "Måtte jeg finde Nåde for eders Øjne! Alt, hvad I kræver, vil
jeg give

<span id="an_34:12">34:12</span> forlang så høj en Brudesum og Gave, I
vil; jeg giver, hvad I kræver, når I blot vil give mig Pigen til
Hustru!"

<span id="an_34:13">34:13</span> Da gav Jakobs Sønner Sikem og hans
Fader Hamor et listigt Svar, fordi. han havde skændet deres Søster Dina,

<span id="an_34:14">34:14</span> og sagde til dem: "Vi er ikke i Stand
til at give vor Søster til en uomskåren Mand, thi det holder vi for en
Skændsel.

<span id="an_34:15">34:15</span> Kun på det Vilkår vil vi føje eder, at
I bliver som vi og lader alle af Mandkøn iblandt eder omskære;

<span id="an_34:16">34:16</span> i så Fald vil vi give eder vore Døtre
og ægte eders Døtre og bosætte os iblandt eder, så vi bliver eet Folk;

<span id="an_34:17">34:17</span> men hvis I ikke vil høre os og lade
eder omskære, så tager vi vor Datter og drager bort"

<span id="an_34:18">34:18</span> Deres Tale tyktes Hamor og Sikem,
Hamors Søn, god;

<span id="an_34:19">34:19</span> og den unge Mand tøvede ikke med at
gøre således, thi han var indtaget i Jakobs Datter, og han var den, der
havde mest at sige i sin Faders Hus

<span id="an_34:20">34:20</span> og Harnor og hans Søn Siken gik til
deres Bys Port og sagde til, Mændene i deres By:

<span id="an_34:21">34:21</span> "Disse Mænd er os velsindede; lad dem
bosætte sig og drage frit om her i Landet, der er jo Plads nok til dem i
Landet; deres Døtre vil vi tage til Hustruer og give dem vore Døtre til
Hustruer!

<span id="an_34:22">34:22</span> Men kun på det Vilkår vil Mændene føje
os og bosætte sig hos os, så vi kan blive eet Folk, at alle af Mandkøn
hos os lader sig omskære, således som de er omskårne.

<span id="an_34:23">34:23</span> Deres Hjorde og deres Gods og alt deres
Kvæg bliver jo dog vort; lad os derfor føje dem, så de kan blive boende
hos os!"

<span id="an_34:24">34:24</span> Så adlød de Hamor og hans Søn Sikem, så
mange som færdedes i hans Bys Port, og alle af Mandkøn, alle, som
færdedes i hans Bys Port, lod sig omskære.

<span id="an_34:25">34:25</span> Men Tredjedagen, da de havde Sårfeber,
tog Jakobs to Sønner Simeon og Levi, Dinas Brødre, hver sit Sværd,
trængte ind i Byen, uden at nogen anede Uråd, og slog alle Mændene ihjel

<span id="an_34:26">34:26</span> og dræbte Hamor og hans Søn Sikem med
Sværdet, tog Dina ud af Sikems Hus og drog bort.

<span id="an_34:27">34:27</span> Så kastede Jakobs Sønner sig over de
faldne og plyndrede Byen, fordi de havde skændet deres Søster;

<span id="an_34:28">34:28</span> deres Småkvæg, Hornkvæg og Æsler, både
hvad der var i Byen og på Markerne, tog de med sig,

<span id="an_34:29">34:29</span> og al deres Ejendom og alle deres Børn
og Kvinder førte de bort som Bytte, og de udplyndrede Byen for alt, hvad
der var der.

<span id="an_34:30">34:30</span> Men Jakob sagde til Simeon og Levi: "I
styrter mig i Ulykke ved at lægge mig for Had hos Landets Indbyggere,
Kana'anæerne og Perizziterne; thi jeg råder kun over få Folk; samler de
sig mod mig og slår mig, så er det ude med mig og mit Hus!"

<span id="an_34:31">34:31</span> Men de svarede: "Skal han behandle vor
Søster som en Skøge!"

<span id="an_35:1">35:1</span> Derpå sagde Gud til Jakob: "Drag op til
Betel og bliv der og byg der et Alter for Gud, som åbenbarede sig for
dig, da du flygtede for din Broder Esau!"

<span id="an_35:2">35:2</span> Jakob sagde da til sit Hus og alle sine
Folk: "Skaf de fremmede Guder, der findes hos eder, bort, rens eder og
skift Klæder,

<span id="an_35:3">35:3</span> og lad os drage op til Betel, for at jeg
der kan bygge et Alter for Gud, der bønhørte mig i min Trængselstid og
var med mig på den Vej, jeg vandrede!"

<span id="an_35:4">35:4</span> De gav så Jakob alle de fremmede Guder,
de førte med sig, og alle de Ringe, de havde i Ørene, og han gravede dem
ned under Egen ved Sikem.

<span id="an_35:5">35:5</span> Derpå brød de op; og en Guds Rædsel kom
over alle Byerne rundt om, så de ikke forfulgte Jakobs Sønner.

<span id="an_35:6">35:6</span> Og Jakob kom med alle sine Folk til Luz i
Kana'ans Land, det er Betel;

<span id="an_35:7">35:7</span> og han byggede et Alter der og kaldte
Stedet: Betels Gud, thi der havde Gud åbenbaret sig for ham, da han
flygtede for sin Broder.

<span id="an_35:8">35:8</span> Så døde Rebekkas Amme Debora, og hun blev
jordet neden for Betel under Egen; derfor kaldte han den Grædeegen.

<span id="an_35:9">35:9</span> Gud åbenbarede sig atter for Jakob efter
hans Hjemkomst fra Paddan Aram og velsignede ham;

<span id="an_35:10">35:10</span> og Gud sagde til ham: "Dit Navn er
Jakob; men herefter skal du ikke mere hedde Jakob; Israel skal være dit
Navn!" Og han gav ham Navnet Israel.

<span id="an_35:11">35:11</span> Derpå sagde Gud til ham: "Jeg er Gud
den Almægtige! Bliv frugtbar og mangfoldig! Et Folk,ja Folk i Hobetal
skal nedstamme fra dig, og.Konger skal udgå af din Lænd;

<span id="an_35:12">35:12</span> det Land, jeg gav Abraham og Isak,
giver jeg dig, og dit Afkom efter dig giver jeg Landet!"

<span id="an_35:13">35:13</span> Derpå for Gud op fra ham på det Sted,
hvor han havde talet med ham;

<span id="an_35:14">35:14</span> og Jakob rejste en Støtte på det Sted,
hvor han havde talet med ham, en Stenstøtte, og hældte et Drikofer over
den og udgød Olie på den.

<span id="an_35:15">35:15</span> Og Jakob kaldte det Sted, hvor Gud
havde talet med ham, Betel.

<span id="an_35:16">35:16</span> Derpå brød de op fra Betel, Da de endnu
var et Stykke Vej fra Efrat, skulde Rakel føde, og hendes Fødselsveer
var hårde.

<span id="an_35:17">35:17</span> Midt under hendes hårde Fødselsveer
sagde Jordemoderen til hende: "Frygt ikke, thi også denne Gang får du en
Søn!"

<span id="an_35:18">35:18</span> Men da hun droges med Døden thi det
kostede hende Livet gav hun ham Navnet Ben'oni; men Faderen kaldte ham
Benjamin".

<span id="an_35:19">35:19</span> Så døde Rakel og blev jordet på Vejen
til Efrat, det er Betlehem;

<span id="an_35:20">35:20</span> og Jakob rejste en Stenstøtte på hendes
Grav; det er Rakels Gravstøtte, som står endnu den Dag i Dag.

<span id="an_35:21">35:21</span> Derpå brød Israel op og opslog sit Telt
hinsides Migdal Eder.

<span id="an_35:22">35:22</span> Men medens Israel boede i den Egn, gik
Ruben hen og lå hos sin Faders Medhustru Bilha; og det kom Israel for
Øre. Jakobs Sønner var tolv i Tal;

<span id="an_35:23">35:23</span> Leas Sønner: Ruben, Jakobs førstefødte,
Simeon, Levi, Juda, Issakar og Zebulon;

<span id="an_35:24">35:24</span> Rakels Sønner: Josef og Benjamin;

<span id="an_35:25">35:25</span> Rakels Trælkvinde Bilhas Sønner: Dan og
Naftali;

<span id="an_35:26">35:26</span> Leas Trælkvinde Zilpas Sønner: Gad og
Aser. Det var Jakobs Sønner, der fødtes ham i Paddan Aram.

<span id="an_35:27">35:27</span> Og Jakob kom til sin Fader Isak i Mamre
i Kirjat Arba, det er Hebron, hvor Abraham og Isak havde levet som
fremmede.

<span id="an_35:28">35:28</span> Isaks Leveår var 180;

<span id="an_35:29">35:29</span> så gik Isak bort; han døde og samledes
til sin Slægt, gammel og mæt af Dage. Og hans Sønner Esau og Jakob
jordede ham,

<span id="an_36:1">36:1</span> Dette er Esaus, det er Edoms, Slægtsbog.

<span id="an_36:2">36:2</span> Esau tog sine Hustruer af Kana'ans Døtre:
Ada, en Datter af Hetiten Elon, Oholibama, en Datter af Ana, Hivviten
Zibons Søn,

<span id="an_36:3">36:3</span> og Ismaels Datter Basemat, Søster til
Nebajot.

<span id="an_36:4">36:4</span> Ada fødte Esau Elifaz, Basemat fødte
Reuel,

<span id="an_36:5">36:5</span> og Obolibama fødte Jeusj, Jalam og Kora.
Det var Esaus Sønner, der fødtes ham i Kana'ans Land.

<span id="an_36:6">36:6</span> Derpå tog Esau sine Hustruer sine Sønner
og Døtre, hele sin Husstand, sit Kvæg og al den Ejendom, han havde
samlet sig i Kana'ans Land, og drog til Landet lige over for sin Broder
Jakob;

<span id="an_36:7">36:7</span> deres Gods var for meget til, at de kunde
bo sammen, og deres. Udlændigheds Land kunde ikke rumme dem, så store
var deres. Hjorde;

<span id="an_36:8">36:8</span> og Esau bosatte sig i Seirs. Bjerge;
Esau, det er Edom.

<span id="an_36:9">36:9</span> Dette er Esaus Slægtebog, han, som var
Stamfader til Edomiterne i Seirs Bjerge.

<span id="an_36:10">36:10</span> Følgende var Esaus Sønners Navne:
Elifaz, en Søn af Esaus Hustru Ada, og Reuel, en Søn af Esaus Hustru
Basemat.

<span id="an_36:11">36:11</span> Elifazs Sønner var Teman, Omar, Zefo,
Gatam og Kenaz.

<span id="an_36:12">36:12</span> Timna, som var Esaus Søn Elifazs
Medhustru, fødte ham Amalek. Det var Esaus Hustru Adas Sønner.

<span id="an_36:13">36:13</span> Følgende var Reuels Sønner: Nahat,
Zera, Sjamma og Mizza. Det var Esaus Hustru Basemats Sønner.

<span id="an_36:14">36:14</span> Følgende var Sønner af Esaus Hustru
Oholibama, Datter af Zibons Søn Ana; hun fødte for Esau: Jeusj, Jalam og
Kora.

<span id="an_36:15">36:15</span> Følgende var Esaus Sønners
Stammehøvdinger: Elifaz's, Esaus førstefødtes, Sønner: Høvdingeroe
Teman, Omar, Zefo, Henaz,

<span id="an_36:16">36:16</span> Kora, Gatam og Amalek. Det var de fra
Elifaz stammende Høvdinger i Edoms Land; det var Adas Sønner.

<span id="an_36:17">36:17</span> Følgende var Esaus Søn Reuels Sønner:
Høvdingerne Nahat, Zera, Sjamma og Mizza. Det var de fra Reuel stammende
Høvdinger i Edoms Land; det var Esaus Hustru Basemats Sønner.

<span id="an_36:18">36:18</span> Følgende var Esaus Hustru Oholibamas
Sønner: Høvdingerne Jeusj, Jalam og Kora. Det var de Høvdinger, der
stammede fra Oholibama, Esaus Hustru, Anas Datter.

<span id="an_36:19">36:19</span> Det var Esaus Sønner, og det var deres
Stammehøvdinger; det var Edom.

<span id="an_36:20">36:20</span> Følgende var Horiten Seirs Sønner,
Landets oprindelige Befolkning: Lotan, Sjobal, Zibon, Ana,

<span id="an_36:21">36:21</span> Disjon, Ezer og Risjon. Det var
Horiternes Stammebøvdinger, Seirs Sønner i Edoms Land.

<span id="an_36:22">36:22</span> Lotans Sønner var Hori og Hemam, og
Lotans Søster var Timna.

<span id="an_36:23">36:23</span> Følgende var Sjobals Sønner: Alvan,
Manahat, Ebal, Sjefo og Onam.

<span id="an_36:24">36:24</span> Følgende var Zibons Sønner: Aja og Ana.
Det var denne Ana, som fandt de varne Kilder i Ørkenen, da han vogtede
sin Fader Zibons Æsler.

<span id="an_36:25">36:25</span> Følgende var Anas Børn: Disjon og
Oholibama, Anas Datter.

<span id="an_36:26">36:26</span> Følgende var Disjons Sønner: Hemdan,
Esjban, Jitran og Keran.

<span id="an_36:27">36:27</span> Følgende var Ezers Sønner: Bilhan,
Zåvan og Akan.

<span id="an_36:28">36:28</span> Følgende var Risjons Sønner: Uz og
Aran.

<span id="an_36:29">36:29</span> Følgende var Horiternes
Stammehøvdinger: Høvdingerne Lotan, Sjobal, Zibon, Ana,

<span id="an_36:30">36:30</span> Disjon, Ezer og Risjon. Det var
Horiternes Stammehøvdinger efter deres Stammer i Seirs Land.

<span id="an_36:31">36:31</span> Følgende var de Konger, der herskede i
Edoms Land, før Israeliterne fik Konger:

<span id="an_36:32">36:32</span> Bela, Beors Søn, herskede i Edom; hans
By hed Dinbaba.

<span id="an_36:33">36:33</span> Da Bela døde, blev Jobab, Zeras Søn fra
Bozra, Konge i hans Sted.

<span id="an_36:34">36:34</span> Da Jobab døde, blev Husjam fra
Temaniternes Land Konge i hans Sted.

<span id="an_36:35">36:35</span> Da Husjam døde, blev Hadad, Bedads Søn,
Kongei hans Sted; det var ham, der slog Midjaniterne på Moabs Slette;
hans By hed Avit.

<span id="an_36:36">36:36</span> Da Hadad døde, blev Samla fra Masreka
Konge i hans Sted.

<span id="an_36:37">36:37</span> Da Samla døde, blev Sjaul fra Rehobot
ved Floden Konge i hans Sted.

<span id="an_36:38">36:38</span> Da Sjaul døde, blev Bål Hanan, Akbors
Søn, Konge i hans Sted.

<span id="an_36:39">36:39</span> Da Bål Hanan, Akbors Søn, døde, blev
Hadar Konge i hans Sted; hans By hed Pau, og hans Hustru hed Mehetabel,
en Datter af Matred, en Datter af Mezahab.

<span id="an_36:40">36:40</span> Følgende var Navnene på Esaus
Stammehøvdinger efter deres Slægter, Bosteder og Navne: Høvdingerne
Timna, Alva, Jetet,

<span id="an_36:41">36:41</span> Oholibama, Ela, Pinon,

<span id="an_36:42">36:42</span> Kenaz, Teman, Mibzar

<span id="an_36:43">36:43</span> Magdiel og Iram. Det var Edoms
Stammehøvdinger efter deres Boliger i det Land, de fik i Eje. Det var
Esau, Edoms Fader.

<span id="an_37:1">37:1</span> Men Jakob blev boende i sin Faders
Udlændigheds Land, i Kana'ans Land

<span id="an_37:2">37:2</span> Dette er Jakobs Slægtebog. Da Josef var
sytten År gammel, vogtede han Småkvæget sammen med sine Brødre; som
Dreng var han hos sin Faders Hustruer Bilhas og Zilpas Sønner, og han
bragte ondt Rygte om dem til deres Fader.

<span id="an_37:3">37:3</span> Israel elskede Josef fremfor alle sine
andre Sønner, fordi han var hans Alderdoms Søn, og han lod gøre en
fodsid Kjortel med Ærmer til ham.

<span id="an_37:4">37:4</span> Men da hans Brødre så, at deres Fader
foretrak ham for alle sine andre Sønner, fattede de Nag til ham og kunde
ikke tale venligt til ham.

<span id="an_37:5">37:5</span> Men Josef havde en Drøm, som han fortalte
sine Brødre, og som yderligere øgede deres Had til ham.

<span id="an_37:6">37:6</span> Han sagde til dem "Hør dog, hvad jeg har
drømt!

<span id="an_37:7">37:7</span> Se, vi bandt Neg ude på Marken, og se,
mit Neg rejste sig op og blev stående, medens eders Neg stod rundt
omkring og bøjede sig for det!"

<span id="an_37:8">37:8</span> Da sagde hans Brødre til ham: "Vil du
måske være vor Konge eller herske over os?" Og de hadede ham endnu mere
for hans Drømme og hans Ord.

<span id="an_37:9">37:9</span> Men han havde igen en Drøm, som han
fortalte sine Brødre; han sagde: "Jeg har haft en ny Drøm, og se, Sol og
Måne og elleve Stjerner bøjede sig for mig!"

<span id="an_37:10">37:10</span> Da han fortalte sin Fader og sine
Brødre det, skændte hans Fader på ham og sagde: "Hvad er det for en
Drøm, du der har haft Skal virkelig jeg, din Moder og dine Brødre komme
og bøje os til Jorden for dig?"

<span id="an_37:11">37:11</span> Og hans Brødre fattede Avind til ham,
men hans Fader gemte det i sit Minde.

<span id="an_37:12">37:12</span> Da hans Brødre engang var gået hen for
at vogte deres Faders Småkvæg ved Sikem,

<span id="an_37:13">37:13</span> sagde Israel til Josef: "Dine Brødre
vogter jo Kvæg ved Sikem; kom, jeg vil sende dig til dem!" Han svarede:
"Her er jeg!"

<span id="an_37:14">37:14</span> Så sagde Israel til ham: "Gå hen og se,
hvorledes det står til med dine Brødre og Kvæget, og bring mig Bud
tilbage!" Israel sendte ham så af Sted fra Hebrons Dal, og han kom til
Sikem.

<span id="an_37:15">37:15</span> Som han nu flakkede om på Marken, var
der en Mand, som traf ham og spurgte: "Hvad søger du efter?"

<span id="an_37:16">37:16</span> Han svarede: "Efter mine Brødre; sig
mig, hvor de vogter deres Kvæg!"

<span id="an_37:17">37:17</span> Da sagde Manden: "De er draget bort
herfra, thi jeg hørte dem sige: Lad os gå til Dotan!" Så gik Josef efter
sine Brødre og fandt dem i Dotan.

<span id="an_37:18">37:18</span> Men da de så ham langt borte, før han
endnu var kommet hen til dem, lagde de Råd op om at dræbe ham

<span id="an_37:19">37:19</span> og sagde til hverandre: "Se, der kommer
den Drømmemester!

<span id="an_37:20">37:20</span> Kom, lad os slå ham ihjel og kaste ham
i en Cisterne og sige, at et vildt Dyr har ædt ham; så skal vi se, hvad
der kommer ud af hans Drømme!"

<span id="an_37:21">37:21</span> Men da Ruben hørte det, vilde han redde
ham af deres Hånd og sagde: "Lad os ikke tage hans Liv!"

<span id="an_37:22">37:22</span> Og Ruben sagde til dem: "Udgyd dog ikke
Blod! Kast ham i Cisternen her på Marken, men læg ikke Hånd på ham!" Han
vilde nemlig redde ham af deres Hånd og bringe ham tilbage til Faderen.

<span id="an_37:23">37:23</span> Da Josef nu kom hen til sine Brødre,
rev de hans Kjortel af ham, Ærmekjortelen, han havde på,

<span id="an_37:24">37:24</span> tog ham og kastede ham i Citernen; men
Cisternen var tom, der var intet Vand i den.

<span id="an_37:25">37:25</span> Derpå satte de sig til at holde Måltid.
Og da de så op, fik de Øje på en Karavane af Ismaeliter, der kom fra
Gilead, og deres Kameler var belæssede med Tragakantgummi, Mastiksbalsam
og Cistusharpiks, som de var på Vej til Ægypten med.

<span id="an_37:26">37:26</span> Så sagde Juda til sine Brødre: "Hvad
vinder vi ved at slå vor Broder ihjel og skjule Mordet?

<span id="an_37:27">37:27</span> Lad os hellere sælge ham til
Ismaeliterne og ikke lægge Hånd på ham; han er jo dog vor Broder, vort
Kød og Blod!" Og hans Brødre gik ind på Forslaget.

<span id="an_37:28">37:28</span> Da nu midjanitiske Købmænd kom der
forbi, trak de Josef op af Cisternen. Og de solgte Josef til
Ismaeliterne for tyve Sekel Sølv, og disse bragte ham så til Ægypten.

<span id="an_37:29">37:29</span> Da Ruben nu kom tilbage til Cisternen,
se, da var Josef der ikke. Så sønderrev han sine Klæder

<span id="an_37:30">37:30</span> og gik tilbage til sine Brødre og
sagde: "Drengen er borte! Hvad skal jeg dog gøre!"

<span id="an_37:31">37:31</span> Så tog de Josefs Kjortel og dyppede den
i Blodet af en Gedebuk, som de slagtede;

<span id="an_37:32">37:32</span> og de sendte Ærmekjortelen hjem til
deres Fader med det Bud: "Den har vi fundet se efter, om det ikke er din
Søns Kjortel!"

<span id="an_37:33">37:33</span> Da så han efter og udbrød: "Det er min
Søns Kjortel! Et vildt Dyr har ædt ham! Josef er visselig revet ihjel!"

<span id="an_37:34">37:34</span> Så sønderrev Jakob sine Klæder og bandt
Sæk om sine Lænder, og han sørgede over sin Søn i mange Dage.

<span id="an_37:35">37:35</span> Og skønt alle hans Sønner og Døtre kom
til ham for at trøste ham, vilde han ikke lade sig trøste, men sagde:
"Nej, i min Sørgedragt vil jeg stige ned til min Søn i Dødsriget!" Og
hans Fader begræd ham.

<span id="an_37:36">37:36</span> Men Midjaniterne solgte ham I Ægypten
til Faraos Hofmand Potifar, Livvagtens Øverste.

<span id="an_38:1">38:1</span> Ved den Tid forlod Juda sine Brødre og
sluttede sig til en Mand fra Adullam ved Navn Hira.

<span id="an_38:2">38:2</span> Der så Juda en Datter af Kana'anæeren
Sjua, og han tog hende til Ægte og gik ind til hende.

<span id="an_38:3">38:3</span> Hun blev frugtsommelig og fødte en Søn,
som hun gav Navnet Er;

<span id="an_38:4">38:4</span> siden blev hun frugtsommelig igen og
fødte en Søn, som hun gav Navnet Onan;

<span id="an_38:5">38:5</span> og hun fødte endnu en Søn, som hun gav
Navnet Sjela; da hun fødte ham, var hun i, Kezib.

<span id="an_38:6">38:6</span> Juda tog Er, sin førstefødte, en Hustru,
der hed Tamar.

<span id="an_38:7">38:7</span> Men Er, Judas førstefødte, vakte HERRENs
Mishag, derfor lod HERREN ham dø.

<span id="an_38:8">38:8</span> Da sagde Juda til Onan: "Gå ind til din
Svigerinde og indgå Svogerægteskab med hende for at skaffe din Broder
Afkom!"

<span id="an_38:9">38:9</span> Men Onan, som vidste, at Afkommet ikke
vilde blive hans, lod, hver Gang han gik ind til sin Svigerinde, sin Sæd
spildes på Jorden for ikke at skaffe sin Broder Afkom.

<span id="an_38:10">38:10</span> Denne hans Adfærd vakte HERRENs Mishag,
derfor lod han også ham dø.

<span id="an_38:11">38:11</span> Da sagde Juda til sin Sønnekone Tamar:
"Bliv som Enke i din Faders Hus, til min Søn Sjela bliver voksen!" Thi
han var bange for, at han også skulde dø ligesom sine Brødre. Så gik
Tamar hen og blev i sin Faders Hus.

<span id="an_38:12">38:12</span> Lang Tid efter døde Judas Hustru, Sjuas
Datter; og da Juda var hørt op at sørge over hende, rejste han med sin
Ven, Hira fra Adullam, up til dem, der klippede hans Får i Timna.

<span id="an_38:13">38:13</span> Og da Tamar fik at vide, at hendes
Svigerfader var på Vej op til Fåreklipningen i Timna,

<span id="an_38:14">38:14</span> aflagde hun sine Enkeklæder, hyllede
sig i et Slør, så det skjulte hende, og satte sig ved indgangen til
Enajim ved Vejen til Timna; thi hun så, at hun ikke blev givet Sjela til
Ægte, skønt han nu var voksen.

<span id="an_38:15">38:15</span> Da nu Juda så hende, troede han, det
var en Skøge; hun havde jo tilhyllet sit Ansigt;

<span id="an_38:16">38:16</span> og han bøjede af fra Vejen og kom hen
til hende og sagde: "Lad mig gå ind til dig!" Thi han vidste ikke, at
det var hans Sønnekone. Men hun sagde: "Hvad giver du mig derfor!"

<span id="an_38:17">38:17</span> Han svarede: "Jeg vil sende dig et
Gedekid fra Hjorden!" Da sagde hun: "Ja, men du skal give mig et Pant,
indtil du sender det!"

<span id="an_38:18">38:18</span> Han spurgte: "Hvad skal jeg give dig i
Pant?" Hun svarede: "Din Seglring, din Snor og din Stav, som du har i
Hånden!" Så gav han hende de tre Ting og gik ind til hende, og hun blev
frugtsommelig ved ham.

<span id="an_38:19">38:19</span> Derpå gik hun bort, tog Sløret af og
iførte sig sine Enkeklæder.

<span id="an_38:20">38:20</span> Imidlertid sendte Juda sin Ven fra
Adullam med Gedekiddet for at få Pantet tilbage fra Kvinden; men han
fandt hende ikke.

<span id="an_38:21">38:21</span> Han spurgte da Folkene på Stedet: "Hvor
er den Skøge, som sad på Vejen ved Enajim?" Og de svarede: "Her har ikke
været nogen Skøge!"

<span id="an_38:22">38:22</span> Så vendte han tilbage til Juda og
sagde: "Jeg fandt hende ikke, og Folkene på Stedet siger, at der har
ikke været nogen Skøge."

<span id="an_38:23">38:23</span> Da sagde Juda: "Så lad hende beholde
det, hellere end at vi skal blive til Spot; jeg har nu sendt det Kid,
men du fandt hende ikke."

<span id="an_38:24">38:24</span> En tre Måneders Tid efter meldte man
Juda: "Din Sønnekone Tamar har øvet Utugt og er blevet frugtsommelig!"
Da sagde Juda: "Før hende ud, for at hun kan blive brændt!"

<span id="an_38:25">38:25</span> Men da hun førtes ud, sendte hun Bud
til sin Svigerfader og lod sige: "Jeg er blevet frugtsommelig ved den
Mand, som ejer disse Ting." Og hun lod sige: "Se dog efter, hvem der
ejer denne Ring, denne Snor og denne Stav!"

<span id="an_38:26">38:26</span> Da Juda havde set efter, sagde han:
"Retten er på hendes Side og ikke på min, fordi jeg ikke gav hende til
min Søn Sjela!" Men siden havde han ikke Omgang med hende.

<span id="an_38:27">38:27</span> Da Tiden kom, at hun skulde føde, se,
da var der Tvillinger i hendes Liv.

<span id="an_38:28">38:28</span> Under Fødselen stak der en Hånd frem,
og Jordemoderen tog og bandt en rød Snor om den, idet hun sagde: "Det
var ham, der først kom frem."

<span id="an_38:29">38:29</span> Men han trak Hånden tilbage. og
Broderen kom frem; så sagde hun: "Hvorfor bryder du frem? For din Skyld
er der sket et Brud. Derfor gav man ham Navnet Perez.

<span id="an_38:30">38:30</span> Derefter kom Broderen med den røde snor
om Hånden frem, og ham kaldte man Zera.

<span id="an_39:1">39:1</span> Da Josef var bragt ned til Ægypten, blev
han af Ismaeliterne, der havde bragt ham derned, solgt til Faraos
Hofmand Potifar, Livvagtens Øverste, en Ægypter.

<span id="an_39:2">39:2</span> Men HERREN var med Josef, så Lykken
fulgte ham. Han var i sin Herre Ægypterens Hus;

<span id="an_39:3">39:3</span> og hans Herre så, at HERREN var med ham,
og at HERREN lod alt, hvad han foretog sig, lykkes for ham.

<span id="an_39:4">39:4</span> Således fandt Josef Nåde for hans Øjne og
kom til at gå ham til Hånde; og han satte ham over sit Hus og gav alt,
hvad han ejede, i hans Hånd;

<span id="an_39:5">39:5</span> og fra det Øjeblik han satte ham over sit
Hus og alt, hvad han ejede, velsignede HERREN Ægypterens Hus for Josefs
Skyld, og HERRENs Velsignelse hvilede over alt, hvad han ejede, både
inde og ude;

<span id="an_39:6">39:6</span> og han betroede alt, hvad han ejede, til
Josef, og selv bekymrede han sig ikke om andet end den Mad, han spiste.
Men Josef havde en smuk Skikkelse og så godt ud.

<span id="an_39:7">39:7</span> Nu hændte det nogen Tid derefter, at hans
Herres Hustru kastede sine Øjne på Josef og sagde: "Kom og lig hos mig!"

<span id="an_39:8">39:8</span> Men han vægrede sig og sagde til sin
Herres Hustru: "Se, min Herre bekymrer sig ikke om noget i Huset, men
alt, hvad han ejer, har han givet i min Hånd;

<span id="an_39:9">39:9</span> han har ikke større Magt i Huset end jeg,
og han har ikke unddraget mig noget som helst undtagen dig, fordi du er
hans Hustru hvor skulde jeg da kunne øve denne store Misgerning og synde
mod Gud!"

<span id="an_39:10">39:10</span> Og skønt hun Dag efter Dag talte Josef
til, vilde han dog ikke føje hende i at ligge hos hende og have med
hende at gøre.

<span id="an_39:11">39:11</span> Men en Dag han kom ind i Huset for at
gøre sin Gerning, og ingen af Husfolkene var til Stede i Huset,

<span id="an_39:12">39:12</span> greb hun fat i hans Kappe og sagde:
"Kom og lig hos mig!" Men han lod Kappen blive i hendes Hånd og flygtede
ud af Huset.

<span id="an_39:13">39:13</span> Da hun nu så, at han havde ladet hende
beholde Kappen og var flygtet ud af Huset,

<span id="an_39:14">39:14</span> kaldte hun på sine Husfolk og sagde til
dem: "Her kan I se! Han har bragt os en Hebræer til at drive Spot med
os! Han kom ind til mig og vilde ligge hos mig, men jeg råbte af alle
Kræfter,

<span id="an_39:15">39:15</span> og da han hørte, at jeg gav mig til at
råbe, lod han sin Kappe blive hos mig og flygtede ud af Huset!"

<span id="an_39:16">39:16</span> Så lod hun Kappen blive liggende hos
sig, indtil hans Herre kom hjem,

<span id="an_39:17">39:17</span> og sagde så det samme til ham: "Den
hebraiske Træl, du bragte os til at drive Spot med os, kom ind til mig;

<span id="an_39:18">39:18</span> men da jeg gav mig til at råbe, lod han
sin Kappe blive hos mig og flygtede ud af Huset."

<span id="an_39:19">39:19</span> Da hans Herre hørte sin Hustrus Ord:
"Således har din Træl behandlet mig!" blussede Vreden op i ham;

<span id="an_39:20">39:20</span> og Josefs Herre tog ham og kastede ham
i Fængsel der, hvor Kongens Fanger sad fængslet. Således kom Josef i
Fængsel.

<span id="an_39:21">39:21</span> Men HERREN var med Josef og skaffede
ham Yndest og lod ham finde Nåde hos Fængselets Overopsynsmand,

<span id="an_39:22">39:22</span> så at han gav ham Opsyn over alle
Fangerne i Fængselet, og han sørgede for alt, hvad der skulde gøres der.

<span id="an_39:23">39:23</span> Fængselets Overopsynsmand førte ikke
Tilsyn med noget som helst af, hvad der var lagt i Josefs Hånd, eftersom
HERREN var med ham og lod alt, hvad han foretog sig, lykkes.

<span id="an_40:1">40:1</span> Nogen Tid efter hændte det, at
Ægypterkongens Mundskænk og Bager forbrød sig mod deres Herre
Ægypterkongen,

<span id="an_40:2">40:2</span> og Farao vrededes på sine to Hofmænd,
Overmundskænken og Overbageren,

<span id="an_40:3">40:3</span> og lod dem sætte i Forvaring i Livvagtens
Øverstes Hus, i samme Fængsel, hvor Josef sad fængslet;

<span id="an_40:4">40:4</span> og Livvagtens Øverste gav dem Josef til
Opvartning, og han gik dem til Hånde. Da de nu havde været i Forvaring
en Tid lang,

<span id="an_40:5">40:5</span> drømte Ægypterkongens Mundskænk og Bager,
som sad i Fængselet, samme Nat hver sin Drøm med sin særlige Betydning.

<span id="an_40:6">40:6</span> Da Josef om Morgenen kom ind til Faraos
Hofmænd, der sammen med ham var i Forvaring i hans Herres Hus, og så, at
de var nedslåede,

<span id="an_40:7">40:7</span> spurgte han dem: "Hvorfor ser I så
ulykkelige ud i Dag?"

<span id="an_40:8">40:8</span> Besvarede: "Vi har haft en Drøm, og her
er ingen, som kan tyde den." Da sagde Josef til dem: "Er det ikke Guds
Sag at tyde Drømme? Fortæl mig det da!"

<span id="an_40:9">40:9</span> Så fortalte Overmundskænken Josef sin
Drøm og sagde: "Jeg så i Drømme en Vinstok for mig;

<span id="an_40:10">40:10</span> på Vinstokken var der tre Ranker, og
næppe havde den sat Skud. før Blomsterne sprang ud, og Klaserne bar
modne Druer;

<span id="an_40:11">40:11</span> og jeg havde Faraos Bæger i Hånden og
tog Druerne og pressede dem i Faraos Bæger og rakte Farao det."

<span id="an_40:12">40:12</span> Da sagde Josef: "Det skal udtydes
således: De tre Ranker betyder tre Dage;

<span id="an_40:13">40:13</span> om tre Dage skal Farao løfte dit Hoved
og genindsætte dig i dit Embede, så du atter rækker Farao Bægeret som
før, da du var hans Mundskænk.

<span id="an_40:14">40:14</span> Vilde du nu blot tænke på mig, når det
går dig vel, og vise mig Godhed og omtale mig for Farao og således
hjælpe mig ud af dette Hus;

<span id="an_40:15">40:15</span> thi jeg er stjålet fra Hebræernes Land
og har heller ikke her gjort noget, de kunde sætte mig i Fængsel for."

<span id="an_40:16">40:16</span> Da nu Overbageren så, at Josef gav
Mundskænken en gunstig Tydning, sagde han til ham: "Jeg havde en
lignende Drøm: Se, jeg bar tre Kurve Hvedebrød på mit Hoved.

<span id="an_40:17">40:17</span> I den øverste Kurv var der alle Hånde
Bagværk til Faraos Bord, men Fuglene åd det af Kurven på mit Hoved!"

<span id="an_40:18">40:18</span> Da sagde Josef: "Det skal udtydes
således: De tre Kurve betyder tre Dage;

<span id="an_40:19">40:19</span> om tre Dage skal Farao løfte dit Hoved
og hænge dig op på en Pæl, og Fuglene skal æde Kødet af din Krop!"

<span id="an_40:20">40:20</span> Tre Dage efter, da det var Faraos
Fødselsdag, gjorde han et Gæstebud for alle sine Tjenere, og da løftede
han Overmundskænkens og Overbagerens, Hoveder iblandt sine Tjenere.

<span id="an_40:21">40:21</span> Overmundskænken genindsatte han i hans
Embede, så han atter rakte Farao Bægeret,

<span id="an_40:22">40:22</span> og Overbageren lod han hænge, som Josef
havde tydet det for dem.

<span id="an_40:23">40:23</span> Men Overmundskænken tænkte ikke på
Josef; han glemte ham.

<span id="an_41:1">41:1</span> To År senere hændte det, at Farao havde
en drøm. Han drømte, at han stod ved Nilen;

<span id="an_41:2">41:2</span> og se, op af Floden steg der syv smukke
og fede Køer, som gav sig til at græsse i Engen;

<span id="an_41:3">41:3</span> efter dem steg der syv andre Køer op af
Nilen, usle at se til og magre, og de stillede sig ved Siden af de
første Køer på Nilens Bred;

<span id="an_41:4">41:4</span> og de usle og magre Køer åd de syv smukke
og fede Køer. Så vågnede Farao.

<span id="an_41:5">41:5</span> Men han sov ind og havde en Drøm og så
syv tykke og gode Aks skyde frem på et og samme Strå;

<span id="an_41:6">41:6</span> men efter dem volksede der syv golde og
vindsvedne Aks frem;

<span id="an_41:7">41:7</span> og de golde Aks slugte de syv tykke og
fulde Aks. Så vågnede Farao, og se, det var en Drøm.

<span id="an_41:8">41:8</span> Men om Morgenen var hans Sind uroligt; og
han sendte Bud efter alle Ægyptens Tegnsudlæggere og Vismænd og fortalte
dem sin Drøm, men ingen kunde tyde den for Farao.

<span id="an_41:9">41:9</span> Da sagde Overmundskænken til Farao: "Jeg
må i Dag minde om mine Synder.

<span id="an_41:10">41:10</span> Den Gang Farao vrededes på sine Tjenere
og lod dem sætte i Forvaring i Livvagtens Øverstes Hus, mig og
Overbageren,

<span id="an_41:11">41:11</span> da drømte vi engang samme Nat hver en
Drøm med sin særlige Betydning.

<span id="an_41:12">41:12</span> Sammen med os var der en Hebraisk
Yngling, som var Træl hos Livvagtens Øverste, og da vi fortalte ham vore
Drømme, tydede han dem for os, hver på sin Måde;

<span id="an_41:13">41:13</span> og som han tydede dem for os, således
gik det: Jeg blev indsat i mit Embede, og Bageren blev hængt."

<span id="an_41:14">41:14</span> Da sendte Farao Bud efter Josef, og man
fik ham hurtigt ud af Fangehullet; og efter at have ladet sig rage og
skiftet Klæder fremstillede han sig for Farao.

<span id="an_41:15">41:15</span> Så sagde Farao til Josef: "Jeg har haft
en Drøm, som ingen kan tyde; og nu har jeg hørt om dig, at du kun
behøver at høre en Drøm, så kan du tyde den."

<span id="an_41:16">41:16</span> Josef svarede Farao: "Ikke jeg men Gud
vil give Farao et gunstigt Svar!"

<span id="an_41:17">41:17</span> Da sagde Farao til Josef: "Jeg drømte,
at jeg stod på Nilens Bred;

<span id="an_41:18">41:18</span> og se, op af Floden steg der syv fede
og smukke Køer, som gav sig til at græsse i Engen;

<span id="an_41:19">41:19</span> efter dem steg der syv andre Køer op,
ringe, såre usle og magre, så usle Dyr har jeg ikke set nogensteds i
Ægypten;

<span id="an_41:20">41:20</span> og de magre og usle Køer åd de syv
første, fede Køer;

<span id="an_41:21">41:21</span> men da de havde slugt dem, var det ikke
til at kende på dem; de så lige så usle ud som før. Så vågnede jeg.

<span id="an_41:22">41:22</span> Men jeg sov atter ind og så i Drømme
syv fulde og gode Aks skyde frem på et og samme Strå;

<span id="an_41:23">41:23</span> men efter dem voksede der syv
udtørrede, golde og vindsvedne Aks frem,

<span id="an_41:24">41:24</span> og de golde Aks slugte de syv gode Aks.
Det fortalte jeg mine Tegnsudlæggere, men ingen kunde forklare mig det."

<span id="an_41:25">41:25</span> Da sagde Josef til Farao: "Faraos
Drømme betyder begge det samme, og Gud har kundgjort Farao, hvad han vil
gøre.

<span id="an_41:26">41:26</span> De syv gode Køer betyder syv År; de syv
gode Aks betyder ligeledes syv År; det er en og samme Drøm.

<span id="an_41:27">41:27</span> Og de syv magre og usle Køer, der steg
op efter dem, betyder syv År, og de syv golde og vindsvedne Aks betyder
syv Hungersnødsår.

<span id="an_41:28">41:28</span> Det var det, jeg mente, når jeg sagde
til Farao: Hvad Gud vil gøre, har han ladet Farao skue!

<span id="an_41:29">41:29</span> Se, der kommer syv År med stor Overflod
i hele Ægypten;

<span id="an_41:30">41:30</span> men efter dem kommer der syv
Hungersnødsår, og man skal gemme al Overfloden i Ægypten; og
Hungersnøden skal hærge Jorden,

<span id="an_41:31">41:31</span> så man intet mærker til Overfloden på
Jorden på Grund af den påfølgende Hungersnød; thi den bliver såre hård.

<span id="an_41:32">41:32</span> Men at Drømmen gentog sig to Gange for
Farao, betyder, at Sagen er fast besluttet af Gud, og at han snart vil
lade det ske.

<span id="an_41:33">41:33</span> Men nu skulde Farao udse sig en
indsigtsfuld og klog Mand og sætte ham over Ægypten,

<span id="an_41:34">41:34</span> og Farao skulde tage og indsætte
Tilsynsmænd over Landet og opkræve Femtedelen af Ægyptens Afgrøde i
Overflodens syv År;

<span id="an_41:35">41:35</span> og de skal samle al Afgrøden fra de
gode År, der kommer, og oplagre Høsten som Faraos Eje og bringe Afgrøden
under Lås og Lukke i Byerne,

<span id="an_41:36">41:36</span> for at Afgrøden kan tjene til Forråd
for Landet i Hungersnødens syv År, som skal komme over Ægypten, at ikke
Landet skal gå til Grunde ved Hungersnøden."

<span id="an_41:37">41:37</span> Både Farao og alle hans Tjenere syntes
godt om den Tale,

<span id="an_41:38">41:38</span> og Farao sagde til sine Tjenere: "Hvor
finder vi en Mand, i hvem Guds Ånd er som i ham?"

<span id="an_41:39">41:39</span> Og Farao sagde til Josef: "Efter at Gud
har åbenbaret dig alt dette. kan ingen måle sig med dig i Indsigt og
Kløgt;

<span id="an_41:40">41:40</span> du skal forestå mit Hus, og efter dit
Ord skal alt mit Folk rette sig; kun Tronen vil jeg have forud for dig."

<span id="an_41:41">41:41</span> Og Farao sagde til Josef: "Så sætter
jeg dig nu over hele Ægypten!"

<span id="an_41:42">41:42</span> Og Farao tog Seglringen af sin Hånd og
satte den på Josefs, klædte ham i fine Linnedklæder og hængte Guldkæden
om hans Hals:

<span id="an_41:43">41:43</span> han lod ham køre i sin næstbedste Vogn,
og de råbte Abrek for ham. Således satte han ham over hele Ægypten.

<span id="an_41:44">41:44</span> Og Farao sagde til Josef: "Jeg er
Farao, men uden dit Minde skal ingen røre Hånd eller Fod nogensteds i
Ægypten!"

<span id="an_41:45">41:45</span> Derpå gav Farao Josef Navnet Zafenat
Panea, og han lod ham ægte Asenat, en Datter af Præsten Potifera i On;
og Josef drog omkring i Ægypten.

<span id="an_41:46">41:46</span> Josef var tredive År gammel. da han
stededes for Farao, Ægyptens Konge. Så forlod Josef Farao og drog
omkring i hele Ægypten.

<span id="an_41:47">41:47</span> Og Landet bar i bugnende Fylde i
Overflodens syv År;

<span id="an_41:48">41:48</span> og Josef samlede al Afgrøden i de syv
År, i hvilke der var Overflod i Ægypten, og bragte den til Byerne; i
hver By samlede han Afgrøden fra Markerne der omkring.

<span id="an_41:49">41:49</span> Således ophobede Josef Korn i vældig
Mængde, som Havets Sand, indtil man opgav at måle det, da det ikke var
til at måle.

<span id="an_41:50">41:50</span> Før Hungersnødens År kom. fik Josef to
Sønner med Asenat, Præsten i On Potiferas Datter;

<span id="an_41:51">41:51</span> og Josef gav den førstefødte Navnet
Manasse, thi han sagde: "Gud har ladet mig glemme al min Møje og hele
min Faders Hus."

<span id="an_41:52">41:52</span> Og den anden gav han Navnet Efraim, thi
han sagde: "Gud har givet mig Livsfrugt i min Elendigheds Land."

<span id="an_41:53">41:53</span> Da Overflodens syv År, som kom over
Ægypten, var omme,

<span id="an_41:54">41:54</span> begyndte Hungersnødens syv År, som
Josef havde sagt; og der opstod Hungersnød i alle Lande, men i hele
Ægypten var der Brød.

<span id="an_41:55">41:55</span> Så hungrede hele Ægypten; og Folket
råbte til Farao om Brød; men Farao sagde til alle Ægypterne: "Gå til
Josef og gør, hvad han siger eder!"

<span id="an_41:56">41:56</span> Og der var Hungersnød over hele Jorden.
Da åbnede Josef for alle Kornlagrene og solgte Korn til Ægypterne; men
Hungersnøden tog til i Ægypten;

<span id="an_41:57">41:57</span> og Alverden kom til Ægypten for at købe
Korn hos Josef; thi Hungersnøden tog til over hele Jorden.

<span id="an_42:1">42:1</span> Da Jakob hørte, at der var Korn at få i
Ægypten, sagde han til sine Sønner: "Hvad venter I efter?"

<span id="an_42:2">42:2</span> Og han sagde: "Jeg hører, at der er Korn
at få i Ægypten; drag ned og køb os noget, at vi kan blive i Live og
undgå Døden!"

<span id="an_42:3">42:3</span> Så drog de ti af Josefs Brødre ned for at
købe Korn i Ægypten;

<span id="an_42:4">42:4</span> men Jakob sendte ikke Josefs Broder
Benjamin med hans Brødre, thi han tænkte, der kunde tilstøde ham en
Ulykke.

<span id="an_42:5">42:5</span> Blandt dem, der kom for at købe Korn, var
også Israels Sønner; thi der var Hungersnød i Kana'ans Land.

<span id="an_42:6">42:6</span> Og da Josef var Hersker i Landet, og han
var den, der solgte Korn til alt Folket i Landet, så kom Josefs Brødre
og kastede sig til Jorden for ham.

<span id="an_42:7">42:7</span> Da Josef så sine Brødre, kendte han dem;
men han lod fremmed over for dem, talte dem hårdt til og sagde til dem:
"Hvorfra kommer I?" De svarede: "Fra Kana'ans Land for at købe Føde!"

<span id="an_42:8">42:8</span> Josef kendte sine Brødre, men de kendte
ikke ham.

<span id="an_42:9">42:9</span> Da kom Josef de Drømme i Hu. han havde
drømt om dem; og han sagde til dem; "I er Spejdere, I kommer for at se,
hvor Landet er åbent!"

<span id="an_42:10">42:10</span> De svarede: "Nej, Herre, dine Trælle
kommer for at købe Føde!

<span id="an_42:11">42:11</span> Vi er alle Sønner af en og samme Mand;
vi er ærlige Folk. dine Trælle er ikke Spejdere!"

<span id="an_42:12">42:12</span> Men han sagde: "Jo vist så! I kommer
for at se, hvor Landet er åbent!"

<span id="an_42:13">42:13</span> De svarede: "Vi, dine Trælle. var tolv
Brødre, Sønner af en og samme Mand i Kana'ans Land; den yngste er for
Tiden hjemme hos vor Fader, og een er ikke mere!"

<span id="an_42:14">42:14</span> Men Josef sagde til dem: "Det er, som
jeg siger eder: I er Spejdere!

<span id="an_42:15">42:15</span> Men nu skal I sættes på Prøve: Så sandt
Farao lever, slipper I ikke herfra, uden at eders yngste Broder kommer
hid!

<span id="an_42:16">42:16</span> Lad en af eder rejse hjem for at hente
eders Broder, og imedens holdes I andre fangne; så vil det. vise sig, om
eders Ord er Sandhed; og hvis ikke, så er I, så sandt, Farao lever,
Spejdere!"

<span id="an_42:17">42:17</span> Derpå holdt han dem i Forvaring tre
Dage.

<span id="an_42:18">42:18</span> Men Tredjedagen sagde Josef til dem:
"Vil I beholde Livet, så skal I gøre således, thi jeg er en Mand, der
frygter Gud:

<span id="an_42:19">42:19</span> Er I virkelig ærlige Folk, lad så en af
eder blive tilbage som Fange i det Fængsel, som I sad i, medens I andre
drager hjem med Korn til at stille Hungeren i eders Huse;

<span id="an_42:20">42:20</span> og bring så eders yngste Broder til
mig, så skal eders Ord stå til Troende, og I skal slippe for at dø!" Og
således gjorde de.

<span id="an_42:21">42:21</span> Da sagde de til hverandre: "Sandelig,
nu må vi bøde for, hvad vi forbrød mod vor Broder, da vi så hans
Sjælevånde, medens han bønfaldt os, og dog ikke hørte ham; derfor stedes
vi nu i denne Vånde!"

<span id="an_42:22">42:22</span> Men Ruben tog til Orde og sagde til
dem: "Sagde jeg eder ikke dengang: Forsynd eder ikke mod Drengen! Men I
vilde ikke høre; se, nu kræves hans Blod!"

<span id="an_42:23">42:23</span> Således talte de. Men de vidste ikke,
at Josef forstod det, thi han forhandlede med dem ved Tolk;

<span id="an_42:24">42:24</span> og han vendte sig bort fra dem og græd.
Siden vendte han sig til dem og talte med dem; og han tog Simeon fra dem
og lod ham fængsle for deres Øjne.

<span id="an_42:25">42:25</span> Så gav Josef Befaling til at fylde
deres Sække med Korn og lægge Pengene tilbage i hver enkelts Sæk og give
dem Rejsekost; og således skete det.

<span id="an_42:26">42:26</span> Så læssede de deres Korn på Æslerne og
drog bort.

<span id="an_42:27">42:27</span> Men da en af dem i Natteherberget
åbnede sin Sæk for at give sit Æsel Foder, fik han Øje på sine Penge,
der lå oven i Sækken;

<span id="an_42:28">42:28</span> og han sagde til sine Brødre: "Mine
Penge er kommet igen; se, de er i min Sæk!" Da sank Hjertet i Livet på
dem, og de så forfærdede på hverandre og sagde: "Hvad har Gud dog gjort
imod os!"

<span id="an_42:29">42:29</span> Og da de kom hjem til deres Fader Jakob
i Kana'ans Land, fortalte de ham alt, hvad der var hændet dem, og sagde:

<span id="an_42:30">42:30</span> "Manden, der er Landets Herre, talte os
hårdt til og holdt os i Forvaring, som var vi Folk, der vilde udspejde
Landet;

<span id="an_42:31">42:31</span> men vi sagde til ham: Vi er ærlige Folk
og ikke Spejdere;

<span id="an_42:32">42:32</span> vi var tolv Brødre, Sønner af en og
samme Fader; een er ikke mere, og den yngste er for Tiden hjemme hos vor
Fader i Kana'ans Land.

<span id="an_42:33">42:33</span> Så sagde Manden, der er Landets Herre:
Derpå vil jeg kende, at I er ærlige Folk: Lad en af eder blive hos mig,
og tag I andre Korn til at stille Hungeren i eders Huse og drag hjem!

<span id="an_42:34">42:34</span> Siden skal I bringe eders yngste Broder
til mig, for at jeg kan kende, at I ikke er Spejdere, men ærlige Folk;
så vil jeg udlevere eders Broder til eder, og I kan frit rejse i
Landet."

<span id="an_42:35">42:35</span> Da de nu tømte deres Sække, fandt hver
sin Pengepose i sin Sæk; og da de og deres Fader så Pengeposerne, blev
de forfærdede.

<span id="an_42:36">42:36</span> Og deres Fader Jakob sagde til dem: "I
gør mig barnløs; Josef er ikke mere, og Simeon er ikke mere, og nu vil I
tage Benjamin; det går alt sammen ud over mig!"

<span id="an_42:37">42:37</span> Så sagde Ruben til sin Fader: "Du må
tage mine to Sønners Liv, hvis jeg ikke bringer ham til dig; betro ham
til mig, og jeg skal bringe ham tilbage til dig!"

<span id="an_42:38">42:38</span> Men han sagde: "Min Søn skal ikke rejse
derned med eder, thi hans Broder er død, og han alene er tilbage;
tilstøder der ham en Ulykke på den Rejse, I har for, så bringer I mine
grå Hår ned i Dødsriget med Sorg!"

<span id="an_43:1">43:1</span> Men Hungersnøden var hård i Landet;

<span id="an_43:2">43:2</span> og da de havde fortæret det Korn, de
havde hentet i Ægypten, sagde deres Fader til dem: "Køb os igen lidt
Føde!"

<span id="an_43:3">43:3</span> Men Juda svarede ham: "Manden sagde os
ganske afgjort: I bliver ikke stedt for mit Åsyn, medmindre eders Broder
er med!

<span id="an_43:4">43:4</span> Hvis du derfor vil sende vor Broder med
os, vil vi rejse ned og købe dig Føde;

<span id="an_43:5">43:5</span> men sender du ham ikke med, så rejser vi
ikke derned, thi Manden sagde til os: I bliver ikke stedt for mit Åsyn,
medmindre eders Broder er med!"

<span id="an_43:6">43:6</span> Så sagde Israel: "Hvorfor handlede I ilde
imod mig og fortalte Manden, at I havde en Broder til?"

<span id="an_43:7">43:7</span> De svarede: "Manden spurgte os nøje ud om
os og vor Slægt og sagde: Lever eders Fader endnu? Har I en Broder til?
Og vi svarede ham på hans Spørgsmål; kunde vi vide, at han vilde sige:
Bring eders Broder herned!"

<span id="an_43:8">43:8</span> Men Juda sagde til sin Fader Israel:
"Send dog Drengen med mig, så vi kan komme af Sted og blive i Live og
undgå Døden, både vi og du og vore Børn!

<span id="an_43:9">43:9</span> Jeg svarer for ham, af min Hånd må du
kræve ham: bringer jeg ham ikke til dig og stiller ham for dit Åsyn, vil
jeg være din Skyldner for bestandig;

<span id="an_43:10">43:10</span> havde vi nu ikke spildt Tiden, kunde vi
have været tilbage to Gange!"

<span id="an_43:11">43:11</span> Så sagde deres Fader Israel til dem:
"Kan det ikke være anderledes, gør da i alt Fald således: Tag noget af
det bedste, Landet frembringer, med i eders Sække og bring Manden en
Gave, lidt Mastiksbalsam, lidt Honning, Tragakantgummi, Cistusharpiks,
Pistacienødder og Mandler;

<span id="an_43:12">43:12</span> og tag dobbelt så mange Penge med, så I
bringer de Penge tilbage, som var lagt oven i eders Sække; måske var det
en Fejltagelse;

<span id="an_43:13">43:13</span> og tag så eders Broder og drag atter
til Manden!

<span id="an_43:14">43:14</span> Gud den Almægtige lade eder finde
Barmhjertighed hos Manden, så han lader eders anden Broder og Benjamin
fare - men skal jeg være barnløs, så lad mig da blive det!"

<span id="an_43:15">43:15</span> Så tog Mændene deres Gave og dobbelt så
mange Penge med; også Benjamin tog de med, brød op og drog ned til
Ægypten, hvor de fremstillede sig for Josef.

<span id="an_43:16">43:16</span> Da Josef så Benjamin iblandt dem, sagde
han til sin Hushovmester: "Bring de Mænd ind i mit Hus, lad slagte og
lave til, thi de skal spise til Middag hos mig."

<span id="an_43:17">43:17</span> Manden gjorde, som Josef bød,. og førte
Mændene ind i Josefs Hus.

<span id="an_43:18">43:18</span> Men Mændene blev bange, da de førtes
ind i Josefs Hus, og sagde: "Det er for de Penges Skyld, der forrige
Gang kom tilbage i vore Sække, at vi føres herind, for at de kan vælte
sig ind på os og kaste sig over os, gøre os til Trælle og tage vore
Æsler."

<span id="an_43:19">43:19</span> Derfor trådte de hen til Josefs
Hushovmester ved Døren til Huset

<span id="an_43:20">43:20</span> og sagde: "Hør os, Herre! Vi drog en
Gang før herned for at købe Føde,

<span id="an_43:21">43:21</span> og da vi kom til vort Natteherberge og
åbnede vore Sække, se. da lå vore Penge oven i hver enkelts Sæk, vore
Penge til sidste Hvid. Men nu har vi bragt dem med tilbage

<span id="an_43:22">43:22</span> og desuden andre Penge for at købe
Føde. Vi ved ikke, hvem der har lagt Pengene i vore Sække!"

<span id="an_43:23">43:23</span> Men han svarede: "Vær ved godt Mod,
frygt ikke! Eders Gud og eders Faders Gud har lagt en Skat i eders Sække
- eders Penge har jeg modtaget!" Og han førte Simeon ud til dem.

<span id="an_43:24">43:24</span> Så førte Manden dem ind i Josefs Hus og
gav dem Vand til at tvætte deres Fødder og Foder til Æslerne.

<span id="an_43:25">43:25</span> Og de fremtog deres Gave, før Josef kom
hjem ved Middagstid, thi de hørte, at de skulde spise der.

<span id="an_43:26">43:26</span> Da Josef trådte ind i Huset, bragte de
ham den Gave, de havde med, og kastede sig til Jorden for ham.

<span id="an_43:27">43:27</span> Han hilste på dem og spurgte: "Går det
eders gamle Fader vel, ham, I talte om? Lever han endnu?"

<span id="an_43:28">43:28</span> De svarede: "Det går din Træl, vor
Fader, vel; han lever endnu!" Og de bøjede sig og kastede sig til
Jorden.

<span id="an_43:29">43:29</span> Da han så fik Øje på sin kødelige
Broder Benjamin, sagde han: "Er det så eders yngste Broder, som I talte
til mig om?" Og han sagde: "Gud være dig nådig, min Søn!"

<span id="an_43:30">43:30</span> Men Josef brød hurtigt af, thi
Kærligheden til Broderen blussede op i ham, og han kæmpede med Gråden;
derfor gik han ind i sit Kammer og græd der.

<span id="an_43:31">43:31</span> Men da han havde badet sit Ansigt, kom
han ud, og han beherskede sig og sagde: "Sæt Maden frem!"

<span id="an_43:32">43:32</span> Så blev Maden sat frem særskilt for ham
og for dem og for de Ægyptere, der spiste hos ham; thi Ægypterne kan
ikke spise sammen med Hebræere, det er dem en Vederstyggelighed.

<span id="an_43:33">43:33</span> De blev bænket foran ham efter Alder,
den førstefødte øverst og den yngste nederst, og Mændene undrede sig og
så på hverandre;

<span id="an_43:34">43:34</span> og han lod dem bringe Mad fra sit eget
Bord, og Benjamin fik fem Gange så meget som hver af de andre. Og de
drak og blev lystige sammen med ham.

<span id="an_44:1">44:1</span> Derefter befalede han sin Hushovmester:
"Fyld Mændenes Sække med Korn, så meget de kan have med sig, og læg
hvers Pengesum oven i hans Sæk

<span id="an_44:2">44:2</span> og læg mit eget Sølvbæger oven i den
yngstes Sæk sammen med Pengene for hans Korn!" Og han gjorde, som Josef
bød.

<span id="an_44:3">44:3</span> Da Morgenen gryede, fik Mændene Lov at
drage bort med deres Æsler.

<span id="an_44:4">44:4</span> Men før de var kommet ret langt fra Byen,
bød Josef sin Hushovmester: "Sæt efter Mændene, og når du indhenter dem,
sig så til dem: Hvorfor har I gengældt godt med ondt?

<span id="an_44:5">44:5</span> Hvorfor har I stjålet mit Sølvbæger? Det
er jo min Herres Mundbæger, som han bruger til at tage Varsler af! Ilde
har I handlet ved at gøre således!"

<span id="an_44:6">44:6</span> Og da han havde indhentet dem, sagde han
det til dem.

<span id="an_44:7">44:7</span> Men de svarede: "Hvor kan min Herre tale
således? Det være langt fra dine Trælle at gøre sligt!

<span id="an_44:8">44:8</span> Se, de Penge, vi fandt oven i vore Sække,
bragte vi tilbage til dig fra Kana'ans Land - hvorfor skulde vi da
stjæle Guld eller Sølv fra din Herres Hus!

<span id="an_44:9">44:9</span> Den af dine Trælle, det findes hos, skal
dø, og desuden vil vi andre være din Herres Trælle!"

<span id="an_44:10">44:10</span> Han svarede: "Vel, lad det blive, som I
siger: Den, Bægeret findes hos, skal være min Træl, men I andre skal
være sagesløse!"

<span id="an_44:11">44:11</span> Så skyndte de sig at løfte hver sin Sæk
ned på Jorden og åbne den,

<span id="an_44:12">44:12</span> og han undersøgte dem fra den ældstes
til den yngstes, og Bægeret blev fundet i Benjamins Sæk.

<span id="an_44:13">44:13</span> Da sønderrev de deres Klæder, og efter
at have læsset Sækkene hver på sit Æsel vendte de tilbage til Byen.

<span id="an_44:14">44:14</span> Da Juda og hans Brødre kom ind i Josefs
Hus, hvor han endnu var, kastede de sig til Jorden for ham;

<span id="an_44:15">44:15</span> men Josef sagde til dem: "Hvad har I
gjort! Ved I ikke, at en Mand som jeg forstår sig på hemmelige Kunster?"

<span id="an_44:16">44:16</span> Da sagde Juda: "Hvad skal vi svare min
Herre, hvad skal vi sige, og hvorledes skal vi retfærdiggøre os? Gud har
fundet dine Trælles Brøde! Se, vi er min Herres Trælle, både vi andre og
han, Bægeret fandtes hos!"

<span id="an_44:17">44:17</span> Men han svarede: "Det være langt fra
mig at handle således; den, Bægeret fandtes hos, skal være min Træl, men
I andre kan i Fred drage hjem til eders Fader."

<span id="an_44:18">44:18</span> Da trådte Juda hen til ham og sagde:
"Hør mig, min Herre, lad din Træl tale et Ord for min Herres Ører og lad
ikke Vreden blusse op i dig mod din Træl, thi du er jo som Farao!

<span id="an_44:19">44:19</span> Min Herre spurgte sine Trælle Har I
Fader eller Broder?

<span id="an_44:20">44:20</span> Og vi svarede min Herre: Ja, vi har en
gammel Fader, og der er en Dreng, som blev født i hans Alderdom; en
Broder til ham er død, og selv er han den eneste, hans Moder efterlod
sig, og hans Fader elsker ham.

<span id="an_44:21">44:21</span> Så sagde du til dine Trælle: Bring ham
med herned til mig, at jeg kan se ham med egne Øjne!

<span id="an_44:22">44:22</span> Men vi svarede min Herre: Drengen kan
ikke forlade sin Fader, thi hans Fader dør, hvis han forlader ham!

<span id="an_44:23">44:23</span> Så sagde du til dine Trælle: Kommer
eders yngste Broder ikke med herned, så bliver I ikke mere stedt for mit
Åsyn!

<span id="an_44:24">44:24</span> Vi rejste så op til din Træl. min
Fader, og fortalte ham, hvad min Herre havde sagt.

<span id="an_44:25">44:25</span> Da vor Fader siden sagde: Rejs atter
hen og køb os lidt Føde!

<span id="an_44:26">44:26</span> svarede vi: Vi kan ikke rejse derned,
hvis ikke vor yngste Broder følger med, thi vi bliver ikke stedt for
Mandens Åsyn, medmindre vor yngste Broder er med!

<span id="an_44:27">44:27</span> Så sagde din Træl, min Fader. til os: I
ved jo, at min Hustru fødte mig to Sønner;

<span id="an_44:28">44:28</span> den ene gik bort fra mig, og jeg sagde:
Han er sikkerlig revet ihjel! Og jeg har ikke set ham siden;

<span id="an_44:29">44:29</span> hvis I nu også tager denne fra mig, og
der tilstøder ham en Ulykke, bringer I mine grå Hår i Dødsriget med
Smerte!

<span id="an_44:30">44:30</span> Kommer jeg derfor hjem til din Træl,
min Fader, uden at Drengen. ved hvem han hænger med hele sin Sjæl, er
med,

<span id="an_44:31">44:31</span> så bliver det hans Død, når han ser, at
Drengen ikke er med. og dine Trælle vil bringe din Træl vor Faders grå
Hår i Dødsriget med Sorg.

<span id="an_44:32">44:32</span> Men din Træl skal svare sin Fader for
Drengen, og jeg har forpligtet mig til at være hans Skyldner for
bestandig, hvis jeg ikke bringer ham til ham;

<span id="an_44:33">44:33</span> lad derfor din Træl blive tilbage i
Drengens Sted som min Herres Træl, men lad Drengen drage hjem med sine
Brødre!

<span id="an_44:34">44:34</span> Thi hvorledes skulde jeg kunne drage
hjem til min Fader, når jeg ikke har Drengen med? Jeg vil ikke kunne
være Vidne til den Ulykke, der rammer min Fader!"

<span id="an_45:1">45:1</span> Da kunde Josef ikke længer beherske sig
over for alle dem der stod hos ham, og han råbte "Lad alle gå ud!"
Således var der ingen til Stede, da Josef gav sig til Kende for sine
Brødre.

<span id="an_45:2">45:2</span> Så brast han i lydelig Gråd, så Ægypterne
hørte det, og det spurgtes i Faraos Hus;

<span id="an_45:3">45:3</span> og Josef sagde til sine Brødre: "Jeg er
Josef! Lever min Fader endnu?" Men hans Brødre kunde ikke svare ham, så
forfærdede var de for ham.

<span id="an_45:4">45:4</span> Så sagde Josef til sine Brødre: "Kom hen
til mig!" Og da de kom derhen, sagde Josef: "Jeg er eders Broder Josef,
som I solgte til Ægypten;

<span id="an_45:5">45:5</span> men I skal ikke græmme eder eller være
forknytte, fordi I solgte mig herhen, thi Gud har sendt mig forud for
eder for at opholde Liv;

<span id="an_45:6">45:6</span> i to År har der nu været Hungersnød i
Landet, og fem År endnu skal der hverken pløjes eller høstes;

<span id="an_45:7">45:7</span> derfor sendte Gud mig forud for eder, for
at I kan få Efterkommere på Jorden, og for at mange hos eder kan reddes
og holdes i Live.

<span id="an_45:8">45:8</span> Og nu, ikke I, men Gud har sendt mig hid,
og han har gjort mig til Fader hos Farao og til Herre over hele hans Hus
og til Hersker over hele Ægypten.

<span id="an_45:9">45:9</span> Skynd jer nu hjem til min Fader og sig
til ham: Din Søn Josef lader sige: Gud har sat mig til Hersker over hele
Ægypten; kom uden Tøven ned til mig

<span id="an_45:10">45:10</span> og tag Bolig i Gosens Land og bo i min
Nærhed med dine Sønner og Sønnesønner, dit Småkvæg og Hornkvæg og alt,
hvad du ejer og har;

<span id="an_45:11">45:11</span> der vil jeg sørge for dit Underhold -
thi Hungersnøden vil vare fem År endnu - for at ikke du, dit Hus eller
nogen, der hører dig til, skal gå til Grunde!

<span id="an_45:12">45:12</span> Nu ser I, også min Broder Benjamin, med
egne Øjne, at det er mig, der taler til eder;

<span id="an_45:13">45:13</span> og I skal fortælle min Fader om al min
Herlighed i Ægypten og om alt, hvad I har set, og så skal I skynde eder
at bringe min Fader herned."

<span id="an_45:14">45:14</span> Så faldt han grædende sin Broder
Benjamin om Halsen, og Benjamin græd i hans Arme.

<span id="an_45:15">45:15</span> Og han kyssede alle sine Brødre og græd
ved deres Bryst; og nu kunde hans Brødre tale med ham.

<span id="an_45:16">45:16</span> Men det spurgtes i Faraos Hus, at
Josefs Brødre var kommet, og Farao og hans Tjenere glædede sig derover:

<span id="an_45:17">45:17</span> og Farao sagde til Josef: "Sig til dine
Brødre: Således skal I gøre: Læs eders Dyr og drag til Kana'ans Land,

<span id="an_45:18">45:18</span> hent eders Fader og eders Familier og
kom hid til mig, så vil jeg give eder det bedste, der er i Ægypten, og I
skal nyde Landets Fedme.

<span id="an_45:19">45:19</span> Byd dem at gøre således: Tag eder Vogne
i Ægypten til eders Børn og Kvinder, sæt eders Fader op og kom hid;

<span id="an_45:20">45:20</span> bryd eder ikke om eders Ejendele, thi
det bedste, der er i hele Ægypten, skal være eders!"

<span id="an_45:21">45:21</span> Det gjorde Israels Sønner så. Og efter
Faraos Bud gav Josef dem Vogne og Rejsekost med;

<span id="an_45:22">45:22</span> hver især gav han dem et Sæt
Festklæder, men Benjamin gav han 300 Sekel Sølv og fem Sæt Festklæder;

<span id="an_45:23">45:23</span> og sin Fader sendte han ti Æsler med
det bedste, der var i Ægypten og ti Aseninder med Korn, Brød og
Rejsetæring til Faderen.

<span id="an_45:24">45:24</span> Så tog han Afsked med sine Brødre, og
da de drog bort, sagde han til dem: "Kives ikke på Vejen!"

<span id="an_45:25">45:25</span> Således drog de hjem fra Ægypten og kom
til deres Fader Jakob i Kana'ans Land;

<span id="an_45:26">45:26</span> og de fortalte ham det og sagde: "Josef
lever endnu, og han er Hersker over hele Ægypten." Men hans Hjerte blev
koldt, thi han troede dem ikke.

<span id="an_45:27">45:27</span> Så fortalte de ham alt, hvad Josef
havde sagt til dem; og da han så Vognene, som Josef havde sendt for at
hente ham, oplivedes deres Fader Jakobs Ånd atter;

<span id="an_45:28">45:28</span> og Israel sagde: "Det er stort, min Søn
Josef lever endnu; jeg vil drage hen og se ham, inden jeg dør!"

<span id="an_46:1">46:1</span> Da brød Israel op med alt, hvad han
havde, og drog til Be'ersjeba, og han slagtede Ofre for sin Fader Isaks
Gud.

<span id="an_46:2">46:2</span> Men Gud sagde i et Nattesyn til Israel:
"Jakob, Jakob!" Og han svarede: "Se, her er jeg!"

<span id="an_46:3">46:3</span> Da sagde han: "Jeg er Gud, din Faders
Gud, vær ikke bange for at drage ned til Ægypten, thi jeg vil gøre dig
til et stort Folk der;

<span id="an_46:4">46:4</span> jeg vil selv drage med dig til Ægypten,
og jeg vil også føre dig tilbage, og Josef skal lukke dine Øjne!"

<span id="an_46:5">46:5</span> Da brød Jakob op fra Be'ersjeba; og
Israels Sønner satte deres Fader Jakob og deres Børn og Kvinder på de
Vogne, Farao havde sendt til at hente ham på.

<span id="an_46:6">46:6</span> Og de tog deres Kvæg og al deres Ejendom,
som de havde erhvervet sig i Kana'ans Land, og drog til Ægypten, Jakob
og alt hans Afkom med ham;

<span id="an_46:7">46:7</span> således bragte han sine Sønner og
Sønnesønner, sine Døtre og Sønnedøtre og alt sit Afkom med sig til
Ægypten.

<span id="an_46:8">46:8</span> Følgende er Navnene på Israels Sønner,
der kom til Ægypten, Jakob og hans Sønner: Ruben, Jakobs førstefødte;

<span id="an_46:9">46:9</span> Rubens Sønner Hanok, Pallu. Hezron og
Karmi;

<span id="an_46:10">46:10</span> Simeons Sønner Jemuel, Jamin, Ohad,
Jakin, Zohar og Kana'anæerkvindens Søn Sjaul;

<span id="an_46:11">46:11</span> Leois Sønner Gerson, Kehat og Merari;

<span id="an_46:12">46:12</span> Judos Sønner Er, Onan, Sjela, Perez og
Zera; men Er og Onan døde i Kana'ans Land. Perezs Sønner var Hezron og
Hamul.

<span id="an_46:13">46:13</span> Issakars Sønner Tola, Pua, Jasjub og
Sjimron;

<span id="an_46:14">46:14</span> Zedulons Sønner Sered, Eloo og Jalel;

<span id="an_46:15">46:15</span> det var Leos Sønner, som hun fødte
Jakob i Paddan-Aram; desuden fødte hun ham Datteren Dina; det samlede
Tal på hans Sønner og Døtre var tre og tredive.

<span id="an_46:16">46:16</span> Gods Sønner Zifjon, Haggi. Sjuni,
Ezbon, Eri, Arodi og Areli.

<span id="an_46:17">46:17</span> Asers Sønner Jimna, Jisjva. Jisjvi og
Beria, og deres Søster Sera; og Berias Sønner Heber og Mallkiel;

<span id="an_46:18">46:18</span> det var Sønnerne af Zilpo, som Laban
gav sin Datter Lea, og som fødte Jakob dem, seksten i alt;

<span id="an_46:19">46:19</span> Rakels, Jakobs Hustrus, Sønner Josef og
Benjamin;

<span id="an_46:20">46:20</span> og Josef fik Børn i Ægypten med Asenat,
en Datter af Potifera, Præsten i On: Manasse og Efraim;

<span id="an_46:21">46:21</span> Benjomins Sønner Bela, Beker, Asjbel,
Gera, Nåman, Ebi, Rosj, Muppim, Huppim og Ard;

<span id="an_46:22">46:22</span> det var Rakels Sønner, som hun fødte
Jakob, fjorten i alt;

<span id="an_46:23">46:23</span> Dons Søn Husjim;

<span id="an_46:24">46:24</span> Noffolis Sønner Jazeel, Guni, Jezer og
Sjillem;

<span id="an_46:25">46:25</span> det var Sønnerne af Bilha, som Laban
gav Rakel, og som fødte Jakob dem, syv i alt.

<span id="an_46:26">46:26</span> Hele Jakobs Familie, der kom til
Ægypten med ham, fraregnet Jakobs Sønnekoner, udgjorde tilsammen seks og
tresindstyve;

<span id="an_46:27">46:27</span> og Josefs Sønner, der fødtes ham i
Ægypten, var to; alle de af Jakobs Hus, der kom til Ægypten, udgjorde
halvfjerdsindstyve.

<span id="an_46:28">46:28</span> Men Juda sendte han i Forvejen til
Josef, for at man skulde vise ham Vej til Gosen, og de kom til Gosens
Land.

<span id="an_46:29">46:29</span> Da lod Josef spænde for sin Vogn og
rejste sin Fader i Møde til Gosen; og da han traf ham, omfavnede han ham
og græd længe i hans Arme;

<span id="an_46:30">46:30</span> og Israel sagde til Josef: "Lad mig nu
kun dø, da jeg har set dit Ansigt, at du endnu lever!"

<span id="an_46:31">46:31</span> Men Josef sagde til sine Brødre og sin
Faders Hus: "Jeg vil drage hen og melde det til Farao og sige til ham:
Mine Brødre og min Faders Hus i Kana'an er kommet til mig;

<span id="an_46:32">46:32</span> disse Mænd er Hyrder, thi de driver
Kvægavl, og de har bragt deres Småkvæg og Hornkvæg og alt, hvad de ejer,
med.

<span id="an_46:33">46:33</span> Når så Farao lader eder kalde og
spørger eder, hvad I er,

<span id="an_46:34">46:34</span> skal I sige: Dine Trælle har drevet
Kvægavl fra Barnsben af ligesom vore Fædre! for at I kan komme til at bo
i Gosens Land. Thi enhver Hyrde er Ægypterne en Vederstyggelighed."

<span id="an_47:1">47:1</span> Så drog Josef hen og meldte det til Farao
og sagde: "Min Fader og mine Brødre er kommet fra Kana'ans Land med
deres Småkvæg og Hornkvæg og alt, hvad de ejer, og befinder sig i
Gosen."

<span id="an_47:2">47:2</span> Og han tog fem af sine Brødre med sig og
forestillede dem for Farao.

<span id="an_47:3">47:3</span> Da nu Farao spurgte dem, hvad de var,
svarede de: "Dine Trælle er Hyrder ligesom vore Fædre!"

<span id="an_47:4">47:4</span> Og de sagde til Farao: "Vi er kommet for
at bo som Gæster i Landet, thi der er ingen Græsning for dine Trælles
Småkvæg, da Hungersnøden er trykkende i Kana'an, og nu vilde dine Trælle
gerne bosætte sig i Gosen."

<span id="an_47:5">47:5</span> Da sagde Farao til Josef: "Din Fader og
dine Brødre er kommet til dig;

<span id="an_47:6">47:6</span> Ægypten står til din Rådighed, lad din
Fader og dine Brødre bosætte sig i den bedste Del af Landet; de kan tage
Ophold i Gosens Land; og hvis du ved, at der er dygtige Folk iblandt
dem, kan du sætte dem til Opsynsmænd over mine Hjorde!"

<span id="an_47:7">47:7</span> Da hentede Josef sin Fader Jakob og
forestillede ham for Farao, og Jakob velsignede Farao.

<span id="an_47:8">47:8</span> Farao spurgte Jakob: "Hvor mange er dine
Leveår?"

<span id="an_47:9">47:9</span> Jakob svarede ham: "Min Udlændigheds År
er 130 År; få og onde var mine Leveår, og ikke når de op til mine Fædres
År i deres Udlændigheds Tid."

<span id="an_47:10">47:10</span> Derpå velsignede Jakob Farao og gik
bort fra ham.

<span id="an_47:11">47:11</span> Men Josef lod sin Fader og sine Brødre
bosætte sig og gav dem Jordegods i Ægypten, i den bedste Del af Landet,
i Landet Rameses, som Farao havde befalet.

<span id="an_47:12">47:12</span> Og Josef forsørgede sin Fader og sine
Brødre og hele sin Faders Hus med Brød efter Børnenes Tal.

<span id="an_47:13">47:13</span> Der fandtes ikke mere brød Korn i
Landet, thi Hungersnøden var overvættes stor, og Ægypten og Kana'an
vansmægtede af Sult.

<span id="an_47:14">47:14</span> Da lod Josef alle de Penge samle, som
var indkommet i Ægypten og Kana'an for det Korn, der købtes, og lod dem
bringe til Faraos Hus.

<span id="an_47:15">47:15</span> Men da Pengene slap op i Ægypten og
Kana'an, kom hele Ægypten til Josef og sagde: "Giv os Brødkorn, at vi
ikke skal dø for dine Øjne, thi Pengene er sluppet op!"

<span id="an_47:16">47:16</span> Josef svarede: "Kom med eders Hjorde,
så vil jeg give eder Brødkorn for dem, siden Pengene er sluppet op."

<span id="an_47:17">47:17</span> Da bragte de deres Hjorde til Josef, og
han gav dem Brødkorn for Hestene, for deres Hjorde af Småkvæg og
Hornkvæg og for Æslerne; og han forsørgede dem i det År med Brødkorn for
alle deres Hjorde.

<span id="an_47:18">47:18</span> Men da Året var omme, kom de til ham
det følgende År og sagde: "Vi vil ikke dølge det for min Herre; men
Pengene er sluppet op, og Kvæget har vi bragt til min Herre; nu er der
ikke andet tilbage for min Herre end vore Kroppe og vor Jord;

<span id="an_47:19">47:19</span> lad os dog ikke dø for dine Øjne, vi
sammen med vor Jord, men køb os og vor Jord for Brødkorn, og lad os med
vor Jord blive livegne for Farao, og giv os derfor Såsæd, så vi kan
blive i Live og slippe for Døden, og vor Jord undgå at lægges øde!"

<span id="an_47:20">47:20</span> Da købte Josef al Jord i Ægypten til
Farao, idet enhver Ægypter solgte sin Mark, fordi Hungersnøden tvang
dem, og således kom Landet i Faraos Besiddelse;

<span id="an_47:21">47:21</span> og Befolkningen gjorde han til hans
Trælle i hele Ægypten fra Ende til anden.

<span id="an_47:22">47:22</span> Kun Præsternes Jord købte han ikke, thi
de havde faste Indtægter fra Farao, og de levede af de Indtægter, Farao
havde skænket dem; derfor behøvede de ikke at sælge deres Jord.

<span id="an_47:23">47:23</span> Derpå sagde Josef til Folket: "Nu har
jeg købt eder og eders Jord til Farao; nu har I Såsæd til Jorden;

<span id="an_47:24">47:24</span> men af Afgrøden skal I afgive en
Femtedel til Farao, medens de fire Femtedele skal tjene eder til Såsæd
på Marken og til Føde for eder og eders Husstand og til Føde for eders
Børn."

<span id="an_47:25">47:25</span> De svarede: "Du har reddet vort Liv;
måtte vi eje min Herres Gunst, så vil vi være Faraos Trælle!"

<span id="an_47:26">47:26</span> Således gjorde Josef det til en
Vedtægt, der endnu den Dag i Dag gælder i Ægypten, at afgive en Femtedel
til Farao; kun Præsternes Jord kom ikke i Faraos Besiddelse.

<span id="an_47:27">47:27</span> Israel bosatte sig nu i Ægypten, i
Gosens Land; og de tog fast Ophold der, blev frugtbare og såre talrige.

<span id="an_47:28">47:28</span> Jakob levede i Ægypten i sytten År, så
at Jakobs Levetid blev 147 År.

<span id="an_47:29">47:29</span> Da nu Tiden nærmede sig, at Israel
skulde dø, kaldte han sin Søn Josef til sig og sagde til ham: "Hvis jeg
har fundet Nåde for dine Øjne, så læg din Hånd under min Lænd og lov mig
at vise mig den Kærlighed og Trofasthed ikke at jorde mig i Ægypten.

<span id="an_47:30">47:30</span> Når jeg har lagt mig til Hvile hos mine
Fædre, skal du føre mig fra Ægypten og jorde mig i deres Grav!" Han
svarede: "Jeg skal gøre, som du siger."

<span id="an_47:31">47:31</span> Da sagde han: "Tilsværg mig det!" Og
han tilsvor ham det. Da bøjede Israel sig tilbedende over Lejets
Hovedgærde.

<span id="an_48:1">48:1</span> Efter disse Begivenheder fik Josef
Melding om, at hans Fader var syg. Da tog han sine Sønner, Manasse og
Efraim, med sig

<span id="an_48:2">48:2</span> Da det nu meldtes Jakob, at hans Søn
Josef var kommet, tog Israel sig sammen og satte sig oprejst på Lejet

<span id="an_48:3">48:3</span> Jakob sagde til Josef: "Gud den Almægtige
åbenbarede sig for mig i Luz i Kana'ans Land og velsignede mig;

<span id="an_48:4">48:4</span> og han sagde til mig: Jeg vil gøre dig
frugtbar og give dig et talrigt Afkom og gøre dig til en Mængde Stammer,
og jeg vil give dit Afkom efter dig Land til evigt Eje!

<span id="an_48:5">48:5</span> Nu skal dine to Sønner, der er født dig i
Ægypten før mit komme til dig her i Ægypten, være mine, Efraim og
Manasse skal være mine så godt som Ruben og Simeon;

<span id="an_48:6">48:6</span> derimod skal de Børn, du har fået efter
dem, være dine; men de skal nævnes efter deres Brødres Navne i deres
Arvelod

<span id="an_48:7">48:7</span> Da jeg kom fra Paddan, døde Rakel for
mig, medens jeg var undervejs i Kana'an, da vi endnu var et stykke Vej
fra Efrat, og jeg jordede hende der på vejen til Efrat, det er
Betlehem".

<span id="an_48:8">48:8</span> Da Israel så Josefs Sønner, sagde han:
"Hvem bringer du der?"

<span id="an_48:9">48:9</span> Josef svarede sin Fader: "Det er mine
Sønner, som Gud har skænket mig her." Da sagde han:"Bring dem hen til
mig, at jeg kan velsignedem!"

<span id="an_48:10">48:10</span> Men Israels Øjne var svækkede af
Alderdom, så at han ikke kunde se. Da førte han dem hen til ham. og han
kyssede og omfavnede dem.

<span id="an_48:11">48:11</span> Og Israel sagde til Josef: "Jeg: havde
ikke turdet håbe at få dit Ansigt at se, og nu har Gud endog: ladet mig
se dit Afkom!"

<span id="an_48:12">48:12</span> Derpå tog Josef dem bort fra hans Knæ
og kastede sig til Jorden. på sit Ansigt.

<span id="an_48:13">48:13</span> Josef tog så dem begge, Efraim i sin
højre Hånd til venstre for Israel og Manasse i sin venstre Hånd til
højre for Israel, og førte dem hen til ham;

<span id="an_48:14">48:14</span> men Israel udrakte sin højre Hånd og
lagde den på Efraims Hoved, uagtet han var den yngste.. og sin venstre
Hånd lagde han på Manasses Hoved, så at han lagde Hænderne over Kors;
thi Manasse var den førstefødte.

<span id="an_48:15">48:15</span> Derpå velsignede han Josef og sagde:
"Den Gud, for hvis Åsyn mine Fædre Abraham og Isak vandrede, den Gud,
der har vogtet mig: fra min første Færd og til nu,

<span id="an_48:16">48:16</span> den Engel, der har udløst mig fra alt
ondt, velsigne Drengene, så at mit Navn og mine Fædre Abrahams og Isaks
Navn må blive nævnet ved dem, og de må vokse i Mængde i Landet!"

<span id="an_48:17">48:17</span> Men da Josef så, at hans Fader lagde
sin højre Hånd på Efraims Hoved, var det ham imod,. og han greb sin
Faders Hånd for at tage den bort fra Efraims Hoved og lægge den på
Manasses;

<span id="an_48:18">48:18</span> og Josef sagde til sin Fader: "Nej,
ikke således, Fader, thi denne er den førstefødte; læg din højre Hånd på
hans Hoved!"

<span id="an_48:19">48:19</span> Men hans Fader vægrede sig og sagde:
"Jeg ved det, min Søn, jeg ved det! Også han skal blive til et Folk,
også han skal blive stor; men hans yngre Broder skal blive større end
han, og hans Afkom skal blive en Mangfoldighed af Folkeslag!"

<span id="an_48:20">48:20</span> Således velsignede han dem på den Dag
og sagde: "Med eder skal Israel velsigne og sige: Gud gøre dig som
Efraim og Manasse!" Og han stillede Efraim foran Manasse.

<span id="an_48:21">48:21</span> Da sagde Israel til Josef: "Jeg skal
snart dø, men Gud skal være med eder og føre eder tilbage til eders
Fædres Land.

<span id="an_48:22">48:22</span> Dig giver jeg ud over dine Brødre en
Højderyg, som jeg har fravristet Amonterne med mit Sværd og min Bue!"

<span id="an_49:1">49:1</span> Derpå kaldte Jakob sine Sønner til sig og
sagde: "Saml eder, så vil jeg forkynde eder, hvad der skal hændes eder i
de sidste Dage:

<span id="an_49:2">49:2</span> Kom hid og hør, Jakobs Sønner, lyt til
eders Fader Israel!

<span id="an_49:3">49:3</span> Ruben, du er min førstefødte, min Styrke
og min Mandskrafts første, ypperst i Højhed, ypperst i Kraft!

<span id="an_49:4">49:4</span> Du skummer over som Vandet, men du mister
din Forret; thi du besteg din Faders Leje.Skændigt handled du da han
besteg mit Leje!

<span id="an_49:5">49:5</span> Simeon og Levi, det Broder Par,
Voldsredskaber er deres Våben.

<span id="an_49:6">49:6</span> I deres Råd giver min Sjæl ej Møde, i
deres Forsamling tager min Ære ej Del; thi i Vrede dræbte de Mænd,
egenrådigt lamslog de Okser.

<span id="an_49:7">49:7</span> Forbandet være deres Vrede, så vild den
er, deres Hidsighed, så voldsom den er! Jeg spreder dem i Jakob,
splitter dem ad i Israel!

<span id="an_49:8">49:8</span> Juda, dig skal dine Brødre prise, din
Hånd skal gribe dine Fjender i Nakken, din Faders Sønner skal bøje sig
for dig.

<span id="an_49:9">49:9</span> En Løveunge er Juda. Fra Rov stiger du
op, min Søn! Han ligger og strækker sig som en Løve, ja, som en Løvinde,
hvo tør vække ham!

<span id="an_49:10">49:10</span> Ikke viger Kongespir fra Juda, ej
Herskerstav fra hans Fødder, til han, hvem den tilhører; kommer, ham
skal Folkene lyde.

<span id="an_49:11">49:11</span> Han binder sit Æsel ved Vinstokken, ved
Ranken Asenindens Fole, tvætter i Vin sin Kjortel, sin Kappe i Drueblod,

<span id="an_49:12">49:12</span> med Øjnene dunkle af Vin og Tænderne
hvide af Mælk!

<span id="an_49:13">49:13</span> Zebulon har hjemme ved Havets Byst, han
bor ved Skibenes Kyst, hans Side er vendt mod Zidon.

<span id="an_49:14">49:14</span> Issakar, det knoglede Æsel, der
strækker sig mellem Foldene,

<span id="an_49:15">49:15</span> fandt Hvilen sød og Landet lifligt;
derfor bøjed han Ryg under Byrden og blev en ufri Træl.

<span id="an_49:16">49:16</span> Dan dømmer sit Folk så godt som nogen
Israels Stamme.

<span id="an_49:17">49:17</span> Dan blive en Slange ved Vejen, en
Giftsnog ved Stien, som bider Hesten i Hælen,så Rytteren styrter
bagover!

<span id="an_49:18">49:18</span> På din Frelse bier jeg, HERRE!

<span id="an_49:19">49:19</span> Gad, på ham gør Krigerskarer Indhug,
men han gør Indhug i Hælene på dem.

<span id="an_49:20">49:20</span> Aser, hans Føde er fed, Lækkerier for
Konger har han at give.

<span id="an_49:21">49:21</span> Naftali er en løssluppen Hind, han
fremfører yndig Tale.

<span id="an_49:22">49:22</span> Et yppigt Vintræ er Josef, et yppigt
Vintræ ved Kilden, Ranker slynger sig over Muren.

<span id="an_49:23">49:23</span> Bueskytter fejder imod ham, strides med
ham, gør Angreb på ham,

<span id="an_49:24">49:24</span> men hans Bue er stærk, hans Hænders
Arme rappe; det kommer fra Jakobs Vældige, fra Hyrden, Israels Klippe,

<span id="an_49:25">49:25</span> fra din Faders Gud han hjælpe dig!Og
Gud den Almægtige, han velsigne dig med Himmelens Velsignelser oventil
og Dybets Velsignelser nedentil, med Brysters og Moderlivs Velsignelser!

<span id="an_49:26">49:26</span> Din Faders Velsignelser overgår de
ældgamle Bjerges Velsignelser, de evige Højes Herlighed. Måtte de komme
over Josefs Hoved, over Issen på Fyrsten blandt Brødre!

<span id="an_49:27">49:27</span> Benjamin, den rovlystne Ulv, om
Morgenen æder han Rov, om Aftenen deler han Bytte!"

<span id="an_49:28">49:28</span> Alle disse er Israels Stammer, tolv i
Tal, og det var, hvad deres Fader talte til dem, og han velsignede dem,
hver især af dem gav han sin særlige Velsignelse.

<span id="an_49:29">49:29</span> Og han sagde til dem som sin sidste
Vilje: "Nu samles jeg til mit Folk; jord mig da hos mine Fædre i Hulen
på Hetiten Efrons Mark.

<span id="an_49:30">49:30</span> i Hulen på Makpelas Mark over for Mamre
i Kana'ans Land. den Mark, som Abraham købte af Hetiten Efron til
Gravsted,

<span id="an_49:31">49:31</span> hvor de jordede Abraham og hans Hustru
Sara, hvor de jordede Isak og hans Hustru Rebekka, og hvor jeg jordede
Lea.

<span id="an_49:32">49:32</span> Marken og Hulen derpå blev købt af
Hetiterne."

<span id="an_49:33">49:33</span> Dermed havde Jakob givet sine Sønner
sin Vilje til Kende, og han strakte sine Fødder ud på Lejet. udåndede og
samledes til sin Slægt.

<span id="an_50:1">50:1</span> Da kastede Josef sig over sin Faders
Ansigt, græd og kyssede ham;

<span id="an_50:2">50:2</span> og Josef befalede de lægekyndige blandt
sine Tjenere at balsamere hans Fader, og Lægerne balsamerede Israel.

<span id="an_50:3">50:3</span> Dermed gik fyrretyve Dage, thi så lang
Tid tager Balsameringen: og Ægypterne begræd ham i halvfjerdsindstyve
Dage.

<span id="an_50:4">50:4</span> Da Grædetiden var omme, sagde Josef til
Faraos Husfolk: "Hvis I har Godhed for mig, så sig på mine Vegne til
Farao:

<span id="an_50:5">50:5</span> Min Fader tog mig i Ed, idet han sagde:
Når jeg er død, så jord mig i den Grav, jeg lod mig grave i Kana'ans
Land! Lad mig derfor drage op og jorde min Fader og så vende tilbage
hertil!"

<span id="an_50:6">50:6</span> Da sagde Farao: "Drag kun op og jord din
Fader, som han har ladet dig sværge."

<span id="an_50:7">50:7</span> Så drog Josef op for at jorde sin Fader,
og med ham drog alle Faraos Tjenere, de ypperste i hans Hus og de
ypperste i Ægypten,

<span id="an_50:8">50:8</span> hele Josefs Hus og hans Brødre og hans
Faders Hus, kun deres Kvinder og Børn, Småkvæg og Hornkvæg lod de blive
tilbage i Gosen;

<span id="an_50:9">50:9</span> og med ham fulgte både Stridsvogne og
Ryttere, så det blev en overmåde stor Karavane.

<span id="an_50:10">50:10</span> Da de kom til Gorenhåtad hinsides
Jordan, holdt de der en overmåde stor og højtidelig Dødeklage, og han
fejrede Sørgefest for sin Fader i syv Dage.

<span id="an_50:11">50:11</span> Men da Landets Indbyggere,
Kana'anæerne, så denne Sørgefest i Gorenhåtad, sagde de: "Ægypterne
holder en højtidelig Sørgefest." Derfor gav man det Navnet Abel
Mizrajim; det ligger hinsides Jordan.

<span id="an_50:12">50:12</span> Og hans Sønner gjorde, som han havde
pålagt dem;

<span id="an_50:13">50:13</span> hans Sønner førte ham til Kana'ans Land
og jordede ham i Hulen på Makpelas Mark, den Mark, som Abraham havde
købt til Gravsted af Hetiten Efron over for Mamre.

<span id="an_50:14">50:14</span> Efter at have jordet sin Fader vendte
Josef tilbage til Ægypten med sine Brødre og alle dem, der var draget op
med ham til hans Faders Jordefærd.

<span id="an_50:15">50:15</span> Da Josefs Brødre så, at deres Fader var
død, sagde de: "Blot nu ikke Josef vil vise sig fjendsk mod os og
gengælde os alt det onde, vi har gjort ham!"

<span id="an_50:16">50:16</span> Derfor sendte de Bud til Josef og
sagde: "Din Fader pålagde os før sin Død

<span id="an_50:17">50:17</span> at sige til Josef: Tilgiv dog dine
Brødres Brøde og Synd, thi de har gjort ondt imod dig! Så tilgiv nu din
Faders Guds Tjenere deres Brøde!" Da græd Josef over deres Ord til ham.

<span id="an_50:18">50:18</span> Siden kom hans Brødre selv og faldt ham
til Fode og sagde: "Se, vi vil være dine Trælle!"

<span id="an_50:19">50:19</span> Da sagde Josef til dem: "Frygt ikke, er
jeg vel i Guds Sted?

<span id="an_50:20">50:20</span> I tænkte ondt mod mig, men Gud tænkte
at vende det til det gode for at gøre, hvad nu er sket, og holde mange
Folk i Live;

<span id="an_50:21">50:21</span> frygt ikke, jeg vil sørge for eder og
eders Kvinder og Børn!" Således trøstede han dem og satte Mod i dem.

<span id="an_50:22">50:22</span> Josef blev nu i Ægypten, både han og
hans Faders Hus, og Josef blev 110 År gammel.

<span id="an_50:23">50:23</span> Josef så Børn i tredje Led af Efraim;
også Børn af Manasses Søn Makir fødtes på Josefs Knæ.

<span id="an_50:24">50:24</span> Derpå sagde Josef til sine Brødre: "Jeg
dør snart, men Gud vil se til eder og føre eder fra Landet her til det
Land, han tilsvor Abraham, Isak og Jakob."

<span id="an_50:25">50:25</span> Og Josef tog Israels Sønner i Ed og
sagde: "Når Gud ser til eder, skal I føre mine Ben bort herfra!"

<span id="an_50:26">50:26</span> Josef døde 110 År gammel, og man
balsamerede ham og lagde ham i Kiste i Ægypten.

------------------------------------------------------------------------

[Next: Exodus](exo.md)
