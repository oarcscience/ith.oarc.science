[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](heb)  [Next](pe1.md) 

------------------------------------------------------------------------

### Danish Bible: James

<span id="an_1:1">1:1</span> Jakob, Guds og den Herres Jesu Kristi
Tjener, hilser de tolv Stammer i Adspredelsen.

<span id="an_1:2">1:2</span> Mine Brødre! agter det for idel Glæde, når
I stedes i mange Hånde Prøvelser,

<span id="an_1:3">1:3</span> vidende, at eders Tros Prøve virker
Udholdenhed;

<span id="an_1:4">1:4</span> men Udholdenheden bør medføre fuldkommen
Gerning, for at I kunne være fuldkomne og uden Brøst, så I ikke stå
tilbage i noget.

<span id="an_1:5">1:5</span> Men dersom nogen af eder fattes Visdom, han
bede derom til Gud, som giver alle gerne og uden Bebrejdelse, så skal
den gives ham.

<span id="an_1:6">1:6</span> Men han bede i Tro, uden at tvivle; thi
den, som tvivler, ligner en Havets Bølge, der drives og kastes af
Vinden.

<span id="an_1:7">1:7</span> Ikke må nemlig det Menneske mene, at han
skal få noget af Herren,

<span id="an_1:8">1:8</span> en tvesindet Mand, som han er, ustadig på
alle sine Veje.

<span id="an_1:9">1:9</span> Men den Broder, som er ringe, rose sig af
sin Højhed,

<span id="an_1:10">1:10</span> den rige derimod af sin Ringhed; thi han
skal forgå som Græssets Blomst.

<span id="an_1:11">1:11</span> Thi Solen står op med sin Hede og
hentørrer Græsset, og dets Blomst falder af, og dens Skikkelses Ynde
forsvinder; således skal også den rige visne på sine Veje.

<span id="an_1:12">1:12</span> Salig den Mand, som holder Prøvelse ud;
thi når han har stået Prøve, skal han få Livets Krans, som Herren har
forjættet dem, der elske ham.

<span id="an_1:13">1:13</span> Ingen sige, når han fristes: "Jeg fristes
af Gud;" thi Gud kan ikke fristes af det onde, og selv frister han
ingen;

<span id="an_1:14">1:14</span> men enhver fristes,når han drages og
lokkes af sin egen Begæring;

<span id="an_1:15">1:15</span> derefter, når Begæringen har undfanget,
føder den Synd, men når Synden er fuldvoksen, føder den Død.

<span id="an_1:16">1:16</span> Farer ikke vild, mine elskede Brødre!

<span id="an_1:17">1:17</span> Al god Gave og al fuldkommen Gave er
ovenfra og kommer ned fra Lysenes Fader, hos hvem der ikke er Forandring
eller skiftende Skygge.

<span id="an_1:18">1:18</span> Efter sin Villie fødte han os ved
Sandheds Ord, for at vi skulde være en Førstegrøde af hans Skabninger.

<span id="an_1:19">1:19</span> I vide det, mine elskede Brødre. Men
hvert Menneske være snar til at høre, langsom til at tale, langsom til
Vrede;

<span id="an_1:20">1:20</span> thi en Mands Vrede udretter ikke det, som
er ret for Gud.

<span id="an_1:21">1:21</span> Derfor, aflægger alt Smuds og Levning af
Slethed, og modtager med Sagtmodighed Ordet, som er indplantet i eder,
og som formår at frelse eders Sjæle.

<span id="an_1:22">1:22</span> Men vorder Ordets Gørere og ikke alene
dets Hørere, hvormed I bedrage eder selv.

<span id="an_1:23">1:23</span> Thi dersom nogen er Ordets Hører og ikke
dets Gører, han ligner en Mand, der betragter sit legemlige Ansigt i et
Spejl;

<span id="an_1:24">1:24</span> thi han betragter sig selv og går bort og
glemmer straks, hvor dan han var.

<span id="an_1:25">1:25</span> Men den, som skuer ind i Frihedens
fuldkomne Lov og holder ved dermed, så han ikke bliver en glemsom
Tilhører, men en Gerningens Gører, han skal være salig i sin Gerning.

<span id="an_1:26">1:26</span> Dersom nogen synes, at han dyrker Gud, og
ikke holder sin Tunge i Tømme, men bedrager sit Hjerte, hans
Gudsdyrkelse er forgæves.

<span id="an_1:27">1:27</span> En ren og ubesmittet Gudsdyrkelse for Gud
og Faderen er dette, at besøge faderløse og Enker i deres Trængsel, at
holde sig selv uplettet af Verden.

<span id="an_2:1">2:1</span> Mine Brødre! Eders Tro på vor Herre Jesus
Kristus, den herliggjorte, være ikke forbunden med Persons Anseelse!

<span id="an_2:2">2:2</span> Når der nemlig kommer en Mand ind i eders
Forsamling med Guldring på Fingeren, i prægtig Klædning, men der også
kommer en fattig ind i smudsig Klædning,

<span id="an_2:3">2:3</span> og I fæste Øjet på den, som bærer den
prægtige Klædning og sige: Sæt du dig her på den gode Plads, og I sige
til den fattige: Stå du der eller sæt dig nede ved min Fodskammel:

<span id="an_2:4">2:4</span> ere I så ikke komne i Strid med eder selv
og blevne Dommere med slette Tanker?

<span id="an_2:5">2:5</span> Hører, mine elskede Brødre! Har Gud ikke
udvalgt de for Verden fattige til at være rige i Tro og Arvinger til det
Rige, som han har forjættet dem, der elske ham?

<span id="an_2:6">2:6</span> Men I have vanæret den fattige! Er det ikke
de rige, som underkue eder, og er det ikke dem, som slæbe eder for
Domstolene?

<span id="an_2:7">2:7</span> Er det ikke dem, som bespotte det skønne
Navn, som er nævnet over eder?

<span id="an_2:8">2:8</span> Ganske vist, dersom I opfylde den kongelige
Lov efter Skriften: "Du skal elske din Næste som dig selv", gøre I ret;

<span id="an_2:9">2:9</span> men dersom I anse Personer, gøre I Synd og
revses af Loven som Overtrædere.

<span id="an_2:10">2:10</span> Thi den, som holder hele Loven, men
støder an i eet Stykke, er bleven skyldig i alle.

<span id="an_2:11">2:11</span> Thi han, som sagde: "Du må ikke bedrive
Hor," sagde også: "Du må ikke slå ihjel." Dersom du da ikke bedriver
Hor, men slår ihjel, da er du bleven en Lovens Overtræder.

<span id="an_2:12">2:12</span> Taler således og gører således, som de,
der skulle dømmes efter Frihedens Lov.

<span id="an_2:13">2:13</span> Thi Dommen er ubarmhjertig imod den, som
ikke har øvet Barmhjertighed; Barmhjertighed træder frimodigt op imod
Dommen.

<span id="an_2:14">2:14</span> Hvad gavner det, mine Brødre! om nogen
siger, han har Tro, men ikke har Gerninger? mon Troen kan frelse ham?

<span id="an_2:15">2:15</span> Dersom en Broder eller Søster er nøgen og
fattes den daglige Føde,

<span id="an_2:16">2:16</span> og en af eder siger til dem: Går bort i
Fred, varmer eder og mætter eder, men I ikke give dem det, som hører til
Legemets Nødtørst, hvad gavner det?

<span id="an_2:17">2:17</span> Ligeså er også Troen, dersom den ikke har
Gerninger, død i sig selv.

<span id="an_2:18">2:18</span> Men man vil sige: Du har Tro, og jeg har
Gerninger. Vis mig din Tro uden Gerningerne, og jeg vil af mine
Gerninger vise dig Troen.

<span id="an_2:19">2:19</span> Du tror, at Gud er een; deri gør du ret;
også de onde Ånder tro det og skælve.

<span id="an_2:20">2:20</span> Men vil du vide, du tomme Menneske! at
Troen uden Gerninger er unyttig?

<span id="an_2:21">2:21</span> Blev ikke vor Fader Abraham
retfærdiggjort af Gerninger, da han ofrede sin Søn Isak på Alteret?

<span id="an_2:22">2:22</span> Du ser, at Troen virkede sammen med hans
Gerninger, og ved Gerningerne blev Troen fuldkommet,

<span id="an_2:23">2:23</span> og Skriften blev opfyldt, som siger:
"Abraham troede Gud, og det blev regnet ham til Retfærdighed", og han
blev kaldet Guds Ven.

<span id="an_2:24">2:24</span> I se, at et Menneske retfærdiggøres af
Gerninger, og ikke af Tro alene.

<span id="an_2:25">2:25</span> Ligeså Skøgen Rahab, blev ikke også hun
retfærdiggjort af Gerninger, da hun tog imod Sendebudene og lod dem
slippe bort ad en anden Vej?

<span id="an_2:26">2:26</span> Thi ligesom Legemet er dødt uden Ånd,
således er også Troen død uden Gerninger.

<span id="an_3:1">3:1</span> Mine Brødre! ikke mange af eder bør blive
Lærere, såsom I vide, at vi skulle få en desto tungere Dom.

<span id="an_3:2">3:2</span> Thi vi støde alle an i mange Ting; dersom
nogen ikke støder an i Tale, da er han en fuldkommen Mand, i Stand til
også at holde hele Legemet i Tomme.

<span id="an_3:3">3:3</span> Men når vi lægge Bidsler i Hestenes Munde,
for at de skulle adlyde os, så dreje vi også hele deres Legeme.

<span id="an_3:4">3:4</span> Se, også Skibene, endskønt de ere så store
og drives af stærke Vinde, drejes med et såre lidet Ror, hvorhen
Styrmandens Hu står.

<span id="an_3:5">3:5</span> Således er også Tungen et lille Lem og
fører store Ord. Se, hvor lille en Ild der stikker så stor en Skov i
Brand!

<span id="an_3:6">3:6</span> Og Tungen er en Ild. Som en Verden af
Uretfærdighed sidder Tungen iblandt vore Lemmer; den besmitter hele
Legemet og sætter Livets Hjul i Brand, selv sat i Brand af Helvede.

<span id="an_3:7">3:7</span> Thi enhver Natur, både Dyrs og Fugles, både
Krybdyrs og Havdyrs, tæmmes og er tæmmet af den menneskelige Natur;

<span id="an_3:8">3:8</span> men Tungen kan intet Menneske tæmme, det
ustyrlige Onde, fuld af dødbringende Gift.

<span id="an_3:9">3:9</span> Med den velsigne vi Herren og Faderen, og
med den forbande vi Menneskene, som ere blevne til efter Guds Lighed.

<span id="an_3:10">3:10</span> Af den samme Mund udgår Velsignelse og
Forbandelse. Mine Brødre! dette bør ikke være så.

<span id="an_3:11">3:11</span> Mon en Kilde udgyder sødt Vand og besk
Vand af det samme Væld?

<span id="an_3:12">3:12</span> Mon et Figentræ, mine Brødre! kan give
Oliven, eller et Vintræ Figener? Heller ikke kan en Salt Kilde give
fersk Vand.

<span id="an_3:13">3:13</span> Er nogen viis og forstandig iblandt eder,
da vise han ved god Omgængelse sine Gerninger i viis Sagtmodighed!

<span id="an_3:14">3:14</span> Men have I bitter Avind og Rænkesyge i
eders Hjerter, da roser eder ikke og lyver ikke imod Sandheden!

<span id="an_3:15">3:15</span> Dette er ikke den Visdom, som kommer
ovenfra, men en jordisk, sjælelig, djævelsk;

<span id="an_3:16">3:16</span> thi hvor der er Avind og Rænkesyge, der
er Forvirring og al ond Handel.

<span id="an_3:17">3:17</span> Men Visdommen herovenfra er først ren,
dernæst fredsommelig, mild, føjelig, fuld at Barmhjertighed og gode
Frugter, upartisk, uden Skrømt.

<span id="an_3:18">3:18</span> Men Retfærdigheds Frugt såes i Fred for
dem, som stifte Fred.

<span id="an_4:1">4:1</span> Hvoraf kommer det, at den er Krige og
Stridigheder iblandt eder? mon ikke deraf, af eders Lyster, som stride i
eders Lemmer?

<span id="an_4:2">4:2</span> I begære og have ikke; I myrde og misunde
og kunne ikke få; I føre Strid og Krig. Og I have ikke, fordi I ikke
bede;

<span id="an_4:3">4:3</span> I bede og få ikke, fordi I bede ilde, for
at øde det i eders Lyster.

<span id="an_4:4">4:4</span> I utro! vide I ikke, at Venskab med Verden
er Fjendskab imod Gud? Derfor, den, som vil være Verdens Ven, bliver
Guds Fjende.

<span id="an_4:5">4:5</span> Eller mene I, at Skriftens Ord ere tomme
Ord? Med Nidkærhed længes han efter den Ånd, han har givet Bolig i os,
men han skænker desto større Nåde.

<span id="an_4:6">4:6</span> Derfor siger Skriften: "Gud står de
hoffærdige imod, men de ydmyge giver han Nåde."

<span id="an_4:7">4:7</span> Underordner eder derfor under Gud; men står
Djævelen imod, så skal han fly fra eder;

<span id="an_4:8">4:8</span> holder eder nær til Gud, så skal han holde
sig nær til eder! Renser Hænderne, I Syndere! og lutrer Hjerterne, I
tvesindede!

<span id="an_4:9">4:9</span> Jamrer og sørger og græder; eders Latter
vende sig til Sorg og Glæden til Bedrøvelse!

<span id="an_4:10">4:10</span> Ydmyger eder for Herren, så skal han
ophøje eder.

<span id="an_4:11">4:11</span> Taler ikke ilde om hverandre, Brødre!
Den, som taler ilde om sin Broder eller dømmer sin Broder, taler ilde om
Loven og dømmer Loven; men dømmer du Loven, da er du ikke Lovens Gører,
men dens Dommer.

<span id="an_4:12">4:12</span> Een er Lovgiveren og Dommeren, han, som
kan frelse og fordærve; men hvem er du, som dømmer din Næste?

<span id="an_4:13">4:13</span> Og nu I, som sige: I Dag eller i Morgen
ville vi gå til den eller den By og blive der et År og købslå og vinde,

<span id="an_4:14">4:14</span> I, som ikke vide, hvad der skal ske i
Morgen; thi hvordan er eders Liv? I ere jo en Damp, som er til Syne en
liden Tid, men derefter forsvinder;

<span id="an_4:15">4:15</span> i Stedet for at I skulle sige: Dersom
Herren vil, og vi leve, da ville vi gøre dette eller hint.

<span id="an_4:16">4:16</span> Men nu rose I eder i eders Overmod; al
sådan Ros er ond.

<span id="an_4:17">4:17</span> Derfor, den som ved at handle ret og ikke
gør det, for ham er det Synd.

<span id="an_5:1">5:1</span> Og nu, I rige! græder og jamrer over de
Ulykker, som komme over eder.

<span id="an_5:2">5:2</span> Eders Rigdom er rådnet, og eders Klæder er
mølædte;

<span id="an_5:3">5:3</span> eders Guld og Sølv er rustet op, og deres
Rust skal være til Vidnesbyrd imod eder og æde eders Kød som en Ild; I
have samlet Skatte i de sidste Dage.

<span id="an_5:4">5:4</span> Se, den Løn skriger, som I have forholdt
Arbejderne, der høstede eders Marker, og Høstfolkenes Råb ere komne ind
for den Herre Zebaoths Øren.

<span id="an_5:5">5:5</span> I levede i Vellevned på Jorden og efter
eders Lyster; I gjorde eders Hjerter til gode som på en Slagtedag.

<span id="an_5:6">5:6</span> I domfældte, I dræbte den retfærdige; han
står eder ikke imod.

<span id="an_5:7">5:7</span> Derfor, værer tålmodige, Brødre! indtil
Herrens Tilkommelse. Se, Bonden venter på Jordens dyrebare Frugt og bier
tålmodigt efter den, indtil den får tidlig Regn og sildig Regn.

<span id="an_5:8">5:8</span> Værer også I tålmodige, styrker eders
Hjerter; thi Herrens Tilkommelse er nær.

<span id="an_5:9">5:9</span> Sukker ikke imod hverandre, Brødre! for at
I ikke skulle dømmes; se, Dommeren står for Døren.

<span id="an_5:10">5:10</span> Brødre! tager Profeterne, som have talt i
Herrens Navn, til Forbillede på at lide ondt og være tålmodige.

<span id="an_5:11">5:11</span> Se, vi prise dem salige, som have holdt
ud. I have hørt om Jobs Udholdenhed og vide Udfaldet fra Herren; thi
Herren er såre medlidende og barmhjertig.

<span id="an_5:12">5:12</span> Men for alting, mine Brødre! sværger
ikke, hverken ved Himmelen eller ved Jorden eller nogen anden Ed; men
eders Ja være Ja, og Nej være Nej, for at I ikke skulle falde under Dom.

<span id="an_5:13">5:13</span> Lider nogen iblandt eder ondt, han bede;
er nogen vel til Mode, han synge Lovsang!

<span id="an_5:14">5:14</span> Er nogen iblandt eder syg, han kalde
Menighedens Ældste til sig, og de skulle bede over ham og salve ham med
Olie i Herrens Navn.

<span id="an_5:15">5:15</span> Og Troens Bøn skal frelse den syge, og
Herren skal oprejse ham, og har han gjort Synder, skulle de forlades
ham.

<span id="an_5:16">5:16</span> Bekender derfor Synderne for hverandre og
beder for hverandre, for at I må blive helbredte; en retfærdigs Bøn
formår meget, når den er alvorlig.

<span id="an_5:17">5:17</span> Elias var et Menneske, lige Vilkår
undergivet med os, og han bad en Bøn, at det ikke måtte regne; og det
regnede ikke på Jorden i tre År og seks Måneder.

<span id="an_5:18">5:18</span> Og han bad atter, og Himmelen gav Regn,
og Jorden bar sin Frugt.

<span id="an_5:19">5:19</span> Mine Brødre! dersom nogen iblandt eder
farer vild fra Sandheden, og nogen omvender ham,

<span id="an_5:20">5:20</span> han vide, at den, som omvender en Synder
fra hans Vejs Vildfarelse, han Frelser en Sjæl fra Døden og skjuler en
Mangfoldighed af Synder.

------------------------------------------------------------------------

[Next: 1 Peter](pe1.md)
