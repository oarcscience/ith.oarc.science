<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Danish Bible, full text etext at Intangible Textual Heritage">
<TITLE>Danish Bible: Obadiah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="amo.htm">Previous</A>&nbsp;
<A HREF="jon.htm">Next</A>&nbsp;
</CENTER>
<HR>
</p> <h3 align="center" align="center">Danish Bible: Obadiah</h3> 
<p><A NAME="an_1:1">1:1</A>&nbsp;Obadias's Syn. S&#229; siger den Herre HERREN til Edom: Fra HERREN har jeg h&#248;rt en Tidende: Et Bud er sendt ud blandt Folkene: Rejs jer til Kamp imod det!</p> 
<p><A NAME="an_1:2">1:2</A>&nbsp;Se, ringe har jeg gjort dig blandt Folkene, s&#229;re foragtet er du.</p> 
<p><A NAME="an_1:3">1:3</A>&nbsp;Dit Hjertes Hovmod bedrog dig, du, som bor i Klippekl&#248;ft, som troner i det h&#248;je og siger i Hjertet: "Hvo kan styrte mig til Jorden?"</p> 
<p><A NAME="an_1:4">1:4</A>&nbsp;Bygger du end h&#248;jt som &#216;rnen, er end din Rede blandt Stjerner, jeg styrter dig ned derfra, s&#229; lyder det fra HERREN.</p> 
<p><A NAME="an_1:5">1:5</A>&nbsp;Du skulde vel ikke have Tyve til G&#230;ster, natlige Voldsm&#230;nd? Hvor er du lagt &#248;de; de stj&#230;ler jo alt, hvad de lyster! Du skulde vel ikke have H&#248;stm&#230;nd i Ving&#229;rden? Eftersl&#230;t levner de ikke!</p> 
<p><A NAME="an_1:6">1:6</A>&nbsp;Hvor blev dog Esau ransaget, hans Skatte opsporet!</p> 
<p><A NAME="an_1:7">1:7</A>&nbsp;Alle dine Forbundsf&#230;ller jog dig lige til Gr&#230;nsen, dine gode Venner sveg dig, tog Magten fra dig; for at skr&#230;mme dig lagde de F&#230;lder under din Fod.</p> 
<p><A NAME="an_1:8">1:8</A>&nbsp;Visselig vil jeg p&#229; hin Dag, lyder det fra HERREN, udrydde de vise af Edom og Klogskab af Esaus Bjerge.</p> 
<p><A NAME="an_1:9">1:9</A>&nbsp;Da skal dine Helte lammes at R&#230;dsel, o Teman, og hver en Mand ryddes ud at Esaus Bjerge.</p> 
<p><A NAME="an_1:10">1:10</A>&nbsp;For Drab og Vold mod din Broder Jakob skal du skjules af Skam; udryddes skal du for evigt,</p> 
<p><A NAME="an_1:11">1:11</A>&nbsp;fordi du s&#229; til, da fremmede raned hans Gods og Udl&#230;ndinge kom i bans Porte; da de lodded Jerusalem bort, var og du som en af dem.</p> 
<p><A NAME="an_1:12">1:12</A>&nbsp;At nyde din Broders Dag, hans Vanhelds Dag, og gl&#230;de dig over Jud&#230;erne p&#229; Undergangens Dag! At opsp&#230;rre Munden p&#229; Tr&#230;ngselens Dag,</p> 
<p><A NAME="an_1:13">1:13</A>&nbsp;komme i mit Folks Port p&#229; Ulykkens Dag, v&#230;re med til at nyde dets Kval p&#229; Ulykkens Dag, gribe efter dets Gods p&#229; Ulykkens Dag!</p> 
<p><A NAME="an_1:14">1:14</A>&nbsp;At st&#229; ved Dalenes Munding og dr&#230;be de undslupne, prisgive dem, som slap bort, p&#229; Tr&#230;ngselens Dag!</p> 
<p><A NAME="an_1:15">1:15</A>&nbsp;Thi n&#230;r er HERRENs Dag over alle Folkene; som du har gjort, skal der g&#248;res med dig, Geng&#230;ld kommer over dit Hoved.</p> 
<p><A NAME="an_1:16">1:16</A>&nbsp;Thi som I drak p&#229; mit hellige Bjerg, skal alle Folkene drikke uden Oph&#248;r; de skal drikke og rave og blive, som om de aldrig havde v&#230;ret til.</p> 
<p><A NAME="an_1:17">1:17</A>&nbsp;Men p&#229; Zions Bjerg skal der v&#230;re Frelse, og det skal v&#230;re en Helligdom, og Jakobs Hus skal tage sine Ejendomme i Eje.</p> 
<p><A NAME="an_1:18">1:18</A>&nbsp;Jakobs Hus skal blive en Ild og Josefs Hus en Lue, men Esaus Hus skal blive Str&#229;, og de skal s&#230;tte Ild derp&#229; og fort&#230;re det, og ingen af Esaus Hus skal undslippe, s&#229; sandt HERREN har talet.</p> 
<p><A NAME="an_1:19">1:19</A>&nbsp;De skal tage Sydlandet i Eje sammen med Esaus Bjerge og Lavlandet sammen med Filisterne; deskal tage Efraims Mark i Eje sammen med Samarias Mark og Ammoniterne sammen med Gilead.</p> 
<p><A NAME="an_1:20">1:20</A>&nbsp;Og de landflygtige i Hala og Habor skal tage Kana'an&#230;ernes Land i Eje indtil Zarepta, og de landflygtige fra Jerusalem, som er i Sefarad, skal tage Sydlandets Byer i Eje.</p> 
<p><A NAME="an_1:21">1:21</A>&nbsp;Da drager Redningsm&#230;nd fra Zions Bjerg op for at holde Dom over Esaus Bjerge. Og s&#229; skal Riget v&#230;re HERRENs.</p> 
<p><HR>
<CENTER>
<A HREF="jon.htm">Next: Jonah</A></CENTER>
</BODY>
</HTML>
