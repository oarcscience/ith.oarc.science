[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](eze)  [Next](hos.md) 

------------------------------------------------------------------------

### Danish Bible: Daniel

<span id="an_1:1">1:1</span> I Kong Joakim af Judas tredje regeringsår
drog kong Nebukadnezar af Babel til Jerusalem og belejrede det.

<span id="an_1:2">1:2</span> Og Herren gav Kong Jojakim af Juda og en
Del af Guds Huses Kar i hans Hånd, og han førte dem til Sinears Land;
men Karrene bragte han til sin Guds Skatkammer.

<span id="an_1:3">1:3</span> Kongen bød derpå sin Overhofmester Asjpenaz
at tage nogle Israeliter, dels af kongelig Slægt, dels af adelig Byrd,

<span id="an_1:4">1:4</span> unge Mænd uden mindste Lyde og med et smukt
Ydre, vel bevandrede i al Visdom, kundskabsrige og lærenemme, egnede til
at gøre Tjeneste i Kongens Palads, og lære dem Kaldæernes Skrift og
Tungemål

<span id="an_1:5">1:5</span> og opdrage dem i tre År, for at de så kunde
træde i Kongens Tjeneste; og Kongen tildelte dem deres daglige kost af
sin egen Mad og af den Vin, han selv drak.

<span id="an_1:6">1:6</span> Iblandt dem var Judæerne Daniel, Hananja,
Misjael og Azarja;

<span id="an_1:7">1:7</span> og Overhofmesteren gav dem andre Navne,
idet han kaldte Daniel Beltsazzar, Hananja Sjadrak, Misjael Mesjak og
Azarja Abed Nego.

<span id="an_1:8">1:8</span> Men Daniel satte sig for, at han ikke vilde
gøre sig uren med kongens Mad eller den Vin Kongen drak; derfor bad han
Overhofmesteren om at blive fri for at gøre sig uren dermed.

<span id="an_1:9">1:9</span> Og Gud lod Daniel finde Yndest og Velvilje
hos Overhofmesteren;

<span id="an_1:10">1:10</span> men Overhofmesteren sagde til ham: "Jeg
frygter for, at min Herre Kongen, som har tildelt eder Mad og brikke,
skal finde, at I ser ringere ud end de andre unge Mænd på eders Alder,
og at I således skal bringe Skyld over mit Hoved hos Kongen."

<span id="an_1:11">1:11</span> Så sagde Daniel til den Opsynsmand, som
Overhofmesteren havde sat over Daniel, Hananja, Misjael og Azarja:

<span id="an_1:12">1:12</span> "Prøv engang dine Trælle i ti,Dage og lad
os få Grøntsager at spise og Vand at drikke!

<span id="an_1:13">1:13</span> Sammenlign så vort Udseende med de unge
Mænds, som spiser Kongens Mad; så kan du gøre med dine Trælle, efter
hvad du ser."

<span id="an_1:14">1:14</span> Han føjede dem da heri og prøvede det med
dem i ti Dage.

<span id="an_1:15">1:15</span> Og da de ti Dage var omme, så de bedre ud
og var ved bedre Huld end alle de unge Mænd, som spiste kongens Mad.

<span id="an_1:16">1:16</span> Så lod Opsynsmanden deres Mad og Vinen,
de skulde drikke, bringe bort og gav dem Grøntsager i Stedet.

<span id="an_1:17">1:17</span> Disse fire unge Mænd gav Gud Kundskab og
Indsigt i al Skrift og Visdom; Daniel forstod sig også på alle Hånde
Syner og Drømme.

<span id="an_1:18">1:18</span> Og da den Tid, Kongen havde fastsat for
deres Fremstilling, kom, førte Overhofmesteren dem frem for
Nebukadnezar.

<span id="an_1:19">1:19</span> Da så Kongen talte med dem, fandtes der
iblandt dem alle ingen, som kunde måle sig med Daniel, Hananja, Misjael
og Azarja, og de trådte derfor i Kongens Tjeneste.

<span id="an_1:20">1:20</span> Og når som helst Kongen spurgte dem om
noget, der krævede Visdom og Indsigt, fandt han dem ti Gange dygtigere
end alle Drømmetydere og Manere i hele sit Rige.

<span id="an_1:21">1:21</span> Og Daniel blev.... til Kong Kyross første
År.

<span id="an_2:1">2:1</span> I sit andet regeringsår drømte
Nebukadnezar, og hans sind blev uroligt, så han ikke kunde sove

<span id="an_2:2">2:2</span> Så lod Kongen Drømmetyderne, Manerne,
Sandsigerne og Kaldæerne kalde, for at de skulde sige ham, hvad han
havde drømt. Og de kom og trådte frem for Kongen..

<span id="an_2:3">2:3</span> Da sagde Kongen til dem: "Jeg har haft en
Drøm, og mit Sind falder ikke til Ro, før jeg får at vide, hvad den
betyder."

<span id="an_2:4">2:4</span> Kaldæerne svarede Kongen (på Aramaisk") ):
"Kongen leve evindelig! Sig dine Trælle Drømmen, så skal vi tyde den."

<span id="an_2:5">2:5</span> Men Kongen svarede Kaldæerne: "Mit Ord står
fast! Hvis I ikke både kundgør mig Drømmen og tyder den, skal I hugges
sønder og sammen og eders Huse gøres til Skarndynger;

<span id="an_2:6">2:6</span> men gengiver I mig Drømmen og tyder den,
får I Skænk og Gave og stor Ære af mig. Gengiv mig, derfor Drømmen og
tyd den!"

<span id="an_2:7">2:7</span> De svarede atter: "Kongen sige sine Trælle
Drømmen, så skal vi tyde den."

<span id="an_2:8">2:8</span> Kongen svarede: "Nu ved jeg for vist, at I
kun søger at vinde Tid, fordi I ser, mit Ord står fast,

<span id="an_2:9">2:9</span> så eders Dom kun kan blive een, hvis I ikke
kundgør mig Drømmen, og at I derfor er blevet enige om at lyve for mig
og føre mig bag Lyset, til der kommer andre Tider. Sig mig derfor
Drømmen, så jeg kan vide, at I også kan tyde mig den."

<span id="an_2:10">2:10</span> Kaldæerne svarede Kongen: "Der findes
ikke et Menneske på Jorden, som kan sige, hvad Kongen ønsker at vide;
aldrig har jo heller nogen Konge, hvor stor og tnægtig han end var,
krævet sligt af nogen Drømmetyder, Maner eller Kaldæer;

<span id="an_2:11">2:11</span> hvad Kongen kræver, er umuligt, og der er
ingen, som kan sige kongen det, undtagen Guderne, og de bor ikke hos de
dødelige."

<span id="an_2:12">2:12</span> Herover blev Kongen vred og såre
harmfuld, og han bød, at alle Babels Vismænd skulde henrettes.

<span id="an_2:13">2:13</span> Da nu Befalingen var udgået, og man
skulde til at slå Vismændene ihjel, ledte man også efter Daniel og hans
Venner for at slå dem ihjel.

<span id="an_2:14">2:14</span> Da henvendte Daniel sig med kloge og vel
overvejede Ord til Arjok, Øversten for Kongens Livvagt, som var draget
ud for at slå Babels Vismænd ihjel.

<span id="an_2:15">2:15</span> Han tog til Orde og spurgte Arjok,
Kongens Høvedsmand: "Hvorfor er så skarp en Befaling udgået fra Kongen?"
Og da Arjok havde sat ham ind i Sagen,

<span id="an_2:16">2:16</span> gik Daniel ind til Kongen og bad ham give
sig en Frist, så skulde han tyde Kongen Drømmen.

<span id="an_2:17">2:17</span> Så gik Daniel hjem og satte sine Venner
Hananja, Misjael og Azarja ind i Sagen,

<span id="an_2:18">2:18</span> og han pålagde dem at bede Himmelens Gud
om Barmbjertighed, så han åbenbarede Hemmeligheden, for at ikke Daniel
og hans Venner skulde blive henrettet med Babels andre Vismænd.

<span id="an_2:19">2:19</span> Da blev Hemmeligheden åbenbaret Daniel i
et Nattesyn; og Daniel priste Himmelens Gud,

<span id="an_2:20">2:20</span> tog til Orde og sagde: "Lovet være Guds
Navn fra Evighed og til Evighed, thi ham tilhører Visdom og Styrke!

<span id="an_2:21">2:21</span> Han lader Tider og Stunder skifte,
afsætter og indsætter konger, giver de vise deres Visdom og de
indsigtsfulde deres Viden;

<span id="an_2:22">2:22</span> han åbenbarer det dybe og lønlige; han
ved, hvad Mørket gemmer, og Lyset bor hos ham.

<span id="an_2:23">2:23</span> Dig, mine Fædres Gud, takker og priser
jeg, fordi du gav mig Visdom og Styrke, og nu har du kundgjort mig, hvad
vi bad dig om; thi hvad Kongen vil vide, har du kundgjort os!"

<span id="an_2:24">2:24</span> Derfor gik Daniel til Arjok, hvem Kongen
havdepålagt at henrette Babels Vismænd, og sagde til ham: "Henret ikke
Babels Vismænd, men før mig frem for Kongen, så vil jeg tyde ham
Drømmen!"

<span id="an_2:25">2:25</span> Så førte Arjok i Hast Daniel frem for
Kongen og sagde til ham: "Jeg har blandt de bortførte Judæere fundet en
Mand, som vil tyde Kongen Drømmen!"

<span id="an_2:26">2:26</span> Kongen tog til Orde og spurgte Daniel,
som havde fået Navnet Beltsazzar: "Er du i Stand til at kundgøre mig den
Drøm, jeg har haft, og tyde den?"

<span id="an_2:27">2:27</span> Daniel svarede Kongen: "Den Hemmelighed,
Kongen ønsker at vide, kan Vismænd, Manere, Drømmetydere og
Stjernetydere ikke sige kongen;

<span id="an_2:28">2:28</span> men der er en Gud i Himmelen, som
åbenbarer Hemmeligheder, og han har kundgjort Kong Nebukadnezar, hvad
der skal ske i de sidste Dage:

<span id="an_2:29">2:29</span> Du tænkte, o Konge, på dit Leje over,
hvad der skal ske i Fremtiden, og han, som åbenbarer Hemmeligheder,
kundgjorde dig, hvad der skal ske.

<span id="an_2:30">2:30</span> Og mig er denne Hemmelighed åbenbaret,
ikke ved nogen Visdom, som jeg har forud for alle andre levende Væsener,
men for at Drømmen kan blive tydet Kongen, så du kan kende dit Hjertes
Tanker.

<span id="an_2:31">2:31</span> Du så, o Konge, for dig en vældig
Billedstøtte; denne Billedstøtte var stor og dens Glans overmåde stærk;
den stod foran dig, og dens Udseende var forfærdeligt.

<span id="an_2:32">2:32</span> Billedstøttens Hoved var af fint Guld,
Bryst og Arme af Sølv, Bug og Lænder af Kobber.

<span id="an_2:33">2:33</span> Benene af Jern og Fødderne halvt af Jern
og halvt af Ler.

<span id="an_2:34">2:34</span> Således skuede du, indtil en Sten reves
løs, dog ikke ved Menneskehænder, og ramte Billedstøttens Jern og
Lerfødder og knuste dem;

<span id="an_2:35">2:35</span> og på een Gang knustes Jern, Ler, Kobber,
Sølv og Guld og blev som Avner fra Sommerens Tærskepladser, og Vinden
bar det sporløst bort; men Stenen, som ramte Billedstøtten, blev til et
stort Bjerg, der fyldte hele Jorden.

<span id="an_2:36">2:36</span> Således var Drømmen, og nu vil vi tyde
Kongen den:

<span id="an_2:37">2:37</span> Du, o Konge, Kongernes Konge, hvem
Himmelens Gud gav Kongedømme, Magt, Styrke og Ære,

<span id="an_2:38">2:38</span> i hvis Hånd han gav Menneskene, så vide
de bor, Markens Dyr og Himmelens Fugle, så han gjorde dig til Hersker
over dem alle du er Hovedet, som var af Guld.

<span id="an_2:39">2:39</span> Men efter dig skal der komme et andet
Rige, ringere end dit, og derpå atter et tredje Rige, som er af Kobber,
og hvis Herredømme skal strække sig over hele Jorden.

<span id="an_2:40">2:40</span> Siden skal der komme et fjerde Rige,
stærkt som Jern; thi Jern knuser og søndrer alt; og som Jem sønderslår,
skal det knuse og sønderslå alle hine Riger.

<span id="an_2:41">2:41</span> Men når du så Fødderne og Tæerne halvt af
Pottemagerler og halvt af Jern, betyder det, at det skal være et Rige
uden Sammenhold; dog skal det have noget af Jernets Fasthed, thi du så
jo, at Jern var blandet med Ler.

<span id="an_2:42">2:42</span> Og at Tæerne var halvt af Jern og halvt
af Ler, betyder, at Riget delvis skal være stærkt, delvis svagt.

<span id="an_2:43">2:43</span> Og når du så, at Jernet var blandet med
Ler, betyder det, at de skal indgå Ægteskaber med hverandre, men dog
ikke indbyrdes holde sammen, så lidt som Jern kan blandes med Ler.

<span id="an_2:44">2:44</span> Men i hine Kongers Dage vil Himmelens Gud
oprette et Rige, som aldrig i Evighed skal forgå. og Herredømmet skal
ikke gå over til noget andet Folk; det skal knuse og tilintetgøre alle
hine Riger, men selv stå i al Evighed;

<span id="an_2:45">2:45</span> thi du så jo, at en Sten reves løs fra
Klippen, dog ikke ved Menneskehænder, og knuste Jern, Ler, Kobber, Sølv
og Guld. En stor Gud har kundgjort Kongen, hvad der skal ske herefter;
og Drømmen er sand og Tydningen troværdig."

<span id="an_2:46">2:46</span> Så faldt Kong, Nebukadnezar på sit Ansigt
og bøjede sig for Daniel, og han bød, at man skulde bringe ham Ofre og
Røgelse.

<span id="an_2:47">2:47</span> Og Kongen tog til Orde og sagde til
Daniel "I Sandhed, eders Gud er Gudernes Gud og Kongernes Herre, og han
kan åbenbare Hemmeligheder, siden du har kunnet åbenbare denne
Hemmelighed."

<span id="an_2:48">2:48</span> Derpå ophøjede Kongen Daniel og, gav ham
mange store Gaver, og han satte ham til Herre over hele Landsdelen Babel
og til Overherre over alle Babels Vismænd.

<span id="an_2:49">2:49</span> Men på Daniels Bøn overdrog kongen
Sjadrak, Mesjak og Abed Nego at styre Landsdelen Babel, medens Daniel
selv blev i Kongens Gård.

<span id="an_3:1">3:1</span> Kong Nebukadnezar lod lave en billedstøtte
af guld, tresindstyve tyve Alen høj og seks Alen bred, og han opstillede
den på Dalsletten Dura i Landsdelen Babel.

<span id="an_3:2">3:2</span> Så sendte Kong Nebukadnezar Bud for at
sammenkalde Satraper, Landshøvdinger, Statholdere, Overdommere,
Skatmestre, lovkyndige, Dommere og alle andre Embedsmænd i Landsdelen,
at de skulde komme til Stede når Billedstøtten, som Kong Nebukadnezar
havde ladet opstille, blev indviet.

<span id="an_3:3">3:3</span> Da samledes Satraperne, Landshøvdingerne,
Statholderne, Overdommerne, Skatmestrene, de lovkyndige, Dommerne og
alle andre Embedsmænd i Landsdelen til indvielsen af Billedstøtten, som
Kong Nebukadnezar havde ladet opstille, og de stillede sig foran den.

<span id="an_3:4">3:4</span> Så råbte en Herold med høj Røst: "Det
tilkendegives eder, I Folk, Stammer og Tungemål:

<span id="an_3:5">3:5</span> Når I hører Horn, Fløjter, Citre, Harper,
Hakkebrætter, Sækkepiber og alle Hånde andre Instrumenter klinge, skal I
falde ned og tilbede Guldbilledstøtten, som Kong Nebukadnezar har ladet
opstille.

<span id="an_3:6">3:6</span> Og den, som ikke falder ned og tilbeder,
skal øjeblikkelig kastes i den gloende Ovn."

<span id="an_3:7">3:7</span> Så snart alt Folket nu hørte Horn, Fløjter,
Citre, Harper, Hakkebræfter og alle Hånde andre Instrumenter klinge,
faldt de derfor ned alle Folk, Stammer og Tungemål og tilbad
Guldbilledstøtten, som Kong Nebukadnezar havde ladet opstille.

<span id="an_3:8">3:8</span> Men ved samme Lejlighed trådte nogle
kaldæiske Mænd frem og førte Klage mod Jøderne.

<span id="an_3:9">3:9</span> De tog til Orde og sagde til Kong
Nebukadnezar: "Kongen leve evindelig!

<span id="an_3:10">3:10</span> Du, o Konge, har påbudt, at enhver, når
han hører Horn, Fløjter, Citre, Harper, Hakkebrætter, Sækkepiber og alle
Hånde andre Instrumenter klinge, skal falde ned og tilbede
Guldbilledstøtten,

<span id="an_3:11">3:11</span> og at den, som ikke gør det, skal kastes
i den gloende Ovn.

<span id="an_3:12">3:12</span> Men nu er her nogle jødiske Mænd, som du
har overdraget at styre Landsdelen Babel, Sjadrak, Mesjak og Abed-Nego;
disse Mænd ænser ikke dit Påbud, o Konge; de dyrker ikke din Gud og
tilbeder ikke Guldbilledstøtten, som du har ladet opstille."

<span id="an_3:13">3:13</span> Da lod Nebukadnezar i Vrede og Harme
Sjadrak, Mesjak og Abed Nego hente; og da Mændene var ført frem for
Kongen,

<span id="an_3:14">3:14</span> sagde Nebukadnezar til dem: "Er det
oplagt Råd, Sjadrak, Mesjak og Abed-Nego, at I ikke dyrker min Gud eller
tilbeder Guldbilledstøtten, som jeg har ladet opstille?

<span id="an_3:15">3:15</span> Nu vel, hvis I er rede til, når I hører
Horn, Fløjter, Citre, Harper, Hakkebrætter, Sækkepiber og alle Hånde
andre instrumenter klinge, at falde ned og tilbede Billedstøtten, som
jeg har ladet lave, så er alt godt; men gør I det ikke, skal I på Stedet
kastes i den gloende Ovn. Og hvilken Gud er der, som da kan fri eder af
mine Hænder?"

<span id="an_3:16">3:16</span> Sjadrak, Mesjak og Abed-Nego svarede Kong
Nebukadnezar: "Det har vi ikke nødig at svare dig på!

<span id="an_3:17">3:17</span> Sker det, så kan vor Gud, som vi dyrker,
fri os af den gloende Ovn, og han vil fri os af din Hånd, o Konge;

<span id="an_3:18">3:18</span> men hvis ikke, så må du vide, o Konge, at
din Gud dyrker vi dog ikke, og Guldbilledstøtten, som du har ladet
opstille, tilbeder vi ikke!"

<span id="an_3:19">3:19</span> Da opfyldtes Nebukadnezar af Harme, og
hans Ansigtsudtryk ændredes over for Sjadrak, Mesjak og Abed-Nego; han
tog til Orde og sagde, at Ovnen skulde gøres syv Gange hedere end
ellers,

<span id="an_3:20">3:20</span> og bød nogle håndfaste Mænd i sin Hær
binde Sjadrak, Mesjak og Abed-Nego og kaste dem i den gloende Ovn.

<span id="an_3:21">3:21</span> Så blev Mændene bundet i de deres Kapper,
Underklæder, Huer og andre Klædningsstykker og kastet i den gloende Ovn.

<span id="an_3:22">3:22</span> Og eftersom Kongens Bud var skarpt og
Ovnen ophedet til Overmål, brændte Luen de Mænd ihjel, som bragte
Sjadrak, Mesjak og Abed-Nego op på Ovnen,

<span id="an_3:23">3:23</span> medens de tre Mænd, Sjadrak, Mesjak og
Abed-Nego, bundne faldt ned i den gloende Ovn.

<span id="an_3:24">3:24</span> Da sloges Kong Nebukadnezar af Rædsel og
stod hastigt op; og han tog til Orde og spurgte sine Rådsherrer: "Var
det ikke tre Mænd, vi kastede bundne i Ilden?" De svarede Kongen: "Jo,
det var, Konge!"

<span id="an_3:25">3:25</span> Han sagde da videre: "Men jeg ser fire
Mænd gå frit om i Ilden, og de har ingen Skade taget; og den fjerde ser
ud som en Gudesøn."

<span id="an_3:26">3:26</span> Derpå trådte Nebukadnezar hen til den
gloende Ovns Dør og råbte: "Sjadrak, Mesjak og Abed Nego, I, den højeste
Guds Tjenere, kom ud!" Da gik Sjadrak, Mesjak og Abed-Nego ud af Ilden.

<span id="an_3:27">3:27</span> Og Satraperne, Landshøvdingerne,
Statholderne og Kongens Rådsherrer samlede sig og så, af Ilden ikke
havde haft nogen Magt over hine Mænds Legemer, at deres Hovedhår ikke
var svedet, at deres Kapper var uskadte, og at der ikke var Brandlugt
ved dem.

<span id="an_3:28">3:28</span> Så sagde Nebukadnezar: "Lovet være
Sjadraks, Mesjaks og Abed-Negos Gud, der sendte sin Engel og rede sine
Tjenere, som i Tillid til ham overtrådte Kongens Bud og hengav deres
Legemer for at undgå at dyrke eller tilbede nogen anden Gud end deres
egen!

<span id="an_3:29">3:29</span> Hermed påbyder jeg, at den, der i noget
Folk, nogen Stamme og noget Tungemål siger noget ondt om Sjadraks,
Mesjaks og Abed Negos Gud, skal hugges sønder og sammen, og hans Hus
skal gøres til en Skarndynge; thi der gives ingen anden Gud, som således
kan frelse."

<span id="an_3:30">3:30</span> Og Kongen gengav Sjadrak,Mesjak og
Abed-Nego deres Stillinger i Landsdelen Babel.

<span id="an_4:1">4:1</span> Kong Nebukadnezar til alle Folk: der bor på
hele Jorden: Fred være med eder i rigt Mål!

<span id="an_4:2">4:2</span> De Tegn og Undere, den højeste Gud har øvet
imod mig, finder jeg for godt at kundgøre.

<span id="an_4:3">4:3</span> Hvor store er dog hans Tegn, hvor vældige
dog hans Undere! Hans Rige er et evigt Rige, hans Herredømme fra Slægt
til Slægt.

<span id="an_4:4">4:4</span> Jeg, Nebukadnezar, levede tryg i mit Slot
og livsglad i mit Palads.

<span id="an_4:5">4:5</span> Men da skuede jeg et Drømmesyn, og det slog
mig med Rædsel, og Tankebilleder på mit Leje og mit Hoveds Syner
forfærdede mig.

<span id="an_4:6">4:6</span> Derfor påbød jeg, at alle Babels Vismænd
skulde føres frem for mig, for at de skulde tyde mig Drømmen.

<span id="an_4:7">4:7</span> Så kom Drømmetyderne, Manerne, Kaldæerne og
Stjernetyderne ind, og jeg sagde dem Drømmen, men de kunde ikke tyde mig
den.

<span id="an_4:8">4:8</span> Men til sidst trådte Daniel, som har fået
Navnet Beltsazzar efter min Guds Navn, og i hvem hellige Guders Ånd er,
frem for mig, og jeg sagde ham Drømmen:

<span id="an_4:9">4:9</span> Beltsazzar, du Øverste for Drømmetyderne, i
hvem jeg ved, at hellige Guders Ånd er, og hvem ingen Hemmelighed er for
svar! Hør, hvad jeg så i Drømme, og tyd mig det!

<span id="an_4:10">4:10</span> Dette var mit Hoveds Syner på mit Leje:
Jeg skuede, og se, et Træ stod midt på Jorden, og det var såre højt.

<span id="an_4:11">4:11</span> Træet voksede og blev vældigt, dets Top
nåede Himmelen, og det sås til Jordens Ende;

<span id="an_4:12">4:12</span> dets Løv var fagert, dets Frugter mange,
så der var Føde til alle derpå; under det fandt Markens Dyr Skygge, i
dets Grene boede Himmelens Fugle, og alt Kød fik Næring deraf.

<span id="an_4:13">4:13</span> Og videre skuede jeg i mit Hoveds Syner
på mit Leje, og se, en Vægter, en Hellig, kom ned fra Himmelen.

<span id="an_4:14">4:14</span> Han råbte med høj Røst: "Fæld Træet, hug
Grenene af, afriv Løvet og spred Frugterne; Dyrene skal fly fra deres Bo
derunder og Fuglene fra dets Grene!

<span id="an_4:15">4:15</span> Dog skal I lade Stubben med Rødderne
blive i Jorden, men bundet med en Kæde af Jern og kobber i Markens Græs;
af Himmelens Dug skal han vædes, og som Dyrene skal han æde Markens
Urter;

<span id="an_4:16">4:16</span> hans Menneskehjerte skal fratages ham og
et Dyrehjerte gives ham, og syv Tider skal gå hen over ham.

<span id="an_4:17">4:17</span> Således er det fastsat ved Vægternes Råd,
og ved de Helliges Bud er Sagen afgjort, for at de levende må sande, at
den Højeste er Herre over Menneskenes Rige og kan give det, til hvem han
vil, og ophøje den ringeste blandt Menneskene til Hersker over det!"

<span id="an_4:18">4:18</span> Det var dette Drømmesyn, som jeg, Kong
Nebukadnezar, skuede, og du, Beltsazzar, tyd mig det! Thi ingen af mit
Riges Vismænd kan tyde mig det; du derimod evner det, thi i dig bor
hellige Guders Ånd.

<span id="an_4:19">4:19</span> Så stod Daniel, som havde fået Navnet
Beltsazzar, en Stund rædselslagen, og hans Tanker forfærdede ham. Men
Kongen tog til Orde og sagde: Beltsazzar, lad ikke Drømmen og dens
Udtydning forfærde dig!" Men Beltsazzar svarede: "Herre, måtte drømmen
gælde dine Fjender og dens Udtydning dine Avindsmænd!

<span id="an_4:20">4:20</span> Det Træ, du så, og som voksede og blev
vældigt, så Toppen nåede Himmelen og det sås over hele Jorden,

<span id="an_4:21">4:21</span> hvis Løv var fagert, og hvis Frugter var
mange, det, som alle fik Næring af, under hvilket Markens Dyr fandt Bo,
og i hvis Grene Himmelens Fugle byggede Rede,

<span id="an_4:22">4:22</span> det er dig selv, o Konge, som er blevet
stor og mægtig, hvis Storhed er vokset, så den når Himmelen, og hvis
Herredømme rækker til Jordens Ende.

<span id="an_4:23">4:23</span> Og når Kongen så, at en Vægter, en
Hellig, steg ned fra Himmelen og bød: Fæld Træet og ødelæg det! Dog skal
I lade Stubben med Rødderne blive i Jorden, men bundet med en Kæde af
Jern og kobber i Markens Græs; af Himmelens Dug skal han vædes, og med
Markens Dyr skal han dele Lod, indtil syv Tider er gået hen over ham

<span id="an_4:24">4:24</span> så betyder det, o Konge, og det er den
Højestes Råd, som er udgået over min Herre Kongen:

<span id="an_4:25">4:25</span> Du skal udstødes af Menneskenes Samfund
og bo hlandt Markens Dyr; Urter skal du have til Føde som Kvæget, og af
Himmelens Dug skal du vædes; og syv Tider skal gå hen over dig, til du
skønner, at den Højeste er Herre over Menneskenes Rige og kan give det,
til hvem han vil.

<span id="an_4:26">4:26</span> Men når der blev givet Påbud om at levne
Træets Stub med Rødderne, så betyder det, at dit Rige atter skal blive
dit, så snart du skønner, at Himmelen har Magten.

<span id="an_4:27">4:27</span> Derfor, o Konge, lad mit Råd være dig til
Behag. Gør Ende på dine Synder med Retfærd og på dine Misgerninger med
Barmhjertighed mod de fattige, om din Lykke måske kunde vare!"

<span id="an_4:28">4:28</span> Alt dette ramte nu Kong Nebukadnezar.

<span id="an_4:29">4:29</span> Tolv Måneder senere, da Kongen vandrede
på Taget af det kongelige Palads i Babel,

<span id="an_4:30">4:30</span> udbrød han: "Er dette ikke det store
Babel, som jeg byggede til Kongesæde ved min vældige Magt, min Herlighed
til Ære?"

<span id="an_4:31">4:31</span> Men før Kongen endnu havde talt ud, lød
en Røst fra Himmelen: "Det gives dig til Kende, Kong Nebukadnezar, at
dit Kongedømme er taget fra dig!

<span id="an_4:32">4:32</span> Af Menneskenes Samfund skal du udstødes
og bo blandt Markens Dyr; Urter skal du have til Føde som Kvæget; og syv
Tider skal gå hen over dig, til du skønner, at den Højeste er Herre over
Menneskenes Rige og kan give det, til hvem han vil!"

<span id="an_4:33">4:33</span> I samme Stund fuldbyrdedes Ordet på
Nebukadnezar; han blev udstødt af Menneskenes Samfund og åd Græs som
Kvæget, og hans Legeme vædedes af Himmelens Dug, til hans Hår blev langt
som Ørnefjer og hans Negle som Fuglekløer.

<span id="an_4:34">4:34</span> Men da Tiden var omme, løftede jeg,
Nebukadnezar, mine Øjne til Himmelen og fik min forstand igen, og jeg
priste den Højeste og lovede og ærede ham, som lever evindelig, hvis
Herredømme er evigt, og hvis Rige står fra Slægt til Slægt.

<span id="an_4:35">4:35</span> Alle, som bor på Jorden, er for intet at
regne; han handler efter sit Tykke med Himmelens Hær og med dem, som bor
på Jorden, og ingen kan holde hans Hånd tilbage og sige til ham: "Hvad
gør du?"

<span id="an_4:36">4:36</span> I samme Stund fik jeg min Forstand igen;
jeg fik også min Herlighed og Glans igen, mit Rige til Ære; mine
Rådsherrer og Stormænd søgte mig, jeg blev genindsat i mit Rige, og
endnu større Magt blev mig givet.

<span id="an_4:37">4:37</span> Nu lover, ophøjer og ærer jeg,
Nebukadnezar, Himmelens Konge: Alle hans Gerninger er Sandhed, hans Veje
Retfærd, og han kan ydmyge dem, som vandrer i Hovmod.

<span id="an_5:1">5:1</span> Kong Belsazzar gjorde et stort gæstebud for
sine tusinde Stormænd og drak Vin med dem.

<span id="an_5:2">5:2</span> Og påvirket af Vinen lod han de Guldkar og
Sølvkar hente, som hans Fader Nebukadnezar havde ført bort fra
Helligdommen i Jerusalem, for at Kongen og hans Stormænd, hans Hustruer
og Medhustruer kunde drikke af dem.

<span id="an_5:3">5:3</span> Man hentede da Guld og Sølvkarrene, som var
ført bort fra Helligdommen, Guds Hus i Jerusalem, og Kongen og hans
Stormænd, hans Hustruer og Medhustruer drak af dem;

<span id="an_5:4">5:4</span> og medens de drak Vin, priste de deres
Guder af Guld, Sølv, Kobber, Jern, Træ og Sten.

<span id="an_5:5">5:5</span> Men i samme Stund viste der sig Fingre af
en Menneskehånd, som skrev på Væggens Kalk i Kongens Palads over for
Lysestagen, og Kongen så Hånden, som skrev.

<span id="an_5:6">5:6</span> Da skiftede Kongen Farve, hans Tanker
forfærdede ham, hans Hofters Ledemod slappedes, og hans Knæ slog imod
hinanden.

<span id="an_5:7">5:7</span> Og kongen råbte med høj Røst, at man skulde
føre Manerne, Kaldæerne og Stjernetyderne ind; og Kongen tog til Orde og
sagde til Babels Vismænd: "Enhver, som kan læse denne Skrift og tyde mig
den, skal klædes i Purpur, Guldkæden skal hænges om hans Hals, og han
skal være den tredje mægtigste i Riget."

<span id="an_5:8">5:8</span> Så kom alle Babels Vismænd til Stede, men
de evnede hverken at læse Skriften eller tyde den for Kongen.

<span id="an_5:9">5:9</span> Da blev Kong Belsazzar højlig forfærdet, og
han skiftede Farve: også hans Stormænd stod rædselslagne.

<span id="an_5:10">5:10</span> Ved Kongens og hans Stormænds Råb kom
Dronningen ind i Gildesalen, og hun tog til Orde og sagde: "Kongen leve
evindelig! Lad ikke dine Tanker forfærde dig og skift ikke Farve!

<span id="an_5:11">5:11</span> I dit Rige findes en Mand, i hvem hellige
Guders Ånd er, og som i din Faders Dage fandtes at sidde inde med Viden,
Indsigt og en Visdom som selve Guderne, så din Fader Nebukadnezar satte
ham til Øverste for Drømmetyderne, Manerne, Kaldæerne og Stjernetyderne,

<span id="an_5:12">5:12</span> eftersom en ypperlig Ånd, Kundskab og
Indsigt til at udtyde Drømme, råde Gåder og løse Knuder fandtes hos
denne Daniel, hvem kongen gav Navnet Beltsazzar. Lad derfor Daniel
kalde, at han kan tyde det!"

<span id="an_5:13">5:13</span> Så førtes Daniel ind for Kongen. Og
Kongen tog til Orde og sagde til ham: "Er du Daniel, en af de fangne
Judæere, som min Fader Kongen bortførte fra Juda?

<span id="an_5:14">5:14</span> Jeg har hørt om dig, at Guders Ånd er i
dig, og at du er fundet at sidde inde med Viden, Kløgt og ypperlig
Visdom.

<span id="an_5:15">5:15</span> Nu har Vismændene og Manerne været ført
ind for mig for at læse denne Skrift og tyde mig den; men de evner ikke
at tyde mig dette.

<span id="an_5:16">5:16</span> Men jeg har hørt om dig, at du kan tyde
Drømme og løse Knuder. Nu vel! Hvis du kan læse Skriften og tyde mig
den, skal du klædes i Purpur, Guldkæden skal hænges om din Hals, og du
skal være den tredje mægtigste i Riget."

<span id="an_5:17">5:17</span> Så svarede Daniel Kongen: "Spar dine
Gaver og giv en anden dine Foræringer! Men Skriften vil jeg læse og tyde
for Kongen.

<span id="an_5:18">5:18</span> Den højeste Gud, o Konge, gav din Fader
Nebukadnezar Kongedømme, Magt, Herlighed og Ære;

<span id="an_5:19">5:19</span> og for den Storheds Skyld, som han havde
givet ham, frygtede og bævede alle Folk, Stammer og Tungemål for ham;
han dræbte, hvem han vilde, og lod leve, hvem han vilde; han ophøjede,
hvem han vilde, og nedbøjede, hvem han vilde.

<span id="an_5:20">5:20</span> Men da hans Hjerte blev hovmodigt og hans
Ånd stolt og overmodig, stødtes han fra Kongetronen, og hans Herlighed
fratoges ham.

<span id="an_5:21">5:21</span> Af Menneskenes Samfund blev han udstødt,
og hans Hjerte blev som et Dyrs; han boede hos Vildæslerne, han måtte
æde Græs som Kvæget, og af Himmelens Dug vædedes hans Legeme, til han
skønnede, at den højeste Gud er Herre over Menneskenes Rige og kan
ophøje, hvem han vil, til Hersker derover.

<span id="an_5:22">5:22</span> Men du, Belsazzar, hans Søn, har ikke
ydmyget dit Hjerte, skønt du vidste alt dette;

<span id="an_5:23">5:23</span> du har hovmodet dig mod Himmelens Herre!
Hans Huses Kar har man hentet til dig, og du og dine Stormænd, dine
Hustruer og Medhustruer drak Vin af dem; og du priste dine Guder af
Sølv, Guld, Kobber, Jern, Træ og Sten, som hverken kan se eller høre
eller fatte; men den Gud, som holder din Livsånde i sin Hånd og råder
over alle dine Veje, ham ærede du ikke.

<span id="an_5:24">5:24</span> Derfor er denne Hånd udsendt fra ham og
Skriften der optegnet.

<span id="an_5:25">5:25</span> Og således lyder Skriften: Mené, mené,
tekél ufarsin!

<span id="an_5:26">5:26</span> Og Ordene skal tydes således: Mené
betyder: Gud har talt dit Riges Dage og gjort Ende derpå.

<span id="an_5:27">5:27</span> Tekél betyder: Du er vejet på Vægten og
fundet for let.

<span id="an_5:28">5:28</span> Perés betyder: Dit Rige er delt og givet
til Medien og Persien."

<span id="an_5:29">5:29</span> Så blev Daniel på Belsazzars Bud klædt i
Purpur, Guldkæden hængtes om hans Hals, og man udråbte, at han skulde
være den tredje mægtigste i Riget.

<span id="an_5:30">5:30</span> Men samme Nat blev Belsazzar, Kaldæernes
Konge, dræbt,

<span id="an_5:31">5:31</span> og Mederen Darius overtog Riget i en
Alder af to og tresindstyve År.

<span id="an_6:1">6:1</span> Darius fandt for godt at lægge riget under
120 satraper, fordelt over hele Riget;

<span id="an_6:2">6:2</span> og over dem satte han tre Rigsråder, af
hvilke Daniel var den ene, for at Satraperne skulde aflægge Regnskab for
dem, så Kongen intet Tab led.

<span id="an_6:3">6:3</span> Da nu Daniel udmærkede sig fremfor de andre
Rigsråder og Satraperne, eftersom der var en ypperlig Ånd i ham, og
Kongen derfor tænkte på at sætte ham over hele Riget,

<span id="an_6:4">6:4</span> søgte Rigsråderne og Satraperne at finde en
eller anden Brøde i hans Embedsførelse; men de kunde ikke finde nogen
Brøde eller Brist, da han var tro og der ingen Efterladenhed eller Brist
var at finde hos ham.

<span id="an_6:5">6:5</span> Så sagde disse Mænd: "Vi finder ingen Sag
mod denne Daniel, medmindre vi kan finde noget i hans Gudsdyrkelse."

<span id="an_6:6">6:6</span> Derfor stormede disse Rigsråder og Satraper
til Kongen og talte således til ham: "Kong Darius leve evindelig!

<span id="an_6:7">6:7</span> Alle Rigsråderne, Landshøvdingerne,
Satraperne, Rådsherrerne og Statholderne er enedes om, at et Kongebud
bør udstedes og et Forbud udgå om, at enhver, som i tredive Dage beder
en Bøn til nogen anden end dig, o konge, det være sig til en Gud eller
et Menneske, skal kastes i Løvekulen.

<span id="an_6:8">6:8</span> Derfor skal du, o Konge, udstede Forbudet
og lade en Skrivelse udgå, som efter Medernes og Persernes ubryddelige
Lov ikke kan tages tilbage."

<span id="an_6:9">6:9</span> Derfor lod kong Darius en Skrivelse udgå
med dette Forbud.

<span id="an_6:10">6:10</span> Men så snart Daniel fik at vide, at
Skrivelsen var udgået, gik han ind i sit Hus; i dets Stue på Taget havde
han åbne Vinduer i Retning mod Jerusalem, og han faldt på Knæ tre Gange
om Dagen og bad og priste sin Gud, ganske som han tilforn havde gjort.

<span id="an_6:11">6:11</span> Da stormede hine Mænd ind og fandt Daniel
i Færd med at bede og bønfalde sin Gud.

<span id="an_6:12">6:12</span> Så gik de til kongen og bragte det
kongelige Forbud på Tale, idet de spurgte: "Har du ikke udstedt et
Forbud om, at enhver, som i tredive Dage beder til nogen anden end dig,
o Konge, det være sig til en Gud eller et Menneske, skalkastes i
Løvekulen?" Kongen svarede: "Sagen står fast efter Medernes og Persernes
ubryddelige Lov."

<span id="an_6:13">6:13</span> Så svarede de Kongen: "Daniel, en af de
bortførte Judæere, ænser hverken dig, o Konge, eller Forbudet, du
udstedte, men beder sin Bøn tre Gange om Dagen!"

<span id="an_6:14">6:14</span> Da Kongen hørte dette, blev han såre
nedslået og overvejede, hvorledes han kunde redde Daniel, og lige til
Solens Nedgang søgte han at finde en Udvej til at hjælpe ham.

<span id="an_6:15">6:15</span> Men så stormede hine Mænd til Kongen og
sagde: "Vid, o Konge, at det er medisk og persisk Ret, at intet Forbud
og ingen Lov, som Kongen udsteder, kan tages tilbage!"

<span id="an_6:16">6:16</span> Da blev Daniel på Kongens Bud hentet og
kastet i Løvekulen; men Kongen sagde til Daniel: "Din Gud, som du
vedblivende dyrker, redde dig!"

<span id="an_6:17">6:17</span> Så blev der hentet en Sten og lagt over
Kulens Åbning; og Kongen forseglede den med sin egen og sine Stormænds
Seglring, at der ingen Ændring skulde ske i Daniels Sag.

<span id="an_6:18">6:18</span> Derpå gik Kongen til sit Palads, hvor han
fastede hele Natten. Han lod ingen Kvinder komme ind til sig, og Søvnen
veg fra ham.

<span id="an_6:19">6:19</span> Ved Daggry, da det lysnede, stod han op
og skyndte sig hen til Løvekulen.

<span id="an_6:20">6:20</span> Og da han nærmede sig den, råbte han
klagende til Daniel. Kongen tog til Orde og sagde til Daniel: "Daniel,
du den levende Guds Tjener! Mon din Gud, som du vedblivende dyrker,
kunde redde dig fra Løverne?"

<span id="an_6:21">6:21</span> Da svarede Daniel Kongen: "Kongen leve
evindelig!

<span id="an_6:22">6:22</span> Min Gud sendte sin Engel og lukkede
Løvernes Gab, så de ikke har gjort mig nogen Men, fordi jeg er fundet
skyldfri for hans Åsyn og heller ikke har forbrudt mig imod dig, o
Konge!"

<span id="an_6:23">6:23</span> Og Kongen blev såre glad og lod Daniel
drage op af Kulen; og da det var sket, viste det sig, at han ikke havde
lidt nogen som helst Men, eftersom han havde troet på sin Gud.

<span id="an_6:24">6:24</span> Men hine Mænd, som havde bagtalt Daniel,
blev på Kongens Bud hentet og kastet i Løvekulen tillige med deres Børn
og Hustruer, og næppe havde de nået Kulens Bund, før Løverne kastede sig
over dem og knuste alle Ben i dem.

<span id="an_6:25">6:25</span> Derpå skrev Kong Darius til alle Folk,
Stammer og Tungemål på hele Jorden: "Fred være med eder i rigt Mål!

<span id="an_6:26">6:26</span> Hermed byder jeg, at man, så vidt mit
Rige strækker sig, skal frygte og bæve for Daniels Gud. Thi han er den
levende Gud og bliver i Evighed: hans Rige kan ikke forgå, og hans
Herredømme er uden Ende.

<span id="an_6:27">6:27</span> Det er ham, der redder og udfrier, og han
gør Tegn og, Undere i Himmelen og på Jorden, han, som reddede Daniel af
Løvernes Vold!"

<span id="an_6:28">6:28</span> Og Daniel vedblev at have Lykken med sig
under Dariuss og Perseren Kyroses Regering.

<span id="an_7:1">7:1</span> I Kong Belsazzar af Babels første
regeringsår havde Daniel et drømmesyn, og Syner gik igennem hans Hoved
på hans Leje; og siden nedskrev han Drømmen og gengav Hovedindholdet.

<span id="an_7:2">7:2</span> Daniel tog til Orde og sagde: Jeg skuede i
mit Syn om Natten, og se, Himmelens fire Vinde oprørte det store Hav,

<span id="an_7:3">7:3</span> og fire store Dyr steg op af Havet, det ene
forskelligt fra det andet.

<span id="an_7:4">7:4</span> Det første så ud som en Løve og havde
Ørnevinger; og jeg skuede, indtil Vingerne reves af, og det rejstes op
fra Jorden og stilledes på to Ben som et Menneske og fik et
Menneskehjerte.

<span id="an_7:5">7:5</span> Og se, et andet Dyr, det næste i Rækken, så
ud som en Bjørn; det rejstes op på den ene Side og havde tre Ribben i
Gabet mellem Tænderne, og der blev sagt til det: "Kom, æd meget Kød!"

<span id="an_7:6">7:6</span> Så skuede jeg videre, og se, endnu et Dyr;
det så ud som en Panter og havde fire Fuglevinger på Ryggen og fire
Hoveder, og Magt blev det givet.

<span id="an_7:7">7:7</span> Og videre skuede jeg i Nattesynerne, og se,
der var et fjerde Dyr, frygteligt, skrækkeligt og umådelig stærkt; det
havde store Jerntænder, åd og knuste, og hvad der levnedes, trampede det
ned med Fødderne. Det var forskelligt fra alle de tidligere Dyr og havde
ti Horn.

<span id="an_7:8">7:8</span> Jeg lagde nøje Mærke til Hornene, og se, et
andet Horn, som var lille, skød frem imellem dem, og tre af de tidligere
Horn oprykkedes for at skaffe det Plads; og se, dette Horn havde Øjne
som et Menneske og en Mund, der talte store Ord.

<span id="an_7:9">7:9</span> Jeg skuede videre: Med eet blev Troner sat
frem, en gammel af Dage tog Sæde; hans Klædningvarhvid som Sne, hans
Hovedhår rent som Uld; hans Trone var luende Ild, dens Hjul var
flammende Ild.

<span id="an_7:10">7:10</span> En Strøm af Ild flød ud og strømmede frem
derfra. Tusinde Tusinder tjente ham, og titusind Titusinder stod ham til
Rede. Derpå sattes Retten, og Bøgerne lukkedes op.

<span id="an_7:11">7:11</span> Jeg skuede, og ved Lyden af de store Ord,
som Hornet talte. Jeg skuede, indtil Dyret blev dræbt og dets Krop
tilintetgjort, og det blev kastet i Ilden og brændt.

<span id="an_7:12">7:12</span> Også de andre dyr fratog man deres Magt,
og deres Levetid fastsattes til Tid og Stund.

<span id="an_7:13">7:13</span> Jeg skuede videre i Nattesynerne: Og se,
med Himlens Skyer kom en, der så ud som en Menneskesøn. Han kom hen til
den gamle at Dage og førtes frem for ham;

<span id="an_7:14">7:14</span> og Magt og Ære og Herredom gaves ham, og
alle Folk, Stammer og Tungemål skal tjene ham; hans Magt er en eviig
Magt, aldrig går den til Grunde, hans Rige kan ikke forgå.

<span id="an_7:15">7:15</span> Jeg, Daniel, blev såre urolig til Sinds
ved alt dette, og mit Hoveds Syner forfærdede mig.

<span id="an_7:16">7:16</span> Så trådte jeg hen til en af de omstående
og bad ham om sikker Oplysning om alt dette, og han svarede og tydede
mig det:

<span id="an_7:17">7:17</span> "Disse tre store dyr betyder, at fire
Konger skal fremstå af Jorden;

<span id="an_7:18">7:18</span> men siden skal den Højestes hellige
modtage Riget og have det i Eje i Evigheders Evighed."

<span id="an_7:19">7:19</span> Så bad jeg om sikker Oplysning om det
fjerde Dyr, som var forskelligt fra alle de andre, overmåde frygteligt,
med Jerntænder og Kobberkløer, og som åd ogknuste og med sine Fødder
nedtrampede, hvad der levnedes,

<span id="an_7:20">7:20</span> og om de ti Horn på dets Hoved og det
andet, som skød frem, for hvilket de tre faldt af, det Horn, som havde
Øjne og en Mund, der talte store Ord, og som var større at se til end de
andre.

<span id="an_7:21">7:21</span> Jeg havde skuet, hvorledes dette Horn
førte Krig mod de hellige og overvandt dem,

<span id="an_7:22">7:22</span> indtil den gamle af dage kom og Retten
blev givet den Højestes hellige og Tiden kom, da de hellige tog Riget i
Eje.

<span id="an_7:23">7:23</span> Hans Svar lød: "Det fjerde Dyr betyder,
at et fjerde Rige skal fremstå på Jorden, som skaj være forskelligt fra
alle de andre Riger; det skal opsluge hele Jorden og søndertræde og
knuse den.

<span id="an_7:24">7:24</span> Og de ti Horn betyder, at der af dette
Rige skal fremstå ti Konger, og efter dem skal der komme en anden, som
skal være forskellig fra de tidligere; og han skal fælde tre Konger

<span id="an_7:25">7:25</span> og tale mod den Højeste og mishandle den
Højestes hellige; han skal sætte sig for at ændre Tider og Lov, og de
skal gives i hans Hånd en Tid og to Tider og en halv Tid.

<span id="an_7:26">7:26</span> Men så sættes Retten, og hans Herredømme
fratages ham og tilintetgøres og ødelægges for evigt.

<span id="an_7:27">7:27</span> Men Riget og Herredømmet og Storheden,
som tilhørte alle Rigerne under Himmelen, skal gives den Højestes
helliges Folk; dets Rige er et evigt Rige, og alle Magter skal tjene og
lyde det."

<span id="an_7:28">7:28</span> Her ender Fremstillingen. Jeg, Daniel,
blev såre forfærdet over mine Tanker, og mit Ansigt skiftede Farve; men
jeg gemte Sagen i mit Hjerte.

<span id="an_8:1">8:1</span> I Kong Belsazzars tredje regeringsår viste
der sig et syn for mig, Daniel; det kom efter det, som tidligere havde
vist sig for mig.

<span id="an_8:2">8:2</span> Jeg skuede i Synet, og det var mig, som om
jeg var i Borgen Susan i Landskabet Elam; og jeg så mig i Synet stående
ved Floden Ulaj.

<span id="an_8:3">8:3</span> Da løftede jeg mine Øjne og skuede, og se,
en Væder stod ved Floden; den havde to store Horn, det ene større end
det andet, og det største skød op sidst.

<span id="an_8:4">8:4</span> Jeg så Væderen stange mod Vest, Nord og
Syd; intet Dyr kunde modstå den, ingen kunde redde af dens Vold, og den
gjorde, hvad den vilde, og blev mægtig.

<span id="an_8:5">8:5</span> Videre så jeg nøje til, og se, en Gedebuk
kom fra Vest farende hen over hele Jorden, men uden at røre den; og
Bukken havde et anseligt Horn i Panden.

<span id="an_8:6">8:6</span> Den kom hen til den tvehornede Væder, som
jeg havde set stå ved Floden, og løb imod den med ubændig Kraft;

<span id="an_8:7">8:7</span> og jeg så, hvorledes den, da den nåede
Væderen, rasende stormede imod den, stødte til den og sønderbrød begge
dens Horn; og Væderen havde ikke kraft til at modstå den, men Bukken
kastede den til Jorden og trampede på den, og ingen reddede Væderen af
dens Vold.

<span id="an_8:8">8:8</span> Derpå blev Gedebukken såre mægtig; men som
den var allermægtigst, brødes det store Horn af, og i Stedet voksede
fire andre frem mod alle fire Verdenshjørner.

<span id="an_8:9">8:9</span> Men fra det ene af dem skød et andet og
lille Horn op, og det voksede umådeligt mod Syd og Øst og mod det
herlige Land;

<span id="an_8:10">8:10</span> og det voksede helt op til Himmelens Hær,
styrtede nogle af Hæren og af Stjernerne til Jorden og trampede på dem.

<span id="an_8:11">8:11</span> Og det hovmodede sig mod Hærens Øverste;
hans daglige Offer blev ophævet, og hans Helligdoms Sted kastedes til
Jorden.

<span id="an_8:12">8:12</span> Og på Alteret for det daglige Offer
lagdes en Misgerning; Sandheden kastedes til Jorden, og Hornet havde
Lykke med, hvad det gjorde.

<span id="an_8:13">8:13</span> Da hørte jeg en hellig tale, og en anden
hellig spurgte den talende: "Hvor lang Tid gælder Synet om, at det
daglige Offer ophæves, Ødelæggelsens Misgerning opstilles, og
Helligdommen og Hæren nedtrampes?"

<span id="an_8:14">8:14</span> Han svarede: "2300 Aftener og Morgener;
så skal Helligdommen komme til sin Ret igen!"

<span id="an_8:15">8:15</span> Medens jeg, Daniel, nu så Synet og søgte
at forstå det, se, da stod der for mig en som en Mand at se til,

<span id="an_8:16">8:16</span> og jeg hørte en menneskelig Røst råbe
over Ulaj: "Gabriel, udlæg ham Synet!"

<span id="an_8:17">8:17</span> Så kom han hen, hvor jeg stod, og ved
hans Komme blev jeg overvældet af Rædsel og faldt på mit Ansigt. Og han
sagde til mig: "Se nøje til, Menneskesøn, thi Synet gælder Endens Tid!"

<span id="an_8:18">8:18</span> Medens han taledemed mig, lå jeg bedøvet
med Ansigtet mod Jorden; men han rørte ved mig og fik mig på Benene

<span id="an_8:19">8:19</span> og sagde: "Se, jeg vil kundgøre dig, hvad
der skal ske i Vredens sidste Tid; thi Synet gælder Endens bestemte Tid.

<span id="an_8:20">8:20</span> Den tvehornede Væder, du så, er Kongerne
af Medien og Persien,

<span id="an_8:21">8:21</span> den lådne Buk er Kongen af Grækenland, og
det store Horn i dens Pande er den første Konge.

<span id="an_8:22">8:22</span> At det brødes af, og at fire andre
voksede frem i Stedet, betyder, at fire Riger skal fremstå af hans Folk,
dog uden hans Kraft.

<span id="an_8:23">8:23</span> Men i deres Herredømmes sidste Tid, når
Overtrædelserne har gjort Målet fuldt, skal en fræk og rænkefuld konge
fremstå.

<span id="an_8:24">8:24</span> Hans Magt skal blive stor, dog ikke som
hins; han skal tale utrolige Ting og have Lykke med, hvad han gør, og
gennemføre sine Råd og ødelægge mægtige Mænd.

<span id="an_8:25">8:25</span> Mod de hellige skal hans Tanke rettes;
hans svigefulde Råd skal lykkes ham, og han skal sætte sig store Ting
for og styrte mange i Ulykke i deres Tryghed. Mod Fyrsternes Fyrste skal
han rejse sig, men så skal han knuses, dog ikke ved Menneskehånd.

<span id="an_8:26">8:26</span> Synet om Affenerne og Morgenerne, hvorom
der var Tale, er Sandhed. Men du skal lukke for Synet; thi det gælder en
fjern Fremtid."

<span id="an_8:27">8:27</span> Men jeg, Daniel, lå syg en Tid lang; så
stod jeg op og udførte min Gerning i kongens Tjeneste. Jeg var
rædselslagen over Synet og forstod det ikke.

<span id="an_9:1">9:1</span> I Darius, Ahasveruses søns første
regeringsår, han som var af medisk Byrd og var blevet Konge over
kaldæernes Rige,

<span id="an_9:2">9:2</span> i hans første Regeringsår lagde jeg,
Daniel, i Skrifterne Mærke til det Åremål, i hvilket Jerusalem efter
HERRENs Ord til Profeten Jeremias skulde ligge i Grus,
halvfjerdsindstyve År.

<span id="an_9:3">9:3</span> Jeg vendte mit Ansigt til Gud Herren for at
fremføre Bøn og Begæring under Faste i Sæk og Aske.

<span id="an_9:4">9:4</span> Og jeg bad til HERREN min Gud, bekendte og
sagde: "Ak, Herre, du store, forfærdelige Gud, som holder fast ved
Pagten og Miskundheden mod dem, der elsker dig og holder dine Bud!

<span id="an_9:5">9:5</span> Vi har syndet og handlet ilde, været
gudløse og genstridige; vi veg fra dine Bud og Vedtægter

<span id="an_9:6">9:6</span> og hørte ikke på dine Tjenere Profeterne,
som talte i dit Navn til vore Konger, Fyrster og Fædre og til alt Folket
i Landet.

<span id="an_9:7">9:7</span> Du står med Retten, Herre, vi med vort
Ansigts Blusel, som det nu viser sig, vi Judas Mænd, Jerusalems Borgere,
ja alt Israel fjernt og nær i alle Lande, hvor du drev dem hen for deres
Troløshed imod dig.

<span id="an_9:8">9:8</span> Herre, vi står med vort Ansigts Blusel,
vore Konger, Fyrster og Fædre, fordi vi syndede imod dig.

<span id="an_9:9">9:9</span> Men hos Herren vor Gud er Barmhjertighed og
Tilgivelse, thi vi stod ham imod

<span id="an_9:10">9:10</span> og adlød ikke HERREN vor Guds Røst, så vi
fulgte hans Love, som han forelagde os ved sine Tjenere Profeterne.

<span id="an_9:11">9:11</span> Nej, hele Israel overtrådte din Lov og
faldt fra, ulydige mod din Røst; så udøste den svorne Forbandelse, som
står skrevet i Guds Tjener Mosess Lov, sig over os, thi vi syndede imod
ham;

<span id="an_9:12">9:12</span> og han fuldbyrdede de Ord, han havde
talet imod os og de Herskere, som herskede over os, så han bragte en
Ulykke over os så stor, at der ingensteds under Himmelen er sket Mage
til den Ulykke, som ramte Jerusalem.

<span id="an_9:13">9:13</span> Som skrevet står i Mose Lov, kom hele
denne Ulykke over os; og vi stemte ikke HERREN vor Gud til Mildhed ved
at vende om fra vore Misgerninger og vinde Indsigt i din Sandhed.

<span id="an_9:14">9:14</span> Derfor var HERREN årvågen over Ulykken og
bragte den over os; thi HERREN vor Gud er retfærdig mod alle Skabninger,
som han har skabt, og vi adlød ikke hans Røst.

<span id="an_9:15">9:15</span> Og nu, Herre vor Gud, du, som med stærk
Hånd førte dit Folk ud af Ægypten og vandt dig et Navn, som er det samme
den Dag i Dag: Vi syndede og var gudløse!

<span id="an_9:16">9:16</span> Herre, lad dog efter alle dine
Retfærdshandlinger din Vrede og Harme vende sig fra din By Jerusalem,
dit hellige Bjerg; thi ved vore Synder og vore Fædres Misgerninger er
Jerusalem og dit Folk blevet til Spot for alle vore Naboer.

<span id="an_9:17">9:17</span> Så lyt da nu, vor Gud, til din Tjeners
Bøn og Begæring og lad dit Ansigt lyse over din ødelagte Helligdom for
din egen Skyld, o Herre!

<span id="an_9:18">9:18</span> Bøj dit Øre, min Gud, og hør, oplad dine
Øjne og se Ødelæggelsen, som er overgået os, og Byen, dit Navn er nævnet
over; thi ikke i Tillid til vore Retfærdshandlinger fremfører vi vor
Begæring for dit Åsyn, men i Tillid til din store Barmhjertighed.

<span id="an_9:19">9:19</span> Herre, hør! Herre, tilgiv! Herre, lån Øre
og grib uden Tøven ind for din egen Skyld, min Gud; thi dit Navn er
nævnet over din By og dit Folk!"

<span id="an_9:20">9:20</span> Medens jeg endnu talte således, bad og
bekendte min og mit Folk Israels Synd og for HERREN min Guds Åsyn
fremførte min Forbøn for min Guds hellige Bjerg,

<span id="an_9:21">9:21</span> medens jeg endnu bad, kom Manden Gabriel,
som jeg tidligere havde set i Synet, hastigt flyvende nær hen til mig
ved Aftenofferets Tid;

<span id="an_9:22">9:22</span> og da han var kommet, talede han således
til mig: "Daniel, jeg er nu kommet for at give dig Indsigt.

<span id="an_9:23">9:23</span> Straks du begyndte at bede, udgik et Ord,
og jeg er kommet for at kundgøre dig det; thi du er højt elsket; så mærk
dig Ordet og agt på Åbenbaringen!

<span id="an_9:24">9:24</span> Halvfjerdsindstyve Uger er fastsat over
dit Folk og din hellige By, indtil Overtrædelsen er fuldendt, Syndens
Målfuldt, Misgerningen sonet, evig Retfærdighed hidført, Syn og Profet
beseglet og en højhellig Helligdom salvet.

<span id="an_9:25">9:25</span> Og du skal vide og forstå: Fra den Tid
Ordet om Jerusalems Genrejsning og Opbyggelse udgik, indtil en Salvet,
en Fyrste, kommer, er der syv Uger; og i to og tresindstyve Uger skal
det genrejses og opbygges med Torve og Gader under Tidernes Trængsel.

<span id="an_9:26">9:26</span> Men efter de to og tresindstyve Uger skal
en Salvet bortryddes uden Dom, og Byen og Helligdommen skal ødelægges
tillige med en Fyrste. Og Enden kommer med Oversvømmelse, og indtil
Enden skal der være Krig, den fastsatte Ødelæggelse.

<span id="an_9:27">9:27</span> Og pagten skal ophæves for de mange i een
Uge, og i Ugens sidste Halvdel skal Slagtoffer og Afgrødeoffer ophøre,
og Ødelæggelsens Vederstyggelighed skal sættes på det hellige Sted,
indtil den fastsatte Undergang udøser sig over Ødelæggeren.

<span id="an_10:1">10:1</span> I Perserkongen Kyros tredje regeringsår
modtog Daniel, som havde fået Navnet Beltsazzar, en Åbenbaring; og Ordet
er Sandhed og varsler om stor Trængsel. Og han mærkede sig Ordet og
agtede på Synet.

<span id="an_10:2">10:2</span> På den Tid holdt jeg, Daniel. Sorg i hele
tre Uger.

<span id="an_10:3">10:3</span> Lækre Spiser nød jeg ikke, Kød og Vin kom
ikke i min Mund, og jeg salvede mig ikke, før hele tre Uger var gået.

<span id="an_10:4">10:4</span> Men på den fire og tyvende Dag i den
første Måned var jeg ved Bredden af den store Flod, det er Hiddekel.

<span id="an_10:5">10:5</span> Og jeg løftede Øjnene og skuede, og se,
der var en Mand, som var iført linnede Klæder og havde et Bælte af fint
Ofirguld om Hofterne.

<span id="an_10:6">10:6</span> Hans Legeme var som Krysolit, hans Ansigt
strålede som Lynet, hans Øjne var som Ildsluer, hans Arme og Ben som
blankt Kobber og hans Røst som en larmende Hob.

<span id="an_10:7">10:7</span> Jeg, Daniel, var den eneste, der så
Synet; de Mænd, som var hos mig, så det ikke; men stor Rædsel faldt over
dem, og de flygtede og gemte sig,

<span id="an_10:8">10:8</span> så jeg blev ene tilbage. Da jeg så dette
vældige Syn, blev der ikke Kraft tilbage i mig, og mit Ansigt skiftede
Farve og blev ligblegt, og jeg havde ingen Kræfter mere.

<span id="an_10:9">10:9</span> Da hørte jeg ham tale, og som jeg hørte
det, faldt jeg, bedøvet om med Ansigtet imod Jorden.

<span id="an_10:10">10:10</span> Og se, en Hånd rørte ved mig og fik mig
skælvende op på mine Knæ og Hænder.

<span id="an_10:11">10:11</span> Og han sagde til mig: "Daniel, du højt
elskede Mand, mærk dig de Ord, jeg taler til dig, og rejs dig op, thi nu
er jeg sendt til dig,!" Og da han talede således til mig, rejste jeg mig
skælvende.

<span id="an_10:12">10:12</span> Så sagde han til mig: "Frygt ikke,
Daniel, thi straks den første Dag du gav dit Hjerte hen til at søge
indsigt og ydmyge dig for din Guds Åsyn, blev dine Ord hørt, og jeg er
kommet for dine Ords Skyld.

<span id="an_10:13">10:13</span> Perserrigets Fyrste stod mig imod i een
og tyve Dage, men se, da kom Mikael, en af de ypperste Fyrster, mig til
Hjælp; ham lod jeg blive der hos Perserkongernes Fyrste;

<span id="an_10:14">10:14</span> og nu er jeg kommet for at lade dig
vide, hvad der skal times dit Folk i de sidste Dage; thi atter er der en
Åbenbaring om de Dage."

<span id="an_10:15">10:15</span> Medens han talede således til mig,
bøjede jeg målløs Ansigtet mod Jorden.

<span id="an_10:16">10:16</span> Og se, noget, der så ud som en
Menneskehånd, rørte ved mine Læber, og jeg åbnede min Mund og talte
således til ham, som stod for mig: "Herre, ved Synet overvældedes jeg af
Smerter og har ikke flere kræfter.

<span id="an_10:17">10:17</span> Og hvor kan jeg, min Herres ringe Træl,
tale til dig, høje Herre? Af Rædsel har jeg mistet min Kraft, og der er
ikke Vejr tilbage i mig!"

<span id="an_10:18">10:18</span> Så rørte atter en som et Menneske at se
til ved mig og styrkede mig;

<span id="an_10:19">10:19</span> og han sagde: "Frygt ikke, du højt
elskede Mand! Fred være med dig, vær trøstig og ved godt Mod!" Og som
han talede med mig, følte jeg mig styrket og sagde: "Tal, Herre, thi du
har styrket mig!"

<span id="an_10:20">10:20</span> Da sagde han: "Ved du, hvorfor jeg kom
til dig? Jeg må nu straks vende tilbage for at kæmpe med Persiens
Fyrste, og så snart jeg er færdig dermed, se, da kommer Grækenlands
Fyrste.

<span id="an_10:21">10:21</span> Og ikke een hjælper mig imod dem
undtagen Mikael, eders Fyrste,

<span id="an_11:1">11:1</span> der står som Hjælp og Støtte for mig. Dog
vil jeg nu kundgøre dig, hvad der står skrevet i Sandhedens Bog;

<span id="an_11:2">11:2</span> ja, nu vil jeg kundgøre dig, hvad sandt
er. Se, endnu skal der fremstå tre konger i Persien, og den fjerde skal
komme til større Rigdom end nogen af de andre; og når han er blevet
mægtig ved sin Rigdom, skal han opbyde alt imod det græske Rige.

<span id="an_11:3">11:3</span> Men da fremstår en Heltekonge, og han
skal råde med Vælde og gøre, hvad han vil.

<span id="an_11:4">11:4</span> Men bedst som han står, skal hans Rige
sprænges og deles efter de fire Verdenshjørner, og det skal ikke
tilfalde hans Efterkommere eller blive så mægtigt, som da han rådede,
men hans Rige skal ødelægges og gå over til andre end Efterkommerne.

<span id="an_11:5">11:5</span> Siden bliver Sydens konge mægtig, men en
af hans Fyrster bliver stærkere end han og får Magten; og hans Magt skal
blive stor.

<span id="an_11:6">11:6</span> Men nogle År senere slutter de Forbund,
og Sydens Konges Datter drager ind til Nordens Konge for at
tilvejebringe Fred; men Armens Kraft holder ikke Stand, hans Arm holder
ikke ud, men hun gives i Døden tillige med sit Følge, sin Søn og sin
Ægtemand.

<span id="an_11:7">11:7</span> I de Tider skyder der i hans Sted et Skud
frem af hendes Rødder; og han drager mod Nordens konges Hær og trænger
ind i hans Fæstning, fuldbyrder sin Vilje på dem og bliver mægtig,

<span id="an_11:8">11:8</span> endog deres Guder med deres støbte
Billeder og deres kostbare Kar, Sølv og Guld, fører han med som Bytte
til Ægypten; siden skal han en Tid lang lade Nordens Konge i Ro.

<span id="an_11:9">11:9</span> Men denne falder ind i Sydens Konges
Rige; dog må han vende hjem til sit Land.

<span id="an_11:10">11:10</span> Men hans Søn ruster sig og samler store
Hære i Mængde, drager frem imod ham og oversvømmer og overskyller
Landet. Og han kommer igen og trænger frem til hans Fæstning.

<span id="an_11:11">11:11</span> Men Sydens konge bliver rasende og
rykker ud til Kamp imod Nordens Konge; han stiller en stor Hær på
Benene, men den gives i Sydens Konges Hånd.

<span id="an_11:12">11:12</span> Når Hæren er oprevet, bliver hans
Hjerte stolt; han strækker Titusinder til Jorden, men hævder ikke sin
Magt.

<span id="an_11:13">11:13</span> Nordens Konge stiller på ny en Hær på
Benene, større end den forrige, og nogle År senere drager han imod ham
med en stor Hær og et vældigt Tros.

<span id="an_11:14">11:14</span> Og i de Tiderer der mange, som gør
Oprør imod Sydens Konge. og Voldsmændene i dit Folk rejser sig, for at
Åbenbaringen kan gå i Opfyldelse, men selv falder de.

<span id="an_11:15">11:15</span> Nordens Konge rykker frem, opkaster
Volde og indtager en Fæstning; og Sydens Arme skal ikke holde ud; hans
Hær flygter og har ikke Modstands kraft.

<span id="an_11:16">11:16</span> Den, som rykker imod ham, gør, hvad han
vil, og ingen står sig imod ham; han sætter sig fast i det herlige Land
og bringer Ødelæggelse med sig.

<span id="an_11:17">11:17</span> Han oplægger Råd om at komme med hele
sit Riges Styrke, men slutter Fred med ham og giver ham sin Datter til
Ægte til Landets Ulykke; men det bliver ikke til noget og lykkes ikke
for ham.

<span id="an_11:18">11:18</span> Så vender han sig mod Kystlandene og
indtager mange, men en Hærfører gør Ende på hans Hån; syv Fold gengælder
han ham hans Hån.

<span id="an_11:19">11:19</span> Derpå vender han sig mod sit eget Lands
Fæstninger, men han snubler, falder og forsvinder.

<span id="an_11:20">11:20</span> I hans Sted træder en, som sender en
Skatteopkræver gennem Rigets Herlighed, men på nogle Dage knuses han,
dog uden Harm, ej heller i Strid.

<span id="an_11:21">11:21</span> I hans Sted træder en Usling.
Kongedømmets Herlighed overdrages ham ikke, men han kommer, før nogen
aner Uråd, og tilriver sig Kongedømmet ved Rænker.

<span id="an_11:22">11:22</span> Hære bortskylles helt foran ham, også
en Pagtsfyrste knuses.

<span id="an_11:23">11:23</span> Så snart man har sluttet Forbund med
ham, øver han Svig; han drager frem og bliver stærk ved en Håndfuld
Folk.

<span id="an_11:24">11:24</span> Uventet falder han ind i de
frugtbareste Egne og gør, hvad hans Fædre eller Fædres Fædre ikke
gjorde; Ran, Bytte og Gods strør han ud til sine Folk, og mod Fæstninger
oplægger han Råd, dog kun til en Tid.

<span id="an_11:25">11:25</span> Han opbyder sin kraft og sit Mod mod
Sydens Konge og drager ud med en stor Hær; og Sydens Konge rykker ud til
Strid med en overmåde stor og stærk Hær, men kan ikke stå sig, da der
smedes Rænker imod ham;

<span id="an_11:26">11:26</span> hans Bordfæller bryder hans Magt, hans
Hær skylles bort, og mange dræbes og falder.

<span id="an_11:27">11:27</span> Begge Konger har ondt i Sinde og sidder
til Bords sammen og lyver; men det lykkes ikke, thi Enden tøver endnu
til den fastsatte Tid.

<span id="an_11:28">11:28</span> Da han er på Hjemvejen til sit Land med
store Forråd, oplægger hans Hjerte Håd mod den hellige Pagt, og han
fuldfører det og vender hjem til sit Land.

<span id="an_11:29">11:29</span> Til den fastsatte Tid drager han atter
mod Syd, men det går ikke anden Gang som første;

<span id="an_11:30">11:30</span> kittæiske Skibe drager imod ham, og han
lader sig skræmme og vender om; hans Vrede blusser op mod den hellige
Pagt, og han giver den frit Løb. Så vender han hjem og mærker sig dem,
som falder fra den hellige Pagt.

<span id="an_11:31">11:31</span> Og hans Hære skal stå der og vanhellige
Helligdommen, den faste Borg, afskaffe det daglige Offer og rejse
Ødelæggelsens Vederstyggelighed.

<span id="an_11:32">11:32</span> Dem, der overtræder Pagten, lokker han
ved Smiger til Frafald; men de Folk, som kender deres Gud, står fast og
viser det i Gerning.

<span id="an_11:33">11:33</span> De kloge i Folket skal bringe mange til
Indsigt, men en Tid lang bukker de under for Ild og Sværd, Fangenskab og
Plyndring.

<span id="an_11:34">11:34</span> Medens de bukker under, får de en ringe
Hjælp, og mange slutter sig til dem på Skrømt.

<span id="an_11:35">11:35</span> Af de kloge må nogle bukke under, for
at der kan renses ud iblandt dem, så de sigtes og renses til Endens Tid;
thi endnu tøver den til den bestemte Tid.

<span id="an_11:36">11:36</span> Og Kongen gør, hvad han vil, ophøjer og
hovmoder sig mod enhver Gud; mod Gudernes Gud taler han utrolige Ting,
og han har Lykken med sig, indtil Vreden er omme; thi hvad der er
besluttet, det sker.

<span id="an_11:37">11:37</span> Sine Fædres Guder ænser han ikke; ej
heller ænser han Kvindernes Yndlingsgud eller nogen anden Gud, men
hovmoder sig mod dem alle.

<span id="an_11:38">11:38</span> I Stedet ærer han Fæstningernes Gud; en
Gud, hans Fædre ikke kendte, ærer han med Guld, Sølv, Ædelsten og
Klenodier.

<span id="an_11:39">11:39</span> I de faste Borge lægger han den
fremmede Guds Folk; dem, der vedkender sig ham, overøser han med Ære og
giver dem Magt over mange, og han uddeler Land til Løn.

<span id="an_11:40">11:40</span> Men ved Endens Tid skal Sydens Konge
prøve Kræfter med ham, og Nordens Konge stormer imod ham med Vogne,
Ryttere og Skibe i Mængde og falder ind i Landene, oversvømmer og
overskyller dem.

<span id="an_11:41">11:41</span> Han falder ind i det herlige Land, og
Titusinder falder; men følgende skal reddes af hans Bånd: Edom, Moab og
en Levning Ammoniter.

<span id="an_11:42">11:42</span> Han udrækker sin Hånd mod Landene, og
Ægypten undslipper ikke.

<span id="an_11:43">11:43</span> Han bliver Herre over Guld og
Sølvskattene og alle Ægyptens Klenodier; der er Libyere og Ætiopere i
hans Følge.

<span id="an_11:44">11:44</span> Men Rygter fra Øst og Nord forfærder
ham, og han drager bort i stor Harme for at tilintetgøre mange og lægge
Band på dem.

<span id="an_11:45">11:45</span> Han opslår sine Paladstelte mellem
Havet og det hellige, herlige Bjerg. Men han går sin Bane i Møde, og
ingen kommer ham til Hjælp.

<span id="an_12:1">12:1</span> Til den Tid skal Mikal stå frem, den
store fyrste, som værner dit Folks Sønner, og en Trængselstid kommer,
som hidtil ikke har haft sin Mage, så længe der var Folkeslag til. Men
på den Tid skal dit Folk frelses, alle, der er optegnet i Bogen.

<span id="an_12:2">12:2</span> Og mange af dem, der sover under Mulde,
skal vågne, nogle til evigt Liv, andre til Skam, til evig Afsky.

<span id="an_12:3">12:3</span> De forstandige skal stråle som
Himmelhvælvingens Glans, og de, der førte de mange til Retfærdighed,
skal lyse som Stjerner evigt og altid.

<span id="an_12:4">12:4</span> Men du, Daniel, sæt Lukke for Ordene og
Segl for Bogen til Endens Tid! Mange skal granske i den, og Kundskaben
skal blive stor."

<span id="an_12:5">12:5</span> Og jeg, Daniel, skuede, og se, der stod
to andre hver på sin Side af Floden.

<span id="an_12:6">12:6</span> Og den ene spurgte Manden, som bar de
linnede Klæder og svævede over Flodens Vande: "Hvor længe varer det, før
disse sælsomme Ting er til Ende?"

<span id="an_12:7">12:7</span> Så hørte jeg Manden i de linnede Klæder,
ham, som svævede over Flodens Vande, sværge ved ham, som lever
evindelig, idet han løftede begge Hænder mod Himmelen: "Een Tid, to
Tider og en halv Tid! Når hans Magt, som knuser det hellige Folk, er til
Ende,, skal alle disse Ting fuldbyrdes."

<span id="an_12:8">12:8</span> Og jeg hørte det, men fattede det ikke;
så spurgte jeg: "Herre hvad er det sidste af disse Ting?"

<span id="an_12:9">12:9</span> Og han svarede: "Gå bort, Daniel, thi for
Ordene er der sat Lukke og Segl til Endens Tid.

<span id="an_12:10">12:10</span> Mange skal sigtes, renses og lutres,
men de gudløse handler gudløst, og ingen af de gudløse skal forstå, men
det skal de forstandige.

<span id="an_12:11">12:11</span> Fra den Tid det daglige Offer ophæves
og Ødelæggelsens Vederstyggelighed rejses, skal der gå 1290 Dage.

<span id="an_12:12">12:12</span> Salig er den, der holder ud og oplever
1335 Dage.

<span id="an_12:13">12:13</span> Men gå du, Enden i Møde, læg dig til
Hvile og stå op til din Lod, ved Dagenes Ende!

------------------------------------------------------------------------

[Next: Hosea](hos.md)
