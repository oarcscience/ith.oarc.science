[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](joe)  [Next](oba.md) 

------------------------------------------------------------------------

### Danish Bible: Amos

<span id="an_1:1">1:1</span> De Ord, som Amos, der hørte til
fårehyrderne fra Tekoa, skuede om Israel, i de Dage da Uzzija var Konge
i Juda, og Jeroboam, Joas's Søn, i Israel, to År før Jordskælvet.

<span id="an_1:2">1:2</span> Han sagde: HERREN brøler fra Zion, fra
Jerusalem løfter han sin Røst; Hyrdernes Græsmarker sørger, vissen er
Karmels Top.

<span id="an_1:3">1:3</span> Så siger HERREN: For tre Overtrædelser af
Damaskus, ja fire, jeg går ikke fra det: de tærskede Gilead med
Tærskeslæder af Jern

<span id="an_1:4">1:4</span> så sender jeg Ild mod Hazaels Hus, den skal
æde Benhadads Borge;

<span id="an_1:5">1:5</span> jeg knuser Damaskus's Portslå, udrydder
Bikat-Avens Borgere og den, som bærer Scepter i Bet Eden; Aramæerne skal
føres til Kir, siger HERREN.

<span id="an_1:6">1:6</span> så siger HERREN: For tre Overtrædelser af
Gaza, ja fire, jeg går ikke fra det: de bortførte hele Byer og solgte
dem til Edom

<span id="an_1:7">1:7</span> så sender jeg Ild mod Gazas Mur, den skal
æde dets Borge;

<span id="an_1:8">1:8</span> jeg udrydder Asdods Borgere og den, som
bærer Scepter i Askalon; jeg vender min Hånd imod Ekron, og den sidste
Filister forgår, siger den Herre HERREN.

<span id="an_1:9">1:9</span> Så siger HERREN: For tre Overtrædelser af
Tyrus, ja fire, jeg går ikke fra det: de solgte hele bortførte Byer til
Edom uden at ænse Broderpagt

<span id="an_1:10">1:10</span> så sender jeg Ild mod Tyruss Mur, den
skal æde dets Borge.

<span id="an_1:11">1:11</span> Så siger HERREN: For tre Overtrædelser af
Edom, ja fire, jeg går ikke fra det: med Sværd forfulgte han sin Broder
og kvalte sin Medynk, holdt altid fast ved sin Vrede og gemte stadig på
Harme

<span id="an_1:12">1:12</span> så sender jeg. Ild mod Teman, den skal
æde Bozras Borge.

<span id="an_1:13">1:13</span> Så siger HERREN: For Ammoniternes tre
Overtrædelser, ja fire, jeg går ikke fra det: de oprev Livet på Gileads
svangre Kvinder for at vinde sig mere Land

<span id="an_1:14">1:14</span> så sætter jeg Ild på Rabbas Mur, den skal
æde dets Borge under Krigsskrig på Stridens Dag, under Uvejr på Stormens
Dag.

<span id="an_1:15">1:15</span> Landflygtig skal Kongen blive, han og
alle hans Fyrster, siger HERREN.

<span id="an_2:1">2:1</span> Så siger HERREN: for tre overtrædelser af
Moab, ja fire jeg går ikke fra det, de brændte Edoms Konges Ben til kalk

<span id="an_2:2">2:2</span> så sender jeg Ild mod Moab, den skal æde
Herijots Borge; og Moab skal dø under kampgny, Krigsskrig og Hornets
Klang.

<span id="an_2:3">2:3</span> Af hans Midte udrydder jeg Hersker og
dræber alle hans Fyrster, siger HERREN.

<span id="an_2:4">2:4</span> Så siger HERREN: For tre Overtrædelser af
Juda, ja fire, jeg går ikke fra det: de ringeagted HERRENs Lov og holdt
ej hans Bud, ledet vild af deres Løgneguder, til hvilke deres Fædre
holdt sig

<span id="an_2:5">2:5</span> så sender jeg Ild mod Juda, den skal æde
Jerusalems Borge.

<span id="an_2:6">2:6</span> Så siger HERREN: For tre Overtrædelser af
Israel, ja fire, jeg går ikke fra det: de sælger retfærdig for Sølv og
Fattigmand for et Par Sko,

<span id="an_2:7">2:7</span> træder ringes Hoved i Støvet og trænger
sagtmodige fra Vejen. Søn og Fader går sammen til Skøgen og søler
således mit hellige Navn.

<span id="an_2:8">2:8</span> På pantede Kapper strækker de sig ved hvert
et Alter, og i deres Guds Hus drikker de Vin, der er givet i Bøde.

<span id="an_2:9">2:9</span> Og dog var det mig, som udrydded Amoriterne
foran eder, høje som Cedertræer, stærke som Egetræer, udrydded deres
Frugt foroven som og deres Rødder forneden.

<span id="an_2:10">2:10</span> Det var mig, som førte jer op fra Ægypten
og lod eder vandre i Ørken i fyrretyve År, så I tog Amoriternes Land.

<span id="an_2:11">2:11</span> Jeg tog blandt eders Sønner Profeter,
Nasiræere blandt eders unge. Er det ej sandt, Israeliter? lyder det fra
HERREN.

<span id="an_2:12">2:12</span> Men I gav Nasiræerne Vin, og Profeterne
bød I ej at profetere.

<span id="an_2:13">2:13</span> Se, jeg lader Grunden vakle under jer,
ligesom Vognen vakler, når den er fuld af Neg.

<span id="an_2:14">2:14</span> Den hurtige kan ikke undfly, den stærke
ej bruge sin Kraft; ej redder Helten sit Liv,

<span id="an_2:15">2:15</span> ej holder Bueskytten Stand; ej undslipper
rapfodet Mand, ej bjærger nogen Rytter sit Liv;

<span id="an_2:16">2:16</span> den kækkeste Mand iblandt Helte skal den
dag våbenløs fly, så lyder det fra HERREN.

<span id="an_3:1">3:1</span> Hør dette Ord, som HERREN taler imod eder,
isralitter, imod hele den slægt jeg førte op fra Ægypten:

<span id="an_3:2">3:2</span> Kun eder kendes jeg ved blandt alle Jordens
Slægter; derfor vil jeg på eder hjemsøge al eders Brøde.

<span id="an_3:3">3:3</span> Vandrer vel to i Følge, når det ikke er
aftalt?

<span id="an_3:4">3:4</span> Brøler en Løve i Krattet, hvis den ikke har
Bytte? Løfter en Ungløve Røsten, uden den har Fangst?

<span id="an_3:5">3:5</span> Falder en Fugl til Jorden, hvis den ikke er
ramt? Klapper en Fælde vel sammen, uden noget er fanget?

<span id="an_3:6">3:6</span> Mon der stødes i Horn i en By, uden Folk
farer sammen? Mon Ulykke sker i en By, uden HERREN står bag?

<span id="an_3:7">3:7</span> Nej! Den Herre HERREN gør intet uden at
have åbenbaret sin Hemmelighed for sine Tjenere, Profeterne.

<span id="an_3:8">3:8</span> Løven brøler, hvo frygter da ej? Den Herre
HERREN taler, hvo profeterer da ej?

<span id="an_3:9">3:9</span> Lad det høres over Asdods Borge og dem i
Ægyptens Land! Sig: "Kom sammen på Samarias Bjerg og se den vilde Tummel
derinde, det hårde Tryk i dets Midte !"

<span id="an_3:10">3:10</span> De ved ej at gøre det rette, lyder det
fra HERREN, de, som opdynger Uret og Vold i deres Borge.

<span id="an_3:11">3:11</span> Derfor, så siger den Herre HERREN:
Fjender skal fare gennem Landet, dit Værn skal tages fra dig, og
udplyndres skal dine Borge.

<span id="an_3:12">3:12</span> Så siger HERREN: Som en Hyrde redder af
Løvens Gab to Skinneben eller en Ørelap, således skal Israels Børn, som
bor i Samaria, reddes med Lejets Bolster og Bænkens Hynde.

<span id="an_3:13">3:13</span> Hør og vidn imod Jakobs Hus, lyder det
fra den Herre HERREN, Hærskarers Gud:

<span id="an_3:14">3:14</span> Den Dag jeg hjemsøger Israels
Overtrædelser, hjemsøger jeg Betels Altre; Alterets Horn skal afhugges,
styrte til Jorden.

<span id="an_3:15">3:15</span> Både Vinter og Sommerhus knuser jeg da;
Elfenbenshusene ødes, de mange Huse går tabt, så lyder det fra HERREN.

<span id="an_4:1">4:1</span> Hør dette Ord, I basankøer, I, som bor på
Samarias Bjerg og kuer de ringe, knuser de fattige og byder eders
Herrer: "Giv hid, at vi kan drikke!"

<span id="an_4:2">4:2</span> Den Herre HERREN svor ved sin Hellighed:
Se, over eder skal Dage komme, da I drages op med Hager, de sidste af
jer med Kroge,

<span id="an_4:3">4:3</span> og slæbes gennem Murbrud een for een og
slænges på Mødding, lyder det fra HERREN.

<span id="an_4:4">4:4</span> Kom til Betel og synd, til Gilgal og synd
end mer, bring Slagtofre næste Morgen, Tiender Tredjedagen,

<span id="an_4:5">4:5</span> brænd syret Brød til Takoffer, byd højlydt
til Frivilligofre! I elsker jo sligt, Israeliter, lyder det fra den
Herre HERREN.

<span id="an_4:6">4:6</span> Og dog gav jeg eder tomme Munde i alle
eders Byer og Brødmangel i alle eders Hjemsteder; men I omvendte eder
ikke til mig, lyder det fra HERREN.

<span id="an_4:7">4:7</span> Dog forholdt jeg eder Regnen, da der endnu
var tre Måneder til Høst; på een, By lod jeg det regne og ikke på en
anden; een Mark fik Regn, og en anden fik ikke og tørrede hen;

<span id="an_4:8">4:8</span> to tre Byer kom vankende hen til en anden
for at få Vand at drikke og fik ikke Tørsten slukket; men I omvendte
eder ikke til mig, lyder det fra HERREN.

<span id="an_4:9">4:9</span> Jeg slog eder med Kornbrand og Rust og
udtørrede eders Haver og Vingårde, og Græshopper åd eders Figentræer og
Oliventræer; men I omvendte eder ikke til mig, lyder det fra HERREN.

<span id="an_4:10">4:10</span> Jeg sendte Pest iblandt eder som i
Ægypten; jeg vog eders unge Mænd med Sværdet, og samtidig gjordes eders
Heste til Bytte; jeg lod Stank fra eders Lejr stige op i eders Næse; men
I omvendte eder ikke til mig, lyder det fra HERREN.

<span id="an_4:11">4:11</span> Jeg omstyrtede Byer iblandt eder, som da
Gud omstyrtede Sodoma og Gomorra, og I blev som en Brand, der er reddet
fra Bålet; men I omvendte eder ikke til mig, lyder det fra HERREN.

<span id="an_4:12">4:12</span> Derfor vil jeg handle således med dig,
Israel. Fordi jeg vil handle således med dig, så gør dig rede til at
møde din Gud, Israel!

<span id="an_4:13">4:13</span> Thi se: Bjergenes Skaber og Stormens
Ophav, han, som kundgør et Menneske dets Tanker, som frembringer Gry og
Mørke og vandrer på Jordens Høje, HERREN, Hærskarers Gud erhans Navn.

<span id="an_5:1">5:1</span> Hør dette Ord, en klagesang, som jeg
istemmer over eder, Israels Hus:

<span id="an_5:2">5:2</span> Hun er faldet og rejser sig ikke, Israels
Jomfru, henstrakt på sin Jord, og ingen rejser hende op.

<span id="an_5:3">5:3</span> Thi så siger den Herre HERREN: Den By, som
går i Leding med tusind, får hundred tilbage, og den som går i Leding
med hundred, får ti tilbage i Israels Hus.

<span id="an_5:4">5:4</span> Thi så siger HERREN til Israels Hus: Søg
mig, så skal I leve!

<span id="an_5:5">5:5</span> Søg ikke til Betel, gå ikke til Gilgal,
drag ikke til Beersjeba! Thi Gilgal skal blive landflygtig, og Betel
skal blive til intet.

<span id="an_5:6">5:6</span> Søg HERREN, så skal I leve, at ikke en Lue
slår ud, en ædende Ild mod Josefs Hus, og Betel har ingen, som slukker.

<span id="an_5:7">5:7</span> Ve dem, som gør Ret til Malurt og kaster
Retfærd i Støvet!

<span id="an_5:8">5:8</span> Syvstjernens og Orions Skaber, han, som
vender Mulm til Morgen og gør Dag til Nattemørke, som kalder ad Havets
Vande og gyder dem ud over Jorden, HERREN er hans Navn!

<span id="an_5:9">5:9</span> Han lader Ødelæggelse bryde ind over Borge,
Ødelæggelse komme over Fæstninger.

<span id="an_5:10">5:10</span> De hader Rettens Talsmand i Porten og
afskyr den, som taler sandt.

<span id="an_5:11">5:11</span> Derfor, da I træder på den ringe og tager
Afgift af hans Korn, skal I vel bygge Kvaderstenshuse, men ikke bo den;
I skal vel plante yndige Vingårde, men Vinen skal I ikke drikke.

<span id="an_5:12">5:12</span> Jeg ved, eders Overtrædelser er mange og
uden Tal eders Synder, I Rettens Fjender, som tager mod Bøde og
bortviser fattige i Porten.

<span id="an_5:13">5:13</span> Derfor tier den kloge i denne Tid, thi
det er onde Tider.

<span id="an_5:14">5:14</span> Søg det gode, ej det onde, for at I må
leve og Hærskarers Gud, må være med eder, som I siger, han er.

<span id="an_5:15">5:15</span> Had det onde og elsk det gode, hold
Retten i Hævd i Porten! Måske vil da HERREN, Hærskarers Gud, være nådig
mod Josefs Rest.

<span id="an_5:16">5:16</span> Derfor, så siger HERREN, Herren,
Hærskarers Gud: På alle Torve skal klages, i alle Gader råbes: "Ve! Ve!"
Bonden kalder til Sorg, til Ligklage Klagemænd;

<span id="an_5:17">5:17</span> i hver en Vingård skal klages, når jeg
drager igennem din Midte, siger HERREN.

<span id="an_5:18">5:18</span> Ve eder, som længes efter HERRENs Dag,!
Hvad vil I med HERRENs Dag? Mørke er den, ej Lys.

<span id="an_5:19">5:19</span> Da går det, som når en Mand flyr for en
Løve og møder en Bjørn og, når han tyr ind i Huset og støtter sin Hånd
til Væggen, bides af en Slange.

<span id="an_5:20">5:20</span> Ja, HERRENs Dag er Mørke, ej Lys,
Bælgmørke uden Solskin.

<span id="an_5:21">5:21</span> Jeg hader, forsmår eders Fester, er led
ved eders festlige Samlinger,

<span id="an_5:22">5:22</span> om også I bringer mig Brændofre. Eders
Afgrødeofre behager mig ej, eders Fedekvægs-Takofre ser jeg ej til.

<span id="an_5:23">5:23</span> Spar mig dog for eders larmende Sang,
eders Harpeklang hører jeg ikke.

<span id="an_5:24">5:24</span> Nej, Ret skal vælde frem som Vand og
Retfærd som svulmende Bæk.

<span id="an_5:25">5:25</span> Bragte I mig Slagtoffer og Afgrødeoffer
de fyrretyve Ørkenår, Israels Hus?

<span id="an_5:26">5:26</span> Så skal I da bære Sakkut, eders Konge, og
Kevan, eders Gudestjerne, Billeder, som I har lavet eder.

<span id="an_5:27">5:27</span> I Landflygtighed jager jeg eder hinsides
Damaskus, siger HERREN; Hærskarers Gud er hans Navn.

<span id="an_6:1">6:1</span> Ve Zions sorgløse mænd og de trygge på
Samarias bjerg, I ædle blandt førstegrødefolket, hvem Israels Hus søger
til;

<span id="an_6:2">6:2</span> (drag over til Kalne og se, derfra over til
det store Hamat og ned til Filisternes Gat: Er de bedre end disse Riger,
deres Område større end eders?)

<span id="an_6:3">6:3</span> I, som afviser Ulykkesdagen og bringer
Urettens Sæde nær.

<span id="an_6:4">6:4</span> De ligger på Elfenbenslejer, henslængt på
deres Bænke; af Hjorden æder de Lam og Kalve fra Fedesti;

<span id="an_6:5">6:5</span> de kvidrer til Harpeklang og opfinder
Strengeleg som David;

<span id="an_6:6">6:6</span> de drikker Vinen af Kander og salver sig
med ypperste Olie, men sørger ej over Josefs Skade.

<span id="an_6:7">6:7</span> Derfor skal de nu føres bort forrest i
landflygtiges Flok. Dagdrivernes Skrål får Ende, lyder det fra HERREN,
Hærskarers Gud.

<span id="an_6:8">6:8</span> Den Herre HERREN svor ved sig selv: Afsky
har jeg for Jakobs Hovmod, hans Borge vækker mit Had; jeg prisgiver Byen
og dens fylde.

<span id="an_6:9">6:9</span> Og er der end hele ti Mænd i eet Hus de
skal dog dø.

<span id="an_6:10">6:10</span> Og levnes der een, så trækkes han frem af
sin Slægtning og den, som røer når Ligene hentes af Huse. Og han siger
til ham inderst i Huset: "Er der flere hos dig?" Hin svarer: "Ingen!" Da
siger han: "Tys!" Thi HERRENs Navn tør de ikke nævne.

<span id="an_6:11">6:11</span> Thi HERREN, se, han byder og slår det
store Hus i Stykker, det lille Hus i Splinter.

<span id="an_6:12">6:12</span> Løber mon Heste på Klipper, pløjes mon
Havet med Okser? Men I vender Retten til Gift og Retfærds Frugt til
Malurt;

<span id="an_6:13">6:13</span> I glæder jer over Lodebar og siger: "Mon
ikke det var ved vor Styrke, vi tog Karnajim?

<span id="an_6:14">6:14</span> Thi se, jeg rejser et Folk imod eder,
Israels Hus, lyder det fra HERREN, Hærskarers Gud; Trængsel bringer det
eder fra Egnen ved Hamat til Arababækken.

<span id="an_7:1">7:1</span> Således lod den Herre Herren mig skue: Se,
græshopper kom til syne, da Efterslætten var ved at gro frem,
Efterslætten efter Kongens Høst.

<span id="an_7:2">7:2</span> Og da de var ved helt at afæde Jordens
Urter, sagde jeg: "Herre, HERRE, tilgiv dog! Hvorledes skal Jakob stå
det igennem, så lille han er?"

<span id="an_7:3">7:3</span> Og HERREN angrede. "Det skal ej ske!" sagde
HERREN.

<span id="an_7:4">7:4</span> Således lod den Herre HERREN mig skue: Se,
den Herre HERREN kaldte Ild frem til Straf, og den fortærede det store
Verdensdyb; men da den vilde til at fortære Agerlandet,

<span id="an_7:5">7:5</span> sagde jeg: "Herre, HERRE, hold inde!
Hvorledes skal Jakob stå det igennem, så lille han er?"

<span id="an_7:6">7:6</span> Og HERREN angrede. "Ej heller det skal
ske!" sagde den Herre HERREN.

<span id="an_7:7">7:7</span> Således lod han mig skue: Se, Herren stod
på en Mur med et Blylod i Hånden.

<span id="an_7:8">7:8</span> Og HERREN sagde til mig:"Hvad ser du,
Amos?" Jeg svarede: "Et Blylod!" Da sagde Herren: "Se, jeg sænker Loddet
i mit Folk Israel: jeg vil ikke spare det længer.

<span id="an_7:9">7:9</span> Isaks Høje bliver øde, Israels Helligdomme
styrtes, med Sværd står jeg op mod Jeroboams Hus."

<span id="an_7:10">7:10</span> Men Amazja, Betels Præst sendte Bud til
Kong Jeroboam af Israel og lod sige: "Amos stifter en Sammensværgelse
imod dig midt i Israels Hus; Landet kan ikke bære alle hans Ord.

<span id="an_7:11">7:11</span> Thi således siger Amos: For Sværdet skal
Jeroboam dø, og Israel skal bortføres fra sin Jord."

<span id="an_7:12">7:12</span> Og Amazja sagde til Amos: "Seer, gå din
Vej og se at komme til Judas Land! Der kan du tjene dit Brød og
profetere.

<span id="an_7:13">7:13</span> Men i Betel må du ikke profetere længer,
thi det er kongens Helligdom og Rigets Tempel."

<span id="an_7:14">7:14</span> Amos svarede Amazja: "Jeg er hverken
Profet eller Profetlærling: jeg er Fårehyrde og avler Morbærfigen;

<span id="an_7:15">7:15</span> men HERREN tog mig fra Hjorden og sagde
til mig: Gå hen og profeter for mit Folk Israel!

<span id="an_7:16">7:16</span> Så hør nu HERRENs Ord! Du siger: Du må
ikke profetere mod Israel, ej prædike mod Israels Hus!

<span id="an_7:17">7:17</span> Derfor, så siger HERREN: Din Hustru
bliver Skøge i Byen, dine Sønner og Døtre skal falde for Sværd; din Jord
skal udskiftes med Snor, og selv skal du dø på uren Jord. Og bort fra
sin Jord skal Israel føres."

<span id="an_8:1">8:1</span> Således lod Herren mig skue: Se, der var en
kurv sommerfrugt.

<span id="an_8:2">8:2</span> Og han sagde: "Hvad ser du, Amos?" Jeg
svarede: "En kurv Sommerfrugt!" Da sagde HERREN til mig: "Enden er
kommet for mit Folk Israel; jeg vil ikke længer bære over med det."

<span id="an_8:3">8:3</span> Paladsets Sangerinder skal jamre på denne
Dag, så lyder det fra den Herre HERREN. Dynger af Lig er henkastet alle
Vegne.

<span id="an_8:4">8:4</span> Hør, I, som knuser de fattige, gør det af
med de arme i Landet

<span id="an_8:5">8:5</span> og siger: "Hvornår er Nymånen omme, så vi
kan få solgt noget Korn, Sabbaten, så vi kan åbne vort Kornsalg, gøre
Efaen lille og Sekelen stor og med Svig gøre Vægten falsk

<span id="an_8:6">8:6</span> for at købe den ringe for Sølv, den fattige
for et Par Sko og få Afaldskornet solgt?"

<span id="an_8:7">8:7</span> HERREN svor ved Jakobs Stolthed: Aldrig
glemmer jeg een af deres Gerninger!

<span id="an_8:8">8:8</span> Må Jorden ej skælve derover og enhver, som
bor på den, sørge? Den stiger overalt som Nilen og synker som Ægyptens
Flod.

<span id="an_8:9">8:9</span> På hin Dag lader jeg det ske, så lyder det
fra den Herre HERREN, at Solen går ned ved Middag, og Jorden bliver mørk
ved højlys Dag.

<span id="an_8:10">8:10</span> Jeg vender eders Fester til Sorg og alle
eders Sange til klage, lægger Sæk om alle Lænder, gør hvert et Hoved
skaldet, bringer Sorg som over en enbåren, en bitter Dag til sidst.

<span id="an_8:11">8:11</span> Se, Dage skal komme, lyder det fra den
Herre HERREN, da jeg sender Hunger i Landet, ikke Hunger efter Brød,
ikke Tørst efter Vand, men efter at høre HERRENs Ord.

<span id="an_8:12">8:12</span> Da vanker de fra Hav til Hav, flakker fra
Nord til Øst for at søge HERRENs Ord, men finder det ej.

<span id="an_8:13">8:13</span> Den Dag vansmægter af Tørst de fagre
Jomfruer og unge Mænd,

<span id="an_8:14">8:14</span> som sværger ved Samarias Synd, som siger:
"Ved din Gud, o Dan!" "Ved din Skytsgud, o Be'ersjeba!" de skal falde,
ej mere stå op.

<span id="an_9:1">9:1</span> Herren så jeg; han stod ved alteret og
sagde: Til Søjlehovedet slår jeg, så Dørens Tærskel ryster. Jeg rammer
dem alle i Hovedet, de sidste dræber jeg med Sværd; ingen af dem skal
undfly, ingen af dem skal reddes.

<span id="an_9:2">9:2</span> Bryder de ind i Dødsriget, min Hånd skal
hente dem der; stiger de op til Himlen, jeg styrter dem ned derfra;

<span id="an_9:3">9:3</span> skjuler de sig på Karmels Top, jeg finder
og henter dem der; gemmer de sig for mig på Havsens Bund, jeg byder
Slangen bide dem der;

<span id="an_9:4">9:4</span> vandrer de som Fanger for deres Fjender,
jeg byder Sværdet dræbe dem der. Jeg fæster mit Øje på dem til Ulykke,
ikke til Lykke.

<span id="an_9:5">9:5</span> Herren, Hærskarers HERRE, som rører ved
Jorden, så den skælver, så alle, som bor på den, sørger, så den stiger
overalt som Nilen og synker som Ægyptens Flod,

<span id="an_9:6">9:6</span> han, som bygged sin Højsal i Himlen, som
fæstned sit Hvælv på Jorden, kalder ad Havets Vande og gyder dem ud over
Jorden, HERREN er hans Navn.

<span id="an_9:7">9:7</span> Er I mig ej som Ætiopiens Børn, Israeliter,
lyder det fra HERREN; har jeg ikke ført Israel op fra Ægyptens Land,
Filisterne fra Kaftor, Aram fra Kir?

<span id="an_9:8">9:8</span> Se, den Herre HERRENs Øjne er vendt mod det
syndige Rige, og jeg udsletter det af Jorden. Dog vil jeg ikke helt
udslette Jakobs Hus, lyder det fra HERREN;

<span id="an_9:9">9:9</span> thi se, jeg byder, at Israels Hus skal
sigtes blandt alle Folkene, som man sigter med Sold, uden at et Korn
falder til Jorden.

<span id="an_9:10">9:10</span> For Sværdet skal alle Syndere i mit Folk
dø, de, som siger: "Os når Ulykken ikke; den kommer ikke over os."

<span id="an_9:11">9:11</span> På hin dag rejser jeg Davids faldne
Hytte; jeg tætter dens Revner, opfører, hvad der sank i Grus, og bygger
den som i gamle Dage,

<span id="an_9:12">9:12</span> så de tager Edoms Rest i Eje og alle de
Folk, over hvilke mit Navn er nævnt, lyder det fra HERREN, som
fuldbyrder dette.

<span id="an_9:13">9:13</span> Se, Dage skal komme, lyder det fra
HERREN, da Plovmand følger Høstmand i Hælene og Drueperser Sædemand, da
Bjergene drypper med Most og alle Høje flyder.

<span id="an_9:14">9:14</span> Da vender jeg mit Folk Israels skæbne, og
de skal bygge de ødelagte byer og bo deri, de skal plandte vingåre og
drikke vinen, anlægge haver og spise frugten.

<span id="an_9:15">9:15</span> Jeg planter dem i deres jord, og de skal
aldrig mere rykkes op af deres jord, som jeg gav dem, siger herren din
Gud.

------------------------------------------------------------------------

[Next: Obadiah](oba.md)
