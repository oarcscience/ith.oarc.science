[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](phi)  [Next](th1) 

------------------------------------------------------------------------

### Danish Bible: Colossians

<span id="an_1:1">1:1</span> Paulus, Kristi Jesu Apostel ved Guds
Villie, og Broderen Timotheus.

<span id="an_1:2">1:2</span> til de hellige og troende Brødre i Kristus
i Kolossæ: Nåde være med eder og Fred fra Gud vor Fader!

<span id="an_1:3">1:3</span> Vi takke Gud og vor Herres Jesu Kristi
Fader altid, når vi bede for eder,

<span id="an_1:4">1:4</span> da vi have hørt om eders Tro på Kristus
Jesus og den Kærlighed, som I have til alle de hellige

<span id="an_1:5">1:5</span> på Grund af det Håb, som er henlagt til
eder i Himlene, om hvilket I forud have hørt i Evangeliets Sandheds Ord,

<span id="an_1:6">1:6</span> der er kommet til eder, ligesom det også er
i den hele Verden, idet det bærer Frugt og vokser, ligesom det også gør
iblandt eder fra den Dag, I hørte og erkendte Guds Nåde i Sandhed,

<span id="an_1:7">1:7</span> således som I have lært af Epafras, vor
elskede Medtjener som er en tro Kristi Tjener for eder,

<span id="an_1:8">1:8</span> han, som også gav os eders Kærlighed i
Ånden til Kende.

<span id="an_1:9">1:9</span> Derfor have også vi fra den Dag, vi hørte
det, ikke ophørt at bede for eder og begære, at I måtte fyldes med
Erkendelsen af hans Villie i al Visdom og åndelige Indsigt

<span id="an_1:10">1:10</span> til at vandre Herren værdigt, til alt
Velbehag, idet I bære Frugt og vokse i al god Gerning ved Erkendelsen af
Gud,

<span id="an_1:11">1:11</span> idet I styrkes med al Styrke efter hans
Herligheds Kraft til al Udholdenhed og Tålmodighed med Glæde

<span id="an_1:12">1:12</span> og takke Faderen, som gjorde os dygtige
til at have Del i de helliges Arvelod i Lyset,

<span id="an_1:13">1:13</span> han, som friede os ud af Mørkets Magt og
satte os over i sin elskede Søns Rige,

<span id="an_1:14">1:14</span> i hvem vi have Forløsningen, Syndernes
Forladelse,

<span id="an_1:15">1:15</span> han, som er den usynlige Guds Billede, al
Skabnings førstefødte;

<span id="an_1:16">1:16</span> thi i ham bleve alle Ting skabte i
Himlene og på Jorden, de synlige og de usynlige, være sig Troner eller
Herredømmer eller Magter eller Myndigheder. Alle Ting ere skabte ved ham
og til ham;

<span id="an_1:17">1:17</span> og han er forud for alle Ting, og alle
Ting bestå ved ham.

<span id="an_1:18">1:18</span> Og han er Legemets Hoved, nemlig
Menighedens, han, som er Begyndelsen, førstefødt ud af de døde, for at
han skulde blive den ypperste i alle Ting;

<span id="an_1:19">1:19</span> thi det behagede Gud, at i ham skulde
hele Fylden bo,

<span id="an_1:20">1:20</span> og ved ham at forlige alle Ting med sig,
være sig dem på Jorden eller dem i Himlene, idet han stiftede Fred ved
hans Kors's Blod.

<span id="an_1:21">1:21</span> Også eder, som fordum vare fremmedgjorte
og fjendske af Sindelag i eders onde Gerninger,

<span id="an_1:22">1:22</span> har han dog nu forligt i sit Køds Legeme
ved Døden for at fremstille eder hellige og ulastelige og ustraffelige
for sit Åsyn,

<span id="an_1:23">1:23</span> så sandt I blive i Troen, grundfæstede og
faste, uden at lade eder rokke fra Håbet i det Evangelium, som I have
hørt, hvilket er blevet prædiket i al Skabningen under Himmelen, og hvis
Tjener jeg Paulus er bleven.

<span id="an_1:24">1:24</span> Nu glæder jeg mig over mine Lidelser for
eder, og hvad der fattes i Kristi Trængsler, udfylder jeg i mit Kød for
hans Legeme, som er Menigheden,

<span id="an_1:25">1:25</span> hvis Tjener jeg er bleven efter den Guds
Husholdning, som blev given mig over for eder, nemlig fuldelig at
forkynde Guds Ord,

<span id="an_1:26">1:26</span> den Hemmelighed, der var skjult igennem
alle Tider og Slægter, men nu er bleven åbenbaret for hans hellige,

<span id="an_1:27">1:27</span> hvem Gud vilde tilkendegive, hvilken
Rigdom på Herlighed iblandt Hedningerne der ligger i denne Hemmelighed,
som er Kristus i eder, Herlighedens Håb,

<span id="an_1:28">1:28</span> hvem vi forkynde, idet vi påminde hvert
Menneske og lære hvert Menneske med al Visdom, for at vi kunne
fremstille hvert Menneske som fuldkomment i Kristus;

<span id="an_1:29">1:29</span> hvorpå jeg også arbejder, idet jeg kæmper
ifølge hans Kraft, som virker mægtigt i mig.

<span id="an_2:1">2:1</span> Thi jeg vil, at I skulle vide, hvor stor en
Kamp jeg har for eder og for dem i Laodikea og for alle, som ikke have
set mit Åsyn i Kødet,

<span id="an_2:2">2:2</span> for at deres Hjerter må opmuntres, idet de
sammenknyttes i Kærlighed og til den fuldvisse Indsigts hele Rigdom, til
Erkendelse af Guds Hemmelighed, Kristus.

<span id="an_2:3">2:3</span> i hvem alle Visdommens og Kundskabens
Skatte findes skjulte.

<span id="an_2:4">2:4</span> Dette siger jeg, for at ingen skal bedrage
eder med lokkende Tale.

<span id="an_2:5">2:5</span> Thi om jeg også i Kødet er fraværende, så
er jeg dog i Ånden hos eder og glæder mig ved at se eders Orden og
Fastheden i eders Tro på Kristus.

<span id="an_2:6">2:6</span> Derfor, ligesom I have modtaget Kristus
Jesus, Herren, så vandrer i ham,

<span id="an_2:7">2:7</span> idet I ere rodfæstede og opbygges i ham og,
stadfæstes ved Troen, således som I bleve oplærte, så I vokse i den med
Taksigelse.

<span id="an_2:8">2:8</span> Ser til, at der ikke skal være nogen, som
gør eder til Bytte ved den verdslige Visdom og tomt Bedrag efter
Menneskers Overlevering, efter Verdens Børnelærdom og ikke efter
Kristus;

<span id="an_2:9">2:9</span> thi i ham bor Guddommens hele Fylde
legemlig,

<span id="an_2:10">2:10</span> og i ham have I eders Fylde, ham, som er
Hovedet for al Magt og Myndighed;

<span id="an_2:11">2:11</span> i hvem I også ere blevne omskårne med en
Omskærelse, som ikke er gjort med Hænder, ved Afførelsen af Kødets
Legeme, ved Kristi Omskærelse,

<span id="an_2:12">2:12</span> idet I bleve begravne med ham i Dåben, i
hvilken I også bleve medoprejste ved Troen på Guds Virkekraft, som
oprejste ham fra de døde.

<span id="an_2:13">2:13</span> Også eder, som vare døde i eders
Overtrædelser og eders Køds Forhud, eder gjorde han levende tillige med
ham, idet han tilgav os alle vore Overtrædelser

<span id="an_2:14">2:14</span> og udslettede det imod os rettede
Gældsbrev med dets Befalinger, hvilket gik os imod, og han har taget det
bort ved at nagle det til Korset;

<span id="an_2:15">2:15</span> efter at have afvæbnet Magterne og
Myndighederne, stillede han dem åbenlyst til Skue, da han i ham førte
dem i Sejrstog.

<span id="an_2:16">2:16</span> Lad derfor ingen dømme eder for Mad eller
for Drikke eller i Henseende til Højtid eller Nymåne eller Sabbat,

<span id="an_2:17">2:17</span> hvilket er en Skygge af det, som skulde
komme, men Legemet er Kristi.

<span id="an_2:18">2:18</span> Lad ingen frarøve eder Sejrsprisen, idet
han finder Behag i Ydmyghed og Dyrkelse af Englene, idet han indlader
sig på, hvad han har set i Syner, forfængeligt opblæst af sit kødelige
Sind,

<span id="an_2:19">2:19</span> og ikke holder fast ved Hovedet, ud fra
hvem hele Legemet, idet det hjælpes og sammenknyttes ved sine Bindeled
og Bånd, vokser Guds Vækst.

<span id="an_2:20">2:20</span> Når I med Kristus ere døde fra Verdens
Børnelærdom, hvorfor lade I eder da pålægge Befalinger, som om I levede
i Verden:

<span id="an_2:21">2:21</span> "Tag ikke, smag ikke, rør ikke derved!"

<span id="an_2:22">2:22</span> (hvilket alt er bestemt til at forgå ved
at forbruges) efter Menneskenes Bud og Lærdomme?

<span id="an_2:23">2:23</span> thi alt dette har Ord for Visdom ved
selvgjort Dyrkelse og Ydmyghed og Skånselsløshed imod Legemet, ikke ved
noget, som er Ære værd, kun til Tilfredsstillelse af Kødet.

<span id="an_3:1">3:1</span> Når I altså, ere blevne oprejste med
Kristus, da søger det, som er oventil, hvor Kristus sidder ved Guds
højre Hånd.

<span id="an_3:2">3:2</span> Tragter efter det, som er oventil, ikke
efter det, som er på Jorden.

<span id="an_3:3">3:3</span> Thi I ere døde, og eders Liv er skjult med
Kristus i Gud.

<span id="an_3:4">3:4</span> Når Kristus, vort Liv, åbenbares, da skulle
også I åbenbares med ham i Herlighed.

<span id="an_3:5">3:5</span> Så døder da de jordiske Lemmer, Utugt
Urenhed, Brynde, ondt Begær og Havesygen, som jo er Afgudsdyrkelse;

<span id="an_3:6">3:6</span> for disse Tings Skyld kommer Guds Vrede.

<span id="an_3:7">3:7</span> I dem vandrede også I fordum, da I levede
deri.

<span id="an_3:8">3:8</span> Men nu skulle også I aflægge det alt
sammen, Vrede, Hidsighed, Ondskab, Forhånelse, slem Snak af eders Mund.

<span id="an_3:9">3:9</span> Lyver ikke for hverandre, da I have afført
eder det gamle Menneske med dets Gerninger

<span id="an_3:10">3:10</span> og iført eder det nye, som fornyes til
Erkendelse efter hans Billede, der skabte det;

<span id="an_3:11">3:11</span> hvor der ikke er Græker og Jøde,
Omskærelse og Forhud, Barbar, Skyther, Træl, fri, men Kristus er alt og
i alle.

<span id="an_3:12">3:12</span> Så ifører eder da som Guds udvalgte,
hellige og elskede inderlig Barmhjertighed, Godhed, Ydmyghed,
Sagtmodighed, Langmodighed,

<span id="an_3:13">3:13</span> så I bære over med hverandre og tilgive
hverandre,dersom nogen har Klagemål imod nogen; ligesom Kristus tilgav
eder, således også I!

<span id="an_3:14">3:14</span> Men over alt dette skulle I iføre eder
Kærligheden, hvilket er Fuldkommenhedens Bånd.

<span id="an_3:15">3:15</span> Og Kristi Fred råde i eders Hjerter, til
hvilken I også bleve kaldede i eet Legeme; og vorder taknemmelige!

<span id="an_3:16">3:16</span> Lad Kristi Ord bo rigeligt iblandt eder,
så I med al Visdom lære og påminde hverandre med Salmer, Lovsange og
åndelige Viser, idet I synge med Ynde i eders Hjerter for Gud.

<span id="an_3:17">3:17</span> Og alt, hvad I gøre i Ord eller i
Handling, det gører alt i den Herres Jesu Navn, takkende Gud Fader ved
ham.

<span id="an_3:18">3:18</span> I Hustruer! underordner eder under eders
Mænd, som det sømmer sig i Herren.

<span id="an_3:19">3:19</span> I Mænd! elsker eders Hustruer, og værer
ikke bitre imod dem!

<span id="an_3:20">3:20</span> I Børn! adlyder i alle Ting eders
Forældre, thi dette er velbehageligt i Herren.

<span id="an_3:21">3:21</span> I Fædre! opirrer ikke eders Børn, for at
de ikke skulle tabe Modet.

<span id="an_3:22">3:22</span> I Trælle! adlyder i alle Ting eders
Herrer efter Kødet, ikke med Øjentjeneste som de, der ville tækkes
Mennesker, men i Hjertets Enfold, frygtende Herren.

<span id="an_3:23">3:23</span> Hvad I end foretage eder, så gører det af
Hjertet, som for Herren og ikke for Mennesker,

<span id="an_3:24">3:24</span> da I vide, at I af Herren skulle få Arven
til Vederlag; det er den Herre Kristus, I tjene.

<span id="an_3:25">3:25</span> Thi den, som gør Uret, skal få igen, hvad
Uret han gjorde, og der er ikke Persons Anseelse.

<span id="an_4:1">4:1</span> I Herrer! yder eders Trælle, hvad ret og
billigt er, da I vide, at også I have en Herre i Himmelen.

<span id="an_4:2">4:2</span> Værer vedholdendene i; Bønnen, idet I ere
årvågne i den med Taksigelse.

<span id="an_4:3">4:3</span> idet I tillige bede også for os, at Gud vil
oplade os en Ordets Dør til at tale Kristi Hemmelighed, for hvis Skyld
jeg også er bunden,

<span id="an_4:4">4:4</span> for at jeg kan åbenbare den således, som
jeg bør tale.

<span id="an_4:5">4:5</span> Vandrer i Visdom overfor dem, som ere
udenfor, så I købe den belejlige Tid.

<span id="an_4:6">4:6</span> Eders Tale være altid med Ynde, krydret med
Salt, så I vide, hvorledes I bør svare enhver især.

<span id="an_4:7">4:7</span> Hvorledes det går mig, skal Tykikus, den
elskede Broder og tro Tjener og Medtjener i Herren, kundgøre eder alt
sammen;

<span id="an_4:8">4:8</span> ham sender jeg til eder, netop for at I
skulle lære at kende, hvorledes det står til med os, og for at han skal
opmuntre eders Hjerter,

<span id="an_4:9">4:9</span> tillige med Onesimus, den tro og elskede
Broder, som er fra eders By; de skulle fortælle eder, hvorledes alt står
til her.

<span id="an_4:10">4:10</span> Aristarkus, min Medfange, hilser eder, og
Markus, Barnabas's Søskendebarn, om hvem I have fået Befalinger - dersom
han kommer til eder, da tager imod ham -

<span id="an_4:11">4:11</span> og Jesus, som kaldes Justus, hvilke af de
omskårne ere de eneste Medarbejdere for Guds Rige, som ere blevne mig en
Trøst.

<span id="an_4:12">4:12</span> Epafras hilser eder, han, som er fra
eders By, en Kristi Jesu Tjener, som altid strider for eder i sine
Bønner, før at I må stå fuldkomne og fuldvisse i al Guds Villie.

<span id="an_4:13">4:13</span> Thi jeg giver ham det Vidnesbyrd, at han
har megen Møje for eder og dem i Laodikea og dem i Hierapolis,

<span id="an_4:14">4:14</span> Lægen Lukas, den elskede, hilser eder, og
Demas.

<span id="an_4:15">4:15</span> Hilser Brødrene i Laodikea og Nymfas og
Menigheden i deres Hus.

<span id="an_4:16">4:16</span> Og når dette Brev er oplæst hos eder, da
sørger for, at det også bliver oplæst i Laodikensernes Menighed, og at I
også læse Brevet fra Laodikea.

<span id="an_4:17">4:17</span> Og siger til Arkippus: Giv Agt på den
Tjeneste, som du har modtaget i Herren, at du fuldbyrder den.

<span id="an_4:18">4:18</span> Hilsenen med min, Paulus's, egen Hånd.
Kommer mine Lænker i Hu Nåde være med eder!

------------------------------------------------------------------------

[Next: 1 Thessalonians](th1)
