[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ch1)  [Next](ezr.md) 

------------------------------------------------------------------------

### Danish Bible: 2 Chronicles

<span id="an_1:1">1:1</span> Salomo, Davids Søn, fik sikret sig Magten,
og HERREN hans Gud var med ham og gjorde ham overmåde mægtig.

<span id="an_1:2">1:2</span> Da tilsagde Salomo hele Israel, Tusind- og
Hundredførerne, Dommerne og alle Israels Øverster, Fædrenehusenes
Overhoveder,

<span id="an_1:3">1:3</span> og ledsaget af hele Forsamlingen drog han
til Offerhøjen i Gibeon. Der stod Guds Åbenbaringstelt, som HERRENs
Tjener Moses havde rejst i Ørkenen,

<span id="an_1:4">1:4</span> men Guds Ark havde David bragt op fra
Kijat-Jearim til det Sted, han havde beredt den, idet han havde ladet
rejse et Telt til den i Jerusalem.

<span id="an_1:5">1:5</span> Men Kobberalteret, som Bezal'el, en Søn af
Hurs Søn Uri, havde lavet, stod der foran HERRENs Bolig, og der søgte
Salomo og Forsamlingen ham.

<span id="an_1:6">1:6</span> Og Salomo ofrede der på Åbenbaringsteltets
Kobberalter, som stod foran HERRENs Åsyn, han ofrede 1000 Brændofre
derpå.

<span id="an_1:7">1:7</span> Samme Nat lod Gud sig til Syne for Salomo
og sagde til ham: "Sig, hvad du ønsker, jeg skal give dig!"

<span id="an_1:8">1:8</span> Da sagde Salomo til Gud: "Du viste stor
Miskundhed mod min Fader David, og du har gjort mig til Konge i hans
Sted.

<span id="an_1:9">1:9</span> Så lad da, Gud HERRE, din Forjæftelse til
min Fader David gå i Opfyldelse, thi du har gjort mig til Konge over et
Folk, der er talrigt som Jordens Støv.

<span id="an_1:10">1:10</span> Giv mig derfor Visdom og Indsigt, så jeg
kan færdes ret over for dette Folk, thi hvem kan dømme dette dit store
Folk?"

<span id="an_1:11">1:11</span> Da sagde Gud til Salomo: "Fordi din Hu
står til dette, og du ikke bad om Rigdom, Gods og Ære eller om dine
Avindsmænds Liv, ej heller om et langt Liv, men om Visdom og Indsigt til
at dømme mit Folk, som jeg gjorde dig til Konge over,

<span id="an_1:12">1:12</span> så skal du få Visdom og Indsigt; men jeg
giver dig også Rigdom, Gods og Ære, så at ingen Konge før dig har haft
Mage dertil. og ingen efter dig skal have det."

<span id="an_1:13">1:13</span> Derpå begav Salomo sig fra Offerhøjen i
Gibeon, fra Pladsen foran Åbenbaringsteltet, til Jerusalem; og han
herskede som Konge over Israel.

<span id="an_1:14">1:14</span> Salomo anskaffede sig Stridsvogne og
Ryttere, og han havde 1400 Vogne og 12000 Ryttere; dem lagde han dels i
Vognbyerne, dels hos sig i Jerusalem.

<span id="an_1:15">1:15</span> Kongen bragte det dertil, af Sølv og Guld
i Jerusalem var lige så almindeligt som Sten, og Cedertræ lige så
almindeligt som Morbærfigentræ i Lavlandet.

<span id="an_1:16">1:16</span> Hestene, Salomo indførte, kom fra
Mizrajim og Kove; Kongens Handelsfolk købte dem i Kove.

<span id="an_1:17">1:17</span> De udførte en Vogn fra Mizrajim for 600
Sekel Sølv, en Hest for150 Ligeledes udførtes de ved Handelsfolkenes
Hjælp til alle Hetiternes og Arams Konger.

<span id="an_2:1">2:1</span> Salomo fik i Sinde at bygge et Hus for
HERRENs Navn og et kongeligt Palads.

<span id="an_2:2">2:2</span> Salomo lod derfor udskrive 70.000 Mand til
Lastdragere og 80.000 Mand til Stenhuggere i Bjergene og 3600 til at
føre Tilsyn med dem.

<span id="an_2:3">2:3</span> Og Salomo sendte Kong Huram af Tyrus
følgende Bud: "Vær mod mig som mod min Fader David, hvem du sendte
Cedertræ, for at han kunde bygge sig et Palads at bo i.

<span id="an_2:4">2:4</span> Se, jeg er ved at bygge HERREN min Guds
Navn et Hus; det skal helliges ham, for at man kan brænde vellugtende
Røgelse for hans Åsyn, altid have Skuebrødene fremme og ofre Brændofre
hver Morgen og Aften, på Sabbaterne, Nymånedagene og HERREN vor Guds
Højtider, som det til evig Tid påhviler Israel.

<span id="an_2:5">2:5</span> Huset, jeg vil bygge, skal være stort; thi
vor Gud er større end alle Guder.

<span id="an_2:6">2:6</span> Hvem magter at bygge ham et Hus, når dog
Himmelen og Himlenes Himle ikke kan rumme ham? Og hvem erjeg, at jeg
skulde bygge ham et Hus, når det ikke var for at tænde Offerild for hans
Åsyn!

<span id="an_2:7">2:7</span> Så send mig da en Mand, der har Forstand på
at arbejde i Guld. Sølv, Kobber, Jern, rødt Purpur, Karmoisin og violet
Purpur og forstår sig på Billedskærerarbejde, til at arbejde sammen med
mine egne Mestre her i Juda og Jerusalem, dem, som min Fader antog;

<span id="an_2:8">2:8</span> og send mig Ceder- Cypres- og Algummimtræ
fra Libanon, thi jeg ved at dine Folk forstår at fælde Libanons Træer;
og mine Folk skal hjælpe dine;

<span id="an_2:9">2:9</span> men Træ må jeg have i Mængde, thi Huset,
jeg vil bygge, skal være stort, det skal være et Underværk.

<span id="an_2:10">2:10</span> For Tømrerne, som fælder Træerne, vil jeg
til Underhold for dine Folk give 20.000 Kor Hvede, 20.000 Kor Byg,
20.000 Bat Vin og 20.000 Bat Olie."

<span id="an_2:11">2:11</span> Kong Huram af Tyrus svarede i et Brev,
som han sendte Salomo: "Fordi HERREN elsker sit Folk, har han gjort dig
til Konge over dem!"

<span id="an_2:12">2:12</span> Og Huram føjede til: "Lovet være HERREN,
Israels Gud, som har skabt Himmelen og Jorden, at han har givet Kong
David en viis Søn, der har Forstand og Indsigt til at bygge et Hus for
HERREN og et kongeligt Palads.

<span id="an_2:13">2:13</span> Her sender jeg dig en kyndig og
indsigtsfuld Mand, Huram-Abi;

<span id="an_2:14">2:14</span> han er Søn af en Kvinde fra Dan, men hans
Fader er en Tyrier; han forstår at arbejde i Guld. Sølv, Kobber, Jern,
Stem, Træ, rødt og violet Purpur, fint Linned og karmoisinfarvet Stof,
forstår sig på al Slags Billedskærerarbejde og kan udtænke alle de
Kunstværker, han sættes til; han skal arbejde sammen med dine og med min
Herres, din Fader Davids, Mestre.

<span id="an_2:15">2:15</span> Min Herre skal derfor sende sine Trælle
Hveden, Byggen, Vinen og Olien, han talte om;

<span id="an_2:16">2:16</span> så vil vi fælde så mange Træer på
Libanon, som du har Brug for, og sende dig dem i Tømmerflåder på Havet
til Jafo; men du må selv få dem op til Jerusalem."

<span id="an_2:17">2:17</span> Salomo lod da alle fremmede Mænd, der
boede i Israels Land, tælle - allerede tidligere havde hans fader David
ladet dem tælle - og de fandtes at udgøre 153.600.

<span id="an_2:18">2:18</span> Af dem gjorde han 70.000 til Lastdragere,
80.000 til Stenhuggere i Bjergene og 3.600 til Opsynsmænd til at lede
Folkenes Arbejde.

<span id="an_3:1">3:1</span> Derpå tog Salomo fat på at bygge HERRENs
Hus i Jerusalem på Morija Bjerg, hvor HERREN havde ladet sig til Syne
for hans Fader David, på det Sted, David havde beredt, på Jebusiten
Ornans Tærskeplads.

<span id="an_3:2">3:2</span> Han tog fat på Byggearbejdet i den anden
Måned i sit fjerde Regeringsår.

<span id="an_3:3">3:3</span> Målene på Grunden, som Salomo lagde ved
Opførelsen af Guds Hus, var følgende: Længden var tresindstyve Alen
efter gammelt Mål, Bredden tyve.

<span id="an_3:4">3:4</span> Forhallen foran Templets Hellige var tyve
Alen lang, svarende til Templets Bredde, og tyve Alen høj; og han
overtrak den indvendig med purt Guld.

<span id="an_3:5">3:5</span> Den store Hal dækkede han med Cyprestræ og
overtrak den desuden med ægte Guld og prydede den med Palmer og Kranse.

<span id="an_3:6">3:6</span> Han smykkede Hallen med Ædelsten; og Guldet
var Parvajimguld;

<span id="an_3:7">3:7</span> han overtrak Templet, Bjælkerne,
Dørtærsklerne, Væggene og Dørfløjene med Guld og lod indgravere Keruber
på Væggene.

<span id="an_3:8">3:8</span> Han byggede fremdeles det Allerhelligste;
dets Længde på tværs af Templet var tyve Alen, dets Bredde tyve; og han
overtrak det med ægte Guld til en Vægt af 600 Talenter.

<span id="an_3:9">3:9</span> Naglerne havde en Vægt af halvtredsindstyve
Guldsekel; og Rummene på Taget overtrak han med Guld.

<span id="an_3:10">3:10</span> I det Allerhelligste satte han to Keruber
i Billedskærerarbejde, og han overtrak dem med Guld.

<span id="an_3:11">3:11</span> Kerubernes Vinger målte tilsammen tyve
Alen i Længden; den enes ene Vinge, fem Alen lang, rørte Hallens ene
Væg, medens den anden, fem Alen lang, rørte den andens Vinge;

<span id="an_3:12">3:12</span> og den anden Kerubs ene Vinge, fem Alen
lang, rørte Hallens modsatte Væg, medens den anden, fem Alen lang, nåede
til den førsfe Kerubs Vinge.

<span id="an_3:13">3:13</span> Disse Kerubers Vinger mnålte i deres
fulde Udstrækning tyve Alen og de stod oprejst med Ansigtet indad.

<span id="an_3:14">3:14</span> Tillige lavede han Forhænget af violet og
rødt Purpur, karmoisinfarvet Stof og fint Linned og prvdede det med
Keruber.

<span id="an_3:15">3:15</span> Foran Templet lavede han to Søjler. De
var fem og tredive Alen høje, og Søjlehovedet oven på dem var fem Alen.

<span id="an_3:16">3:16</span> Så lavede han Kranse som en Halskæde og
anbragte dem øverst på Søjlerne, og fremdeles lavede han 100 Granatæbler
og satte dem på Kransene.

<span id="an_3:17">3:17</span> Disse Søjler rejste han foran
Helligdommen, en til højre og en til venstre: den højre kaldte han
Jakin, den venstre Boaz.

<span id="an_4:1">4:1</span> Fremdeles lavede han et Kobberalter, tyve
Alen bredt og ti Alen højt.

<span id="an_4:2">4:2</span> Fremdeles lavede han Havet i støbt Arbejde,
ti Alen fra Rand til Rand, helt rundt, fem Alen højt; det målte tredive
Alen i Omkreds.

<span id="an_4:3">4:3</span> Under Randen var det hele Vejen rundt
omgivet af agurklignende Prydelser, der omsluttede Havet helt rundt,
tredive Alen; i to Rækker sad de agurklignende Prydelser, støbt i eet
dermed.

<span id="an_4:4">4:4</span> Det stod på tolv Okser, således at tre
vendte mod Nord, tre mod Vest, tre mod Syd og tre mod Øst; Havet stod
oven på dem; de vendte alle Bagkroppen indad.

<span id="an_4:5">4:5</span> Det var en Håndsbred tykt, og Randen var
formet som Randen på et Bæger, som en udsprungen Lilje. Det tog 3000
Bat.

<span id="an_4:6">4:6</span> Fremdeles lavede han ti Bækkener og satte
fem til højre og fem til venstre, til Tvætning; i dem skyllede man, hvad
der brugtes ved Brændofrene, medens Præsterne brugte Havet til at tvætle
sig i.

<span id="an_4:7">4:7</span> Fremdeles lavede han de ti Guldlysestager,
som de skulde væte, og satte dem i Helligdommen, fem til højre og fem
til venstre.

<span id="an_4:8">4:8</span> Fremdeles lavede han ti Borde og satte dem
i Helligdommen, fem til højre og fem til venstre; fillige lavede han 100
Skåle af Guld.

<span id="an_4:9">4:9</span> Fremdeles indrettede han Præsternes Forgård
og den store Gård og Porte til Gården; Portfløjene overtrak han med
Kobber.

<span id="an_4:10">4:10</span> Havet opstillede han ved Templets
Sydside, ved det sydøstre Hjørne.

<span id="an_4:11">4:11</span> Fremdeles lavede Huram Karrene, Skovlene
og Skålene. Dermed var Huram færdig med sit Arbejde for Kong Salomo ved
Guds Hus:

<span id="an_4:12">4:12</span> De to Søjler og de to kugleformede
Søjlehoveder ovenpå, de to Fletværker til at dække de to, kugleformede
Søjlehoveder på Søjlerne,

<span id="an_4:13">4:13</span> de 400 Granatæbler til de to Fletværker,
to Rækker Granatæbler til hvert Fletværk til at dække de to kugleformede
Søjlehoveder på de to Søjler,

<span id="an_4:14">4:14</span> de ti Stel med de ti Bækkener på,

<span id="an_4:15">4:15</span> Havet med de tolv Okser under.

<span id="an_4:16">4:16</span> Karrene, Skovlene og Skålene og alle de
Ting, som hørte til, lavede Huram-Abi af blankt Kobber for Kong Salomo
til HERRENs Hus.

<span id="an_4:17">4:17</span> I Jordandalen lod Kongen dem støbe, ved
Adamas Vadested mellem Sukkot og Zereda.

<span id="an_4:18">4:18</span> Salomo lod alle disse Ting lave i stor
Mængde, thi Kobberet blev ikke vejet.

<span id="an_4:19">4:19</span> Og Salomo lod alle Tingene, som hørte til
Guds Hus, lave: Guldalteret, Bordene, som Skuebrødene lå på,

<span id="an_4:20">4:20</span> Lysestagerne med Lamperne, der skulde
tændes på den foreskrevne Måde, foran Inderhallen, af purt Guld,

<span id="an_4:21">4:21</span> med Blomsterbægrene, Lamperne og
Lysesaksene af Guld, ja af det allerbedste Guld,

<span id="an_4:22">4:22</span> Knivene, Skålene, Kanderne og Panderne af
fint Guld og Dørhængslerne til Templet, til Inderdørene for det
Allerltelligste og til Dørene for det Hellige, af Guld.

<span id="an_5:1">5:1</span> Da hele Arbejdet, som Salomo lod udføre ved
HERRENs Hus, var færdigt, bragte Salomo sin Fader Davids Helliggaver,
Sølvet og Guldet, derind og lagde alle Tingene i Skatkamrene i Guds Hus.

<span id="an_5:2">5:2</span> Derpå kaldte Salomo Israels Ældste og alle
Stammernes Overhoveder, Israeliternes Fædrenehuses Øverster, sammen i
Jerusalem for at føre HERRENs Pagts Ark op fra Davidsbyen, det er Zion.

<span id="an_5:3">5:3</span> Så samledes alle Israels Mænd hos Kongen på
Højtiden i Etanim Måned, det er den syvende Måned.

<span id="an_5:4">5:4</span> Og alle Israels Ældste kom, og Leviterne
har Arken.

<span id="an_5:5">5:5</span> Og de bragte Arken op tillige med
Åbenbaringsteltett og alle de hellige Ting, der var i Teltet; Præsterne
og Leviterne bragte dem op:

<span id="an_5:6">5:6</span> Og Kong Salomo tillige med hele Israels
Menighed, som havde givet Møde hos ham foran Arken, ofrede Småkvæg og
Hornkvæg, så meget, at det ikke var til at tælle eller overse.

<span id="an_5:7">5:7</span> Så førte Præsterne HERRENs Pagts Ark ind på
dens Plads i Templets Inderhal, det Allerhelligste, og stillede den
under Kerubernes Vinger;

<span id="an_5:8">5:8</span> og Keruberne udbredte deres Vinger over
Pladsen, hvor Arken stod, og således dannede Keruberne et Dække over
Arken og dens Bærestænger.

<span id="an_5:9">5:9</span> Stængerne var så lange, at Enderne af dem
kunde ses fra det Hellige foran Inderhallen, men de kunde ikke ses
længere ude; og de er der den Dag i Dag.

<span id="an_5:10">5:10</span> Der var ikke andet i Arken end de to
Tavler, Moses havde lagt ned i den på Horeb, Tavlerne med den Pagt,
HERREN havde sluttet med Israeliterne, da de drog bort fra Ægypten.

<span id="an_5:11">5:11</span> Da Præsteme derpå gik ud af Helligdommen
- alle de Præster, der var til Stede, havde nemlig helliget sig uden
Hensyn til Skifterne;

<span id="an_5:12">5:12</span> og alle de levitiske Sangere, Asaf, Heman
og Jedutun tillige med deres Sønner og Brødre stod østen for Alteret i
Klæder af fint Linned med Cymbler, Harper og Citre, og sammen med dem
stod 120 Præster, der blæste i Trompeter -

<span id="an_5:13">5:13</span> i samme Øjeblik som Trompetblæserne og
Sangerne på een Gang stemte i for at love og prise HERREN og lod
Trompeterne, Cymblerne og Musikinstrumenterne klinge og lovede HERREN
med Ordene "thi han er god, og hans Miskundhed varer evindelig!" -
fyldte Skyen HERRENs Hus,

<span id="an_5:14">5:14</span> så at Præsterne af Skyen hindredes i at
stå og udføre deres Tjeneste, thi HERRENs Herlighed fyldte Guds Hus.

<span id="an_6:1">6:1</span> Ved den Lejlighed sang Salomo: "HERREN har
sagt, han vil bo i Mulmet!"

<span id="an_6:2">6:2</span> Nu har jeg bygget dig et Hus til Bolig, et
Sted, du for evigt kan dvæle.

<span id="an_6:3">6:3</span> Derpå vendte Kongen sig om og velsignede
hele Israels Forsamling, der imens stod op;

<span id="an_6:4">6:4</span> og han sagde: "Lovet være HERREN, Israels
Gud, hvis Hånd har fuldført, hvad hans Mund talede til min Fader David,
dengang han sagde:

<span id="an_6:5">6:5</span> Fra den Dag jeg førte mit Folk ud af
Ægypten, har jeg ikke udvalgt nogen By i nogen af Israels Stammer, hvor
man skulde bygge et Hus til Bolig for mit Navn, og jeg har ikke udvalgt
nogen Mand til at være Hersker over mit Folk Israel;

<span id="an_6:6">6:6</span> men Jerusalem udvalgte jeg til Bolig for
mit Navn, og David udvalgte jeg til at herske over mit Folk Israel.

<span id="an_6:7">6:7</span> Og min Fader David fik i Sinde at bygge
HERRENs, Israels Guds, Navn et Hus;

<span id="an_6:8">6:8</span> men HERREN sagde til min Fader David: At du
har i Sinde at bygge mit Navn et Hus, er ret af dig;

<span id="an_6:9">6:9</span> dog skal ikke du bygge det Hus, men din
Søn, der udgår af din Lænd, skal bygge mit Navn det Hus.

<span id="an_6:10">6:10</span> Nu har HERREN opfyldt det Ord, han
talede, og jeg er trådt i min Fader Davids Sted og sidder på Israels
Trone, som HERREN sagde, og jeg har bygget HERRENs, Israels Guds, Navn
Huset;

<span id="an_6:11">6:11</span> og jeg har der beredt en Plads til Arken
med den Pagt, HERREN sluttede med Israeliterne."

<span id="an_6:12">6:12</span> Derpå trådte Salomo frem foran HERRENs
Alfer lige over for hele Israels Forsamling og udbredte Hænderne.

<span id="an_6:13">6:13</span> Salomo havde nemlig ladet lave en fem
Alen lang, fem Alen bred og tre Alen høj Talerstol af Hobber og stillet
den op midt i Gården; på den trådte han op og kastede sig på Knæ foran
hele Israels Forsamling, udbredte sine Hænder mod Himmelen

<span id="an_6:14">6:14</span> og sagde: "HERRE, Israels Gud, der er
ingen Gud som du i Himmelen og på Jorden, du, som holder fast ved din
Pagt og din Miskundhed mod dine Tjenere, når de af hele deres Hjerte
vandrer for dit Åsyn,

<span id="an_6:15">6:15</span> du, som har holdt, hvad du lovede din
Tjener, min Fader David, og i Dag opfyldt med din Hånd, hvad du talede
med din Mund.

<span id="an_6:16">6:16</span> Så hold da nu, HERRE, Israels Gud, hvad
du lovede din Tjener, min Fader David, da du sagde: En Efterfølger skal
aldrig fattes dig for mit Åsyn til at sidde på Israels Trone, når kun
dine Sønner vil tage Vare på deres Vej og vandre i min Lov, som du har
vandret for mit Åsyn!

<span id="an_6:17">6:17</span> Så lad nu, HERRE, Israels Gud, det Ord
opfyldes, som du tilsagde din Tjener David!

<span id="an_6:18">6:18</span> Men kao Gud da virkelig bo blandt
Menneskene på Jorden? Nej visselig, Himlene, ja Himlenes Himle kan ikke
rumme dig, langt mindre dette Hus, som jeg har bygget!

<span id="an_6:19">6:19</span> Men vend dig til din Tjeners Bøn og
Begæring, HERRE min Gud, så du hører det Råb og den Bøn, din Tjener
opsender for dit Åsyn;

<span id="an_6:20">6:20</span> lad dine Øjne være åbne over dette Hus
både Dag og Nat, over det Sted, hvor du har sagt, du vilde stedfæste dit
Navn, så du hører den Bøn, din Tjener opsender, vendt mod dette Sted!

<span id="an_6:21">6:21</span> Og hør den Bøn, dinjener og dit Folk
Israel opsender, vendt mod dette Sted; du høre den der, hvor du bor, i
Himmelen, du høre og tilgive!

<span id="an_6:22">6:22</span> Når nogen synder imod sin Næste, og man
afkræver ham Ed og lader ham sværge, og han kommer og aflægger Ed foran
dit Alter i dette Hus,

<span id="an_6:23">6:23</span> så høre du det i Himmelen og gøre det og
dømme dine Tjenere imellem, så du gengælder den skyldige og lader hans
Gerning komme overhans Hoved og frikender den uskyldige og gør med ham
efter hans Uskyld.

<span id="an_6:24">6:24</span> Når dit Folk Israel tvinges til at fly
for en Fjende, fordi de synder imod dig, og de så omvender sig og
bekender dit Navn og opsender Bønner og Begæringer for dit Åsyn i dette
Hus,

<span id="an_6:25">6:25</span> så høre du det i Himmelen og tilgive dit
Folk Israels Synd og føre dem tilbage til det Land, du gav dem og deres
Fædre.

<span id="an_6:26">6:26</span> Når Himmelen lukkes, så Regnen udebliver,
fordi de synder imod dig, og de så beder, vendt mod dette Sted, og
bekender dit Navn og omvender sig fra deres Synd, fordi du revser dem,

<span id="an_6:27">6:27</span> så høre du det i Himmelen og tilgive din
Tjeners og dit Folk Israels Synd, ja du vise dem den gode Vej, de skal
vandre, og lade det regne i dit Land, som du gav dit Folk i Eje.

<span id="an_6:28">6:28</span> Når der kommer Hungersnød i Landet, når
der kommer Pest, når der kommer Hornbrand og Rust, Græshopper og Ædere,
når Fjenden belejrer Folket i en af dets Byer, når alskens Plage og Sot
indtræffer

<span id="an_6:29">6:29</span> enhver Bøn, enhver Begæring, hvem den end
kommer fra i hele dit Folk Israel, når de føler deres Plage og Smerte og
udbreder Hænderne mod dette Hus,

<span id="an_6:30">6:30</span> den høre du i Himmelen, der, hvor du bor,
og tilgive, idet du gengælder enhver hans Færd, fordi du kender hans
Hjerte, thi du alene kender Menneskebørnenes Hjerter,

<span id="an_6:31">6:31</span> for at de må frygte dig og følge dine
Veje, al den Tid de lever på den Jord, du gav vore Fædre.

<span id="an_6:32">6:32</span> Selv den fremmede, der ikke hører til dit
Folk Israel, men kommer fra et fjernt Land for dit store Navns, din
stærke Hånds og din udstrakte Arms Skyld, når de kommer og beder, vendt
mod dette Hus,

<span id="an_6:33">6:33</span> da børe du det i Himmelen, der. hvor du
bor, og da gøre du efter alt, hvad den fremmede råber til dig om, for at
alle Jordens Folkeslag må lære dit Navn at kende og frygte dig ligesom
dit Folk Israel og erkende, at dit Navn er nævnet over dette Hus, som
jeg har bygget.

<span id="an_6:34">6:34</span> Når dit Folk drager i Krig mod sine
Fjender, hvor du end sender dem hen, og de beder til dig, vendt mod den
By, du har udvalgt, og det Hus, jeg har bygget dit Navn,

<span id="an_6:35">6:35</span> så høre du i Himmelen deres Bøn og
Begæring og skaffe dem deres Ret.

<span id="an_6:36">6:36</span> Når de synder imod dig - thi der er intet
Menneske, som ikke synder - og du vredes på dem og giver dem i Fjendens
Magt, og Sejrherrerne fører dem fangne til et andet Land, det være sig
fjernt eller nær,

<span id="an_6:37">6:37</span> og de så går i sig selv i det Land, de er
bortført til, og omvender sig og råber til dig i deres Landflygtigheds
Land og siger: Vi har syndet, handlet ilde og været ugudelige!

<span id="an_6:38">6:38</span> når de omvender sig til dig al hele deres
Hjerte og af hele deres Sjæl i Sejrherrernes Land, som de bortførtes
til, og de beder, vendt mod deres Land, som du gav deres Fædre, mod den
By, du har udvalgt, og det Hus, jeg har bygget dit Navn -

<span id="an_6:39">6:39</span> så høre du i Himmelen, der, hvor du bor,
deres Bøn og Begæring og skaffe dem deres Ret, og du tilgive dit Folk,
hvad de syndede imod dig!

<span id="an_6:40">6:40</span> Så lad da, min Gud, dine Øjne være åbne
og dine Ører lytte til Bønnen, der bedes på dette Sted,

<span id="an_6:41">6:41</span> bryd op da, Gud HERRE, til dit Hvilested,
du selv og din Vældes Ark! Dine Præster, Gud HERRE, være iklædt Frelse,
dine fromme glæde sig ved dine Goder!

<span id="an_6:42">6:42</span> Gud HERRE, afvis ikke din Salvede, kom
Nåden mod din Tjener David i Hu!"

<span id="an_7:1">7:1</span> Da Salomo havde endt sin Bøn, for Ild ned
fra Himmelen og fortærede Brændofferet og Slagtofrene, og HERRENs
Herlighed fyldte Templet,

<span id="an_7:2">7:2</span> og Præsterne kunde ikke gå ind i HERRENs
Hus, fordi HERRENs Herlighed fyldte det.

<span id="an_7:3">7:3</span> Og da alle Israeliterne så Ilden og HERRENs
Herlighed fare ned over Templet, kastede de sig på Knæ på Stenbroen med
Ansigtet mod Jorden og filbad og lovede HERREN med Ordene "thi han er
god, og hans Miskundhed varer evindelig!"

<span id="an_7:4">7:4</span> Kongen ofrede nu sammen med alt Folket
Slagtofre for HEERRENs Åsyn.

<span id="an_7:5">7:5</span> Til Slagtofferet tog Kong Salomo 22.000
Stykker Hornkvæg og 120.000 Stykker Småkvæg. Således indviede Kongen og
alt Folket Guds Hus.

<span id="an_7:6">7:6</span> Og Præsterne stod på deres Pladser, og
Leviterne stød med HERRENs Musikinstrumenter, som Kong David havde ladet
lave, for at love HERREN med Davids Lovsangs Ord "thi hans Miskundhed
varer evindelig!" og Præsterne stod lige over for dem og blæste i
trompeter, og hele Israel stod op:

<span id="an_7:7">7:7</span> Og Salomo helligede den mellemste Del af
Forgården foran HERRENs Hus, thi der måtte han ofre Brændofrene og
Fedtstykkerne af Takofrene, da Kobberalteret, som Salomo havde ladet
lave, ikke kunde rumme Brændofferet, Afgrødeoffret og Fedtstykkerne.

<span id="an_7:8">7:8</span> Samtidig fejrede Salomo i syv Dage Højtiden
sammen med hele Israel, en vældig Forsamling lige fra Egnen ved Hamat og
til Ægyptens Bæk.

<span id="an_7:9">7:9</span> Ottendedagen holdt man festlig Samling, thi
de fejrede Alterets Indvielse i syv Dage og Højtiden i syv.

<span id="an_7:10">7:10</span> Og på den tre og tyvende Dag i den
syvende Måned lod han Folket gå hver til sit, glade og vel til Mode over
den Godhed, HERREN havde vist sin Tjenet David og Salomo og sit Folk
Israel.

<span id="an_7:11">7:11</span> Salomo var nu færdig med at opføre
HERRENs Hus og Kongens Palads; og alt, hvad Salomo havde sat sig for at
udføre ved HERRENs Hus og sit Palads, havde han lykkeligt ført igennem.

<span id="an_7:12">7:12</span> Da lod HERREN sig til Syne for Salomo om
Natten og sagde til ham: "Jeg har hørt din Bøn og udvalgt mig dette Sted
til Offersted.

<span id="an_7:13">7:13</span> Dersom jeg tillukker Himmelen, så Regnen
udebliver, eller jeg opbyder Græshopperne til at æde Landet op, eller
jeg sender Pest i mit Folk,

<span id="an_7:14">7:14</span> og mit Folk, som mit Navn nævnes over, da
ydmyger sig, beder og søger mit Åsyn og vender om fra deres onde Veje,
så vil jeg høre det i Himmelen og tilgive deres Synd og læge deres Land,

<span id="an_7:15">7:15</span> Nu skal mine Øjne være åbne og mine Ører
lytte til Bønnen, der bedes på dette Sted.

<span id="an_7:16">7:16</span> Og nu har jeg udvalgt og billiget dette
Hus, for at mit Navn kan bo der til evig Tid, og mine Øjne og mit Hjerte
skal være der alle Dage.

<span id="an_7:17">7:17</span> Hvis du nu vandrer for mit Åsyn som din
Fader David, så du gør alt, hvad.jeg har pålagt dig, og, holder mine
Anordninger og Lovbud,

<span id="an_7:18">7:18</span> så vil jeg opretholde din Kongetrone, som
jeg tilsagde din Fader David, da jeg sagde: En Efterfølger skal aldrig
fattes dig til at herske over Israel.

<span id="an_7:19">7:19</span> Men hvis I vender eder bort og forlader
mine Anordninger og Bud, som jeg har forelagt eder, og går hen og dyrker
fremmede Guder og tilbeder dem,

<span id="an_7:20">7:20</span> så vil jeg rykke eder op fra mit Land,
som jeg gav eder; og dette Hus, som jeg har belliget for mit Navn, vil
jeg forkaste fra mit Åsyn og gøre det til Spot og Spe blandt alle Folk,

<span id="an_7:21">7:21</span> og dette Hus, som var så ophøjet, over
det skal enhver, som kommer der forbi, blive slået af Rædsel. Og når man
siger: Hvorfor har HERREN handlet således mod dette Land og dette Hus?

<span id="an_7:22">7:22</span> skal der svares: Fordi de forlod HERREN,
deres Fædres Gud, som førte dem ud af Ægypten, og holdt sig til andre
Guder, tilbad og dyrkede dem; derfor har HERREN bragt al denne
Elendighed over dem!"

<span id="an_8:1">8:1</span> Da de tyve År var omme, i hvilke Salomo
havde bygget på HERRENs Hus og sit Palads -

<span id="an_8:2">8:2</span> også de Byer, Huram afstod til Salomo,
befæstede Salomo og lod Israeliterne bosætte sig i dem -

<span id="an_8:3">8:3</span> drog Salomo til Hamat-Zoba og indtog det.

<span id="an_8:4">8:4</span> Han befæstede også Tadmor i Ørkenen og alle
de Forrådsbyer, han byggede i Hamat;

<span id="an_8:5">8:5</span> ligeledes genopbyggedehan Øvre og
Nedre-Bet-Horon, så de blev Fæstninger med Mure, Porte og Portslåer,

<span id="an_8:6">8:6</span> ligeledes Ba'alat og alle Salomos
Forrådsbyer, Vognbyerne og Rytterbyerne, og alt andet, som Salomo fik
Lyst til at bygge i Jerusalem, i Libanon og i hele sit Rige.

<span id="an_8:7">8:7</span> Alt, hvad der var tilbage af Hetiterne,
Amoriterne, Perizziterne, Hivviterne og Jebusiterne, og som ikke hørte
til Israeliterne,

<span id="an_8:8">8:8</span> deres Efterkommere, som var tilbage efter
dem i Landet, og som Israeliterne ikke havde tilintetgjort. dem udskrev
Salomo til Hoveriarbejde, som det er den Dag i Dag.

<span id="an_8:9">8:9</span> Af Israeliterne derimod gjorde Salomo ingen
til Arbejdstrælle for sig, men de var Krigsfolk, Hærførere og
Vognkæmpere hos ham og Førere for hans Stridsvogne og Rytteri.

<span id="an_8:10">8:10</span> Tallet på Kong Salomos Overfogeder var
250; de havde Tilsyn med Folkene.

<span id="an_8:11">8:11</span> Faraos Datter flyttede Salomo fra
Davidsbyen ind i det Hus, han havde bygget til hende; thi han tænkte:
"Jeg vil ikke have en Kvinde boende i Kong David af Israels Palads, thi
bellige er de Steder, hvor HERRENs Ark kommer."

<span id="an_8:12">8:12</span> Nu ofrede Salomo Brændofre til HERREN på
HERRENs Alter, som han Havde bygget foran Forhallen,

<span id="an_8:13">8:13</span> idet han ofrede, som det efter Moses's
Bud hørte sig til hver enkelt Dag, på Sabbaterne, Nymånedagene og
Højtiderne tre Gange om Året, de usyrede Brøds Højtid, Ugernes Højtid og
Løvhytternes Højtid.

<span id="an_8:14">8:14</span> Og efter den Ordning, hans Fader David
havde truffet, satte han Præsternes Skifter til deres Arbejde og
Leviterne til deres Tjeneste, til at synge Lovsangen og gå Præsterne til
Hånde efter hver Dags Behov, ligeledes Dørvogterne efter deres Skifter
til at holde Vagt ved de enkelte Porte; thi således var den Guds Mand
Davids Bud.

<span id="an_8:15">8:15</span> Og man fraveg ikke i mindste Måde Kongens
Bud vedrørende Præsterne og Leviterne og Skatkamrene.

<span id="an_8:16">8:16</span> Således fuldendtes hele Salomos Værk, fra
den Dag Grundvolden lagdes til HERRENs Hus, til Salomo var færdig med
HERRENs Hus.

<span id="an_8:17">8:17</span> Ved den Tid drog Salomo til Ezjongeber og
Elot ved Edoms Kyst;

<span id="an_8:18">8:18</span> og Huram sendte ham Folk med Skibe og
befarne Søfolk, der sammen med Salomos Folk sejlede til Ofir, hvor de
hentede 450 Talenter Guld, som de bragte Kong Salomo.

<span id="an_9:1">9:1</span> Da Dronningen af Saba hørte Salomos Ry, kom
hun, for at prøve ham med Gåder, til Jerusalem med et såre stort Følge
og med Kameler, der har Røgelse, Guld i Mængde og Ædelsten. Og da hun
var kommet til Salomo, talte hun til ham om alt, hvad der lå hende på
Hjerte.

<span id="an_9:2">9:2</span> Men Salomo svarede på alle hendes
Spørgsmål, og intet som helst var skjult for Salomo, han gav hende Svar
på alt.

<span id="an_9:3">9:3</span> Og da Dronningen at Saba så Salomos Visdom,
Huset, han havde bygget,

<span id="an_9:4">9:4</span> Maden på hans Bord, hans Folks Boliger,
hans Tjeneres Optræden og deres Klæder, hans Mundskænke og deres Klæder
og Brændofrene, han ofrede i HERRENs Hus, var hun ude af sig selv;

<span id="an_9:5">9:5</span> og hun sagde til Kongen: "Sandt var, hvad
jeg i mit Land hørte sige om dig og din Visdom!

<span id="an_9:6">9:6</span> Jeg troede ikke, hvad der sagdes, før jeg
kom og så det med egne Øjne; og se, ikke engang det halve af din store
Visdom er mig fortalt, thi du overgår, hvad Rygtet sagde mig om dig!

<span id="an_9:7">9:7</span> Lykkelige dine Mænd, lykkelige dine Folk,
som altid er om dig og hører din Visdom!

<span id="an_9:8">9:8</span> Lovet være HERREN din Gud, som fandt Behag
i dig og satte dig på sin Trone som Konge for HERREN din Gud. Fordi din
Gud elsker Israel og for at opretholde det evindeligt, satte han dig til
Konge over dem, til at øve Ret og Retfærdighed!"

<span id="an_9:9">9:9</span> Derpå gav hun Kongen 120 Guldtalenter,
Røgelse i store Mængder og Ædelsten; og aldrig har der siden været så
megen Røgelse i Landet som den, Dronningen af Saba gav Kong Salomo.

<span id="an_9:10">9:10</span> Desuden bragte Hurams og Salomos Folk,
som hentede Guld i Ofir, Algummimtræ og Ædelsten;

<span id="an_9:11">9:11</span> og af Algummimtræet lod Kongen lave
Rækværk til HERRENs Hus og Kongens Palads, desuden Citre og Harper til
Sangerne; og Mage dertil var ikke tidligere set i Judas Land.

<span id="an_9:12">9:12</span> Og Kong Salomo gav Dronningen af Saba
alt, hvad hun ønskede og bad om, langt ud over hvad hun bragte til
Kongen. Derpå vendte hun med sit Følge tilbage til sit Land.

<span id="an_9:13">9:13</span> Vægten af det Guld, som i eet År
indførtes af Salomo, udgjorde 666 Guldtalenter,

<span id="an_9:14">9:14</span> deri ikke medregnet hvad der indkom i
Afgift fra de undertvungne Folk og ved Købmændenes Handel og fra alle
Arabiens Konger og Landets Statholdere, som bragte Salomo Guld og Sølv.

<span id="an_9:15">9:15</span> Kong Salomo lod hamre 200 Guldskjolde,
hvert på 600 Sekel Guld,

<span id="an_9:16">9:16</span> og 300 mindre Guldskjolde, hvert på 300
Sekel Guld; dem lod Kongen henlægge i Libanonskovhuset.

<span id="an_9:17">9:17</span> Fremdeles lod Kongen lave en stor,
Elfenbenstrone, overtrukket mned lutret Guld.

<span id="an_9:18">9:18</span> Tronen havde seks Trin, og på dens Ryg
var der et Latn af Guld; på begge Sider af Sædet var der Arme, og ved
Armene stod der to Løver;

<span id="an_9:19">9:19</span> tillige stod der tolv Løver på de seks
Trin, seks på hver Side. Der er ikke lavet Mage til Trone i noget andet
Rige.

<span id="an_9:20">9:20</span> Alle Kong Salomos Drikkekar var af Guld
og alle Redskaber i Libanonskovhuset af fint Guld; Sølv regnedes ikke
for noget i Kong Salomos Dage.

<span id="an_9:21">9:21</span> Kongen havde nemlig Skibe, det sejlede på
Tarsis med Hurams Folk; og een Gang hverttredje År kom Tarsisskibene,
ladet med Guld, Sølv, Elfenben, Aber og Påfugle.

<span id="an_9:22">9:22</span> Kong Salomo overgik alle Jordens Konger i
Rigdom og Visdom.

<span id="an_9:23">9:23</span> Alle Jordens Konger søgte hen til Salomo
for at høre den Visdom, Gud havde lagt i hans Hjerte;

<span id="an_9:24">9:24</span> og alle bragte de Gaver med: Sølv- og
Guldsager, Klæder, Våben, Røgelse, Heste og Muldyr; således gik det År
efter År.

<span id="an_9:25">9:25</span> Salomo havde 4000 Spand Heste og Vogne og
12000 Ryttere; dem lagde han dels i Vognbyerne, dels hos sig i
Jerusalem.

<span id="an_9:26">9:26</span> Han herskede over alle Konger fra Floden
til Filisternes Land og Ægyptens Grænse.

<span id="an_9:27">9:27</span> Kongen bragte det dertil, at Sølv i
Jerusalem var lige så almindeligt som Sten, og Cedertræ lige så
almindeligt som Morbærfigentræ i Lavlandet.

<span id="an_9:28">9:28</span> Der indførtes Heste til Salomo fra
Mizrajim og fra alle Lande.

<span id="an_9:29">9:29</span> Salomos øvrige Historie fra først til
sidst findes optegnet i Profeten Natans Krønike, Siloniten Ahijas
Profeti og Seeren Jedos Syn om Jeroboam, Nebats Søn.

<span id="an_9:30">9:30</span> Salomo herskede i Jerusalem over hele
Israel i fyrretyve År.

<span id="an_9:31">9:31</span> Derpå lagde Salomo sig til Hvile hos sine
Fædre og blev jordet i sin Fader Davids By. Og hans Søn Rehabeam blev
Konge i hans Sted.

<span id="an_10:1">10:1</span> Rehabeam begav sig til Sikem, thi derhen
var hele Israel stævnet for at hylde ham som Konge.

<span id="an_10:2">10:2</span> Men da Jeroboam, Nebats Søn, der opholdt
sig i Ægypten, hvorhen han var flygtet for Kong Salomo, fik Nys derom,
vendte han hjem fra Ægypten.

<span id="an_10:3">10:3</span> Man sendte da Bud og lod ham kalde. Og
Jeroboam kom. Da sagde hele Israel til Rehabeam:

<span id="an_10:4">10:4</span> "Din Fader lagde et hårdt Åg på os, men
let du nu det hårde Arbejde for os, som din Fader krævede, og det tunge
Åg, han lagde på os, så vil vi tjene dig!"

<span id="an_10:5">10:5</span> Han svarede dem: "Gå bort, bi tre Dage og
kom så til mig igen!" Så gik Folket.

<span id="an_10:6">10:6</span> Derpå rådførte Kong Rehabeam sig med de
gamle, der havde stået i hans Fader Salomos Tjeneste, dengang han
levede, og spurgte dem: "Hvad råder I mig til at svare dette Folk?"

<span id="an_10:7">10:7</span> De svarede: "Hvis du i Dag vil være
venlig mod dette Folk og føje dem og give dem gode Ord, så vil de blive
dine Tjenere for bestandig!"

<span id="an_10:8">10:8</span> Men han fulgte ikke det Råd, de gamle gav
ham; derimod rådførte han sig med de unge, der var vokset op sammen med
ham og stod i hans Tjeneste,

<span id="an_10:9">10:9</span> og spurgte dem: "Hvad råder I os til at
svare dette Folk, som kræver af mig, at jeg skal lette dem det Åg, min
Fader lagde på dem?"

<span id="an_10:10">10:10</span> De unge, der var vokset op sammen med
ham, sagde da til ham: "Således skal du svare dette Folk, som sagde til
dig: Din Fader lagde et tungt Åg på os, let du det for os! Således skal
du svare dem: Min Lillefinger er tykkere end min Faders Hofter!

<span id="an_10:11">10:11</span> Har derfor min Fader lagt et tungt Åg
på eder, vil jeg gøre Åget tungere; har min Fader tugtet eder med
Svøber, vil jeg tugte eder med Skorpioner!"

<span id="an_10:12">10:12</span> Da Jeroboam og alt Folket Tredjedagen
kom til Rehabeam, som Kongen havde sagt,

<span id="an_10:13">10:13</span> gav han dem et hårdt Svar, og uden at
tage Hensyn til de gamles Råd

<span id="an_10:14">10:14</span> sagde han efter de unges Råd til dem:
"Har min Fader lagt et tungt Åg på eder, vil jeg gøre det tungere; har
min Fader tugtet eder med Svøber, vil jeg tugte eder med Skorpioner!"

<span id="an_10:15">10:15</span> Kongen hørte ikke på Folket, thi Gud
føjede det således for at opfylde det Ord, HERREN havde talet ved Ahija
fra Silo til Jerøboam, Nebats Søn.

<span id="an_10:16">10:16</span> Men da hele Israel mærkede, at Kongen
ikke hørte på dem, gav Folket Kongen det Svar: "Hvad Del har vi i David?
Vi har ingen Lod i Isajs Søn! Til dine Telte, Israel! Sørg nu, David,
for dit eget Hus!" Derpå vendte Israel tilbage til sine Telte.

<span id="an_10:17">10:17</span> Men over de Israeliter, der boede i
Judas Byer, blev Rehabeam Konge.

<span id="an_10:18">10:18</span> Nu sendte Kong Rehabeam Adoniram, der
havde Opsyn med Hoveriarbejdet, ud til dem, men Israeliterne stenede ham
til Døde. Da steg Kong Rehabeam i største Hast op på sin Stridsvogn og
flygtede til Jerusalem.

<span id="an_10:19">10:19</span> Så brød Israel med Davids Hus, og
således er det den Dag i Dag.

<span id="an_11:1">11:1</span> Da Rehabeam var kommet til Jerusalem,
samlede han hele Judas og Benjamins Hus, 180.000 udsøgte Folk, øvede
Krigere, til at føre Krig med Israel og vinde Kongedømmet tilbage til
Rehabeam.

<span id="an_11:2">11:2</span> Men da kom HERRENs Ord til den Guds Mand
Sjemaja således:

<span id="an_11:3">11:3</span> "Sig til Judas Konge Rehabeam, Salomos
Søn, og til hele Israel i Juda og Benjamin:

<span id="an_11:4">11:4</span> Så siger HERREN: I må ikke drage op og
kæmpe med eders Brødre; vend hjem hver til sit, thi hvad her er sket,
har jeg tilskikket!" Da adlød de HERRENs Ord og vendte tilbage og drog
ikke mod Jeroboam.

<span id="an_11:5">11:5</span> Rehabeam boede så i Jerusalem, og han
befæstede flere Byer i Juda.

<span id="an_11:6">11:6</span> Således befæstede han Betlehem, Etam,
Tekoa,

<span id="an_11:7">11:7</span> Bet-Zur, Soko, Adullam,

<span id="an_11:8">11:8</span> Gat, Maresj a, Zif,

<span id="an_11:9">11:9</span> Adorajim, Lakisj, Azeka,

<span id="an_11:10">11:10</span> Zor'a, Ajjalon og Hebron, alle i Juda
og Benjamin;

<span id="an_11:11">11:11</span> og han gjorde Fæstningerne stærke,
indsatte Befalingsmænd i dem og forsynede dem med Forråd af
Levnedsmidler, Olie og Vin

<span id="an_11:12">11:12</span> og hver enkelt By med Skjolde og Spyd
og gjorde dem således meget stærke. Ham tilhørte Juda og Benjamin.

<span id="an_11:13">11:13</span> Præsterne og Leviterne i hele Israel
kom alle Vegne fra, hvor de boede, og stillede sig til hans Tjeneste;

<span id="an_11:14">11:14</span> thi Leviterne forlod deres Græsmarker
og Ejendom og begav sig til Juda og Jerusalem, fordi Jeroboam og hans
Sønner afsatte dem fra Stillingen som HERRENs Præster,

<span id="an_11:15">11:15</span> idet han indsatte sig Præster for
Offerhøjene og Bukketroldene og Tyrekalvene, som han, havde ladet lave.

<span id="an_11:16">11:16</span> Og i Følge med Leviterne kom fra alle
Israels Stammer de, hvis Hjerte var vendt til at søge HERREN, Israels
Gud, til Jerusalem for at ofre til HERREN, deres Fædres Gud;

<span id="an_11:17">11:17</span> og de styrkede Juda Rige og hævdede
Rehabeams, Salomos Søns, Magt i et Tidsrum af tre År. Thi i tre År
fulgte han Davids og Salomos Veje.

<span id="an_11:18">11:18</span> Rehabeam ægtede Mahalat; en Datter af
Davids Søn Jerimot og Abihajil, en Datter af Eliab, Isajs Søn.

<span id="an_11:19">11:19</span> Hun fødte ham Sønnerne Je'usj, Sjemarja
og Zaham.

<span id="an_11:20">11:20</span> Senere ægtede han Absaloms Datter
Ma'aka, som fødte ham Abija, Attaj, Ziza og Sjelomit.

<span id="an_11:21">11:21</span> Rehabeam elskede Absaloms Datter Ma'aka
højere end sine andre Hustruer og Medhustruer; han havde nemlig atten
Hustruer og tresindstyve Medhustruer og avlede otte og tyve Sønner og
tresindstyve Døtre.

<span id="an_11:22">11:22</span> Og Rehabeam satte Ma'akas Søn Abija til
Overhoved, til Fyrste blandt hans Brødre; thi han havde i Sinde at gøre,
ham til Konge;

<span id="an_11:23">11:23</span> og han fordelte klogelig alle sine
Sønner rundt i alle Judas og Benjamins Landsdele og i alle de befæstede
Byer og gav dem rigeligt Underhold og skaffede dem Hustruer.

<span id="an_12:1">12:1</span> Men da Rehabeams Kongedømme var
grundfæstet og hans Magt styrket, forlod han tillige med hele Israel
HERRENs Lov.

<span id="an_12:2">12:2</span> Da drog i Kong Rehabeams femte
Regeringsår Ægypterkongen Sjisjak op imod Jerusalem, fordi de havde
været troløse mod HERREN,

<span id="an_12:3">12:3</span> med 1200 Stridsvogne og 60.000 Ryttere,
og der var ikke Tal på Krigerne, der drog med ham fra Ægypten, Libyere,
Sukkijiter og Ætiopere;

<span id="an_12:4">12:4</span> og efter at have indtaget Fæstningerne i
Juda drog han mod Jerusalem.

<span id="an_12:5">12:5</span> Da kom Profeten Sjemaja til Rehabeam og
Judas Øverster, som var tyet sammen i Jerusalem for Sjisjak, og sagde
til dem: "Så siger HERREN: I har forladt mig, derfor har jeg også
forladt eder og givet eder i Sjisjaks Hånd!"

<span id="an_12:6">12:6</span> Da ydmygede Israels Øverster og Kongen
sig og sagde: "HERREN er retfærdig!"

<span id="an_12:7">12:7</span> Og da HERREN så, at de havde ydmyget sig,
kom HERRENs Ord til Sjemaja således: "De har ydmyget sig; derfor vil jeg
ikke tilintetgøre dem, men frelse dem om ikke længe, og min Vrede skal
ikke udgydes over Jerusalem ved Sjisjak;

<span id="an_12:8">12:8</span> men de skal komme til at stå under ham og
lære at kende Forskellen mellem at tjene mig og at tjene
Hedningemagterne!"

<span id="an_12:9">12:9</span> Så drog Sjisjak op mod Jerusalem og tog
Skattene i HERRENs Hus og i Kongens Palads; alt tog han, også de
Guldskjolde, Salomo havde ladet lave.

<span id="an_12:10">12:10</span> Kong Rehabeam lod da i Stedet lave
Kobberskjolde og gav dem i Forvaring hos Høvedsmændene for Livvagten,
der holdt Vagt ved Indgangen til Kongens Palads;

<span id="an_12:11">12:11</span> og hver Gang Kongen begav sig til
HERRENs Hus, kom Livvagten og hentede dem, og bagefter bragte de dem
tilbage til Vagtstuen.

<span id="an_12:12">12:12</span> Men da han havde ydmyget sig, vendfe
HERRENs Vrede sig fra ham, så han ikke helt tilintetgjorde ham; også i
Juda var Forholdene gode.

<span id="an_12:13">12:13</span> Således styrkede Kong Rehabeam sin Magt
i Jerusalem og blev ved at herske; thi Rehabeam var een og fyrretyve År
gammel, da han blev Konge, og han herskede sytten År i Jerusalem, den
By, HERREN havde udvalgt af alle Israels Stammer for der at stedfæste
sit Navn. Hans Moder var en ammonitisk Kvinde ved Navn Na'ama.

<span id="an_12:14">12:14</span> Han gjorde, hvad der var ondt, thi hans
Hjerte var ikke vendt til at søge HERREN.

<span id="an_12:15">12:15</span> Rehabeams Historie fra først til sidst
står jo optegnet i Profeten Sjemajas og Seeren tddos Krønike. Rehabeam
og Jeroboam lå i Krig med hinanden hele Tiden.

<span id="an_12:16">12:16</span> Så lagde Rehabeam sig til Hvile hos
sine Fædre og blev jordet i Davidsbyen. Og hans Søn Abija blev Konge i
hans Sted.

<span id="an_13:1">13:1</span> I Kong Jerobeams attende Regeringsår blev
Abija Konge over Juda.

<span id="an_13:2">13:2</span> Tre År herskede han i Jerusalem. Hans
Moder hed Mikaja og var Datter af Uriel fra Gibea. Abija og Jeroboam lå
i Krig med hinanden.

<span id="an_13:3">13:3</span> Abija åbnede Krigen med en krigsdygtig
Hær, 400.000 udsøgte Mænd, og Jeroboam mødte ham med 800.000 udsøgte
Mænd, dygtige Krigere,

<span id="an_13:4">13:4</span> Da stillede Abija sig på Bjerget
Zemarajim, der hører til Efraims Bjerge, og sagde: "Hør mig, Jeroboam og
hele Israel!

<span id="an_13:5">13:5</span> Burde I ikke vide, at HERREN, Israels
Gud, har givet David og hans Efterkommere Kongemagten over Israel til
evig Tid ved en Saltpagt?

<span id="an_13:6">13:6</span> Men Jeroboam, Nebats Søn, Davids Søn
Salomos Træl, rejste sig og gjorde Oprør mod sin Herre,

<span id="an_13:7">13:7</span> og dårlige Folk, Niddinger, samlede sig
om ham og bød Rehabeam, Salomos Søn, Trods; og Rebabeam var ung og veg
og kunde ikke hævde sig over for dem.

<span id="an_13:8">13:8</span> Og nu mener I at kunne hævde eder over
for HERRENs Kongedømme i Davids Efterkommeres Hånd, fordi I er en stor
Hob og på eders Side har de Guldkalve, Jeroboam lod lave eder til Guder!

<span id="an_13:9">13:9</span> Har I ikke drevet HERRENs Præster, Arons
Sønner, og Leviterne bort og skaffet eder Præster på samme Måde som
Hedningefolkene? Enhver, der kommer med en ung Tyr og syv Vædre for at
indsættes, bliver Præst for Guder, der ikke er Guder!

<span id="an_13:10">13:10</span> Men vor Gud er HERREN, og vi har ikke
forladt ham; de Præster, der tjener HERREN, er Arons Sønner og Leviterne
udfører den øvrige Tjeneste;

<span id="an_13:11">13:11</span> de antænder hver Morgen og Aften
Brændofre til HERREN og vellugtende Røgelse, lægger Skuebrødene til
Rette på Guldbordet og tænder Guldlysestagen og dens Lamper Aften efter
Aften, thi vi holder HERREN vor Guds Forskrifter, men l har forladt ham!

<span id="an_13:12">13:12</span> Se, med os, i Spidsen for os er Gud og
hans Præster og Alarmtrompeterne, med hvilke der skal blæses til Kamp
imod eder! Israeliter, indlad eder ikke i Kamp med HERREN, eders Fædres
Gud, thi I får ikke Lykken med eder!"

<span id="an_13:13">13:13</span> Jeroboam lod imidlertid Bagholdet gøre
en omgående Bevægelse for at komme i Ryggen på dem, og således havde
Judæerne Hæren foran sig og Bagholdet i Ryggen.

<span id="an_13:14">13:14</span> Da Judæerne vendte sig om og så, at
Angreb truede dem både forfra og bagfra, råbte de til HERREN, medens
Præsterne blæste i Trompeterne.

<span id="an_13:15">13:15</span> Så udstødte Judæerne Krigsskriget, og
da Judæerne udstødte Krigsskriget, slog Gud Jeroboam og hele Israel
foran Abija og Juda.

<span id="an_13:16">13:16</span> Israeliterne flygtede for Judæerne, og
Gud gav dem i deres Hånd;

<span id="an_13:17">13:17</span> og Abija og hans Folk tilføjede dem et
stort Nederlag, så der af Israeliterne faldt 500.000 udsøgte Krigere.

<span id="an_13:18">13:18</span> Således ydmygedes Israeliterne den
Gang, men Judæerne styrkedes, fordi de støttede sig til HERREN, deres
Fædres Gud.

<span id="an_13:19">13:19</span> Og Abija forfulgte Jeroboam og fratog
ham flere Byer, Betel med Småbyer, Jesjana med Småbyer og Efrajin med
Småbyer.

<span id="an_13:20">13:20</span> Jeroboam kom ikke til Kræfter mere, så
længe Abija levede; og HERREN slog ham, så han døde.

<span id="an_13:21">13:21</span> Men Abijas Magt voksede. Han ægtede
fjorten Hustruer og avlede to og tyve Sønner og seksten Døtre.

<span id="an_13:22">13:22</span> Hvad der ellers er at fortælle om
Abija, hans Færd og Ord, står jo optegnet i Profeten Iddos Udlægning".

<span id="an_14:1">14:1</span> Så lagde Abija sig til Hvile hos sine
Fædre, og man jordede ham i Davidsbyen; og hans Søn Asa blev Konge i
hans Sted. På hans Tid havde Landet Fred i ti År.

<span id="an_14:2">14:2</span> Asa gjorde, hvad der var godt og ret i
HERREN hans Guds Øjne.

<span id="an_14:3">14:3</span> Han fjernede de fremmede Altre og
Offerhøjene, sønderbrød Stenstøtterne og omhuggede Asjerastøtterne

<span id="an_14:4">14:4</span> og bød Judæerne søge HERREN, deres Fædres
Gud, og holde Loven og Budet,

<span id="an_14:5">14:5</span> og han fjernede Offerhøjene og
Solstøtterne fra alle Judas Byer, og Landet havde Fred, så længe han
levede.

<span id="an_14:6">14:6</span> Han byggede Fæstninger i Juda, thi Landet
havde Fred, og han havde ingen Krig i de År, thi HERREN lod ham have Ro.

<span id="an_14:7">14:7</span> Han sagde da til Judæerne: "Lad os
befæste disse Byer og omgive dem med Mure og Tårne, Porte og Portslåer,
medens vi endnu har Landet i vor Magt, thi vi har søgt HERREN vor Gud;
vi har søgt ham, og han har ladet os have Ro til alle Sider!" Så byggede
de, og Lykken stod dem bi.

<span id="an_14:8">14:8</span> Asa havde en Hær, af Juda 300.000 væbnet
med Skjold og Spyd, og af Benjamin 280.000, der har Småskjolde og
spændte Buer, alle sammen dygtige Krigere.

<span id="an_14:9">14:9</span> Men Kusjiten Zera drog ud imod dem med en
Hær på 1.000.000 Mand og 300 Stridsvogne. Da han havde nået Maresja,

<span id="an_14:10">14:10</span> rykkede Asa ud imod ham, og de stillede
sig op til Kamp i Zefatadalen ved Maresja.

<span id="an_14:11">14:11</span> Da råbte Asa til HERREN sin Gud:
"HERRE, hos dig er der ingen Forskel på at hjælpe den, der har megen
Kraft, og den, der ingen har; hjælp os, HERRE vor Gud, thi til dig
støtter vi os, og i dit Navn er vi draget mod denne Menneskemængde,
HERRE, du er vor Gud, mod dig kan intet Menneske holde Stand."

<span id="an_14:12">14:12</span> Da slog HERREN Kusjiterne foran Asa og
Judæerne, og Kusjiterne tog Flugten.

<span id="an_14:13">14:13</span> Asa og hans Folk forfulgte dem til
Gerar, og alle Kusjiterne faldt, ingen reddede Livet, thi de knustes
foran HERREN og hans Hær. Judæerne gjorde et umådeligt Bytte

<span id="an_14:14">14:14</span> og indtog alle Byerne i Omegnen af
Gerar, thi en HERRENs Rædsel var kommet over dem, og de plyndrede alle
Byerne, thi der var et stort Bytte i dem;

<span id="an_14:15">14:15</span> også indtog de Teltene til Kvæget og
slæbte en Mængde Småkvæg og Kameler med sig; så vendte de tilbage til
Jerusalem.

<span id="an_15:1">15:1</span> Guds Ånd kom over Azarja, Odeds Søn,

<span id="an_15:2">15:2</span> og han trådte frem for Asa og sagde til
ham: "Hør mig, Asa og hele Juda og Benjamin! HERREN er med eder, når I
er med ham; og hvis I søger ham, lader han sig finde af eder, men
forlader I ham, forlader han også eder!

<span id="an_15:3">15:3</span> I lange Tider var Israel uden sand Gud,
uden Præster til at vejlede og uden Lov,

<span id="an_15:4">15:4</span> men i sin Trængsel omvendte det sig til
HERREN, Israels Gud, og søgte ham, og han lod sig finde at dem.

<span id="an_15:5">15:5</span> I de Tider kunde ingen gå ud og ind i
Fred, thi der var vild Rædsel over alle Landes Indbyggere;

<span id="an_15:6">15:6</span> Folk knustes mod Folk, By mod By, thi Gud
bragte dem i vild Rædsel med alle mulige Trængsler.

<span id="an_15:7">15:7</span> Men I, vær frimodige og lad ikke Hænderne
synke, thi der er Løn for eders Gerning."

<span id="an_15:8">15:8</span> Da Asa hørte de Ord og den Profeti, tog
han Mod til sig og fjernede de væmmelige Guder fra hele Judas og
Benjamins Land og fra de Byer, han havde indtaget i Efraims Bjerge;
oghan byggede påny HERRENs Alter foran HERRENs Forhal.

<span id="an_15:9">15:9</span> Så samlede han hele Juda og Benjamin og
de Folk fra Efraim, Manasse og Simeon, der boede som fremmede hos dem;
thi en Mængde Israeliter var gået over til ham, da de så, at HERREN hans
Gud var med ham.

<span id="an_15:10">15:10</span> De samledes i Jerusalem i den tredje
Måned i Asas femtende Regeringsår

<span id="an_15:11">15:11</span> og ofrede den Dag HERREN Ofre af
Byttet, de havde medbragt, 700 Stykker Hornkvæg og 7000 Stykker Småkvæg.

<span id="an_15:12">15:12</span> Derpå sluttede de en Pagt om at søge
HERREN, deres Fædres Gud, af hele deres Hjerte og hele deres Sjæl;

<span id="an_15:13">15:13</span> og enhver, der ikke søgte HERREN,
Israels Gud, skulde lide Døden, være sig lille eller stor, Mand eller
Kvinde.

<span id="an_15:14">15:14</span> Det tilsvor de HERREN med høj Røst
under Jubel og til Trompeters og Horns Klang,

<span id="an_15:15">15:15</span> Og hele Juda glædede sig over den Ed,
thi de svor af hele deres Hjerte og søgte ham af hele deres Vilje; og
han lod sig finde af dem og lod dem få Ro til alle Sider.

<span id="an_15:16">15:16</span> Kong Asa fratog endog sin Moder Ma'aka
Værdigheden som Herskerinde, fordi hun havde ladet lave et
Skændselsbillede til Ære for Asjera; Asa lod hendes Skændselsbillede
nedbryde, sønderknuse og brænde i Kedrons Dal.

<span id="an_15:17">15:17</span> Vel forsvandt Offerhøjene ikke af
Israel, men alligevel var Asas Hjerte helt med HERREN, så længe han
levede.

<span id="an_15:18">15:18</span> Og han bragte sin Faders og sine egne
Helliggaver ind i Guds Hus, Sølv, Guld og forskellige Kar.

<span id="an_15:19">15:19</span> Der var ikke Krige føer efter Asas fem
og tredivte Regeringsår.

<span id="an_16:1">16:1</span> Men i Asas seks og tredivte Regeringsår
drog Kong Ba'sja af Israel op imod Juda og befæstede Rama for at hindre,
at nogen af Kong Asa af Judas Folk drog ud og ind.

<span id="an_16:2">16:2</span> Da tog Asa Sølv og Guld ud af Skatkamrene
i HERRENs Hus og i Kongens Palads og sendte det til Kong Benhadad af
Aram, som boede i Darmaskus, idet han lod sige:

<span id="an_16:3">16:3</span> "Der består en Pagt mellem mig og dig og
mellem min Fader og din Fader; her sender jeg dig en Gave af Sølv og
Guld; bryd derfor din Pagt med Kong Ba'sja af Israel, så at han nødes
til at drage bort fra mig!"

<span id="an_16:4">16:4</span> Benhadad gik ind på Kong Asas Forslag og
sendte sine Hærførere mod Israels Byer og indtog Ijjon, Dan, Abel-Majim
og Forrådshusene i Naftalis Byer.

<span id="an_16:5">16:5</span> Da Ba'sja hørte det, opgav han at befæste
Rama og standsede Arbejdet.

<span id="an_16:6">16:6</span> Men Kong Asa tog hele Juda til at føre
Stenene og Træværket, som Ba'sja havde brugt ved Befæstningen af Rama,
bort, og han befæstede dermed Geba og Mizpa.

<span id="an_16:7">16:7</span> På den Tid kom Seeren Hanani til Kong Asa
af Juda og sagde til ham: "Fordi du søgte Støtte hos Aramæerkongen og
ikke hos HERREN din Gud, skal Aramæerkongens Hær slippe dig af Hænde!

<span id="an_16:8">16:8</span> Var ikke Kusjiterne og Libyerne en vældig
Hær med en vældig Mængde Vogne og Ryttere? Men da du søgte Støtte hos
HERREN, gav han dem i din Hånd!

<span id="an_16:9">16:9</span> Thi HERRENs Øjne skuer omkring på hele
Jorden, og han viser sig stærk til at hjælpe dem, hvis Hjerte er helt
med ham. I denne Sag har du handlet som en Dåre; thi fra nu af skal du
altid ligge i Krig!"

<span id="an_16:10">16:10</span> Men Asa blev fortørnet på Seeren og
satte ham i Huset med Blokken, thi han var blevet vred på ham derfor.
Asa for også hårdt frem mod nogle af Folket på den Tid.

<span id="an_16:11">16:11</span> Asas Historie fra først til sidst står
jo optegnet i Bogen om Judas og Israels Konger.

<span id="an_16:12">16:12</span> I sit ni og tredivte Regeringsår fik
Asa en Sygdom i Fødderne, og Sygdommen blev meget alvorlig. Heller ikke
under sin Sygdom søgte han dog HERREN, men Lægerne.

<span id="an_16:13">16:13</span> Så lagde Asa sig til Hvile bos sine
Fædre og døde i sit een og fyrretyvende Regerings,år.

<span id="an_16:14">16:14</span> Man jordede ham i en Grav, han havde
ladet sig udhugge i Davidsbyen, og lagde ham på et Leje, som man havde
fyldt med vellugtende Urter og Stoffer, tillavet som Salve, og tændte et
vældigt Bål til hans Ære.

<span id="an_17:1">17:1</span> Hans Søn Josafat blev Konge i hans Sted.
Han styrkede sin Stilling over for Israel

<span id="an_17:2">17:2</span> ved at lægge Besætning i alle Judas
befæstede Byer og indsætte Fogeder i Judas Land og de efraimitiske Byer,
hans Fader Asa havde indtaget.

<span id="an_17:3">17:3</span> Og HERREN var med Josafat, thi han
vandrede de Veje, hans Fader David til at begynde med havde vandret, og
søgte ikke hen til Ba'alerne,

<span id="an_17:4">17:4</span> men til sin Faders Gud og fulgte hans Bud
og gjorde ikke som Israel.

<span id="an_17:5">17:5</span> Derfor grundfæstede HERREN Kongedømmet i
hans Hånd; og hele Juda bragte Josafat Gaver, så han vandt stor Rigdom
og Ære.

<span id="an_17:6">17:6</span> Da voksede hans Mod til at vandre på
HERRENs Veje, så han også udryddede Offerhøjene og Asjerastøtterne i
Juda.

<span id="an_17:7">17:7</span> I sit tredje Regeringsår sendte han sine
Øverster Benhajil, Obadja, Zekarja, Netan'el og Mika ud for at undevise
i Judas Byer,

<span id="an_17:8">17:8</span> ledsaget af Leviterne Sjemaja, Netanja,
Zebadja, Asa'el, Sjemiramot, Jonatan, Adonija, Tobija og Tob-Adonija,
Leviterne, og præsterne Elisjama og Joram.

<span id="an_17:9">17:9</span> De havde HERRENs Lovbog med sig og
undeviste i Juda, og de drog rundt i alle Judas Byer og underviste
Folket.

<span id="an_17:10">17:10</span> En HERRENs Rædsel kom over alle Lande
og Riger rundt om Juda, så de ikke indlod sig i Krig med Josafat.

<span id="an_17:11">17:11</span> Fra Filisterne kom der Folk, som bragte
Josafat Gaver og svarede Sølv i Skat; også Araberne bragte ham Småkvæg,
7700 Vædre og 7700 Bukke.

<span id="an_17:12">17:12</span> Således gik det stadig fremad for
Josafat, så han til sidst fik meget stor Magt; og han byggede Borge og
Forrådsbyer i Juda,

<span id="an_17:13">17:13</span> og han havde store Forråd i Judas Byer
og Krigsfolk, dygtige Krigere i Jerusalem.

<span id="an_17:14">17:14</span> Her følger en Fortegnelse over dem
efter deres Fædrenehuse. Til Juda hørte følgende Tusindførere: Øversten
Adna med 300.000 dygtige Krigere;

<span id="an_17:15">17:15</span> ved Siden af ham Øversten Johanan med
280.000 Mand;

<span id="an_17:16">17:16</span> ved Siden af ham Amasja, Zikris Søn,
der frivilligt gav sig i HERRENs Tjeneste, med 200.000 dygtige Krigere;

<span id="an_17:17">17:17</span> fra Benjamin var Eljada, en dygtig
Koger, med 200.000 Mand, væbnet med Bue og Skjold;

<span id="an_17:18">17:18</span> ved Siden af ham Jozabad med 80.000 vel
rustede Mand.

<span id="an_17:19">17:19</span> Disse stod i Kongens Tjeneste, og
dertil kom de, som Kongen havde lagt i de befæstede Byer hele Juda over.

<span id="an_18:1">18:1</span> Da Josafat havde vundet stor Rigdom og
Hæder, besvogrede han sig med Akab.

<span id="an_18:2">18:2</span> Efter nogle Års Forløb drog han ned til
Akab i Samaria, og Akab lod slagte en Mængde Småkvæg og Hornkvæg til ham
og Folkene, han havde med sig; og så overtalte han ham til at drage op
mod Ramot i Gilead.

<span id="an_18:3">18:3</span> Kong Akab af Israel sagde nemlig til Kong
Josafat af Juda: "Vil du drage med mig mod Ramot i Gilead?" Han svarede
ham: "Jeg som du, mit Folk som dit, jeg går med i Krigen."

<span id="an_18:4">18:4</span> Josafat sagde fremdeles til Israels
Konge: "Spørg dog først om, hvad HERREN siger!"

<span id="an_18:5">18:5</span> Da lod Israels Konge Profeterne kalde
sammen, 400 Mand, og spurgte dem: "Skal jeg drage i Krig mod Ramot i
Gilead, eller skal jeg lade være?" De svarede: "Drag derop, så vil Gud
give det i Kongens Hånd!"

<span id="an_18:6">18:6</span> Men Josafat spurgte: "Er her ikke endnu
en af HERRENs Profeter, vi kan spørge?"

<span id="an_18:7">18:7</span> Israels Konge svarede: "Her er endnu en
Mand, ved hvem vi kan rådspørge HERREN; men jeg hader ham, fordi han
aldrig spår mig godt, men altid ondt; det er Mika, Jimlas Søn." Men
Josafat sagde: "Således må Kongen ikke tale!"

<span id="an_18:8">18:8</span> Da kaldte Israels Konge på en Hofmand og
sagde: "Hent hurtigt Mika, Jimlas Søn!"

<span id="an_18:9">18:9</span> Imidlertid sad Israels Konge og Kong
Josafat af Juda, iført deres Skrud, hver på sin Trone i Samarias
Portåbning, og alle Profeterne spåede foran dem.

<span id="an_18:10">18:10</span> Da lavede Zidkija, Kena'anas Søn, sig
Horn af Jern og sagde: "Så siger HERREN: Med sådanne skal du støde
Aramæerne ned, til de er tilintetgjot!"

<span id="an_18:11">18:11</span> Og alle Profeterne spåede det samme og
sagde: "Drag op mod Ramot i Gilead, så skal Lykken følge dig, og HERREN
vil give det i Kongens Hånd!"

<span id="an_18:12">18:12</span> Men Budet der var gået efter Mika,
sagde til ham: "Se, Profeterne har alle som een givet Kongen gunstigt
Svar. Tal du nu som de og giv gunstigt Svar!"

<span id="an_18:13">18:13</span> Men Mika svarede: "Så sandt HERREN
lever: Hvad min Gud siger, det vil jeg tale!"

<span id="an_18:14">18:14</span> Da han kom til Kongen, spurgte denne
ham: "Mika, skal vi drage i Krig mod Ramot i Gilead, eller skal vi lade
være?" Da svarede han: "Drag derop, så skal Lykken følge eder, og de
skal gives i eders Hånd!"

<span id="an_18:15">18:15</span> Men Kongen sagde til ham: "Hvor mange
Gange skal jeg besværge dig, at du ikke siger mig andet end Sandheden i
HERRENs Navn?"

<span id="an_18:16">18:16</span> Da sagde han: "Jeg så hele Israel
spredt på Bjergene som en Hjord uden Hyrde; og HERREN sagde: De Folk har
ingen Herre, lad dem vende tilbage i Fred, hver til sit!"

<span id="an_18:17">18:17</span> Israels Konge sagde da til Josafat:
"Sagde jeg dig ikke, at han aldrig spår mig godt, men kun ondt!"

<span id="an_18:18">18:18</span> Da sagde Mika: "Så hør da HERRENs Ord!
Jeg så HERREN sidde på sin Trone og hele Himmelens Hær stå til højre og
venstre for ham;

<span id="an_18:19">18:19</span> og HERREN sagde: Hvem vil dåre Kong
Akab af Israel, så han drager op og falder ved Ramot i Gilead? En sagde
nu et, en anden et andet;

<span id="an_18:20">18:20</span> men så trådte en Ånd frem og stillede
sig foran HERREN og Sagde: Jeg vil dåre ham! HERREN spurgte ham:
Hvorledes?

<span id="an_18:21">18:21</span> Han svarede: Jeg vil gå hen og blive en
Løgnens Ånd i alle hans Profeters Mund! Da sagde HERREN: Ja, du kan dåre
ham; gå hen og gør det!

<span id="an_18:22">18:22</span> Se, således har HERREN lagt en Løgnens
Ånd i disse dine Profeters Mund, thi HERREN har ondt i Sinde imod dig!"

<span id="an_18:23">18:23</span> Da trådte Zidkija, Kena'anas Søn, frem
og slog Mika på Kinden og sagde: "Ad hvilken Vej skulde HERRENs Ånd have
forladt mig for at tale til dig?"

<span id="an_18:24">18:24</span> Men Mika sagde: "Det skal du få at see,
den Dag du flygter fra Kammer til Kammer for at skjule dig!"

<span id="an_18:25">18:25</span> Så sagde Israels Konge: "Tag Mika og
bring ham til Amon, Byens Øverste, og Kongesønnen Joasj

<span id="an_18:26">18:26</span> og sig: Således siger Kongen: Kast
denne Mand i Fængsel og sæt ham på Trængselsbrød og Trængselsvand,
indtil jeg kommer uskadt tilbage!"

<span id="an_18:27">18:27</span> Men Mika sagde: "Kommer du uskadt
tilbage, så har HERREN ikke talet ved mig!" Og han sagde: "Hør, alle I
Folkeslag"l!"

<span id="an_18:28">18:28</span> Så drog Israels Konge og Kong Josafat
af Juda op mod Ramot i Gilead.

<span id="an_18:29">18:29</span> Og Israels Konge sagde til Josafat:
"Jeg vil forklæde mig, før jeg drager i Kampen; men tag du dine egne
Klæder på!" Og Israels Konge forklædte sig, og så drog de i Kampen.

<span id="an_18:30">18:30</span> Men Arams Konge havde ffivet sine
Vognstyrere den Befaling: "I må ikke angribe nogen, være sig høj eller
lav, uden Israels Konge alene."

<span id="an_18:31">18:31</span> Da nu Vognstyrerne fik Øje på Josafat,
tænkte de: "Det er sikkert Israels Konge!" Og de rettede deres Angreb
mod ham fra alle Sider. Da gav Josafat sig til at, råbe, og HERREN
frelste ham, idet Gud lokkede dem bort fra ham;

<span id="an_18:32">18:32</span> og da Vognstyrerne opdagede, at det
ikke var Israels Konge, trak de sig bort fra ham.

<span id="an_18:33">18:33</span> Men en Mand, der skød en Pil af på
Lykke og Fromme, ramte Israels Konge mellem Remmene og Brynjen. Da sagde
han til sin Vognstyrer: "Vend og før mig ud af Slaget, thi jeg er
såret!"

<span id="an_18:34">18:34</span> Men kampen blev hårdere og hårdere den
Dag, og Israels Konge holdt sig oprejst i sin Vogn over for Aramæerne
til Aften; men da Solen gik ned, døde han.

<span id="an_19:1">19:1</span> Kong Josafat af Juda derimod vendte
uskadt hjem igen til sit Palads i Jerusalem.

<span id="an_19:2">19:2</span> Da trådte Seeren Jehu, Hananis Søn, frem
for ham, og han sagde til Kong Josafat: "Skal man hjælpe de ugudelige?
Elsker du dem, der hader HERREN? For den Sags Skyld er HERRENs Vrede
over dig!

<span id="an_19:3">19:3</span> Noget godt er der dog hos dig, thi du har
udryddet Asjererne af Landet, og du har vendt dit Hjerte til at søge
Gud."

<span id="an_19:4">19:4</span> Josafat blev nu i Jerusalem, Så drog han
atter ud blandt Folket fra Be'ersjeba til Efraims Bjerge og førte dem
tilbage til HERREN, deres Fædres Gud.

<span id="an_19:5">19:5</span> Og han indsatte Dommere i Landet i hver
enkelt af de befæsfede Byer i Juda.

<span id="an_19:6">19:6</span> Og han sagde til Dommerne: "Se til, hvad
I gør, thi det er ikke for Mennesker, men for HERREN, I fælder Dom, og
han er hos eder, når I afsiger Hendelser.

<span id="an_19:7">19:7</span> Derfor være HERRENs Frygt over eder! Vær
varsomme med, hvad I foretager eder, thi hos HERREN vor Gud er der
hverken Uret eller Personsanseelse, ej heller tager han imod
Bestikkelse!"

<span id="an_19:8">19:8</span> Også i Jerusalem indsatte Josafat nogle
af Leviterne, Præsterne og Overhovederne for Israels Fædrenehuse til at
dømme i HERRENs Sager og i Stridigheder mellem Jerusalems Indbyggere.

<span id="an_19:9">19:9</span> Og han bød dem: "Således skal I gøre i
HERRENs Frygt, i Sanddruhed og med redeligt Hjerte:

<span id="an_19:10">19:10</span> Hver Gang der forelægges eder en
Retssag af eders Brødre, der bor i deres Byer, hvad enten det drejer sig
om Blodskyld eller om Love, Anordninger og Lovbud, skal I hjælpe dem til
Rette, at de ikke skal pådrage sig Skyld forHERREN, så der kommer Vrede
over eder og eders Brødre; gør således for ikke at pådrage eder Skyld.

<span id="an_19:11">19:11</span> I alle HERRENs Sager skal
Ypperstepræsten Amarja være eders foresatte, i alle Kongens Sager
Zebadja, Jisjmaels Søn, Fyrsten i Judas Hus; og Leviterne står eder til
Tjeneste som Retsskrivere. Gå nu frimodigt til Værket, HERREN vil være
med enhver, der gør sin Pligt."

<span id="an_20:1">20:1</span> Siden hændte det sig, at Moabiterne og
ammoniterne sammen med Folk fra Maon drog i Krig mod Josafat.

<span id="an_20:2">20:2</span> Og man kom og bragte Josafat den
Efterretning: "En vældig Menneskemængde rykker frem imod dig fra Egnene
binsides Havet), fra Edom, og de står allerede i Hazazon-Tamar (det er
En-Gedi)!"

<span id="an_20:3">20:3</span> Da grebes Josafat af Frygt, og han vendte
sig til HERREN og søgte ham og lod en Faste udråbe i bele Juda.

<span id="an_20:4">20:4</span> Så samledes Judæerne for at søge Hjælp
hos HERREN; også fra alle Judas Byer kom de for at søge HERREN.

<span id="an_20:5">20:5</span> Men Josafat trådte frem i Judas og
Jerusalems Forsamling i HERRENs Hus foran den nye Forgård

<span id="an_20:6">20:6</span> og sagde: "HERRE, vore Fædres Gud! Er du
ikke Gud i Himmelen, er det ikke dig, der hersker over alle
Hedningerigerne? I din Hånd er Kraft og Styrke, og mod dig kan ingen
holde Stand!

<span id="an_20:7">20:7</span> Var det ikke dig, vor Gud, der drev dette
Lands Indbyggere bort foran dit Folk Israel og gav din Ven Abrahams
Efterkommere det for evigt?

<span id="an_20:8">20:8</span> Og de bosatte sig der og byggede dig der
en Helligdom for dit Navn, idet de sagde:

<span id="an_20:9">20:9</span> Hvis Ulykke rammer os, Sværd, Straffedom,
Pest eller Hungersnød, vil vi træde frem foran dette Hus og for dit
Åsyn, thi dit Navn bor i dette Hus, og råbe til dig om Hjælp i vor Nød,
og du vil høre det og frelse os!

<span id="an_20:10">20:10</span> Se nu, hvorledes Ammoniterne og
Moabiterne og de fra Se'irs Bjerge, hvem du ikke tillod Israeliterne at
angribe, da de kom fra Ægypten, tværtimod holdt de sig tilbage fra dem
og tilintetgjorde dem ikke,

<span id="an_20:11">20:11</span> se nu, hvorledes de gengælder os det
med at komme for at drive os bort fra din Ejendom, som du gav os i Eje!

<span id="an_20:12">20:12</span> Vor Gud, vil du ikke holde Dom over
dem? Thi vi er afmægtige over for denne vældige Menneskemængde, som
kommer over os; vi ved ikke, hvad vi skal gøre, men vore Øjne er vendt
til dig!"

<span id="an_20:13">20:13</span> Medens nu alle Judæerne stod for
HERRENs Åsyn med deres Familier, Kvinder og Børn,

<span id="an_20:14">20:14</span> kom HERRENs Ånd midt i Forsamlingen
over Leviten Jahaziel, en Søn af Zekarja, en Søn af Benaja, en Søn af
Je'iel, en Søn af Mattanja, af Asafs Sønner,

<span id="an_20:15">20:15</span> og han sagde: "Lyt til, alle I Judæere,
Jerusalems Indbyggere og Kong Josafat! Så siger HERREN til eder: Frygt
ikke og forfærdes ikke for denne vældige Menneskemængde, thi Kampen er
ikke eders, men Guds!

<span id="an_20:16">20:16</span> Drag i Morgen ned imod dem; se, de er
ved at stige op ad Vejen ved Hazziz, og l vil træffe dem ved Enden af
Dalen østen for Jeruels Ørken.

<span id="an_20:17">20:17</span> Det er ikke eder, der skal kæmpe her;
stil eder op og bliv stående, så skal I se, hvorledes HERREN frelser
eder, I Judæere og Jerusalems Indbyggere! Frygt ikke og forfærdes ikke,
men drag i Morgen imod dem, og HERREN vil være med eder!"

<span id="an_20:18">20:18</span> Da bøjede Josafat sig med Ansigtet til
Jorden, og alle Judæerne og Jerusalems Indbyggere faldt ned for HERREN
og tilbad ham;

<span id="an_20:19">20:19</span> men Leviterne af Keh'atiternes og
Koraiternes Sønner stod op for at lovprise HERREN, Israels Gud, med
vældig Røst.

<span id="an_20:20">20:20</span> Tidligt næste Morgen drog de ud til
Tekoas Ørken; og medens de drog ud, stod Josafat og sagde: "Hør mig, I
Judæere og Jerusalems Indbyggere! Tro på HERREN eders Gud, og l skal
blive boende, tro på hans Profeter, og Lykken skal følge eder!"

<span id="an_20:21">20:21</span> Og efter at have rådført sig med Folket
opstillede han Sangere til med Ordene "lov HERREN, thi hans Miskundhed
varer evindelig!" at lovprise HERREN i helligt Skrud, medens de drog
frem foran de væbnede.

<span id="an_20:22">20:22</span> Og i samme Stund de begyndte med
Jubelråb og Lovsang, lod HERREN et Baghold komme over Ammoniterne,
Moabiterne og dem fra Se'irs Bjerge, der rykkede frem mod Juda, så de
blev slået.

<span id="an_20:23">20:23</span> Ammoniterne og Moabiterne angreb dem,
der boede i Se'irs Bjerge, og lagde Band på dem og tilintetgjorde dem,
og da de var færdige med dem fra Se'ir, gav de sig til at udrydde
hverandre.

<span id="an_20:24">20:24</span> Da så Judæerne kom op på Varden,
hvorfra man ser ud over Ørkenen, og vendte Blikket mod Menneskemængden,
se, da lå deres døde Kroppe på Jorden, ingen var undsluppet.

<span id="an_20:25">20:25</span> Så kom Josafat og hans Folk hen for at
udplyndre dem, og de fandt en Mængde Kvæg, Gods, Klæder og kostbare
Ting. De røvede så meget, at de ikke kunde slæbe det bort, og brugte tre
Dage til at plyndre; så meget var der.

<span id="an_20:26">20:26</span> Den fjerde Dag samledes de i
Berakadalen, thi der lovpriste de HERREN, og derfor kaldte man Stedet
Berakadalen, som det hedder den Dag i Dag.

<span id="an_20:27">20:27</span> Derpå vendte alle Folkene fra Juda og
Jerusalem med Josafat i Spidsen om og drog tilbage til Jerusalem med
Glæde, thi HERREN havde bragt dem Glæde over deres Fjender;

<span id="an_20:28">20:28</span> og med Harper, Citre og Trompeter kom
de lil Jerusalem, til HERRENs Hus.

<span id="an_20:29">20:29</span> Men en Guds Rædsel kom over alle Lande
og Riger, da de hørte, at HERREN havde kæmpet mod Israels Fjender.

<span id="an_20:30">20:30</span> Således fik Josafats Rige Fred, og hans
Gud skaffede ham Ro til alle Sider.

<span id="an_20:31">20:31</span> Josafat var fem og tredive År gammel,
da han blev Konge over Juda, og han herskede fem og tyve År i Jerusalem.
Hans Moder hed Azuba og var Datter af Sjilhi.

<span id="an_20:32">20:32</span> Han vandrede i sin Fader Asas Spor og
veg ikke derfra, idet han gjorde, hvad der var ret i HERRENs Øjne.

<span id="an_20:33">20:33</span> Kun blev Offerhøjene ikke fjernet, og
Folket vendte endnu ikke Hjertet til deres Fædres Gud.

<span id="an_20:34">20:34</span> Hvad der ellers er at fortælle om
Josafaf fra først til sidst, står jo optegnet i Jehus, Hananis Søns,
Krønike, som er optaget i Bogen om Israels Konger.

<span id="an_20:35">20:35</span> Senere slog Kong Josafat af Juda sig
sammen med Kong Ahazja af Israel, der var ugudelig i al sin Færd;

<span id="an_20:36">20:36</span> han slog sig sammen med ham om at bygge
Skibe, der skulde sejle til Tarsis. De byggede Skibe i Ezjongeber.

<span id="an_20:37">20:37</span> Men Eliezer, Dodavahus Søn, fra Maresja
profeterede mod Josafat og sagde: "Fordi du har slået dig sammen med
Ahazja, vil HERREN gøre dit Værk til intet!" Og Skibene gik under og
nåede ikke Tarsis.

<span id="an_21:1">21:1</span> Så lagde Josafat sig nu til Hvile hos
sine Fædre og blev jordet hos sine Fædre i Davidsbyen; og hans Søn Joram
blev Konge i hans Sted.

<span id="an_21:2">21:2</span> Han havde nogle Brødre, Sønner af
Josafat: Azarja, Jehiel, Zekarja, Azarjahu, Mikael og Sjefatja, alle
Sønner af Kong Josatat af Juda.

<span id="an_21:3">21:3</span> Deres Fader havde givet dem store Gaver,
Sølv, Guld og Kostbarheder tillige med betæstede Byer i Juda, men Joram
havde han givet Kongedømmet, fordi han var den førstefødte.

<span id="an_21:4">21:4</span> Men da Joram havde overtaget sin Faders
Rige og styrket sin Magt, lod han alle sine Brødre dræbe med Sværd
tillige med nogle af Israels Øverster.

<span id="an_21:5">21:5</span> Joram var fo og tredive År gammel, da han
blev Konge, og han herskede otte År i Jerusalem.

<span id="an_21:6">21:6</span> Han vandrede i Israels Kongers Spor
ligesom Akabs Hus, thi han havde en Datter af Akab til Hustru, og han
gjorde, hvad der var ondt i HERRENs Øjne.

<span id="an_21:7">21:7</span> Dog vilde HERREN ikke tilintetgøre Davids
Slægt for den Pagts Skyld, han havde sluttet med David, og efter det
Løfte, han havde givet, at han altid skulde have en Lampe for hans Åsyn.

<span id="an_21:8">21:8</span> I hans Dage rev Edomiterne sig løs fra
Judas Overherredømme og valgte sig en Konge.

<span id="an_21:9">21:9</span> Da drog Joram over til Za'ir med alle
sine Stridsvogne. Og han stod op om Natten, og sammen med Vognstyrerne
slog han sig igennem Edoms Rækker, der havde omringet ham.

<span id="an_21:10">21:10</span> Således rev Edom sig løs fra Judas
Overherredømme, og således er det den Dag i Dag. På samme Tid rev også
Libna sig løs fra hans Overherredømme, fordi han forlod HERREN, sine
Fædres Gud.

<span id="an_21:11">21:11</span> Også han rejste Offerhøje i Judas Byer
og forledte Jerusalems Indbyggere til at bole og Juda til at falde fra.

<span id="an_21:12">21:12</span> Da kom der et Brev fra Profeten Elias
til ham, og deri stod: "Så siger HERREN, din Fader Davids Gud: Fordi du
ikke har vandret i din Fader Josafats og Kong Asa af Judas Spor,

<span id="an_21:13">21:13</span> men i Israels Kongers Spor og forledt
Juda og Jerusalems Indbyggere til at bole, ligesom Akabs Hus gjorde, og
tilmed dræbt dine Brødre, din Faders Hus, der var bedre end du selv,

<span id="an_21:14">21:14</span> se, derfor vil HERREN nu ramme dit
Folk, dine Sønner, dine Hustruer og alt, hvad du ejer, med et tungt
Slag.

<span id="an_21:15">21:15</span> Og selv skal du falde i en hård Sygdom
og blive syg i dine Indvolde, så at Indvoldene nogen Tid efter skal
træde ud som Følge af Sygdommen!"

<span id="an_21:16">21:16</span> Så æggede HERREN Filisterne og
Araberne, der var Naboer til Kusjiterne, imod Joram,

<span id="an_21:17">21:17</span> og de drog opmod Juda trængte ind og
røvede alle Kongens Ejendele, som fandtes i hans Palads, også hans
Sønner og Hustruer, så der ikke levnedes ham nogen Søn undtagen Joahaz,
den yngste af hans Sønner.

<span id="an_21:18">21:18</span> Og efter alt dette slog HERREN ham med
en uhelbredelig Sygdom i hans Indvolde.

<span id="an_21:19">21:19</span> Nogen Tid efter, da to År var gået,
trådte Indvoldene ud som Følge af Sygdommen, og han døde under hårde
Lidelser. Hans Folk tændte intet Bål til Ære for ham som for hans Fædre.

<span id="an_21:20">21:20</span> Han var to og tredive År gammel, da han
blev Konge, og han herskede otte År i Jerusalem. Han gik bort uden at
savnes. Man jordede ham i Davidsbyen, dog ikke i Kongegravene.

<span id="an_22:1">22:1</span> Derpå gjorde Jerusalems Indbyggere hans
yngste Søn Ahazja til Konge i hans Sted, thi de ældre var dræbt af
Røverskaren, der brød ind i Lejren sammen med Araberne. Således blev
Ahazja, Jorams Søn, Konge i Juda.

<span id="an_22:2">22:2</span> Ahazja var to og fyrretyve År gammel, da
han blev Konge, og han herskede eet År i Jerusalem. Hans Moder hed
Atalja og var Datter af Omri.

<span id="an_22:3">22:3</span> Også han vandrede i Akabs Hus's Spor, thi
hans Moder forledte ham til Ugudelighed ved sine Råd.

<span id="an_22:4">22:4</span> Han gjorde, hvad der var ondt i HERRENs
Øjne, ligesom Akabs Hus, thi efter Faderens Død blev de hans Rådgivere,
og det blev hans Fordærv.

<span id="an_22:5">22:5</span> Det var også efter deres Råd, han sammen
med Akabs Søn, Kong Joram af Israel, drog i Krig mod Kong Hazael af Aram
ved Ramot i Gilead. Men Aramæerne sårede Joram.

<span id="an_22:6">22:6</span> Så vendte Joram tilbage for i Jizre'el at
søge Helbredelse for de Sår, man havde tilføjet ham ved Rama, da han
kæmpede med Kong Hazael af Aram; og Jorams Søn, Kong Ahazja af Juda,
drog ned for at se til Joram, Akabs Søn, i Jizre'el, fordi han lå syg.

<span id="an_22:7">22:7</span> Men til Ahazjas Undergang var det
tilskikket af Gud, at han skulde komme til Joram; thi da han var kommet
derhen, gik han med Joram ud til Jehu, Nimsjis Søn, som HERREN havde
salvet til at udrydde Akabs Hus.

<span id="an_22:8">22:8</span> Og da Jehu fuldbyrdede Dommen over Akabs
Hus, traf han på Judas Øverster og Ahazjas Brodersønner, der var i
Ahazjas Tjeneste, og dræbte dem;

<span id="an_22:9">22:9</span> derpå lod han Ahazja eftersøge, og man
fangede ham, medens han holdt sig skjult i Samaria, ogbragte ham til
Jehu, der lod ham dræbe. Så jordede de ham, thi de sagde: "Han var dog
en Søn af Josafat, der søgte HERREN af hele sit Hjerte." Men af Ahazjas
Hus var ingen stærk nok til at tage Magten.

<span id="an_22:10">22:10</span> Da Atalja, Ahazjas Moder, fik at vide,
at hendes Søn var død, tog hun sig for at udrydde hele den kongelige
Slægt af Judas Hus.

<span id="an_22:11">22:11</span> Men Kongens Datter Josjab'at tog
Ahazjas Søn Joas og fik ham hemmeligt af Vejen, så han ikke var imellem
Kongesønnerne, der blev dræbt, og hun gemte ham og hans Amme i
Sengekammeret. Således holdt Josjab'at, Kong Jorams Datter, Præsten
Jojadas Hustru, der jo var Søster til Ahazja, ham skjult for Atalja, så
hun ikke fik ham dræbt;

<span id="an_22:12">22:12</span> og han var i seks År skjult hos dem i
HERRENs Hus, medens Atalja herskede i Landet.

<span id="an_23:1">23:1</span> Men i det syvende År tog Jojada Mod til
sig og indgik Pagt med Hundredførerne Azarja, Jerhams Søn, Jisjmael,
Johanans Søn, Azarja, Obeds Søn, Ma'aseja, Adajas Søn, og Elisjafat,
Zikris Søn.

<span id="an_23:2">23:2</span> De drog Juda rundt og samlede Leviterne
fra alle Judas Byer og Overhovederne for Israels Fædrenehuse, og de kom
så til Jerusalem.

<span id="an_23:3">23:3</span> Så sluttede hele Forsamlingen i Guds Hus
en Pagt med Kongen. Og Jojada sagde til dem: "Se, Kongesønnen skal være
Konge efter det Løfte, HERREN har givet om Davids Sønner!

<span id="an_23:4">23:4</span> Og således skal I gøre: Den Tredjedel af
eder Præster og Leviter, der rykker ind om Sabbaten, skal tjene som
Dørvogtere;

<span id="an_23:5">23:5</span> den anden Tredjedel skal besætte Kongens
Palads og den tredje Jesodporten, medens alt Folket skal besætte
Forgården etiI HERRENs Hus.

<span id="an_23:6">23:6</span> Men ingen må betræde HERRENs Hus undtagen
Præsterne og de Leviter, der gør Tjeneste; de må gå derind, thi de er
hellige; men hele Folket skal holde sig HERRENs Forskrift efterrettelig.

<span id="an_23:7">23:7</span> Så skal Leviterne, alle med Våben i Hånd,
slutte Kreds om Kongen, og enhver, der nærmer sig Templet, skal dræbes.
Således skal I være om Kongen, når han går ind, og når han går ud."

<span id="an_23:8">23:8</span> Leviterne og alle Judæerne gjorde alt,
hvad Præsten Jojada havde påbudt, idet de tog hver sine Folk, både dem,
der rykkede ud, og dem, der rykkede ind om Sabbaten, thi Præsten Jojada
gav ikke Skifterne Orlov.

<span id="an_23:9">23:9</span> Og Præsten Jojada gav Hundredførerne
Spydene og de små og store Skjolde, som havde tilhørt Kong David og var
i Guds Hus.

<span id="an_23:10">23:10</span> Derpå opstillede han alt Folket, alle
med Spyd i Hånd, fra Templets Sydside til Nordsiden, hen til Alteret og
derfra igen hen til Templet, rundt om Kongen.

<span id="an_23:11">23:11</span> Så førte de Kongesønnen ud, satte
Kronen og Vidnesbyrdet på ham; derefter udråbte de ham til Konge, og
Jojada og hans Sønner salvede ham og råbte: "Kongen leve!"

<span id="an_23:12">23:12</span> Da Atalja hørte Larmen af Folket, som
løb og jublede for Kongen, gik hun hen til Folket i HERRENs Hus,

<span id="an_23:13">23:13</span> og der så hun Kongen stå på sin Plads
ved Indgangen og Øversterne og Trompetblæserne ved Siden af, medens alt
Folket fra Landet jublede og blæste i Trompeterne, og Sangerne med deres
Instrumenter ledede Lovsangen. Da sønderrev Atalja sine Klæder og råbte:
"Forræderi, Forræderi!"

<span id="an_23:14">23:14</span> Men Præsten Jojada bød Hundredførerne,
Hærens Befalingsmænd: "Før hende uden for Forgårdene og hug enhver ned,
der følger hende, thi - sagde Præsten - I må ikke dræbe hende i HERRENs
Hus!"

<span id="an_23:15">23:15</span> Så greb de hende, og da hun ad
Hesteporten var kommet til Kongens Palads, dræbte de hende der.

<span id="an_23:16">23:16</span> Men Jojada sluttede Pagt mellem sig og
hele Folket og Kongen om, at de skulde være HERRENS folk.

<span id="an_23:17">23:17</span> Og alt Folket begav sig til Ba'als Hus
og nedbrød det; Altrene og Billederne huggede de i Stykker, og Ba'als
Præst Mattan dræbte deforan Altrene.

<span id="an_23:18">23:18</span> Derpå satte Jojada Vagtposter ved
HERRENs Hus under Ledelse af Præsterne og Leviterne, som David havde
tildelt HERRENs Hus, for at de skulde bringe HERREN Brændofre, som det
er foreskrevet i Mose Lov, under Jubel og Sang efter Davids Anordning;

<span id="an_23:19">23:19</span> og han opstillede Dørvogterne ved
HERRENs Hus's Porte, for at ingen, der i nogen Måde var uren, skulde gå
derind;

<span id="an_23:20">23:20</span> og han tog Hundredførerne og
Stormændene og Folkets overordnede og alt Folket fra Landet og førte
Kongen ned fra HERRENs Hus; de gik igennem Øvreporten til Kongens Palads
og satte Kongen på Kongetronen.

<span id="an_23:21">23:21</span> Da glædede alt Folket fra Landet sig,
og Byen holdt sig rolig. Men Atalja huggede de ned.

<span id="an_24:1">24:1</span> Joas var syv År gammel da han blev konge
og han herskede i fyrretyve År i Jerusalem. Hans Moder hed Zibja og var
fra Be'ersjeba.

<span id="an_24:2">24:2</span> Joas gjorde, hvad der var ret i HERRENs
Øjne, så længe Præsten Jojada levede.

<span id="an_24:3">24:3</span> Jojada tog ham to Hustruer, og han avlede
Sønner og Døtre.

<span id="an_24:4">24:4</span> Siden kom Joas i Tanker om at udbedre
HERRENs Hus.

<span id="an_24:5">24:5</span> Han samlede derfor Præsterne og Leviterne
og sagde til dem: "Drag ud til Judas Byer og saml Penge ind i hele
Israel til at istandsætte eders Guds Hus År efter År; men I må skynde
eder!" Leviterne skyndte sig dog ikke.

<span id="an_24:6">24:6</span> Så lod Kongen Ypperstepræsten Jojada
kalde og sagde til ham: "Hvorfor har du ikke holdt Øje med, at Leviterne
i Juda og Jerusalem indsamler den Afgift, HERRENs Tjener Moses pålagde
Israels Forsamling til Vidnesbyrdets Telt?

<span id="an_24:7">24:7</span> Thi den ugudelige Atalja og hendes Sønner
har ødelagt Guds Hus og oven i Købet brugt Helliggaverne i HERRENs Hus
til Ba'alerne."

<span id="an_24:8">24:8</span> På Kongens Bud lavede man så en Kiste og
satte den uden for Porten til HERRENs Hus;

<span id="an_24:9">24:9</span> og det kundgjordes i Juda ogJerusalem, at
den Afgift, Moses havde pålagt Israeliterne i Ørkenen, skulde udredes
til HERREN.

<span id="an_24:10">24:10</span> Alle Øversterne og hele Folket bragte
da Afgiften med Glæde og lagde den i Kisten, til den var fuld;

<span id="an_24:11">24:11</span> og hver Gang kisten af Leviterne blev
bragt til de kongelige Tilsynsmænd, når de så, at der var mange Penge,
kom Kongens Skriver og Ypperstepræstens Tilsynsmand og tømte Kisten; og
så tog de og satte den på Plads igen. Således gjorde de Gang på Gang, og
de samlede en Mængde Penge.

<span id="an_24:12">24:12</span> Og Kongen og Jojada gav Pengene til
dem, der stod for Arbejdet ved HERRENs Hus, og de lejede Stenhuggere og
Tømmermænd til at udbedre HERRENs Hus og derhos Jern og Kobbersmede til
at istandsætte HERRENs Hus.

<span id="an_24:13">24:13</span> Og de, der stod for Arbejdet, tog fat,
og Istandsættelsesarbejdet skred frem under deres Hænder, og de bygggede
Guds Hus op efter de opgivne Mål og satte det i god Stand.

<span id="an_24:14">24:14</span> Da de var færdige, bragte de Resten af
Pengene til Kongen og Jojada, og for dem lod han lave Redskaber til
HERRENs Hus, Redskaber til Tjenesten og Ofrene, Kander og Kar af Guld og
Sølv. Og de ufrede stadig Brændofre i HERRENs Hus, så længe Jojada
levede.

<span id="an_24:15">24:15</span> Men Jojada blev gammel og mæt af Dage
og døde; han var ved sin Død 130 År gammel.

<span id="an_24:16">24:16</span> Man jordede ham i Davidsbyen hos
Kongerne, fordi han havde gjort sig fortjent af Israel og over for Gud
og hans Hus.

<span id="an_24:17">24:17</span> Men efter Jojadas Død kom Judas
Øverster og kastede sig ned for Kongen. Da hørte Kongen dem villig,

<span id="an_24:18">24:18</span> Og de forlod HERREN, deres Fædres Guds
Hus og dyrkede Asjererne og Gudebillederne. Og der kom Vrede over Juda
og Jerusalem for denne deres Synds Skyld.

<span id="an_24:19">24:19</span> Så sendte han Profeter iblandt dem for
at omvende dem til HERREN, og de advarede dem, men de hørte ikke.

<span id="an_24:20">24:20</span> Men Guds Ånd iførte sig Zekarja,
Præsten Jojadas Søn, og han trådte frem for Folket og sagde til dem: "Så
siger Gud: Hvorfor overtræder I HERRENs Bud så Lykken viger fra eder?
Fordi I har forladt HERREN, har han forladt eder!"

<span id="an_24:21">24:21</span> Men de sammensvor sig imod ham og
stenede ham på Kongens Bud i Forgården til HERRENs Hus;

<span id="an_24:22">24:22</span> Kong Joas kom ikke den Kærlighed i Hu,
hans Fader Jojada havde vist ham, men lod Sønnen dræbe, Men da han døde,
råbte han: "HERREN ser og straffer!"

<span id="an_24:23">24:23</span> Ved Jævndøgnstide drog Aramæernes Hær
imod Kongen, og de trængte ind i Juda og Jerusalem og udryddede alle
Øverster af Folket og sendte alt Byttet, de tog fra dem. til Kongen af
Darmaskus.

<span id="an_24:24">24:24</span> Skønt Aramæernes Hær kom i et ringe
Tal, gav HERREN en såre stor Hær i deres Hånd, fordi de havde forladt
HERREN, deres Fædres Gud; således fuldbyrdede de Dommen over Joas.

<span id="an_24:25">24:25</span> Og da de drog bortfra ham - de forlod
ham nemlig i hårde Lidelser - stiftede hans Folk en Sammensærgelse imod
ham til Straf for Mordet på Præsten Jojadas Søn og dræbte ham i hans
Seng. Således døde han, og man jordede ham i Davidsbyen, dog ikke i
Kongegravene.

<span id="an_24:26">24:26</span> De sammensvorne var Zakar, en Søn af
Ammoniterkvinden Sjim'at. og Jozahad, en Søn af Moabiterkvinden Sjimrit.

<span id="an_24:27">24:27</span> Hans Sønners Navne, de mange profetiske
Udsagn imod ham og hans grundige Udbedring af Guds, Hus står jo optegnet
i Udlægningen til Kongernes Bog. Hans Søn Amazja blev Konge i hans Sted.

<span id="an_25:1">25:1</span> Amazja var fem og tyve År gammel, da han
blev Konge, og han herskede ni og tyve År i Jerusalem. Hans Moder hed
Jehoaddan og var fra Jerusalem.

<span id="an_25:2">25:2</span> Han gjorde, hvad der var ret i HERRENs
Øjne, dog ikke med et helt Hjerte.

<span id="an_25:3">25:3</span> Da han havde sikret sig Magten, lod han
dem af sine Folk dræbe, der havde dræbt hans Fader Kongen,

<span id="an_25:4">25:4</span> men deres Børn lod han ikke ihjelslå, i
Henhold til hvad der står skrevet i Moses's Lovbog, hvor HERREN påbyder:
"Fædre skal ikke lide Døden for Børns Skyld, og Børn skal ikke lide
Døden for Fædres Skyld. Men enhver skal lide Døden for sin egen Synd."

<span id="an_25:5">25:5</span> Amazja samlede Judæerne og opstillede dem
efter Fædrenehuse under Tusind- og Hundredførerne, hele Juda og
Benjamin, og da han mnønstrede dem fra Tyveårsalderen og opefter, fandt
han, at de udgjorde 300.000 udvalgte Folk, øvede Krigere, der har Skjold
og Spyd.

<span id="an_25:6">25:6</span> Dertil lejede han i Israel 100.000
dygtige Krigere for 100 Sølvtalenter.

<span id="an_25:7">25:7</span> Men en Guds Mand kom til ham og sagde:
"Israels Hær må ikke følge dig, Konge, thi HERREN er ikke med Israel,
ikke med nogen af Efraimiterne;

<span id="an_25:8">25:8</span> og hvis du mener, at du kan vinde Styrke
på den Måde, vil Gud bringe dig til Fald for Fjenden, thi hos Gud er der
Kraft til at hjælpe og til at bringe til Fald!"

<span id="an_25:9">25:9</span> Amazja spurgte den Guds Mand: "Hvad så
med de 100 Sølvtalenter, jeg gav de israelitiske Krigsfolk?" Og den Guds
Mand svarede: "HERREN kan give dig langt mere end det!"

<span id="an_25:10">25:10</span> Da udskilte Amazja de Krigsfolk, der
var kommet til ham fra Efraim, og lod dem drage hjem; men deres Vrede
blussede heftigt op mod Juda, og de vendte hjem i fnysende Vrede.

<span id="an_25:11">25:11</span> Amazja tog nu Mod til sig og førte sine
Krigere til Saltdalen og nedhuggede 10.000 af Se'iriterne;

<span id="an_25:12">25:12</span> desuden tog Judæerne 10.000 levende til
Fange; dem førte de op på Klippens Top og styrtede dem ned derfra, så de
alle knustes.

<span id="an_25:13">25:13</span> Men de Krigsfolk, Amazja havde sendt
hjem, så de ikke kom til at følge ham i Krigen, faldt ind i Judas Byer
fra Samaria til Bet-Horon, huggede 3.000 af Indbyggerne ned og gjorde
stort Bytte.

<span id="an_25:14">25:14</span> Da Amazja kom hjem fra Sejren over
Edomiterne, havde han Se'iriternes Guder med, og han opstillede dem som
sine Guder, tilbad dem og tændte Offerild for dem.

<span id="an_25:15">25:15</span> Da blussede HERRENs Vrede op mod
Amazja, og han sendte en Profet til ham, og denne sagde til ham:
"Hvorfor søger du dette Folks Guder, som ikke kunde frelse deres Folk af
din Hånd?"

<span id="an_25:16">25:16</span> Men da han talte således, sagde Kongen
til ham: "Har man gjort dig til Kongens Rådgiver? Hold inde, ellers
bliver du slået ihjel!" Da holdt Profeten inde og sagde: "Jeg indser, at
Gud har i Sinde at ødelægge dig, siden du bærer dig således ad og ikke
hører mit Råd!"

<span id="an_25:17">25:17</span> Efter at have overtænkt Sagen sendte
Kong Amazja af Juda Bud til Jehus Søn Joahaz's Søn, Kong Joas af Israel,
og lod sige: "Kom, lad os se hinanden under Øjne!"

<span id="an_25:18">25:18</span> Men Kong Joas af Israel sendte Kong
Amazja, af Juda det Svar: "Tidselen på Libanon sendte engang det Bud til
Cederen på Libanon: Giv min Søn din Datter til Ægte! Men Libanons vilde
Dyr løb hen over Tidselen og trampede den ned!

<span id="an_25:19">25:19</span> Du tænker: Se, jeg har slået Edom! Og
det har gjort dig overmodig, så du vil vinde mere Ære. Bliv, hvor du er!
Hvorfor vil du udfordre Ulykken og udsætte både dig selv og Juda for
Fald?"

<span id="an_25:20">25:20</span> Men Amazja vilde intet høre, thi Gud
føjede det såledesfor at give dem til Pris, fordi de søgte Edoms Guder.

<span id="an_25:21">25:21</span> Så drog Kong Joas af Israel ud, og han
og Kong Amazja af Juda så hinanden under Øjne ved Bet-Sjemesj i Juda;

<span id="an_25:22">25:22</span> Juda blev slået af Israel, og de
flygtede hver til sit.

<span id="an_25:23">25:23</span> Men Kong Joas af Israel tog Joahaz's
Søn Joas's Søn, Kong Amazja af Juda, tifange ved Bet-Sjemesj og førte
ham til Jerusalem. Derpå nedrev han Jerusalems Mur på en Strækning af
400 Alen, fra Efraimsporten til Hjørneporten;

<span id="an_25:24">25:24</span> og han tog alt det Guld og Sølv og alle
de Kar, der fandtes i Guds Hus hos Obed-Edom og i Skatkammeret i Kongens
Palads; desuden tog han Gidsler og vendte så tilbage til Samaria.

<span id="an_25:25">25:25</span> Joas's Søn, Kong Amazja af Juda, levede
endnu femten År, efter at Joahaz's Søn, Kong Joas at Israel, var død.

<span id="an_25:26">25:26</span> Hvad der ellers er at fortælle om
Amazja fra først til sidst, står optegnet i Bogen om Judas og Israels
Konger.

<span id="an_25:27">25:27</span> Men ved den Tid Amazja faldt fra
HERREN, stiftedes der en Sammensværgelse mod ham i Jerusalem, og han
flygtede til Lakisj, men der blev sendt Folk efter ham til Lakisj, og de
dræbte ham der.

<span id="an_25:28">25:28</span> Så løftede man ham op på Heste og
jordede ham hos hans Fædre i Davidsbyen.

<span id="an_26:1">26:1</span> Alt Folket i Juda tog så Uzzija, der da
var seksten År gammel, og gjorde ham til Konge i hans Fader Amazjas
Sted.

<span id="an_26:2">26:2</span> Det var ham, der befæstede Elot og atter
forenede det med Juda efter at Kongen havde lagt sig til Hvile hos sine
Fædre.

<span id="an_26:3">26:3</span> Uzzija var seksten År gammel da han blev
Konge, og han herskede to og halvtredsindstyve År i Jerusalem. Hans
Moder hed Jekolja og var fra Jerusalem.

<span id="an_26:4">26:4</span> Han gjorde, hvad der var ret i HERRENs
Øjne, ganske som hans Fader Amazja;

<span id="an_26:5">26:5</span> og han blev ved med at søge Gud, så længe
Zekarja, der havde undervist ham i Gudsfrygt, levede. Og så længe han
søgte HERREN, gav Gud ham Lykke.

<span id="an_26:6">26:6</span> Han gjorde et Krigstog mod Filisterne og
nedrev Bymurene i Gat, Jabne og Asdod og byggede Byer i Asdods Område og
Filisterlandet.

<span id="an_26:7">26:7</span> Gud hjalp ham mod Filisterne og Araberne,
der boede i Gur-Ba'al og mod Me'uniterne.

<span id="an_26:8">26:8</span> Atnmoniterne svarede Uzzija Skat, og hans
Ry nåede til Ægypten, thi han blev overmåde mægtig.

<span id="an_26:9">26:9</span> Og Uzzija byggede Tårne i Jerusalem ved
Hjørneporten, Dalporten og Murhjørnet og befæstede

<span id="an_26:10">26:10</span> Fremdeles byggede han Tårne i Ørkenen
og lod mange Cisterner udhugge, thi han havde store Hjorde både i
Lavlandet og på Højsletten, der hos Agerdyrkere og Vingårdsmænd på
Bjergene og i Frugtlandet, thi han var ivrig Landmand.

<span id="an_26:11">26:11</span> Og Uzzija havde en øvet Krigshær, der
drog i Krig Deling for Deling i det Tal, der fremgik af Mønstringen, som
Statsskriveren Je'uel og Retsskriveren Ma'aseja foretog under Tilsyn af
Hananja, en at Kongens Øverster.

<span id="an_26:12">26:12</span> Det fulde Tal på de dygtige Krigere,
som var Overhoveder for Fædrenehusene, var 2600.

<span id="an_26:13">26:13</span> Under deres Befaling stod en Hærstyrke
på 307500 krigsvante Folk i deres fulde Kraft til at hjælpe Kongen mod
Fjenden.

<span id="an_26:14">26:14</span> Uzzija udrustede hele Hæren med
Skjolde, Spyd, Hjelme, Brynjer, Buer og Slyngesten.

<span id="an_26:15">26:15</span> Ligeledes lod han i Jerusalem lave
snildt udtænkte Krigsmaskiner, der opstilledes på Tårnene og Murtinderne
til at udslynge Pile og store Sten. Og hans Ry nåede viden om, thi på
underfuld Måde blev han hjulpet til stor Magt.

<span id="an_26:16">26:16</span> Men da han var blevet mægtig, blev hans
Hjerte overmodigt, så han gjorde, hvad fordærveligt var; han handlede
troløst mod HERREN sin Gud, idet han gik ind i HERRENs Helligdom for at
brænde Røgelse på Røgelsealteret.

<span id="an_26:17">26:17</span> Præsten Azarja fulgte efter ham,
ledsaget af firsindstyve af HERRENs Præster, modige Mænd;

<span id="an_26:18">26:18</span> og de trådte frem for Kong Uzzija og
sagde til ham: "At ofre HERREN Røgelse tilkommer ikke dig, Uzzija, men
Arons Sønner, Præsterne, som er helliget til at ofre Røgelse; gå ud af
Helligdommen, thi du har handlet troløst, og det tjener dig ikke til Ære
for HERREN din Gud!"

<span id="an_26:19">26:19</span> Uzzija, der holdt Røgelsekarret i
Hånden for at brænde Røgelse, blev rasende; men som han rasede mod
Præsterne, slog Spedalskhed ud på hans Pande, medens han stod der over
for Præsterne foran Røgelsealteret i HERRENs Hus;

<span id="an_26:20">26:20</span> og da Ypperstepræsten Azarja og alle
Præsterne vendte sig imod ham, se, da var han spedalsk i Panden. Så
førte de ham hastigt bort derfra, og selv fik han travlt med at komme
ud, fordi HERREN havde ramt ham.

<span id="an_26:21">26:21</span> Så var Kong Uzzija spedalsk til sin
Dødedag; og skønt spedalsk fik han Lov at blive boende i sit Hus, men
var udelukket fra HERRENs Hus, medens hans Søn Jotam rådede i Kongens
Palads og dømte Folket i Landet.

<span id="an_26:22">26:22</span> Hvad der ellers er at fortælle om
Uzzija fra først til sidst, har Profeten Esajas, Amoz's Søn, optegnet.

<span id="an_26:23">26:23</span> Så lagde han sig til Hvile hos sine
Fædre, og man jordede ham hos hans Fædre på den Mark, hor Kongegravene
var, under Hensyn til at han havde været spedalsk; og hans Søn Jotam
blev Konge i hans Sted.

<span id="an_27:1">27:1</span> Jotam var fem og tyve År gammel, da han
blev Konge, og han herskede seksten År i Jerusalem. Hans Moder hed
Jerusja og var Datter af Zadok.

<span id="an_27:2">27:2</span> Han gjorde, hvad der var ret i HERRENs
Øjne, ganske som hans Fader Uzzija havde gjort, men han gik ikke ind i
HERRENs Helligdom. Men Folket gjorde fremdeles, hvad fordærveligt var.

<span id="an_27:3">27:3</span> Det var ham, der opførte Øvreporten i
HERRENs Hus, og desuden byggede han meget på Ofels Mur.

<span id="an_27:4">27:4</span> Han opførte Byer i Judas Bjerge og Borge
og Tårne i Skovene.

<span id="an_27:5">27:5</span> Han førte Krig med Ammoniternes Konge og
overvandt dem, så Ammoniterne det År måtte svare ham 100 Talenter Sølv,
10.000 Kor Hvede og 10.000 Kor Byg i Skat; og lige så meget svarede
Ammoniterne ham det andet og tredje År.

<span id="an_27:6">27:6</span> Således blev Jotam stærk, fordi han
vandrede troligt for HERREN sin Guds Åsyn.

<span id="an_27:7">27:7</span> Hvad der ellers er at fortælle om Jotam,
alle hans Krige og Foretagender, står jo optegnet i Bogen om Israels og
Judas Konger.

<span id="an_27:8">27:8</span> Han var fem og tyve År gammel, da han
blev Konge, og han herskede seksten År i Jerusalem.

<span id="an_27:9">27:9</span> Så lagde Jotam sig til Hvile hos sine
Fædre, og man jordede ham i Davidsbyen; oghans Søn Akazblev Konge i hans
Sted.

<span id="an_28:1">28:1</span> Akaza var tyve År gammel da han blev
Konge, og han herskede seksten År i Jerusalem. Han gjorde ikke, hvad der
var ret i HERRENs Øjne, som hans Fader David,

<span id="an_28:2">28:2</span> men vandrede i Israels Kongers Spor Ja,
han lod lave støbte Billeder til Ba'alerne;

<span id="an_28:3">28:3</span> han tændte selv Offerild i Hinnoms Søns
Dal og lod sine Sønner gå igennem Ilden efter de Folks vederstyggelige
Skik, som HERREN havde drevet bort foran Israeliterne.

<span id="an_28:4">28:4</span> Han ofrede og tændte Offerild på
Offerhøjene og de høje Steder og under alle grønne Træer.

<span id="an_28:5">28:5</span> Derfor gav HERREN hans Gud ham i Arams
Konges Hånd, og de slog ham og tog mange af hans Folk til Fange og førte
dem til Darmaskus. Ligeledes blev han givet i Israels Konges Hånd, og
denne tilføjede ham et stort Nederlag.

<span id="an_28:6">28:6</span> Peka, Remaljas Søn, dræbte i Juda 120.000
Mennesker på een Dag, lutter dygtige Krigsfolk, fordi de havde forladt
HERREN, deres Fædres Gud.

<span id="an_28:7">28:7</span> Den efraimitiske Helt Zikri dræbte
Kongesønnen Ma'aseja, Paladsøversten Azrikam og Elkana, den ypperste
næst Kongen.

<span id="an_28:8">28:8</span> Israeliterne bortførte fra deres Brødre
200.000 Hustruer, Sønner og Døtre som Fanger og fratog dem et stort
Bytte, som de førte til Samaria.

<span id="an_28:9">28:9</span> Her boede en HERRENs Profet ved Navn
Oded; han gik Hæren i Møde, da den kom til Samaria, og sagde til dem:
"Fordi HERREN, eders Fædres Gud, var vred på Juda, gav han dem i eders
Hånd; men I har anrettet et Blodbad iblandt dem med et Raseri, der når
til Himmelen!

<span id="an_28:10">28:10</span> Og nu tænker I på at få Magten over
Folkene fra Juda og Jerusalem og gøre dem til eders Trælle og
Trælkvinder! Har l da ikke også selv nok på Samvittigheden over for
HERREN eders Gud!

<span id="an_28:11">28:11</span> Lyd derfor mig og send de Fanger
tilbage, som I har gjort blandt eders Brødre, thi HERRENs glødende Vrede
er over eder!"

<span id="an_28:12">28:12</span> Da trådte nogle af Efraimiternes
Overhoveder, Azarja, Johanans Søn, Berekja, Mesjillemots Søn, Hizkija,
Sjallums Søn, og Amasa, Hadlajs Søn, frem for de hjemvendte Krigere

<span id="an_28:13">28:13</span> og sagde til dem: "I må ikke bringe
Fangerne herhen! Thi I har i Sinde at øge vote Synder og vor Skyld ud
over den Skyld, vi har over for HERREN; thi stor er vor Skyld, og
glødende Vrede er over Israel!"

<span id="an_28:14">28:14</span> Da gav de væbnede Slip på Fangerne og
Byttet i Øversternes og hele Forsamlingens Påsyn;

<span id="an_28:15">28:15</span> og de ovenfor nævnte Mænd stod op og
tog sig af Fangerne, gav alle de nøgne iblandt dem Klæder af Byttet,
forsynede dem med Klæder og Sko, gav dem Mad og Drikke, salvede dem, lod
dem, der ikke kunde gå, ride på Æsler og bragte dem til Jeriko,
Palmestaden, hen i Nærheden af deres Brødre; derpå vendte de tilbage til
Samaria.

<span id="an_28:16">28:16</span> På den Tid sendte Kong Akaz
Assyrerkongen Bud om Hjælp.

<span id="an_28:17">28:17</span> Tilmed trængte Edomiterne ind og slog
Judæerne og slæbte Krigsfanger bort.

<span id="an_28:18">28:18</span> Og Filisterne faldt ind i Lavlandets
Byer og den judæiske Del af Sydlandet og indtog Bet-Sjemesj, Ajjalon,
Gederot, Soko med Småbyer, Timna med Småbyer og Gimzo med Småbyer og
bosatte sig der.

<span id="an_28:19">28:19</span> Thi HERREN ydmygede Juda for Kong Akaz
af Judas Skyld, fordi han havde ladet Tøjlesløshed opkomme i Juda og
været troløs mod HERREN.

<span id="an_28:20">28:20</span> Men Assyrerkongen Tillegat-Pilneser
drog imod ham og bragte ham i Nød i Stedet for at hjælpe ham;

<span id="an_28:21">28:21</span> thi Akaz plyndrede HERRENs Hus, og
Kongens Palads og Øversternes Palads og gav det til Assyrerkongen, men
det hjalp ham intet.

<span id="an_28:22">28:22</span> Og selv da Assyrerkongen bragte ham i
Nød, var Kong Akaz på ny troløs mod HERREN;

<span id="an_28:23">28:23</span> han ofrede til Darmaskus's Guder, som
havde slået ham, idet han sagde: "Aramæerkongernes Guder har jo hjulpet
dem; til dem vil jeg ofre, at de også må hjælpe mig!" Men de blev ham og
hele Israel til Fald.

<span id="an_28:24">28:24</span> Også samlede Akaz Karrene i Guds Hus og
slog dem i Stykker; og han lukkede HERRENs Hus's Porte og lavede sig
Altre ved hvert et Hjørne i Jerusalem;

<span id="an_28:25">28:25</span> og i hver eneste By i Juda indrettede
han Offerhøje for at tænde Offerild for fremmede Guder; således krænkede
han HERREN, sine Fædres Gud.

<span id="an_28:26">28:26</span> Hvad der ellers er at fortælle om ham
og hele hans Færd fra først til sidst, står jo optegnet i Bogen om Judas
og Israels Konger.

<span id="an_28:27">28:27</span> Så lagde Akaz sig til Hvile bos sine
Fædre, og man jordede ham i Jerusalem, inde i Byen, thi man vilde ikke
jorde ham i Israels Kongegrave; og hans Søn Ezekias blev Konge i hans
Sted.

<span id="an_29:1">29:1</span> Ezekias var fem og tyve År gammel, da han
blev Konge, og han herskede ni og tyve År i Jerusalem. Hans Moder hed
Abija og var en Datter af Zekarja.

<span id="an_29:2">29:2</span> Han gjorde, hvad der var ret i HERRENs
Øjne, ganske som hans Fader David.

<span id="an_29:3">29:3</span> I sit første Regeringsårs første Måned
lod han HERRENs Hus's Porte åbne og sætte i Stand.

<span id="an_29:4">29:4</span> Derpå lod han Præsterne og Leviterne
komme, samlede dem på den åbne Plads mod Øst

<span id="an_29:5">29:5</span> og sagde til dem: "Hør mig, Leviter!
Helliger nu eder selv og helliger HERRENs, eders Fædres Guds, Hus og få
det urene ud af Helligdommen.

<span id="an_29:6">29:6</span> Thi vore Fædre var troløse og gjorde,
hvad der var ondt i HERREN vor Guds Øjne, de forlod ham, idet de vendte
Ansigtet bort fra HERRENs Bolig og vendte den Ryggen;

<span id="an_29:7">29:7</span> de lukkede endog Forhallens Porte,
slukkede Lamperne, brændte ikke Røgelse og bragte ikke Israels Gud
Brændofre i Helligdommen.

<span id="an_29:8">29:8</span> Derfor kom HERRENs Vrede over Juda og
Jerusalem, og han gjorde dem til Rædsel, Forfærdelse og Skændsel, som I
kan se med egne Øjne.

<span id="an_29:9">29:9</span> Se, vore Fædre er faldet for Sværdet,
vore Sønner, Døtre og Hustruer ført i Fangenskab for den Sags Skyld.

<span id="an_29:10">29:10</span> Men nu har jeg i Sinde at slutte en
Pagt med HERREN, Israels Gud, for at hans glødende Vrede må vende sig
fra os.

<span id="an_29:11">29:11</span> Så lad det nu, mine Sønner, ikke skorte
på Iver, thi eder har HERREN udvalgt til at stå for hans Åsyn og tjene
ham og til at være hans Tjenere og tænde Offerild for ham!"

<span id="an_29:12">29:12</span> Da rejste følgende Leviter sig: Mahat,
Amasajs Søn, og Joel, Azarjas Søn, af Kehatiternes Sønner; af
Merariterne Kisj, Abdis Søn, og Azarja, Jehallel'els Søn; af
Gersoniterne Joa, Zimmas Søn, og Eden, Joas Søn;

<span id="an_29:13">29:13</span> af Elizafans Sønner Sjimri og Je'uel;
af Asafs Sønner Zekarja og Mattanja;

<span id="an_29:14">29:14</span> af Hemans Sønner Jehiel og Sjim'i; og
af Jedutuns Sønner Sjemaja og Uzziel;

<span id="an_29:15">29:15</span> og de samlede deres Brødre, og de
helligede sig og skred så efter Kongens Befaling til at rense HERRENs
Hus i Henhold til HERRENs Forskrifter.

<span id="an_29:16">29:16</span> Og Præsterne gik ind i det indre af
HERRENS Hus for at rense det, og alt det urene, de fandt i HERRENs
Tempel, bragte de ud i HERRENs Hus's Forgård, hvor Leviterne tog imod
det for at bringe det ud i Kedrons Dal.

<span id="an_29:17">29:17</span> På den første Dag i den første Måned
begyndte de at hellige, og på den ottende Dag i Måneden var de kommet
til HERRENs Forhal; så helligede de HERRENs Hus i otte Dage, og på den
sekstende Dag i den første Måned var de færdige.

<span id="an_29:18">29:18</span> Derpå gik de ind til Kong Ezekias og
sagde: "Vi har nu renset hele HERRENs Hus, Brændofferalteret med alt,
hvad der hører dertil, og Skuebrødsbordet med alt, hvad der hører
dertil;

<span id="an_29:19">29:19</span> og alle de Kar, som Kong Akaz i sin
Troløshed vanhelligede, da han var Konge, dem har vi bragt på Plads og
helliget; se, de står nu foran HERRENs Alter!"

<span id="an_29:20">29:20</span> Næste Morgen tidlig samlede Kong
Ezekias Byens Øverster og gik op til HERRENs Hus.

<span id="an_29:21">29:21</span> Derpå bragte man syv Tyre, syv Vædre,
syv Lam og syv Gedebukke til Syndoffer for Riget, Helligdommen og Juda;
og han bød Arons Sønner Præsterne ofre dem på HERRENs Alter.

<span id="an_29:22">29:22</span> De slagtede så Tyrene, og Præsterne tog
imod Blodet og sprængte det på Alteret; så slagtede de Vædrene og
sprængte Blodet på Alteret; så slagtede de Lammene og sprængte Blodet på
Alteret;

<span id="an_29:23">29:23</span> endelig bragte de Syndofferbukkene frem
for Kongen og Forsamlingen, og de lagde Hænderne på dem;

<span id="an_29:24">29:24</span> så slagtede Præsterne dem og bragte
Blodet på Alteret som Syndoffer for at skaffe hele Israel Soning; thi
Kongen havde sagt, at Brændofferet og Syndofferet skulde være for hele
Israel.

<span id="an_29:25">29:25</span> Og han opstillede Leviterne ved HERRENs
Hus med Cymbler, Harper og Citre efter Davids, Kongens Seer Gads og
Profeten Natans Bud, thi Budet var givet af HERREN gennem hans Profeter.

<span id="an_29:26">29:26</span> Og Leviterne stod med Davids
Instrumenter og Præsterne med Trompeterne.

<span id="an_29:27">29:27</span> Derpå bød Ezekias, at Brændofferet
skulde ofres på Alteret, og samtidig med Ofringen begyndte også HERRENs
Sang og Trompeterne, ledsaget af Kong David af Israels Instrumenter.

<span id="an_29:28">29:28</span> Da kastede hele Forsamlingen sig til
Jorden, medens Sangen lød og Trompeterne klang, og alt dette varede, til
man var færdig med Brændofferet.

<span id="an_29:29">29:29</span> Så snart man var færdig med
Brændofferet, knælede Kongen og alle, der var hos ham, ned og tilbad.

<span id="an_29:30">29:30</span> Derpå bød Kong Ezekias og Øversterne
Leviterne at lovsynge HERREN med Davids og Seeren Asafs Ord; og de sang
Lovsangen med Jubel og bøjede sig og tilbad.

<span id="an_29:31">29:31</span> Ezekias tog da til Orde og sagde: "I
har nu indviet eder til HERREN; så træd da frem og bring Slagtofre og
Lovprisningsofre til HERRENs Hus!" Så bragte Forsamlingen Slagtofre og
Lovprisningsofre, og enhver, hvis Hje1te tilskyndede ham dertil, bragte
Brændofre.

<span id="an_29:32">29:32</span> De Brændofre, Forsamlingen bragte,
udgjorde 70 Stykker Hornkvæg, 100 Vædre og 200 Lam, alt som Brændofre
til HERREN;

<span id="an_29:33">29:33</span> og Helligofrene udgjorde 600 Stykker
Hornkvæg og 3000 Stykker Småkvæg.

<span id="an_29:34">29:34</span> Dog var Præsterne for få til at flå
Huden af alle Brændofrene, derfor hjalp deres Brødre Leviterne dem,
indtil Arbejdet var fuldført og Præsterne havde helliget sig; thi
Leviterne viste redeligere Vilje til at hellige sig end Præsterne.

<span id="an_29:35">29:35</span> Desuden var der en Mængde Brændofre,
hvortil kom Fedtstykkerne af Takofrene og Drikofrene til Brændofrene.
Således bragtes Tjenesten i HERRENs Hus i Orden.

<span id="an_29:36">29:36</span> Og Ezekias og alt Folket glædede sig
over, hvad Gud havde beredt Folkel, thi det hele var sket så hurtigt.

<span id="an_30:1">30:1</span> Derpå sendte Ezekias Bud til hele Israel
og Juda og skrev desuden Breve til Efraim og Manasse om at komme til
HERRENs Hus i Jerusalem for at fejre Påsken for HERREN, Israels Gud.

<span id="an_30:2">30:2</span> Og Kongen, hans Øverster og hele
Forsamlingen i Jerusalem rådslog om at fejre Påsken i den anden Måned;

<span id="an_30:3">30:3</span> thi de kunde ikke fejre den med det
samme, da Præsterne ikke havde helliget sig i tilstrækkeligt Tal, og
Folket ikke var samlet i Jerusalem.

<span id="an_30:4">30:4</span> Kongen og hele Forsamlingen fandt det
rigtigt;

<span id="an_30:5">30:5</span> derfor vedtog de at lade et Opråb udgå i
hele Israel fra Be'ersjeba til Dan om at komme og fejre Påsken i
Jerusalem for HERREN, Israels Gud, thi man havde ikke fejret den så
fuldtalligt som foreskrevet.

<span id="an_30:6">30:6</span> Så gik Ilbudene ud i hele Israel og Juda
med Breve fra Kongens og hans Øversters Hånd og sagde efter Kongens
Befaling: "Israeliter! Vend tilbage til HERREN, Abrahams, Isaks og
Israels Gud, at han må vende sig til den Levnin: af eder, der er
undsluppet Assyrerkongernes Hånd.

<span id="an_30:7">30:7</span> Vær ikke som eders Fædre og Brødre, der
var troløse mod HERREN, deres Fædres Gud, hvorfor han gjorde dem til
Rædsel, som I selv kan se.

<span id="an_30:8">30:8</span> Vær nu ikke halsstarrige som eders Fædre,
men ræk HERREN Hånden og kom til hans Helligdom, som han har helliget
til evig Tid, og tjen HERREN eders Gud, at hans glødende Vrede må vende
sig fra eder.

<span id="an_30:9">30:9</span> Thi når I omvender eder til HERREN, skal
eders Brødre og Sønner finde Barmhjertighed hos dem, der førte dem bort,
og vende tilbage til dette Land. Thi HERREN eders Gud er nådig og
barmhjertig og vil ikke vende sit Åsyn fra eder, når l omvender eder til
ham!"

<span id="an_30:10">30:10</span> Og Ilbudene gik fra By til By i Efraims
og Manasses Land og lige til Zebulon, men man lo dem ud og hånede dem.

<span id="an_30:11">30:11</span> Dog var der nogle i Aser, Manasse og
Zebulon, der ydmygede sig og kom til Jerusalem;

<span id="an_30:12">30:12</span> også i Juda virkede Guds Hånd, så at
han gav dem et endrægtigt Hjerte til at udføre, hvad Kongen og
Øversterne havde påbudt i Kraft af HERRENs Ord.

<span id="an_30:13">30:13</span> Så samlede der sig i Jerusalem en
Mængde Mennesker for at fejre de usyrede Brøds Højtid i den anden Måned,
en vældig Forsamling.

<span id="an_30:14">30:14</span> De gav sig til at fjerne de Altre, der
var i Jerusalem; ligeledes fjernede de alle Røgelsekarrene og kastede
dem ned i Kedrons Dal.

<span id="an_30:15">30:15</span> Derpå slagtede de Påskelammet på den
fjortende Dag i den anden Måned. Præsterne og Leviterne skammede sig og
helligede sig og bragte Brændofre til HERRENs Hus;

<span id="an_30:16">30:16</span> og de stillede sig på deres Plads, som
deres Pligt var efter den Guds Mand Moses's Lov; Præsterne sprængte
Blodet, som de modtog af Leviterne.

<span id="an_30:17">30:17</span> Thi mange i Forsamlingen havde ikke
helliget sig; derfor slagtede Leviterne Påskelammene for alle dem, der
ikke var rene, for således at hellige HERREN dem.

<span id="an_30:18">30:18</span> Thi de flesfe af Folket, især mange fra
Efraim, Manasse, Issakar og Zebulon, havde ikke renset sig, men spiste
Påskelammet anderledes end foreskrevet. Men Ezekias giki Forbøn for dem
og sagde: "HERREN, den gode, tilgive

<span id="an_30:19">30:19</span> enhver, som har vendt sit Hjerte til at
søge Gud HERREN, hans Fædres Gud, selv om han ikke er ren, som
Helligdommen kræver det!"

<span id="an_30:20">30:20</span> Og HERREN bønhørte Ezekias og lod
Folket uskadt.

<span id="an_30:21">30:21</span> Så fejrede de Israeliter, der var til
Stede i Jerusalem, de usyrede Brøds Højtid med stor Glæde i syv Dage; og
Leviterne og Præsterne sang af alle Kræfter dagligt Lovsange for HERREN.

<span id="an_30:22">30:22</span> Og Ezekias talte venlige Ord til alle
de Leviter, der havde udvist særlig Dygtighed i HERRENs Tjeneste; og de
fejrede Højtiden til Ende de syv Dage, idet de ofrede Takofre og
lovpriste HERREN, deres Pædres Gud.

<span id="an_30:23">30:23</span> Men derefter vedtog hele Forsamlingen
at holde Højtid syv Dage til, og det gjorde de så med Glæde,

<span id="an_30:24">30:24</span> thi Kong Ezekias af Juda gav
Forsamlingen en Ydelse af 1.000 Tyre og 7.000 Stykker Småkvæg, og
Øversterne gav Forsamlingen 1.000 Tyre og 10.000 Stykker Småkvæg; og en
Mængde Præster helligede sig.

<span id="an_30:25">30:25</span> Da frydede hele Judas Forsamling sig,
ligeledes Præsterne og Leviterne og hele den Forsamling, der var kommet
fra Israel, og de fremmede, der var kommet fra Israels Land eller boede
i Juda;

<span id="an_30:26">30:26</span> og der var stor Glæde i Jerusalem, thi
siden Davids Søns, Kong Salomo af Israels, Dage var sligt ikke sket i
Jerusalem;

<span id="an_30:27">30:27</span> og Præsterne og Leviterne stod op og
velsignede Folket, og deres Røst hørtes, og deres Bøn nåede Himmelen,
hans hellige Bolig.

<span id="an_31:1">31:1</span> Da alt det var til ende, drog alle de
Israeliter, som var til stede, ud til Judas Byer, og de sønderbrød
Stenstøtterne, omhuggede Asjerastøtterne og nedrev Offerhøjene og
Altrene i hele Juda og Benjamin og i Efraim og Manasse, så der ikke blev
Spor tilhage; så vendte alle Israeliterne hjem, hver til sin Ejendom i
deres Byer.

<span id="an_31:2">31:2</span> Så ordnede Ezekias Præsternes og
Leviternes Skifter, Skifte for Skifte, så at hver enkelt Præst og Levit
fik sin særlige Gerning med at ofre Brændofre og Takofre og med af gøre
Tjeneste og love og prise i HERRENs Lejrs Porte.

<span id="an_31:3">31:3</span> Hvad Kongen gav af sit Gods, var til
Brændofrene, Morgen- og Aftenbrændofrene og Brændofrene på Sabbaterne,
Nymånerne og Højtiderne, som det er foreskrevet i HERRENs Lov.

<span id="an_31:4">31:4</span> Og han bød Folket, dem, der boede i
Jerusalem, at afgive, hvad der tilkom Præsterne og Leviterne, for at de
kunde holde fast ved HERRENs Lov.

<span id="an_31:5">31:5</span> Så snart det Bud kom ud, bragte
Israeliterne i rigelig Mængde Førstegrøde af Korn, Most, Olie og Honning
og al Markens Afgrøde, og de gav Tiende af alt i rigeligt Mål;

<span id="an_31:6">31:6</span> også de Israeliter, der boede i Judas
Byer, gav Tiende af Hornkvæg og Småkvæg, og de bragte Helliggaverne, der
var belliget HERREN deres Gud, og lagde dem Bunke for Bunke.

<span id="an_31:7">31:7</span> I den tredje Måned begyndte de at ophobe
Bunkerne, og i den syvende Måned var de færdige.

<span id="an_31:8">31:8</span> Ezekias og Øversterne kom så og synede
Bunkerne, og de priste HERREN og hans Folk Israel.

<span id="an_31:9">31:9</span> Da Ezekias spurgfe sig for hos Præsterne
og Leviterne om Bunkerne,

<span id="an_31:10">31:10</span> svarede Ypperstepræsten Azarja af
Zadoks Hus: "Siden man begyndte at bringe Offerydelsen til HERRENs Hus,
har vi spist os mætte og fået rigelig tilovers, thi HERREN har velsignet
sit Folk, så at vi har fået al den Rigdom her tilovers!"

<span id="an_31:11">31:11</span> Ezekias gav da Befaling til at indrette
Kamre i HERRENs Hus; og det gjorde man.

<span id="an_31:12">31:12</span> Så bragte man samvittighedsfuldt
Offerydelsen, Tienden og Helliggaverne derind. Den øverste Opsynsmand
derover var Leviten Konanja, den næstøverste hans Broder Sjim'i;

<span id="an_31:13">31:13</span> og Jehiel, Azarja, Nahat, Asa'el
Jerimot, Jazabad, Eliel, Jismakjahu, Mahat og Benaja var Opsynsmænd
underKonanja oghans Broder Sjim'i efter den Ordning, som var truffet af
Ezekias og Azarja, Øversten i Guds Hus.

<span id="an_31:14">31:14</span> Leviten Kore, Jimnas Søn, der var
Dørvogter på Østsiden, havde Tilsyn med de frivillige Gaver til Gud og
skulde uddele HERRENs Offerydelse og de højhellige Gaver;

<span id="an_31:15">31:15</span> under ham sattes Eden, Minjamin, Jesua,
Sjemaja, Amarja og Sjekanja i Præstebyerne til samvittighedsfuldt
attorestå Uddelingen til deres Brødre i Skitterne, både store og små,

<span id="an_31:16">31:16</span> dem af Mandkøn, der var indført i
Fortegnelserne fra Treårsalderen og opefter. Undtaget var alle, der kom
til HERRENs Hus for efter de enkelte Dages Krav at udføre deres
Embedsgerning efter deres Skifter.

<span id="an_31:17">31:17</span> Præsterne indførtes i Fortegnelserne
efter deres Fædrenehuse, Leviterne fra Tyveårsalderen og opefter efter
deres Embedspligter, efter deres Skifter,

<span id="an_31:18">31:18</span> Og de indførtes i Fortegnelserne med
hele deres Familie, deres Hustruer, Sønner og Døtre, hele Standen, thi
de tog sig samvittighedsfuldt af det hellige.

<span id="an_31:19">31:19</span> Arons Sønner, Præsterne, som boede på
Græsmarkerne omkring deres Byer, havde i hver By nogle navngivne Mænd
til at uddele, hvad der tilkom alle af Mandkøn blandt Præsterne og de i
Fortegnelserne indførte Leviter.

<span id="an_31:20">31:20</span> Således gik Ezekias frem i hele Juda,
og han gjorde, hvad der var godt, ret og sandt for HERREN hans Guds
Åsyn.

<span id="an_31:21">31:21</span> Alt, hvad han tog fat på vedrørende
Tjenesten i Guds Hus eller Loven eller Budet for således at søge sin
Gud, det gjorde han af hele sit Hjerte, og det lykkedes for ham.

<span id="an_32:1">32:1</span> Efter disse Tildragelser og disse
Vidnesbyrd om Troskab kom Assyrerkongen Sankerib og rykkede ind i Juda
og belejrede de befæstede Byer i det Øjemed at bemægtige sig dem.

<span id="an_32:2">32:2</span> Da Ezekias så, at Sankerib kom, og at han
havde i Sinde at angribe Jerusalem,

<span id="an_32:3">32:3</span> rådførte han sig med sine Hærførere og
tapre Folk om at stoppe for Vandet i Kilderne uden for Byen, og de
tilsagde ham deres Hjælp.

<span id="an_32:4">32:4</span> Så samledes en Mængde Folk, og de
stoppede for alle Kilderne og for Bækken, som løber midt igennem Landet,
idet man sagde: "Hvorfor skulde Assyrerkongerne finde rigeligt Vand, når
de kommer?"

<span id="an_32:5">32:5</span> Derpå tog han Mod til sig og byggede
Muren op, overalt hvor den var brudt ned, og byggede Tårne på den, og
han byggede den anden Mur udenfor og befæstede Millo i Davidsbyen og lod
lave en Mængde Kastevåben og Skjolde.

<span id="an_32:6">32:6</span> Tillige indsatte han Hærtørere over
Krigsfolket, samlede dem om sig på den åbne Plads ved Byporten og talte
opmuntrende Ord til dem og sagde:

<span id="an_32:7">32:7</span> "Vær frimodige og slærke; frygt ikke og
forfærdes ikke for Assyrerkongen og hele den Menneskemængde, han har med
sig; thi en større er med os end med ham!

<span id="an_32:8">32:8</span> Med ham er en Arm at Kød, men med os er
HERREN vor Gud, der vil hjælpe os og føre vore Krige!" Og Folket satte
sin Lid til Kong Ezekias af Judas Ord.

<span id="an_32:9">32:9</span> Derefter sendte Assyrerkongen Sankerib,
der selv med hele sin Krigsmagt lå foran Lakisj, sine. Tjenere til Kong
Ezekias af Juda og alle Judæerne i Jerusalem og lod sige:

<span id="an_32:10">32:10</span> "Således siger Assyrerkongen Sankerib:
Hvad er det, I fortrøster eder til, nu I sidder indesluttet i Jerusalem?

<span id="an_32:11">32:11</span> Mon ikke Ezekias lokker eder til at dø
af Hunger og Tørst, når han siger: HERREN vor Gud vil frelse os af
Assyrerkongens Hånd!

<span id="an_32:12">32:12</span> Har ikke samme Ezekias skaffet hans
Offerhøje og Altre bort og sagt til Juda og Jerusalem: Kun foran et
eneste Alter må I tilbede, og på det skal I tænde Offerild!

<span id="an_32:13">32:13</span> Ved I ikke, hvad jeg og mine Fædre har
gjort ved alle Landenes Folkeslag? Mon Landenes Folks Guder kunde frelse
deres Land af min Hånd?

<span id="an_32:14">32:14</span> Hvilken af alle de Guder, som dyrkedes
af disse Folk, på hvilke mine Fædre lagde Band, har kunnet frelse sit
Folk af min Hånd? Og så skutlde eders Gud kunne frelse eder af min Hånd!

<span id="an_32:15">32:15</span> Lad derfor ikke Ezekias vildlede eder
og lokke eder på den Måde! Tro ham ikke, thi ikke et eneste Folks eller
Riges Gud har kunnet frelse sit Folk af min Hånd eller af mine Fædres
Hånd; hvor meget mindre kan da eders Gud frelse eder af min Hånd!"

<span id="an_32:16">32:16</span> Og hans Tjenere talte endnu flere Ord
mod Gud HERREN og mod hans Tjener Ezekias.

<span id="an_32:17">32:17</span> Han skrev også et Brev for at smæde
HERREN, Israels Gud, og tale imod ham; heri stod der: "Så lidt som
Landenes Folks Guder har frelst deres Folk af min Hånd, skal Ezekias's
Gud frelse sit Folk af min Hånd!"

<span id="an_32:18">32:18</span> Og de råbte med høj Røst på Judæisk til
Folkene i Jerusalem, som stod på Muren, for at indjage dem Angst og
Skræk, i Håb om at kunne tage Byen.

<span id="an_32:19">32:19</span> Og de talte om Jerusalems Gud på samme
Måde som om Jordens Folkeslags Guder, der er Værker af Menneskehænder!

<span id="an_32:20">32:20</span> Derfor bad Kong Ezekias og Profeten
Esajas, Amoz's Søn, og råbte til Himmelen.

<span id="an_32:21">32:21</span> Og HERREN sendte en Engel, der
tilintetgjorde alle Krigere, Høvedsmænd og Hærførere i Assyrerkongens
Lejr, så han med Spot og Spe måtte vende hjem til sit Land. Og da han
gik ind i sin Guds Hus, fældede nogle af hans kødelige Frænder ham der
med Sværdet.

<span id="an_32:22">32:22</span> Således frelste HERREN Ezekias og
Jerusalems Indbyggere af Assyrerkongen Sankeribs Hånd og at alle andres
og skaffede dem Ro på alle Kanter.

<span id="an_32:23">32:23</span> Og mange bragte Gaver til Jerusalem til
HERREN og kostbare Ting til Kong Ezekias af Juda, så han siden blev højt
anset blandt alle Hedningefolk.

<span id="an_32:24">32:24</span> Ved den Tid blev Ezekias dødssyg. Da
bad han til HERREN, og han svarede ham og gav ham et Tegn.

<span id="an_32:25">32:25</span> Men Ezekias gengældte ikke den
Velgerning, der var vist ham; hans Hjerte blev hovmodigt, og derfor kom
der Vrede over ham og over Juda og Jerusalem.

<span id="an_32:26">32:26</span> Men da Ezekias ydmygede sig og vendte
om fra sit Hovmod sammen med Jerusalems Indbyggere, kom HERRENs Vrede
ikke over dem i Ezekias's Dage.

<span id="an_32:27">32:27</span> Ezekias var overmåde rig og æret. Han
byggede sig Skatkamre til Sølv, Guld, Ædelsten, Høgelsestoffer, Skjolde
og alle Hånde kostelige Ting

<span id="an_32:28">32:28</span> og Forrådskamre til Afgrøden af Horn,
Most og Olie, Stalde til alle Slags Kvæg og Folde til Hjordene;

<span id="an_32:29">32:29</span> Byer byggede han sig også, og han havde
Hjorde i Mængde af Hornkvæg og Småkvæg, thi Gud gav ham såre meget Gods.

<span id="an_32:30">32:30</span> Samme Ezekias tilstoppede Gihons øvre
Kilde og ledede Vandet mod Vest nedad til Davidsbyen. Alt, hvad Ezekias
tog sig for, lykkedes for ham.

<span id="an_32:31">32:31</span> Derfor var det også, at Gud gav ham til
Pris for Sendebudene, der var sendt til ham fra Babels Fyrster for at
høre om det Under, der var sket i Landet; det var for at sætte ham på
Prøve og således få Kendskab til alt, hvad der var i hans Hjerte.

<span id="an_32:32">32:32</span> Hvad der ellers er at fortælle om
Ezekias og hans fromme Gerninger, står jo optegnet i Profeten Esajas's,
Amoz's Søns, Åbenbaring og i Bogen om Judas og Israels Konger.

<span id="an_32:33">32:33</span> Så lagde Ezekias sig til Hvile hos sine
Fædre, og man jordede ham på Skråningen op til Davids Efterkommeres
Grave; og hele Juda og Jerusalems Indbyggere viste ham stor Ære ved hans
Død; og hans Søn Manasse blev Konge i hans Sted.

<span id="an_33:1">33:1</span> Manasse var tolv År gammel, da han blev
Konge, og han herskede fem og halvtredsindstyve År i Jerusalem.

<span id="an_33:2">33:2</span> Han gjorde, hvad der var ondt i HERRENs
Øjne, og efterlignede de Folkeslags Vederstyggeligheder, som HERREN
havde drevet bort foran Israeliterne.

<span id="an_33:3">33:3</span> Han byggede atter de Offerhøje, som hans
Fader Ezekias havde nedrevet, rejste Altre for Ba'alerne, lavede
Asjerastøtter og tilbad hele Himmelens Hær og dyrkede dem.

<span id="an_33:4">33:4</span> Og han byggede Altre i HERRENs Hus, om
hvilket HERREN havde sagt: "I Jerusalem skal mit Navn være til evig
Tid."

<span id="an_33:5">33:5</span> Og han byggede Altre for hele Himmelens
Hær i begge HERRENs Hus's Forgårde.

<span id="an_33:6">33:6</span> Han lod sine Sønner gå igennem Ilden i
Hinnoms Søns Dal, drev Trolddom og tog Varsler, drev hemmelige Kunster
og ansatte Dødemanere og Sandsigere; han gjorde meget, som var ondt i
HERRENs Øjne, og krænkede ham.

<span id="an_33:7">33:7</span> Det Gudebillede, han lod lave, opstillede
han i Guds Hus, om hvilket Gud havde sagt til David og hans Søn Salomo:
"I dette Hus og i Jerusalem, som jeg har udvalgt af alle Israels
Stammer, vil jeg stedfæste mit Navn til evig Tid;

<span id="an_33:8">33:8</span> og jeg vil ikke mere fjerne Israels Fod
fra det Land, jeg gav deres Fædre, dog kun på det Vilkår, at de
omhyggeligt overholder alt, hvad jeg har pålagt dem, hele Loven,
Anordningerne og Lovbudene, som de fik ved Moses,"

<span id="an_33:9">33:9</span> Men Manasse forførte Juda og Jerusalems
Indbyggere til at handle værre end de Folkeslag, HERREN havde udryddet
for Israeliterne.

<span id="an_33:10">33:10</span> Da talede HERREN Manasse og hans Folk
til, men de ænsede det ikke.

<span id="an_33:11">33:11</span> Så førte HERREN Assyrerkongens
Hærførere mod dem, og de fangede Manasse med Kroge, lagde ham i
Kobberlænker og førte ham til Babel.

<span id="an_33:12">33:12</span> Men da han var i Nød, bad han HERREN
sin Gud om Nåde og ydmygede sig dybt for sine Fædres Gud.

<span id="an_33:13">33:13</span> Og da han bad til ham, bønhørte han
ham; han hørte hans Bøn og bragte ham tilbage til Jerusalem til hans
Kongedømme; da indså Manasse, at HERREN er Gud.

<span id="an_33:14">33:14</span> Senere byggede han en ydre Mur ved
Davidsbyen vesten for Gihon i Dalen og hen imod Fiskeporten, så at den
omsluttede Ofel; og han byggede den meget høj. I alle de befæstede Byer
i Juda ansatte han Hærførere.

<span id="an_33:15">33:15</span> Han fjernede de fremmede Guder og
Gudebilledet fra HERRENs Hus og alle de Altre, han havde bygget på
Tempelbjerget og i Jerusalem, og kastede dem uden for Byen.

<span id="an_33:16">33:16</span> Og han istandsatte HERRENs Alter og
ofrede Tak- og Lovprisningsofre derpå; og han bød Juda at dyrke HERREN,
Israels Gud.

<span id="an_33:17">33:17</span> Men Folket vedblev at ofre på
Offerhøjene, dog kun til HERREN deres Gutd.

<span id="an_33:18">33:18</span> Hvad der ellers er at fortælle om
Manasse, hans Bøn til sin Gud og de Seeres Ord, som talte til ham i
HERRENs, Israels Guds, Navn, står jo optegnet i Israels Kongers Krønike;

<span id="an_33:19">33:19</span> hans Bøn og Bønhørelse, al hans Synd og
Troløshed og de Steder, hvor han opførte Offerhøje og opstillede
Asjerastøtter og Gudebilleder, før han ydmygede sig, står jo optegnet i
Seernes Krønike.

<span id="an_33:20">33:20</span> Så lagde Manasse sig til Hvile hos sine
Fædre, og man jordede ham i Haven ved hans Hus; og hans Søn Amon blev
Konge i hans Sted.

<span id="an_33:21">33:21</span> Amon var to og tyve År gammel, da han
blev Konge, og han hersltede to År i Jerusalem.

<span id="an_33:22">33:22</span> Han gjorde, hvad der var ondt i HERRENs
Øjne, ligesom hans Fader Manasse, og Amon ofrede til alle de
Gudebilleder, hans Fader Manasse havde ladet lave, og dyrkede dem.

<span id="an_33:23">33:23</span> Han ydmygede sig ikke for HERRENs Åsyn,
som hans Fader Manasse havde gjort, men Amon dyngede Skyld på Skyld.

<span id="an_33:24">33:24</span> Hans Tjenere sammensvor sig imod ham og
dræbte ham i hans Hus;

<span id="an_33:25">33:25</span> men Folket fra Landet dræbte alle dem,
der havde sammensvoret sig imod Kong Amon, og gjorde hans Søn Josias til
Konge i hans Sted.

<span id="an_34:1">34:1</span> Josias var otte År gammel, da han blev
Konge, og han herskede en og tredive År i Jerusalem.

<span id="an_34:2">34:2</span> Han gjorde, hvad der var ret i HERRENs
Øjne, og vandrede i sin lader Davids Spor uden al vige til højre eller
venstre.

<span id="an_34:3">34:3</span> I sit ottende Regeringsår, endnu ganske
ung, begyndte han at søge sin Fader Davids Gud, og i det tolvte År
begyndte han at rense Juda og Jerusalem for Offerhøjene, Asjerastøtterne
og de udskårne og støbte Billeder.

<span id="an_34:4">34:4</span> I hans Påsyn nedrev man Ba'alernes Altre;
Solstøtterne, der stod oven på dem, huggede han om, og Asjerastøtterne
og de udskårne og støbte Billeder lod han sønderhugge og knuse og strø
ud på deres Grave, som havde ofret til dem;

<span id="an_34:5">34:5</span> Benene af Præsterne lod han brænde på
deres Altre. Således rensede han Juda og Jerusalem.

<span id="an_34:6">34:6</span> Men også i Byerne i Manasse, Efraim og
Simeon og lige til Naftali, rundt om i deres Ruinhobe,

<span id="an_34:7">34:7</span> lod han Altrene nedbryde, Asjerastøtterne
og Gudebillederne sønderslå og knuse og alle Solstøtterne omhugge i hele
Israels Land; så vendte han tilbage til Jerusalem.

<span id="an_34:8">34:8</span> I sit attende Regeringsår gav han sig til
at rense Landet og Templet; han sendte Sjafan, Azaljas Søn, Byens
Øverste Ma'aseja og Kansleren Joa, Joahaz's Søn, hen for at istandsætte
HERREN hans Guds Hus.

<span id="an_34:9">34:9</span> Da de kom til Ypperstepræsten Hilkija,
afleverede de Pengene, der var kommet ind til Guds Hus, dem, som
Leviterne, der holdt Vagt ved Tærskelen, havde samlet hos Manasse og
Efraim og det øvrige Israel og hos hele Juda og Benjamin og Jerusalems
Indbyggere;

<span id="an_34:10">34:10</span> de overgav Pengene til dem, der stod
for Arbejdet, dem, der havde Tilsyn med HERRENs Hus; og de, der stod for
Arbejdet på HERRENs Hus, brugte dem til at udbedre og istandsætte
Templet,

<span id="an_34:11">34:11</span> idet de overgav dem til Tømrerne og
Bygningsmændene til Indkøb af tilhugne Sten og Tømmer til Tværbjælker og
til Bjælker i de Bygninger, Judas Konger havde ødelagt.

<span id="an_34:12">34:12</span> Folkene udførte Arbejdet
samvittighedsfuldt; og Tilsynet med dem var overdraget Leviterne Jahat
og Obadja af Merariterne og Zekarja og Mesjullam af Kehatiternes Sønner,
for at de skulde lede dem.

<span id="an_34:13">34:13</span> Og Leviterne havde Tilsyn med
Lastdragerne og ledede alle dem, der havde med de forskellige Arbejder
at gøre. Og af Leviterne var nogle Skrivere, Fogeder og Dørvogtere.

<span id="an_34:14">34:14</span> Men da de tog Pengene frem, der var
kommet ind til HERRENs Hus, fandt Præsten Hilkija Bogen med HERRENs Lov,
som var givet ved Moses;

<span id="an_34:15">34:15</span> og Hilkija tog til Orde og sagde til
Statsskriveren Sjafan: "Jeg har fundet Lovbogen i HERRENs Hus!" Og
Hilkija gav Sjafan Bogen,

<span id="an_34:16">34:16</span> og Sjafan bragte Bogen til Kongen og
aflagde der hos Beretning for ham, idet han sagde: "Alt, hvad dine
Trælle er sat til, udfører de;

<span id="an_34:17">34:17</span> de har taget de Penge frem, der fandtes
i HERRENs Hus, og givet dem til Tilsynsmændene og dem, der står for
Arbejdet."

<span id="an_34:18">34:18</span> Derpå gav Statsskriveren Sjafan Kongen
den Meddelelse: "Præsten Hilkija gav mig en Bog." Og Sjafan læste op af
den for Kongen.

<span id="an_34:19">34:19</span> Men da Kongen hørte, hvad der stod i
Loven, sønderrev han sine Klæder;

<span id="an_34:20">34:20</span> og Kongen bød Hilkija, Ahikam. Sjafans
Søn, Abdon, Mikas Søn, Statsskriveren Sjafan og Kongens Tjener Asaja:

<span id="an_34:21">34:21</span> "Gå hen og rådspørg HERREN på mine
Vegne og på deres, som er blevet tilovers i Israel og Juda, om Indholdet
af denne Bog, der er fundet; thi stor er Vreden, der er blusset op hos
HERREN imod os, fordi vore Fædre ikke adlød HERRENs Ord og handlede nøje
efter. hvad der står skrevet i denne Bog!"

<span id="an_34:22">34:22</span> Hilkija og de andre, Kongen sendte af
Sted, gik da hen og talte derom med Profetinden Hulda, som var gift med
Sjallum, Opsynsmanden over Tøjet, en Søn af Hasras Søn Tokhat, og som
boede i Jerusalem i den nye Bydel.

<span id="an_34:23">34:23</span> Hun sagde til dem: "Så siger HERREN,
Israels Gud: Sig til den Mand, der sendte eder til mig:

<span id="an_34:24">34:24</span> Så siger HERREN: Se, jeg vil bringe
Ulykke over dette Sted og dets Indbyggere, alle de Forbandelser, der er
optegnet i den Bog. som er læst op for Judas Konge,

<span id="an_34:25">34:25</span> til Straf for at de har forladt mig og
tændt Offerild for andre Guder, så de krænkede mig med alt deres Hænders
Værk, og min Vrede vil blusse op mod dette Sted uden at slukkes!

<span id="an_34:26">34:26</span> Men til Judas Konge, der sendte eder
for at rådspørge HERREN,skal I sige således: Så siger HERREN. Israels
Gud: De Ord, du har hørt, står fast;

<span id="an_34:27">34:27</span> men efterdi dit Hjerte bøjede sig og du
ydmygede dig for Gud. da du hørte hans Ord mod dette Sted og dets
Indbyggere, og efterdi du ydmygede dig for mit Åsyn og sønderrev, dine
Klæder og græd for mit Åsyn, så har også jeg hørt dig, lyder det fra
HERREN!

<span id="an_34:28">34:28</span> Så vil jeg da lade dig samles til dine
Fædre, og du skal samles til dem i Fred i din Grav, uden at dine Øjne
får al den Ulykke at se, som jeg vil bringe over dette Sted og dets
Beboere!" Det Svar hragte de til Kongen.

<span id="an_34:29">34:29</span> Da sendte Kongen Bud og lod alle Judas
og Jerusalems Ældste kalde sammen.

<span id="an_34:30">34:30</span> Derpå gik Kongen op i HERRENs Hus,
fulgt af alle Judas Mænd og Jerusalems Indbyggere, Præsterne, Leviterne
og alt Folket, store og små, og han forelæste dem alt, hvad der stod i
Pagtsbogen, som var fundet i HERRENs Hus.

<span id="an_34:31">34:31</span> Derpå stillede Kongen sig på sin Plads
og sluttede Pagt for HERRENs Åsyn om, at de skulde holde sig til HERREN
og holde hans Bud, Vidnesbyrd og Anordninger af hele deres Hjerte og
hele deres Sjæl, for at han kunde opfylde Pagtens Ord, dem, der var
skrevet i denne Bog.

<span id="an_34:32">34:32</span> Og han lod alle dem, der var til Stede
i Jerusalem, indgå Pagten; og Jerusalems Indbyggere haodlede efter Guds,
deres Fædres Guds, Pagt.

<span id="an_34:33">34:33</span> Derpå fjernede Josias alle
Vederstyggelighederne fra alle de Landsdele, der tilhørte Iraeliterne,
og sørgede for, at enhver i Israel dyrkede HERREN deres Gud. Så længe
han levede, veg de ikke fra HERREN, deres Fædres Gud.

<span id="an_35:1">35:1</span> Derpå fejrede Josias Påske for HERREN i
Jerusalem, og de slagtede Påskelammet den fjortende Dag i den første
Måned.

<span id="an_35:2">35:2</span> Han satte Præsterne til det, de havde at
varetage, og opmuntrede dem til Tjenesten i HERRENs Hus;

<span id="an_35:3">35:3</span> og til Leviterne, som underviste hele
Israel og var helliget HERREN, sagde han: "Sæt den hellige Ark i
Templet, som Davids Søn, Kong Salomo af Israel, byggede; I skal ikke
mere bære den på Skuldrene. Tjen nu HERREN eders Gud og hans Folk
Israel!

<span id="an_35:4">35:4</span> Gør eder rede Fædrenehus for Fædrenehus,
Skifte for Skifte, efter Kong David af Israels Forskrift og hans Søn
Salomos Anvisning,

<span id="an_35:5">35:5</span> og stil eder op i Helligdommen, således
at der bliver et Skifte af et levitisk Fædrenehus for hver Afdeling af
eders Brødres, Almuens, Fædrenehuse,

<span id="an_35:6">35:6</span> og slagt så Påskeofferdyrene, helliger
eder og tillav dem til eders Brødre for at handle efter HERRENs Ord ved
Moses."

<span id="an_35:7">35:7</span> Josias gav frivilligt Almuen, alle dem,
der var til Stede, en Ydelse af Småkvæg, Lam og Gedekid, alt sammen til
Påskeofferdyr, 30.000 Stykker i Tal, og 3.000 Stykker Hornkvæg, alt af
Kongens Ejendom;

<span id="an_35:8">35:8</span> og hans Øverster gav frivilligt Folket,
Præslerne og Leviterne en Ydelse; Hilkija, Zekarja og Jehiel, Guds Hus's
Øverster, gav Præsterne til Påskeofferdyr 2.600 Stykker Småkvæg og 300
Stykker Hornkvæg.

<span id="an_35:9">35:9</span> Leviternes Øverster Konanja og hans
Brød1e Sjemaja og Netan'el, Hasjabja, Je'iel og Jozabad ydede Leviterne
til Påskeofferdyr 5.000 Stykker Småkvæg og 500 Stykker Hornkvæg.

<span id="an_35:10">35:10</span> Således ordnedes Tjenesten, og
Præsterne stod på deres Plads, ligeledes Leviterne, Skifte for Skifte
efter Kongens Bud.

<span id="an_35:11">35:11</span> De slagtede Påskedyrene, og Præsterne
sprængte Blodet, som de rakte dem, medens Leviterne flåede Huden af.

<span id="an_35:12">35:12</span> Derpå gjorde de Brændofrene tede for at
give dem til de enkelte Afdelinger af Almuens Fædrenehuse, så at de
kunde frembæres for HERREN, som det er foreskrevet i Moses's Bog, og på
samme Måde gjorde de med Hornkvæget.

<span id="an_35:13">35:13</span> Påskedyrene stegte de over Ilden på den
foreskrevne Måde, men de hellige Stykker kogte de i Gryder, Kedler og
Skåle og bragte dem skyndsomt til Almuen.

<span id="an_35:14">35:14</span> Derefter gjorde de Påskedyr rede til
sig selv og Præsterne, thi Præsterne, Arons Sønner, var sysselsatte med
at ofre 81ændofrene og Fedtstykkerne lige til Nattens Frembrud; derfor
gjorde Leviterne Ofre rede både for sig selv og Præsterne, Arons Sønner.

<span id="an_35:15">35:15</span> Sangerne, Asafs Sønner, var på deres
Plads efterDavids, Asafs, Hemans og Kongens Seer Jedutuns Bud, og
Dørvogterne ved de forskellige Porte; de måtte ikke forlade deres Plads,
men deres Brødre Leviterne gjorde Påskedyr rede for dem.

<span id="an_35:16">35:16</span> Således ordnedes hele HERRENs Tjeneste
den Dag, idet man fejrede Påsken og bragte Brændofre på HERRENs Alter
efter Kong Josias's Bud;

<span id="an_35:17">35:17</span> og Israeliterne, som var til Stede,
fejrede dengang Påsken og de usyrede Brøds Højtid i syv Dage.

<span id="an_35:18">35:18</span> En Påske som den var ikke blevet fejret
i Israel siden Profeten Samuels Dage, og ingen af Israels Konger havde
fejret en Påske som den, Josias, Præsterne og Leviterne og alle de
Judæere og Israeliter, som var til Stede, og Jerusalems Indbyggere
fejrede.

<span id="an_35:19">35:19</span> I Josias's attende Regeringsår blev
denne Påsk fejret.

<span id="an_35:20">35:20</span> Efter alt dette, da Josias havde sat
Templet i Stand, drog Ægypterkongen Neko op til Kamp ved Karkemisj, der
ligger ved Eufrat. Josias drog imod ham;

<span id="an_35:21">35:21</span> men han sendte Sendebud til ham og lod
sige: "Hvad er der mig og dig imellem, Judas Konge? Det er ikke dig, det
nu gælder, men det Kongehus, jeg ligget i Krig med; og Gud har sagt, at
jeg skulde haste. Gå ikke imod den Gud, der er med mig, at han ikke skal
ødelægge dig!"

<span id="an_35:22">35:22</span> Josias vendte dog ikke om, men vovede
at indlade sig i Hamp med ham; han tog ikke Hensyn til Nekos Ord, der
dog kom fra Guds Mund, men drog ud til Kamp på Megiddos Slette.

<span id="an_35:23">35:23</span> Da ramte Bueskytterne Kong Josias; og
Kongen sagde til sine Folk: "Før mig bort, thi jeg er hårdt såret!"

<span id="an_35:24">35:24</span> Hans Folk bragte ham da bort fra Vognen
og satte ham på hans anden Vogn og førte ham til Jerusalem, hvor han
døde. De jordede ham i hans Fædres Grave, og hele Juda og Jerusalem
sørgede over Josias.

<span id="an_35:25">35:25</span> Jeremias sang en Klagesang over Josias,
og alle Sangerne og Sangerinderne talte i deres Klagesange om ham, som
de gør den Dag i Dag; man gjorde dette til en stående Skik i Israel, og
Sangene står optegnet blandt Klagesangene.

<span id="an_35:26">35:26</span> Hvad der ellers er at fortælle om
Josias og hans fromme Gerninger, der sfemte med, hvad der er foreskrevet
i HERRENs Lov,

<span id="an_35:27">35:27</span> hans Historie fra først til sidst står
jo optegnet i Bogen om Israels og Judas Konger.

<span id="an_36:1">36:1</span> Folket fra Landet tog nu Josias's Søn
Joahaz og hyldede ham til Konge i Jerusalem i hans Faders Sted.

<span id="an_36:2">36:2</span> Joahaz var tre og tyve År gammel, da han
blev Konge, og han herskede tre Måneder i Jerusalem.

<span id="an_36:3">36:3</span> Men Ægypterkongen afsatte ham fra
Regeringen i Jerusalem og lagde en Skat af hundrede Talenter Sølv og ti
Talenter Guld på Landet.

<span id="an_36:4">36:4</span> Derpå gjorde Ægypterkongen hans Broder
Eljakim til Konge over Juda og Jerusalem, og han ændrede hans Navn til
Jojakim; hans Broder Joahaz derimod tog Neko med til Ægypten.

<span id="an_36:5">36:5</span> Jojakim var fem og tyve År gammel, da han
blev Konge, og han herskede elleve År i Jerusalem. Han gjorde, hvad der
var ondt i HERREN hans Guds Øjne.

<span id="an_36:6">36:6</span> Kong Nebukadnezer af Babel drog op imod
ham og lagde ham i Kobberlænker for at føre ham til Babel;

<span id="an_36:7">36:7</span> og Nebukadnezar lod en Del af HERRENs
Hus's Kar bringe til Babel og opstillede dem i sin Borg i Babel.

<span id="an_36:8">36:8</span> Hvad der ellers er at fortælle om Jojakim
og de Vederstyggeligheder, han øvede, hvad der er at sige om ham, står
optegnet i Bogen om Israels og Judas Konger. Og hans Søn Jojakin blev
Konge i hans Sted.

<span id="an_36:9">36:9</span> Jojakin var atten År gammel, da han blev
Konge, og han herskede tre Måneder og ti Dage i Jerusalem. Han gjorde,
hvad der var ondt i HERRENs Øjne.

<span id="an_36:10">36:10</span> Næste År sendfe Kong Nebukadnezar Folk
og lod ham bringe til Babel tillige med HERRENs Hus's kostelige Kar; og
han gjorde hans Broder Zedekias til Konge over Juda og Jerusalem.

<span id="an_36:11">36:11</span> Zedekias var een og tyve År gammel, da
han blev Konge, og han herskede i elleve År i Jerusalem.

<span id="an_36:12">36:12</span> Han gjorde, hvad der var ondt i HERREN
hans Guds Øjne. Han ydmygede sig ikke under de Ord, Profeten Jeremias
talte fra HERRENs Mund.

<span id="an_36:13">36:13</span> Desuden faldt han fra Kong
Nebudkanezar, der havde taget ham i Ed ved Gud; og han var halsstarrig
og forhærdede sit Hjerte, så han ikke omvendte sig til HERREN, Israels
Gud.

<span id="an_36:14">36:14</span> Ligeledes gjorde alle Judas Øverster og
Præsterne og Folket sig skyldige i megen Troløshed ved at efterligne
alle Hedningefolkenes Vederstyggeligheder, og de besmittede HERRENs Hus,
som han havde helliget i Jerusalem.

<span id="an_36:15">36:15</span> HERREN, deres Fædres Gud, sendte tidlig
og silde manende Ord til dem ved sine Sendebud, fordi han ynkedes oer
sit Folk og sin Bolig;

<span id="an_36:16">36:16</span> men de spottede Guds Sendebud, lod hånt
om hans Ord og gjorde sig lystige over hans Profeter, indtil HERRENs
Vrede mod hans Folk tog til i den Grad, at der ikke mere var Lægedom.

<span id="an_36:17">36:17</span> Han førte Kaldæernes Konge imod dem, og
han dræbte deres unge Mandskab med Sværdet i deres hellige Tempel og
ynkedes ikke over Yngling eller Jomfru, gammel eller Olding - alt
overgav han i hans Hånd.

<span id="an_36:18">36:18</span> Alle Karrene i Guds Hus, store og små,
HERRENs Hus's Skatte og Kongens og hans Øverstes Skatte lod han alt
sammen bringe til Babel.

<span id="an_36:19">36:19</span> De stak Ild på Guds Hus, nedrev
Jerusalems Mur, opbrændte alle dets Borge og ødelagde alle kostelige
Ting deri.

<span id="an_36:20">36:20</span> Dem, Sværdet levnede, førte han som
Fanger til Babel, hvor de blev Trælle for ham og hans Sønner, indtil
Perserriget fik Magten,

<span id="an_36:21">36:21</span> for at HERRENs Ord gennem Jeremias's
Mund kunde opfyldes, indtil Landet fik sine Sabbater godtgjort; så længe
Ødelæggelsen varede, hvilede det, til der var gået halvfjerdsindstyve
År.

<span id="an_36:22">36:22</span> Men i Perserkongen Kyros's første
Regeringsår vakte HERREN, for at hans Ord gennem Jeremias's Mund kunde
opfyldes, Perserkongen Kyros's Ånd, så han lod følgende udråbe i hele
sit Rige og desuden kundgøre ved en Skrivelse:

<span id="an_36:23">36:23</span> "Perserkongen Kyros gør vitterligt:
Alle Jordens Riger har HERREN, Himmelens Gud, givet mig; og han har
pålagt mig at bygge ham et Hus i Jerusalem i Juda. Hvem iblandt eder,
der hører til hans Folk, med ham være HERREN hans Gud, og han drage
derop!"

------------------------------------------------------------------------

[Next: Ezra](ezr.md)
