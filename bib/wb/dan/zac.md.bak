[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hag)  [Next](mal.md) 

------------------------------------------------------------------------

### Danish Bible: Zechariah

<span id="an_1:1">1:1</span> I den ottende Måned i Darius's andet
Regeringsår kom HERRENs Ord til Profeten Zakarias, en Søn af Berekja, en
Søn af Iddo, således:

<span id="an_1:2">1:2</span> HERREN var fuld af Harme imod eders Fædre.

<span id="an_1:3">1:3</span> Men sig til dem: Så siger Hærskarers HERRE:
Vend om til mig, lyder det fra Hærskarers HERRE, så vil jeg vende om til
eder, siger Hærskarers HERRE.

<span id="an_1:4">1:4</span> Vær ikke som eders Fædre, til hvem de
tidligere Profeter talte således: Så siger Hærskarers HERRE: Vend om fra
eders onde Veje og onde Gerninger! Men de hørte ikke og ænsede mig ikke,
lyder det fra HERREN.

<span id="an_1:5">1:5</span> Eders Fædre, hvor er de? Og Profeterne,
lever de evigt?

<span id="an_1:6">1:6</span> Men mine Ord og Bud, som jeg overgav mine
Tjenere Profeterne, nåede de ikke eders Fædre, så de måtte vende om og
sige: "Som Hærskarers HERRE havde sat sig for at gøre imod os for vore
Vejes og Gerningers Skyld, således gjorde han."

<span id="an_1:7">1:7</span> På den fire og tyvende dag i den ellevte
Måned, det er Sjebat Måned, i Darius's andet Regeringsår kom HERRENs Ord
til Profeten Zakarias, en Søn af Berekja, en Søn af Iddo, således:

<span id="an_1:8">1:8</span> Jeg skuede i Nat, og se, en Mand på en rød
Hest holdt mellem Bjergene ved den dybe Kløft, og bag ham var der røde,
mørke, hvide og brogede Heste.

<span id="an_1:9">1:9</span> Jeg spurgte: "Hvad betyder de, Herre?" Og
Engelen, som talte med mig, sagde: "Jeg vil vise dig, hvad de betyder."

<span id="an_1:10">1:10</span> Så tog Manden, som holdt mellem Bjergene,
til Orde og sagde: "Det er dem, HERREN udsender, for at de skal drage
Jorden rundt."

<span id="an_1:11">1:11</span> Og de tog til Orde og sagde til HERRENs
Engel, som stod mellem Bjergene: "Vi drog Jorden rundt,og se, hele
Jorden er rolig og stille.

<span id="an_1:12">1:12</span> HERRENs Engel tog da til Orde og sagde:
"Hærskarers HERRE! Hvor længe varer det, før du forbarmer dig over
Jerusalem og Judas Byer, som du nu har været vred på i
halvfjerdsindstyve År?"

<span id="an_1:13">1:13</span> Og til Svar gav HERREN Engelen, som talte
med mig, gode og trøstende Ord.

<span id="an_1:14">1:14</span> Engelen, som talte med mig, sagde så til
mig: Tal og sig: Så siger Hærskarers HERRE: Jeg er fuld af Nidkærhed for
Jerusalem og Zion

<span id="an_1:15">1:15</span> og af Harme mod de trygge Hedninger,
fordi de hjalp til at gøre Ulykken stor, da min Vrede kun var lille.

<span id="an_1:16">1:16</span> Derfor, så siger HERREN: Jeg vender mig
til Jerusalem og forbarmer mig over det; mit Hus skal opbygges der,
lyder det fra Hærskarers HERRE, og der skal udspændes Målesnor over
Jerusalem.

<span id="an_1:17">1:17</span> Tal videre: Så siger Hærskarers HERRE:
Mine Byer skal atter strømme med Velsignelse, og HERREN vil atter trøste
Zion og udvælge Jerusalem.

<span id="an_1:18">1:18</span> Derpå løftede jeg mine Øjne og skuede, og
se, der var fire Horn.

<span id="an_1:19">1:19</span> Jeg spurgte Engelen, som talte med mig:
"Hvad betyder de?" Han svarede: "Det er de Horn, som har spredt Juda,
Israel og Jerusalem."

<span id="an_1:20">1:20</span> Så lod HERREN mig se fire Smede.

<span id="an_1:21">1:21</span> Jeg spurgte: "Hvad kommer de for?" Og han
svarede: "Hine er de Horn, som spredte Juda, så det ikke kunde løfte sit
Hoved; og nu kommer disse for at hvæsse Økser til at slå Hornene til
Jorden på de Hedninger, som løftede deres Horn mod Judas Land for at
sprede det."

<span id="an_2:1">2:1</span> Derpå løftede jeg mine Øjne og skuede, og
se, der var en Mand med en Målesnor i Hånden.

<span id="an_2:2">2:2</span> Jeg spurgte: "Hvor skal du hen?" Han
svarede: "Hen at måle Jerusalem og se, hvor bredt og langt det er."

<span id="an_2:3">2:3</span> Og se, Engelen, som talte med mig, trådte
frem, og en anden Engel trådte frem over for ham,

<span id="an_2:4">2:4</span> og han sagde til ham: "Løb ben og sig til
den unge Mand der: Som åbent Land skal Jerusalem ligge, så mange
Mennesker og Dyr skal der være i det.

<span id="an_2:5">2:5</span> Jeg vil selv, lyder det fra HERREN, være en
Ildmur omkring det og herliggøre mig i det.

<span id="an_2:6">2:6</span> Op, op, fly bort fra Nordlandet, lyder det
fra HERREN, thi fra Himmelens fire Vinde samler jeg eder, lyder det fra
HERREN.

<span id="an_2:7">2:7</span> Op, red jer til Zion, I, som bor hos Babels
Datter!

<span id="an_2:8">2:8</span> Thi så siger Hærskarers HERRE, hvis
Herlighed sendte mig til Folkene, der hærger eder: Den, som rører eder,
rører min Øjesten.

<span id="an_2:9">2:9</span> Thi se, jeg svinger min Hånd imod dem, og
de skal blive til Bytte for dem, som nu er deres Trælle; og I skal
kende, at Hærskarers HERRE har sendt mig.

<span id="an_2:10">2:10</span> Jubl og glæd dig, Zions Datter! Thi se,
jeg kommer og fæster Bo i din Midte, lyder det fra HERREN."

<span id="an_2:11">2:11</span> Og mange Folk skal på hin Dag slutte sig
til HERREN og være hans Folk og bo i din Midte, og du skal kende, at
Hærskarers HERRE har sendt mig til dig.

<span id="an_2:12">2:12</span> Og HERREN tager Juda til Arvelod på den
hellige Jord og udvælger atter Jerusalem.

<span id="an_2:13">2:13</span> Stille, alt Kød, for HERREN, thi han har
rejst sig fra sin hellige Bolig.

<span id="an_3:1">3:1</span> Derpå lod han mig se Ypperstepræsten Josua,
og han stod foran HERRENs Engel, medens Satan stod ved hans højre Side
for at føre Klage imod ham.

<span id="an_3:2">3:2</span> Men HERREN,sagde til Satan: "HERREN true
dig, Satan, HERREN true dig, han, som udvalgte Jerusalem. Er denne ikke
en Brand, som er reddet ud af Ilden?"

<span id="an_3:3">3:3</span> Josua havde snavsede Klæder på og stod
foran Engelen;

<span id="an_3:4">3:4</span> men denne tog til Orde og sagde til dem,
som stod ham til Tjeneste: "Tag de snavsede Klæder af ham!" Og til ham
sagde han: "Se, jeg har taget din Skyld fra dig, og du skal have
Højtidsklæder på."

<span id="an_3:5">3:5</span> Og han sagde: "Sæt et rent Hovedbind på
hans Hoved!" Og de satte et rent Hovedbind på hans Hoved og gav ham rene
Klæder på. Så trådte HERRENs Engel frem,

<span id="an_3:6">3:6</span> og HERRENs Engel vidnede for Josua og
sagde:

<span id="an_3:7">3:7</span> Så siger Hærskarers HERRE: Hvis du vandrer
på mine Veje og holder mine Forskrifter, skal du både Råde i mit Hus og
vogte mine Forgårde, og jeg giver dig Gang og Sæde blandt dem, som står
her"

<span id="an_3:8">3:8</span> Hør, du Ypperstepræst Josua, du og dine
Embedsbrødre, som sidder for dit Ansigt: de er Varselmænd! Thi se, jeg
lader min Tjener Zemak komme.

<span id="an_3:9">3:9</span> Thi se, den Sten, jeg lægger hen for Josua
- på den ene Sten er syv Øjne - se, jeg rister selv dens Indskrift,
lyder det fra Hærskarers HERRE, og på een Dag udsletter jeg dette Lands
Skyld.

<span id="an_3:10">3:10</span> På hin Dag, lyder det fra Hærskarers
HERRE, skal I byde hverandre til Gæst under Vinstok og Figenfræ.

<span id="an_4:1">4:1</span> Engelen, som talte med mig, vakte mig så
atter, som man vækker et Menneske af hans Søvn,

<span id="an_4:2">4:2</span> og spurgte mig: "Hvad skuer du?" Jeg
svarede: "Jeg, skuer, og se, der er en Lysestage, helt og holdent af
Guld, og et Oliekar ovenpå og syv Lamper og syv Rør til Lamperne,

<span id="an_4:3">4:3</span> desuden to Olietræer ved Siden af den, et
til højre, et andet tilvenstre for Oliekarret."

<span id="an_4:4">4:4</span> Og jeg spurgte Engelen, som talte med
mig:"Hvad betyder disse Ting, Herre?"

<span id="an_4:5">4:5</span> Han svarede: "Ved du ikke, hvad de
betyder?" Jeg sagde: "Nej. Herre!"

<span id="an_4:6">4:6</span> Da svarede han og sagde til mig: Dette er
HERRENs Ord til Zerubbabel: Ikke ved Magt og ikke ved Styrke, men ved
min Ånd, siger Hærskarers HERRE.

<span id="an_4:7">4:7</span> Hvem er du, du store Bjerg? For Zerubbabel
skal du blive Slette! Han skal hente Topstenen, medens der råbes: "Nåde,
Nåde være med den!"

<span id="an_4:8">4:8</span> Og HERRENs Ord kom til mig således:

<span id="an_4:9">4:9</span> Zerubbabels Hænder har lagt Grunden til
dette Hus, hans Hænder skal også fuldende det; og du skal kende, at
Hærskarers HERRE har sendt mig til eder.

<span id="an_4:10">4:10</span> Thi den, der lod hånt om de ringe
Begyndelsers Dag, skal glæde sig, når han ser Blystenen i Zerubbabels
Hånd. Hine syv er HERRENs Øjne, som søger ud over hele Jorden.

<span id="an_4:11">4:11</span> Derpå spurgte jeg ham:"Hvad betyder de to
Olietræer der til højre og venstre for Lysestagen?"

<span id="an_4:12">4:12</span> Og videre spurgte jeg: "Hvad betyder de
to Oliegrene ved Siden af de to Guldrør, som leder den gyldne Olie ned
derfra?"

<span id="an_4:13">4:13</span> Han svarede: "Ved du ikke, hvad de
betyder?" Jeg sagde: "Nej, Herre!"

<span id="an_4:14">4:14</span> Så sagde han: "Det er de to med Olie
salvede, som står for al Jordens Herre."

<span id="an_5:1">5:1</span> Derpå løftede jeg mine Øjne og skuede, og
se, der var en flyvende Bogrulle.

<span id="an_5:2">5:2</span> Og han spurgte mig: "Hvad ser du?" Jeg
svarede: "Jeg ser en flyvende Bogrulle, som er tyve Alen lang og ti Alen
bred."

<span id="an_5:3">5:3</span> Da sagde han til mig: "Det er Forbandelsen,
som udgår over hele Landet; thi alle, som stjæler, er nu længe nok gået
fri, og alle, som sværger, er nu længe nok gået fri.

<span id="an_5:4">5:4</span> Jeg lader den udgå, lyder det fra
Hærskarers HERRE, for at den skal komme i Tyvens Hus og dens Hus, som
sværger falsk ved mit Navn, og sætte sig fast i deres Huse og
tilintetgøre dem med Tømmer og Sten."

<span id="an_5:5">5:5</span> Derpå trådte Engelen, som talte med mig,
frem og sagde til mig: "Løft dine Øjne og se, hvad det er, som kommer
der!"

<span id="an_5:6">5:6</span> Jeg spurgte: "Hvad er det?" Og han svarede:
"Det er Efaen, som kommer." Og han vedblev: "Det er deres Brøde i hele
Landet."

<span id="an_5:7">5:7</span> Og se, et Blylåg løftedes, og se, i Efaen
sad en Kvinde.

<span id="an_5:8">5:8</span> Og han sagde: "Det er Gudløsheden!" Så
stødte han hende ned i Efaen og slog Blylåget i over Åbningen.

<span id="an_5:9">5:9</span> Og jeg løftede mine Øjne og skuede, og se,
to Kvinder kom båret af Vinden, og deres Vinger var som Storkevinger; og
de løftede Efaen op mellem Himmel og Jord.

<span id="an_5:10">5:10</span> Så spurgte jeg Engelen, som talte med
mig: "Hvor bærer de Efaen hen?"

<span id="an_5:11">5:11</span> Han svarede: "Hen at bygge hende et Hus i
Sinears Land, og når det er rejst, sætter de hende der, hvor hendes Sted
er."

<span id="an_6:1">6:1</span> Atter løftede jeg mine Øjne og skuede, og
se, fire Vogne kom frem mellem de to Bjerge, og Bjergene var af Kobber.

<span id="an_6:2">6:2</span> For den første Vogn var der røde Heste, for
den anden sorte,

<span id="an_6:3">6:3</span> for den tredje hvide og for den fjerde
brogede.

<span id="an_6:4">6:4</span> Jeg spurgte Engelen, som talte med mig:
"Hvad betyder disse Herre?"

<span id="an_6:5">6:5</span> Og Engelen svarede: "Det er Himmelens fire
Vinde, som drager ud efter at have fremstillet sig for al Jordens Herre.

<span id="an_6:6">6:6</span> Vognen med de sorte Heste for drager ud til
Nordlandet, de hvide til Østlandet og de brogede til Sydlandet;

<span id="an_6:7">6:7</span> de røde drager mod Vest. Og de var ivrige
efter at komme af Sted for at drage ud over Jorden. Da sagde han: "Af
Sted; drag ud over Jorden!" Og de drog ud over Jorden.

<span id="an_6:8">6:8</span> Så kaldte han på mig og talte således til
mig: "Se, de, som drager ud til Nordlandet, lader min Ånd dale ned over
Nordens Land."

<span id="an_6:9">6:9</span> HERRENs Ord kom til mig således:

<span id="an_6:10">6:10</span> Tag imod Gaver fra de landflygtige, fra
Heldaj, Tobija og Jedaja; endnu i Dag skal du gå indtil Josjija,
Zefanjas Søn, som er kommet fra Babel,

<span id="an_6:11">6:11</span> og modtage Sølv og Guld. Lad så lave en
Krone og sæt den på Josuas Hoved

<span id="an_6:12">6:12</span> med de Ord: "Så siger Hærskarers HERRE:
Se, der kommer en Mand, hvis Navn er Zemak under ham skal det spire, og
han skal bygge HERRENs Helligdom.

<span id="an_6:13">6:13</span> Han skal bygge HERRENs Helligdom, og han
skal vinde Højhed og sidde som Hersker på sin Trone: og han skal være
Præst ved hans højre Side, og der skal være fuld Enighed mellem de to.

<span id="an_6:14">6:14</span> Men Kronen skal blive i HERRENs Helligdom
til Minde om Heldaj, Tobija, Jedaja og Hen, Zefanjas Søn.

<span id="an_6:15">6:15</span> Langvejs fra skal man komme og bygge på
HERRENs Helligdom; og I skal kende, at Hærskarers HERRE har sendt mig
til eder. Og dersom I adlyder HERREN eders Gud - - -

<span id="an_7:1">7:1</span> I Kong Darius's fjerde Regeringsår kom
HERRENs Ord til Zakarias på den fjerde Dag i den niende Måned, Kislev.

<span id="an_7:2">7:2</span> Da sendte Betel-Sar'ezer og Regem-Melek og
hans Mænd Bud for at bede HERREN om Nåde

<span id="an_7:3">7:3</span> og spørge Præsterne ved Hærskarers HERREs
Hus og Profeterne: "Skal jeg græde og spæge mig i den femte Måned, som
jeg nu har gjort i så mange År?"

<span id="an_7:4">7:4</span> Da kom Hærskarers HERREs Ord til mig
således:

<span id="an_7:5">7:5</span> Sig til alt Folket i Landet og til
Præsterne: Når l har fastet og klaget i den femte og syvende Måned i
halvfjerdsindstyve År, var det da mig, I fastede for?

<span id="an_7:6">7:6</span> Og når l spiser og drikker, er det da ikke
eder, som spiser og drikker?

<span id="an_7:7">7:7</span> Kender I ikke de Ord, HERREN forkyndte ved
de tidligere Profeter, dengang Jerusalem og dets Byer trindt om var
beboet og havde Fred, og Sydlandet og Lavlandetvar beboet?

<span id="an_7:8">7:8</span> Og HERRENs Ord kom til Zaka rias således:

<span id="an_7:9">7:9</span> Så siger Hærskarers HERRE: Fæld redelig
Dom, vis Miskundhed og Barmhjertighed mod hverandre,

<span id="an_7:10">7:10</span> undertryk ikke Enker og faderløse,
fremmede og nødlidende og tænk ikke i eders Hjerter ondt mod hverandre!

<span id="an_7:11">7:11</span> Men de vilde ikke høre; de var
stivnakkede og gjorde deres Ører døve

<span id="an_7:12">7:12</span> og deres Hjerter hårde som Diamant for
ikke at høre Loven og de Ord, Hærskarers HERRE sendte gennem sin Ånd ved
de tidligere Profeter. Derfor kom der stor Vrede fra Hærskarers HERRE.

<span id="an_7:13">7:13</span> Ligesom de ikke hørte, når han kaldte,
således vil jeg, sagde Hærskarers HERRE, ikke høre, når de kalder;

<span id="an_7:14">7:14</span> og jeg blæste dem bort blandt alle de
Folk, de ikke kendte, og Landet blev øde efter dem, så ingen drog ud
eller hjem; og de gjorde det yndige Land til en Ørk.

<span id="an_8:1">8:1</span> Hærskarers HERREs Ord kom således:

<span id="an_8:2">8:2</span> Så siger Hærskarers HERRE: Jeg er fuld af
Nidkærhed for Zion, ja i stor Vrede er jeg nidkær for det.

<span id="an_8:3">8:3</span> Så siger HERREN: Jeg vender tilbage til
Zion og fæster Bo i Jerusalem; Jerusalem skal kaldes den trofaste By, og
Hærskarers HERREs Bjerg det hellige Bjerg.

<span id="an_8:4">8:4</span> Så siger Hærskarers HERRE: Atter skal gamle
Mænd og Kvinder sidde på Jerusalems Torve, alle med Stav i Hånd for
deres Ældes Skyld,

<span id="an_8:5">8:5</span> og Byens Torve skal vrimle af legende
Drenge og Piger.

<span id="an_8:6">8:6</span> Så siger Hærskarers HERRE: Fordi det i
disse Dage synes det tiloversblevne af dette Folk umuligt, skulde det så
også synes mig umuligt, lyder det fra Hærskarers HERRE.

<span id="an_8:7">8:7</span> Så siger Hærskarers HERRE: Se, jeg frelser
mit Folk fra Østerleden og Vesterleden

<span id="an_8:8">8:8</span> og fører dem hjem, og de skal bo i
Jerusalem og være mit Folk, og jeg vil være deres Gud i Trofasthed og
Retfærd.

<span id="an_8:9">8:9</span> Så siger Hærskarers HERRE: Fat Mod, I, som
i denne Tid hører disse Ord af Profeternes Mund, fra den dag Grunden
lagdes til Hærskarers HERREs Hus, Helligdommen, som skulde bygges.

<span id="an_8:10">8:10</span> Thi før disse Dage gav hverken Menneskers
eller Kvægs Arbejde Udbytte; de, som drog ud og ind, havde ikke Fred for
Fjenden, og jeg slap alle Mennesker løs påhverandre.

<span id="an_8:11">8:11</span> Men nu er jeg ikke mod det tiloversblevne
af dette Folk som i fordums Dage, lyder det fra Hærskarers HERRE;

<span id="an_8:12">8:12</span> jeg udsår Fred, Vinstokken skal give sin
Frugt, Jorden sin Afgrøde og Himmelen sin Dug, og jeg giver det
tiloversblevne af dette Folk det alt sammen i Eje.

<span id="an_8:13">8:13</span> Og som I, både Judas og Israels Hus, har
været et Forbandelsens Tegn blandt Folkene, således skal I, når jeg har
frelst eder,blive et Velsignelsens. Frygt ikke, fat Mod!

<span id="an_8:14">8:14</span> Thi så siger Hærskarers HERRE: Som jeg,
da eders Fædre vakte min Vrede, satte mig for at handle ilde med eder og
ikke angrede det, siger Hærskarers HERRE,

<span id="an_8:15">8:15</span> således har jeg nu i disse Dage omvendt
sat mig for at gøre vel mod Jerusalem og Judas Hus. Frygt ikke!

<span id="an_8:16">8:16</span> Men hvad I skal gøre, er dette; Tal
Sandhed hver med sin Næste, fæld i eders Porte Domme, der hvier på
Sandhed og fører til Fred,

<span id="an_8:17">8:17</span> tænk ikke i eders Hjerter ondt mod
hverandre og elsk ikke falske Eder! Thi alt sligt hader jeg, lyder det
fra HERREN.

<span id="an_8:18">8:18</span> Og Hærskarers HERREs Ord kom til mig
således:

<span id="an_8:19">8:19</span> Så siger Hærskarers HERRE: Fasten i den
fjerde, femte, syvende og tiende Måned skal blive Judas Hus til Fryd og
Glæde og gode Højtidsdage. Elsk Sandhed og Fred!

<span id="an_8:20">8:20</span> Så siger Hærskarers HERRE: Endnu skal det
ske, at Folkeslag og mange Byers Indbyggere skal komme,

<span id="an_8:21">8:21</span> og den ene Bys Indbyggere skal gå til den
andens og sige: "Lad os vandre hen og bede HERREN om Nåde og søge
Hærskarers HERRE; også jeg vil med."

<span id="an_8:22">8:22</span> Og mange Folkeslag og talrige Folk skal
komme og søge Hærskarers HERRE i Jerusalem for at bede HERREN om Nåde.

<span id="an_8:23">8:23</span> Så siger Hærskarers HERRE: I hine Dage
skal ti Mænd af alle Folks Tungemål gribe fat i en Jødes Kappeflig og
sige: "Vi vil gå med eder; thi vi har hørt, at Gud er med eder."

<span id="an_9:1">9:1</span> Et Udsagn: HERRENs Ord er over Hadraks
Land, i Damaskus slår det sig ned - thi Aram forbrød sig mod HERREN -
det er over alle, som hader Israel,

<span id="an_9:2">9:2</span> også over Hamat, som grænser dertil, Tyrus
og Zidon, thi det er såre viist.

<span id="an_9:3">9:3</span> Tyrus bygged sig en Fæstning og ophobed
Sølv som Støv og Guld som Gadeskarn.

<span id="an_9:4">9:4</span> Se, Herren vil tage det i Eje og styrte
dets Bolværk i Havet. det selv skal fortæres af Ild.

<span id="an_9:5">9:5</span> Askalon ser det og frygter, Gaza og Ekron
skælver voldsomt, thi Håbet brast. Gaza mister sin Konge, i Askalon skal
ingen bo,

<span id="an_9:6">9:6</span> i Asdod skal Udskud bo, Jeg gør Ende på
Filisterens Hovmod,

<span id="an_9:7">9:7</span> tager Blodet ud af hans Mund og Væmmelsen
bort fra hans Tænder. Også han bliver reddet for vor Gud, han bliver som
en Slægt i Juda, Ekron som, en, Jebusit.

<span id="an_9:8">9:8</span> Som en Vagt lejrer jeg mig formit Hus mod
dem, som kommer og går; aldrig mer skal en Voldsmand gå igennem deres
Land, thi nu har jeg set det med mine egne Øjne.

<span id="an_9:9">9:9</span> Fryd dig såre, Zions Datter, råb med Glæde,
Jerusalems Datter! Se, din Konge kommer til dig. Retfærdig og sejrrig er
han, ydmyg, ridende på et Æsel, på en Asenindes Føl.

<span id="an_9:10">9:10</span> Han udrydder Vognene af Efraim, Hestene
af Jerusalem, Stridsbuerne ryddes til Side. Hans Ord stifter Fred mellem
Folkene, han hersker fra Hav til Hav, fra Floden til Jordens Ende.

<span id="an_9:11">9:11</span> For Pagtblodets Skyld vil jeg også slippe
dine Fanger ud, ja ud af den vandløse Brønd.

<span id="an_9:12">9:12</span> Hjem til Borgen, I Fanger med Håb! Også i
Dag forkyndes: Jeg giver dig tvefold Bod!

<span id="an_9:13">9:13</span> Thi jeg spænder mig Juda som Bue, lægger
Efraim på som Pil og vækker dine Sønner, Zion, imod dine Sønner, Javan.
Jeg gør dig som Heltens Sværd.

<span id="an_9:14">9:14</span> Over dem viser sig Herren, hans Pil farer
ud som et Lyn. Den Herre HERREN støder i Horn, skrider frem i
Søndenstorm;

<span id="an_9:15">9:15</span> dem værner Hærskarers HERRE. De opæder,
nedtramper Slyngekasterne, drikker deres Blod som Vin og fyldes som
Offerskålen, som Alterets Hjørner.

<span id="an_9:16">9:16</span> HERREN deres Gud skal på denne Dag frelse
dem som sit Folks Hjord; thi de er Kronesten, der funkler over hans
Land.

<span id="an_9:17">9:17</span> Hvor det er dejligt, hvor skønt! Thi Korn
giver blomstrende Ungersvende, Most giver blomstrende Møer.

<span id="an_10:1">10:1</span> HERREN skal I bede om Regn ved Tidlig- og
Sildigregnstide; HERREN skaber Uvejr; Regnskyl giver han dem, hver Mand
Urter på Marken.

<span id="an_10:2">10:2</span> Men Husgudens Tale er Svig, Sandsigeres
Syner er Blændværk: de kommer med tomme Drømme, hul er Trøsten, de
giver; derfor vandrer de om som en Hjord, lider Nød, thi de har ingen
Hyrde.

<span id="an_10:3">10:3</span> Mod Hyrdeme blusser min Vrede, Bukkene
vil jeg bjemsøge; thi Hærskarers HERRE ser til sin Hjord. Han ser til
Judas Hus; han gør dem til en Ganger, sin stolte Ganger i Strid.

<span id="an_10:4">10:4</span> Fra ham kommer Hjørne og Teltpæl, fra ham
kommer Krigens Bue, fra ham kommer hver en Hersker.

<span id="an_10:5">10:5</span> De bliver til Hobe som Helte, der i
Striden tramper i Gadens Dynd; de kæmper, thi HERREN er med dem.
Rytterne bliver til Skamme;

<span id="an_10:6">10:6</span> jeg styrker Judas Hus og frelser Josefs
Hus. Jeg ynkes og fører dem hjem, som havde jeg aldrig forstødt dem: thi
jeg er HERREN deres Gud og bønhører dem.

<span id="an_10:7">10:7</span> Efraim bliver som en Helt, deres Hjerte
glædes som af Vin, deres Sønner glædes ved Synet. Deres Hjerte frydes i
HERREN;

<span id="an_10:8">10:8</span> jeg fløjter ad dem og samler dem; thi jeg
udløser dem, og de bliver mange som fordum.

<span id="an_10:9">10:9</span> Blandt Folkeslag strøede jeg dem ud, men
de kommer mig i Hu i det fjerne og opfostrer Børn til Hjemfærd.

<span id="an_10:10">10:10</span> Jeg fører dem hjem fra Ægypten, fra
Assur samler jeg dem og bringer dem til Gilead og Libanon, som ikke skal
være dem nok.

<span id="an_10:11">10:11</span> De går gennem Trængselshavet, han slår
dets Bølger ned. Alle Nilstrømme tørkner, Assurs Stolthed styrtes,
Ægyptens Herskerspir viger.

<span id="an_10:12">10:12</span> Jeg gør dem stærke i HERREN, de vandrer
i hans Navn, så lyder det fra HERREN.

<span id="an_11:1">11:1</span> Libanon, luk Dørerne op, så Ild kan
fortære dine Cedre!

<span id="an_11:2">11:2</span> Klag, Cypres, thi Cedren er faldet. de
ædle Træer lagt øde! Klag, I Basans Ege, thi Fredskoven ligger fældet!

<span id="an_11:3">11:3</span> Hør, hvor Hyrderne klager, thi deres
Græsgang er hærget; hør, hvor Løverne brøler, thi Jordans Tykning er
hærget.

<span id="an_11:4">11:4</span> Således sagde HERREN min Gud: Røgt
Slagtefårene,

<span id="an_11:5">11:5</span> hvis Køber slagter dem uden at føle
Skyld, og hvis Sælger siger: "HERREN være lovet, jeg blev rig." Og deres
Hyrder sparer dem ikke.

<span id="an_11:6">11:6</span> (Thi jeg vil ikke længer spare Landets
Indbyggere, lyder det fra HERREN; men se, jeg lader hvert Menneske falde
i sin Hyrdes og sin Konges Hånd; og de skal ødelægge Landet, og jeg vil
ingen redde af deres Hånd).

<span id="an_11:7">11:7</span> Så røgtede jeg Slagtefårene for
Fåreprangerne og tog mig to Stave; den ene kaldte jeg "Liflighed", den
anden "Bånd"; og jeg røgtede Fårene.

<span id="an_11:8">11:8</span> (Og jeg ryddede de tre Hyrder af Vejen i
een Måned). Så tabte jeg Tålmodigheden med dem, og de blev også kede af
mig.

<span id="an_11:9">11:9</span> Og jeg sagde: "Jeg vil ikke røgte eder;
lad dø, hvad dø skal, lad bortkomme, hvad bortkomme skal, og lad de
andre æde hverandres Kød!"

<span id="an_11:10">11:10</span> Så tog jeg Staven, som hed "Liflighed".
og sønderbrød den for at bryde den Overenskomst, jeg havde sluttet (med
alle Folkeslag;

<span id="an_11:11">11:11</span> og den blev brudt samme Dag, og
Fåreprangerne, som holdt Øje med mig, kendte, at det var HERRENs Ord).

<span id="an_11:12">11:12</span> Og jeg sagde til dem: "Om I synes, så
giv mig min Løn; hvis ikke, så lad være!" Så afvejede de min Løn,
tredive Sekel Sølv.

<span id="an_11:13">11:13</span> Men HERREN sagde til mig: "Kast den til
Pottemageren", den dejlige Pris, de har vurderet mig til!" Og jeg tog de
tredive Sekel Sølv og kastede dem til Pottemageren i HERRENs Hus.

<span id="an_11:14">11:14</span> Så sønderbrød jeg den anden Hyrdestav
"Bånd" for at bryde Broderskabet imellem Juda og Jerusalem.

<span id="an_11:15">11:15</span> Siden sagde HERREN til mig: Udstyr dig
atter som en Hyrde, en Dåre af en Hyrde!

<span id="an_11:16">11:16</span> (Thi se, jeg lader en Hyrde fremstå i
Landet). Han tager sig ikke af det bortkomne, leder ikke efter det
vildfarne, læger ikke det brudte og har ikke Omhu for det sunde, men
spiser Kødef af de fede Dyr og river Klovene af dem.

<span id="an_11:17">11:17</span> Ve, min Dåre af en Hyrde, som svigter
Fårene! Et Sværd imod hans Arm og hans højre Øje! Hans Arm skal vorde
vissen, hans højre Øje blindes.

<span id="an_12:1">12:1</span> Et Udsagn; HERRENs Ord om Israel. Det
lyder fra HERREN; som udspændte Himmelen, grundfæstede Jorden og dannede
Menneskets Ånd i dets Indre:

<span id="an_12:2">12:2</span> Se, jeg gør Jerusalem til et berusende
Bæger for alle Folkeslag trindt om; også Juda skal være med til at
belejre Jerusalem.

<span id="an_12:3">12:3</span> På hin Dag gør jeg Jerusalem til
Løftesten for alle Folkeslag - enhver, som løfter den, skal rive sig på
den! Og alle Jordens Folk skal samle sig imod det.

<span id="an_12:4">12:4</span> På hin Dag, lyder det fra HERREN, slår
jeg alle Heste med Angst og Rytterne med Vanvid; Judas Hus åbner jeg
Øjnene på, men alle Folkeslagene slår jeg med Blindhed.

<span id="an_12:5">12:5</span> Og Judas Stammer skal tænke: "Jerusalems
Indbyggere er stærke i Hærskarers HERRE, deres Gud."

<span id="an_12:6">12:6</span> På hin Dag gør jeg Judas Stammer til en
Ildgryde mellem Brændestykker, et brændende Blus mellem Neg, og de skal
æde til højre og venstre alle Folkeslag trindt om, og Jerusalem bliver
roligt på sit Sted, i Jerusalem.

<span id="an_12:7">12:7</span> Så giver HERREN først Judas Telte Sejr,
for at Davids Hus og Jerusalems Indbyggere ikke skal vinde større Ry end
Juda.

<span id="an_12:8">12:8</span> På hin Dag værner HERREN om Jerusalems
Indbyggere, og den skrøbeligste iblandt dem skal på hin Dag blive som
David, men Davids Hus som Gud, som HERRENs Engel foran dem.

<span id="an_12:9">12:9</span> På hin Dag vil jeg søge at tilintetgøre
alle de Folk, som kommer imod Jerusalem.

<span id="an_12:10">12:10</span> Og så udgyder jeg over Davids Hus og
Jerusalems Indbyg- gere Nådens og Bønnens Ånd, så de ser hen til ham, de
har gennemstunget, og sørger over ham, som man sørger over en enbåren
Søn, og holder Klage over ham, son1 man holder Klage over den
førstefødte.

<span id="an_12:11">12:11</span> På hin Dag skal Sorgen blive stor i
Jerusalem som Sorgen over Hadadrimmon i Megiddos Dal.

<span id="an_12:12">12:12</span> Landet skal sørge, hver Slægt for sig,
Davids Hus's Slægt for sig og deres Kvinder for sig, Natans Hus's Slægt
for sig og deres Kvinder for sig,

<span id="an_12:13">12:13</span> Levis Hus's Slægt for sig og deres
Kvinder for sig, Sjim'iternes Slægt for sig og deres Kvinder for sig,

<span id="an_12:14">12:14</span> alle de tiloversblevne Slægter hver for
sig og deres Kvinder for sig.

<span id="an_13:1">13:1</span> På hin Dag skal en Kilde vælde frem for
Davids Hus og Jerusalems Indbyggere mod Synd og Urenhed.

<span id="an_13:2">13:2</span> Og på hin bag, lyder det fra Hærskarers
HERRE, udrydder jeg Afgudernes Navne af Landet, så de ikke mer skal
ihukommes; også Profeterne og Urenhedens Ånd driver jeg ud af Landet.

<span id="an_13:3">13:3</span> Når nogen da atter profeterer, skal hans
egne Forældre, hans Fader og Moder, sige til ham: Du har forbrudt dit
Liv, thi du har talt Løgn i HERRENs Navn." Og hans egne Forældre, hans
Fader og Moder, skal gennembore ham, når han profeterer.

<span id="an_13:4">13:4</span> På hin Dag skal hver en Profet skamme sig
over sine Syner, når han profeterer, og han skal ikke klæde sig i lådden
Kappe for at føre Folk bag Lyset,

<span id="an_13:5">13:5</span> men sige: "Jeg er ingen Profet; jeg er
Bonde og har dyrket Jord fra min Ungdom."

<span id="an_13:6">13:6</span> Og spørger man ham: "Hvad er det for Sår
på dit Bryst?" skal han sige: "Dem fik jeg i mine Boleres Hus."

<span id="an_13:7">13:7</span> Frem, Sværd, imod min Hyrde, mod Manden,
som står mig nær, så lyder det fra Hærskarers HERRE. Hyrden vil jeg slå,
så Fårehjorden spredes; mod Drengene løfter jeg Hånden.

<span id="an_13:8">13:8</span> Og i hele Landet lyder det fra HERREN,
skal to Tredjedele udryddes og udånde, men een Tredjedel skal levnes.

<span id="an_13:9">13:9</span> Og denne Tredjedel fører jeg i Ild og
renser den, som man renser Sølv, prøver den, som man prøver Guld. Den
skal påkalde mit Navn,og jeg svarer; jeg siger: "Den er mit Folk." Og
den skal sige: "HERREN er min Gud."

<span id="an_14:1">14:1</span> Se, en Dag kommer, HERRENs Dag, da dit
Bytte skal deles i dig.

<span id="an_14:2">14:2</span> Da samler jeg alle Folkene til Angreb på
Jerusalem; Byen indtages, Husene plyndres, Kvinderne skændes, og
Halvdelen af Byens Indbyggere vandrer i Landflygtighed; men Resten af
Folket skal ikke udryddes af Byen.

<span id="an_14:3">14:3</span> Og HERREN drager ud og strider mod disse
Folk, som han fordum stred på Kampens bag.

<span id="an_14:4">14:4</span> På hin Dag står hans Fødder på
Oliebjerget østen for Jerusalem, og Oliebjerget skal revne midt over fra
Øst til Vest og danne en vældig Dal, idet Bjergets ene Halvdel viger mod
Nord, den anden mod Syd.

<span id="an_14:5">14:5</span> I skal flygte til mine Bjerges Dal, thi
Bjergdalen når til Azal. I skal fly, som l flyede for Jordskælvet i Kong
Uzzija af Judas Dage. Og HERREN min Gud kommer og alle de Hellige med
ham.

<span id="an_14:6">14:6</span> På hin Dag skal der ikke være Hede eller
Kulde og Frost.

<span id="an_14:7">14:7</span> Det skal være een eneste Dag - HERREN
kender den - ikke Dag og Nat; det skal være lyst ved Aftentide.

<span id="an_14:8">14:8</span> På hin Dag skal rindende Vand vælde frem
fra Jerusalem; det halve løber ud i Havet mod Øst, det halve i Havet mod
Vest, og det både Sommer og Vinter.

<span id="an_14:9">14:9</span> Og HERREN skal være Konge over hele
Jorden. På hin Dag skal HERREN være een og hans Navn eet.

<span id="an_14:10">14:10</span> Og hele Landet bliver en Slette fra
Geba til Rimmon i Sydlandet; men Jerusalem skal ligge højt på sit gamle
Sted. Fra Benjaminsporten til den gamle Ports Sted, til Hjørneporten, og
fra Hanan'eltårnet til de kongelige Vinperser skal det være beboet.

<span id="an_14:11">14:11</span> Der skal ikke mere lægges Band derpå,
og Jerusalem skal ligge trygt.

<span id="an_14:12">14:12</span> Men dette skal være den Plage, HERREN
lader ramme alle de Folkeslag, som drager i Leding mod Jerusalem: han
lader Kødet rådne på dem i levende Live, Øjnene rådner i deres Øjenhuler
og Tungen i deres Mund.

<span id="an_14:13">14:13</span> På hin Dag skal en vældig HERRENs
Rædsel opstå iblandt dem, så de griber fat i og løfter Hånd mod
hverandre.

<span id="an_14:14">14:14</span> Også Juda skal stride i Jerusalem. Og
alle Folkenes Rigdom skal samles trindt om fra, Guld, Sølv og Klæder i
såre store Måder.

<span id="an_14:15">14:15</span> Og samme Plage skal ramme Heste,
Muldyr, Kameler, Æsler og alt Kvæg i Lejrene der.

<span id="an_14:16">14:16</span> Men alle de, der bliver tilbage af alle
Folkene, som kommer imod Jerusalem, skal År efter År drage derop for at
tilbede Kongen, Hærskarers HERRE, og fejre Løvhyttefest.

<span id="an_14:17">14:17</span> Og dersom nogen af Jordens Slægter ikke
drager op til Jerusalem for at tilbede Kongen, Hærskarers HERRE, skal
der ikke falde Regn hos dem.

<span id="an_14:18">14:18</span> Og dersom Ægyptens Slægt ikke drager
derop og kommer derhen, så skal de rammes af den Plage, HERREN lader
ramme Folkene.

<span id="an_14:19">14:19</span> Det er Straffen over Ægypterne og alle
de Folk, som ikke drager op for at fejre Løvhyttefest.

<span id="an_14:20">14:20</span> På hin Dag skal der stå på Hestenes
Bjælder "Helliget HERREN". Og Gryderne i HERRENs Hus skal være som
Offerskålene for Alteret;

<span id="an_14:21">14:21</span> hver Gryde i Jerusalem og Juda skal
være helliget Hærskarers HERRE, så alle de ofrende kan komme og tage af
dem og koge deri. Og på hin Dag skal der ikke mere være nogen Kana'anæer
i Hærskarers HERREs Hus.

------------------------------------------------------------------------

[Next: Malachi](mal.md)
