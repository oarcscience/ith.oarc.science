[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](psa)  [Next](ecc.md) 

------------------------------------------------------------------------

### Danish Bible: Proverbs

<span id="an_1:1">1:1</span> Ordsprog af Salomo, Davids Søn, Israels
Konge.

<span id="an_1:2">1:2</span> Af dem skal man lære Visdom forstandig
Tale,

<span id="an_1:3">1:3</span> tage mod Tugt, som gør klog, mod
Retfærdighed, Ret og Retsind;

<span id="an_1:4">1:4</span> de skal give tankeløse Klogskab, ungdommen
Kundskab og Kløgt;

<span id="an_1:5">1:5</span> den vise høre og øge sin Viden, den
forstandige vinde sig Levekunst;

<span id="an_1:6">1:6</span> de skal lære at tyde Ordsprog og Billeder,
de vises Ord og Gåder.

<span id="an_1:7">1:7</span> HERRENs Frygt er Kundskabs begyndelse,
Dårer ringeagter Visdom og Tugt.

<span id="an_1:8">1:8</span> Hør, min Søn, på din Faders Tugt, opgiv
ikke din Moders Belæring.

<span id="an_1:9">1:9</span> thi begge er en yndig Krans til dit Hoved
og Kæder til din Hals.

<span id="an_1:10">1:10</span> Min Søn, sig nej, når Syndere lokker!

<span id="an_1:11">1:11</span> Siger de: "Kom med, lad os lure på den
fromme, lægge Baghold for sagesløs, skyldfri Mand!

<span id="an_1:12">1:12</span> Som Dødsriget sluger vi dem levende, med
Hud og Hår, som for de i Graven.

<span id="an_1:13">1:13</span> Vi vinder os Gods og Guld, vi fylder vore
Huse med Rov.

<span id="an_1:14">1:14</span> Gør fælles Sag med os; vi har alle fælles
Pung!"

<span id="an_1:15">1:15</span> - min Søn, gå da ikke med dem, hold din
Fod fra deres Sti;

<span id="an_1:16">1:16</span> thi deres Fødder løber efter ondt, de
haster for at udgyde Blod.

<span id="an_1:17">1:17</span> Thi det er unyttigt at udspænde Garnet
for alle Fugles Øjne;

<span id="an_1:18">1:18</span> de lurer på eget Blod, lægger Baghold for
eget Liv.

<span id="an_1:19">1:19</span> Så går det enhver, der attrår Rov, det
tager sin Herres Liv.

<span id="an_1:20">1:20</span> Visdommen råber på Gaden, på Torvene
løfter den Røsten;

<span id="an_1:21">1:21</span> oppe på Murene kalder den, tager til Orde
i Byen ved Portindgangene:

<span id="an_1:22">1:22</span> Hvor længe vil I tankeløse elske
Tankeløshed, Spotterne finde deres Glæde i Spot og Dårerne hade
kundskab?

<span id="an_1:23">1:23</span> Vend eder til min Revselse! Se, jeg lader
min Ånd udvælde for eder, jeg kundgør eder mine Ord:

<span id="an_1:24">1:24</span> Fordi jeg råbte og I stod imod, jeg
vinked og ingen ænsed det,

<span id="an_1:25">1:25</span> men I lod hånt om alt mit Råd og tog ikke
min Revselse til jer,

<span id="an_1:26">1:26</span> derfor ler jeg ved eders Ulykke, spotter,
når det, I frygter, kommer,

<span id="an_1:27">1:27</span> når det, I frygter, kommer som Uvejr, når
eders Ulykke kommer som Storm, når Trængsel og Nød kommer over jer.

<span id="an_1:28">1:28</span> Da svarer jeg ej, når de kalder, de søger
mig uden at finde,

<span id="an_1:29">1:29</span> fordi de hadede Kundskab og ikke valgte
HERRENs Frygt;

<span id="an_1:30">1:30</span> mit Råd tog de ikke til sig, men lod hånt
om al min Revselse.

<span id="an_1:31">1:31</span> Frugt af deres Færd skal de nyde og
mættes med egne Råd;

<span id="an_1:32">1:32</span> thi tankeløses Egensind bliver deres Død,
Tåbers Sorgløshed bliver deres Undergang;

<span id="an_1:33">1:33</span> men den, der adlyder mig, bor trygt,
sikret mod Ulykkens Rædsel.

<span id="an_2:1">2:1</span> Min Søn, når du tager imod mine ord og
gemmer mine Pålæg hos dig,

<span id="an_2:2">2:2</span> idet du låner Visdom Øre og bøjer dit
Hjerte til Indsigt,

<span id="an_2:3">2:3</span> ja, kalder du på Forstanden og løfter din
Røst efter Indsigt,

<span id="an_2:4">2:4</span> søger du den som Sølv og leder den op som
Skatte,

<span id="an_2:5">2:5</span> da nemmer du HERRENs Frygt og vinder dig
Kundskab om Gud.

<span id="an_2:6">2:6</span> Thi HERREN, han giver Visdom, fra hans Mund
kommer Kundskab og Indsigt.

<span id="an_2:7">2:7</span> Til retsindige gemmer han Lykke, han er
Skjold for alle med lydefri Vandel,

<span id="an_2:8">2:8</span> idet han værner Rettens Stier og vogter
sine frommes Vej.

<span id="an_2:9">2:9</span> Da nemmer du Retfærd, Ret og Retsind, hvert
et Spor, som er godt.

<span id="an_2:10">2:10</span> Thi Visdom kommer i dit Hjerte, og
Kundskab er liflig for din Sjæl;

<span id="an_2:11">2:11</span> Kløgt skal våge over dig, Indsigt være
din Vogter -

<span id="an_2:12">2:12</span> idet den frier dig fra den ondes Vej, fra
Folk, hvis Ord kun er vrange, -

<span id="an_2:13">2:13</span> som går fra de lige Stier for at vandre
på Mørkets Veje.

<span id="an_2:14">2:14</span> som glæder sig ved at gøre ondt og jubler
over vrangt og ondt,

<span id="an_2:15">2:15</span> de, som går krogede Stier og følger
bugtede Spor -

<span id="an_2:16">2:16</span> idet den frier dig fra Andenmands Hustru,
fra fremmed Kvinde med sleske Ord,

<span id="an_2:17">2:17</span> der sviger sin Ungdoms Ven og glemmer sin
Guds Pagt;

<span id="an_2:18">2:18</span> thi en Grav til Døden er hendes Hus, til
Skyggerne fører hendes Spor;

<span id="an_2:19">2:19</span> tilbage vender ingen, som går ind til
hende, de når ej Livets Stier

<span id="an_2:20">2:20</span> at du må vandre de godes Vej og holde dig
til de retfærdiges Stier;

<span id="an_2:21">2:21</span> thi retsindige skal bo i Landet, lydefri
levnes deri,

<span id="an_2:22">2:22</span> men gudløse ryddes af Landet, troløse
rykkes derfra.

<span id="an_3:1">3:1</span> Min Søn, glem ikke, hvad jeg har lært dig,
dit hjerte tage vare på mine bud!

<span id="an_3:2">3:2</span> Thi en Række af Dage og Leveår og Lykke
bringer de dig.

<span id="an_3:3">3:3</span> Godhed og Troskab vige ej fra dig, bind dem
som Bånd om din Hals, skriv dem på dit Hjertes Tavle!

<span id="an_3:4">3:4</span> Så finder du Nåde og Yndest i Guds og
Menneskers Øjne.

<span id="an_3:5">3:5</span> Stol på HERREN af hele dit Hjerfe, men
forlad dig ikke på din Forstand;

<span id="an_3:6">3:6</span> hav ham i Tanke på alle dine Veje, så
jævner han dine Stier.

<span id="an_3:7">3:7</span> Hold ikke dig selv for viis, frygt HERREN
og vig fra det onde;

<span id="an_3:8">3:8</span> så får du Helse for Legemet, Lindring for
dine Ledemod.

<span id="an_3:9">3:9</span> Ær med din Velstand HERREN med Førstegrøden
af al din Avl;

<span id="an_3:10">3:10</span> da fyldes dine Lader med Korn, dine
Perser svømmer over af Most.

<span id="an_3:11">3:11</span> Min Søn, lad ej hånt om HERRENs Tugt, vær
ikke ked af hans Revselse;

<span id="an_3:12">3:12</span> HERREN revser den, han elsker, han
straffer den Søn, han har kær.

<span id="an_3:13">3:13</span> Lykkelig den, der har opnået Visdom, den,
der vinder sig Indsigt;

<span id="an_3:14">3:14</span> thi den er bedre at købe end Sølv, bedre
at vinde end Guld;

<span id="an_3:15">3:15</span> den er mere værd end Perler, ingen
Klenodier opvejer den;

<span id="an_3:16">3:16</span> en Række af Dage er i dens højre, i dens
venstre Rigdom og Ære;

<span id="an_3:17">3:17</span> dens Veje er liflige Veje, og alle dens
Stier er Lykke;

<span id="an_3:18">3:18</span> den er et Livets Træ for dem, der griber
den, lykkelig den, som holder den fast!

<span id="an_3:19">3:19</span> HERREN grundlagde Jorden med Visdom,
grundfæsted Himlen med Indsigt;

<span id="an_3:20">3:20</span> ved hans Kundskab brød Strømmene frem,
lader Skyerne Dug dryppe ned.

<span id="an_3:21">3:21</span> Min Søn, tag Vare på Snilde og Kløgt, de
slippe dig ikke af Syne;

<span id="an_3:22">3:22</span> så bliver de Liv for din Sjæl og et
yndigt Smykke til din Hals.

<span id="an_3:23">3:23</span> Da vandrer du trygt din Vej, støder ikke
imod med din Fod; -

<span id="an_3:24">3:24</span> sætter du dig, skal du ikke skræmmes,
lægger du dig, skal din Søvn vorde sød;

<span id="an_3:25">3:25</span> du skal ikke frygte uventet Rædsel,
Uvejret, når det kommer over gudløse;

<span id="an_3:26">3:26</span> thi HERREN skal være din Tillid, han
vogter din Fod, så den ikke hildes.

<span id="an_3:27">3:27</span> Nægt ikke den trængende Hjælp, når det
står i din Magt at hjælpe;

<span id="an_3:28">3:28</span> sig ej til din Næste: "Gå og kom igen,
jeg vil give i Morgen!" - såfremt du har det.

<span id="an_3:29">3:29</span> Tænk ikke på ondt mod din Næste, når han
tillidsfuldt bor i din Nærhed.

<span id="an_3:30">3:30</span> Yp ikke Trætte med sagesløs Mand, når han
ikke har voldet dig Men.

<span id="an_3:31">3:31</span> Misund ikke en Voldsmand, græm dig aldrig
over hans Veje;

<span id="an_3:32">3:32</span> thi den falske er HERREN en Gru; mod
retsindig er han fortrolig;

<span id="an_3:33">3:33</span> i den gudløses Hus er HERRENs
Forbandelse, men retfærdiges Bolig velsigner han.

<span id="an_3:34">3:34</span> Over for Spottere bruger han Spot, men
ydmyge giver han Nåde.

<span id="an_3:35">3:35</span> De vise får Ære til Arv, men Tåber høster
kun Skam.

<span id="an_4:1">4:1</span> Hør, I sønner, på en Faders lyt til for at
vinde Forstand;

<span id="an_4:2">4:2</span> thi gavnlig Viden giver jeg jer, slip ej
hvad jeg har lært jer.

<span id="an_4:3">4:3</span> Da jeg var min Faders Dreng, min Moders
Kælebarn og eneste,

<span id="an_4:4">4:4</span> lærte han mig og sagde: Lad dit Hjerte
gribe om mine Ord, vogt mine Bud, så skal du leve;

<span id="an_4:5">4:5</span> køb Visdom, køb Forstand, du glemme det
ikke, vend dig ej bort fra min Munds Ord;

<span id="an_4:6">4:6</span> slip den ikke, så vil den vogte dig, elsk
den, så vil den værne dig!

<span id="an_4:7">4:7</span> Køb Visdom for det bedste, du ejer, køb
Forstand for alt, hvad du har;

<span id="an_4:8">4:8</span> hold den højt, så bringer den dig højt til
Vejrs, den bringer dig Ære, når du favner den;

<span id="an_4:9">4:9</span> den sætter en yndig Krans på dit Hoved; den
rækker dig en dejlig Krone.

<span id="an_4:10">4:10</span> Hør, min Søn, tag imod mine Ord, så
bliver dine Leveår mange.

<span id="an_4:11">4:11</span> Jeg viser dig Visdommens Vej, leder dig
ad Rettens Spor;

<span id="an_4:12">4:12</span> når du går, skal din Gang ej hæmmes, og
løber du, snubler du ikke;

<span id="an_4:13">4:13</span> hold fast ved Tugt, lad den ikke fare,
tag Vare på den, thi den er dit Liv.

<span id="an_4:14">4:14</span> Kom ikke på gudløses Sti, skrid ej frem
ad de ondes Vej.

<span id="an_4:15">4:15</span> sky den og følg den ikke, vig fra den, gå
udenom;

<span id="an_4:16">4:16</span> thi de sover ikke, når de ikke har
syndet, og Søvnen flyr dem, når de ej har bragt Fald.

<span id="an_4:17">4:17</span> Thi de æder Gudløsheds Brød og drikker
Urettens Vin.

<span id="an_4:18">4:18</span> men retfærdiges Sti er som strålende Lys,
der vokser i Glans til højlys Dag:

<span id="an_4:19">4:19</span> Gudløses Vej er som Mørket, de skønner
ej, hvad de snubler over,

<span id="an_4:20">4:20</span> Mærk dig, min Søn, mine Ord, bøj Øret
til, hvad jeg siger;

<span id="an_4:21">4:21</span> det slippe dig ikke af Syne, du vogte det
dybt i dit Hjerte;

<span id="an_4:22">4:22</span> thi det er Liv for dem, der finder det,
Helse for alt deres Kød.

<span id="an_4:23">4:23</span> Vogt dit Hjerte mer end alt andet, thi
derfra udspringer Livet.

<span id="an_4:24">4:24</span> Hold dig fra Svig med din Mund, lad
Læbernes Falskhed være dig fjern.

<span id="an_4:25">4:25</span> Lad dine Øjne se lige ud, dit Blik skue
lige frem;

<span id="an_4:26">4:26</span> gå ad det lige Spor, lad alle dine Veje
sigte mod Målet;

<span id="an_4:27">4:27</span> bøj hverken til højre eller venstre, lad
Foden vige fra ondt!

<span id="an_5:1">5:1</span> Mærk dig, min Søn, min Visdom, bøj til min
Indsigt dit Øre,

<span id="an_5:2">5:2</span> at Kløgt må våge øver dig, Læbernes
kundskab vare på dig.

<span id="an_5:3">5:3</span> Thi af Honning drypper den fremmedes Læber,
glattere end Olie er hendes Gane;

<span id="an_5:4">5:4</span> men til sidst er hun besk som Malurt, hvas
som tveægget Sværd;

<span id="an_5:5">5:5</span> hendes Fødder styrer nedad mod Døden, til
Dødsriget stunder hendes Fjed;

<span id="an_5:6">5:6</span> hun følger ej Livets Vej, hendes Spor er
bugtet, hun ved det ikke.

<span id="an_5:7">5:7</span> Hør mig da nu, min Søn, vig ikke fra min
Munds Ord!

<span id="an_5:8">5:8</span> Lad din Vej være langt fra hende, kom ej
hendes Husdør nær,

<span id="an_5:9">5:9</span> at du ikke må give andre din Ære, en grusom
Mand dine År.

<span id="an_5:10">5:10</span> at ikke dit Gods skal mætte fremmede, din
Vinding ende i Andenmands Hus,

<span id="an_5:11">5:11</span> så du gribes af Anger til sidst, når dit
Kød og Huld svinder hen,

<span id="an_5:12">5:12</span> og du siger: "Ak, at jeg hadede Tugt, at
mit Hjerte lod hånt om Revselse,

<span id="an_5:13">5:13</span> så jeg ikke lød mine Læreres Røst, ej
bøjed mit Øre til dem, som lærte mig!

<span id="an_5:14">5:14</span> Nær var jeg kommet i alskens Ulykke midt
i Forsamling og Menighed!"

<span id="an_5:15">5:15</span> Drik Vand af din egen Cisterne og
rindende Vand af din Brønd;

<span id="an_5:16">5:16</span> lad ej dine Kilder flyde på Gaden, ej
dine Bække på Torvene!

<span id="an_5:17">5:17</span> Dig skal de tilhøre, dig alene, ingen
fremmed ved Siden af dig!

<span id="an_5:18">5:18</span> Velsignet være dit Væld, og glæd dig ved
din Ungdoms Hustru,

<span id="an_5:19">5:19</span> den elskelige Hind, den yndige Gazel;
hendes Elskov fryde dig stedse, berus dig altid i hendes Kærlighed!

<span id="an_5:20">5:20</span> Hvi beruser du dig, min Søn, i en fremmed
og tager en andens Hustru i Favn?

<span id="an_5:21">5:21</span> Thi for HERRENs Øjne er Menneskets Veje,
grant følger han alle dets Spor;

<span id="an_5:22">5:22</span> den gudløse fanges af egen Brøde og
holdes fast i Syndens Reb;

<span id="an_5:23">5:23</span> han dør af Mangel på Tugt, går til ved
sin store Dårskab.

<span id="an_6:1">6:1</span> Min Søn: har du borget for din næste og
givet en anden Håndslag,

<span id="an_6:2">6:2</span> er du fanget ved dine Læber og bundet ved
Mundens Ord,

<span id="an_6:3">6:3</span> gør så dette, min Søn, og red dig, nu du er
kommet i Næstens Hånd: Gå hen uden Tøven, træng ind på din Næste;

<span id="an_6:4">6:4</span> und ikke dine Øjne Søvn, ej heller dine
Øjenlåg Hvile,

<span id="an_6:5">6:5</span> red dig som en Gazel af Snaren, som en Fugl
af Fuglefængerens Hånd.

<span id="an_6:6">6:6</span> Gå hen til Myren, du lade, se dens Færd og
bliv viis.

<span id="an_6:7">6:7</span> Skønt uden Fyrste, Foged og Styrer,

<span id="an_6:8">6:8</span> sørger den dog om Somren for Æde og sanker
sin Føde i Høst.

<span id="an_6:9">6:9</span> Hvor længe vil du ligge, du lade, når står
du op af din Søvn?

<span id="an_6:10">6:10</span> Lidt Søvn endnu, lidt Blund, lidt Hvile
med samlagte Hænder:

<span id="an_6:11">6:11</span> som en Stimand kommer da Fattigdom over
dig, Trang som en skjoldvæbnet Mand.

<span id="an_6:12">6:12</span> En Nidding, en ussel Mand er den, som
vandrer med Falskhed i Munden,

<span id="an_6:13">6:13</span> som blinker med Øjet, skraber med Foden
og giver Tegn med Fingrene,

<span id="an_6:14">6:14</span> som smeder Rænker i Hjertet og altid kun
ypper Kiv;

<span id="an_6:15">6:15</span> derfor kommer hans Undergang brat, han
knuses på Stedet, kan ikke læges.

<span id="an_6:16">6:16</span> Seks Ting hader HERREN, syv er hans Sjæl
en Gru:

<span id="an_6:17">6:17</span> Stolte Øjne, Løgnetunge, Hænder, der
udgyder uskyldigt Blod,

<span id="an_6:18">6:18</span> et Hjerte, der udtænker onde Råd, Fødder,
der haster og iler til ondt,

<span id="an_6:19">6:19</span> falsk Vidne, der farer med Løgn, og den,
som sætter Splid mellem Brødre.

<span id="an_6:20">6:20</span> Min Søn, tag Vare på din Faders Bud,
opgiv ikke din Moders Belæring,

<span id="an_6:21">6:21</span> bind dem altid på dit Hjerte, knyt dem
fast om din Hals;

<span id="an_6:22">6:22</span> på din Vandring lede den dig, på dit Leje
vogte den dig, den tale dig til, når du vågner;

<span id="an_6:23">6:23</span> thi Budet er en Lygte, Læren Lys, og
Tugtens Revselse Livets Vej

<span id="an_6:24">6:24</span> for at vogte dig for Andenmands Hustru,
for fremmed Kvindes sleske Tunge!

<span id="an_6:25">6:25</span> Attrå ej i dit Hjerte hendes Skønhed,
hendes Blik besnære dig ej!

<span id="an_6:26">6:26</span> Thi en Skøge får man blot for et Brød,
men Andenmands Hustru fanger dyrebar Sjæl.

<span id="an_6:27">6:27</span> Kan nogen bære Ild i sin Brystfold, uden
at Klæderne brænder?

<span id="an_6:28">6:28</span> Kan man vandre på glødende Kul, uden at
Fødderne svides?

<span id="an_6:29">6:29</span> Så er det at gå ind til sin Næstes
Hustru; ingen, der rører hende, slipper for Straf.

<span id="an_6:30">6:30</span> Ringeagter man ikke Tyven, når han
stjæler fot at stille sin Sult?

<span id="an_6:31">6:31</span> Om han gribes, må han syvfold bøde og
afgive alt sit Huses Gods.

<span id="an_6:32">6:32</span> Afsindig er den, der boler med hende, kun
en Selvmorder handler så;

<span id="an_6:33">6:33</span> han opnår Hug og Skændsel, og aldrig
udslettes hans Skam.

<span id="an_6:34">6:34</span> Thi Skinsyge vækker Mandens Vrede, han
skåner ikke på Hævnens Dag;

<span id="an_6:35">6:35</span> ingen Bøde tager han god; store Tilbud
rører ham ikke.

<span id="an_7:1">7:1</span> Min Søn, vogt dig mine Ord,mine bud må du
gemme hos dig;

<span id="an_7:2">7:2</span> vogt mine bud, så skal du leve, som din
Øjesten vogte du, hvad jeg har lært dig;

<span id="an_7:3">7:3</span> bind dem om dine Fingre, skriv dem på dit
Hjertes Tavle,

<span id="an_7:4">7:4</span> sig til Visdommen: "Du er min Søster!" og
kald Forstanden Veninde,

<span id="an_7:5">7:5</span> at den må vogte dig for Andenmands Hustru,
en fremmed Kvinde med sleske Ord.

<span id="an_7:6">7:6</span> Thi fra mit Vindue skued jeg ud, jeg kigged
igennem mit Gitter;

<span id="an_7:7">7:7</span> og blandt de tankeløse så jeg en Yngling,
en uden Vid blev jeg var blandt de unge;

<span id="an_7:8">7:8</span> han gik på Gaden tæt ved et Hjørne, skred
frem på Vej til hendes Hus

<span id="an_7:9">7:9</span> i Skumringen henimod Aften, da Nat og Mørke
brød frem.

<span id="an_7:10">7:10</span> Og se, da møder Kvinden ham i Skøgedragt,
underfundig i Hjertet;

<span id="an_7:11">7:11</span> løssluppen, ustyrlig er hun, hjemme fandt
hendes Fødder ej Ro;

<span id="an_7:12">7:12</span> snart på Gader, snart på Torve, ved hvert
et Hjørne lurer hun; -

<span id="an_7:13">7:13</span> hun griber i ham og kysser ham og siger
med frække Miner;

<span id="an_7:14">7:14</span> "Jeg er et Takoffer skyldig og indfrier
mit Løfte i Dag,

<span id="an_7:15">7:15</span> gik derfor ud for at møde dig, søge dig,
og nu har jeg fundet dig!

<span id="an_7:16">7:16</span> Jeg har redt mit Leje med Tæpper, med
broget ægyptisk Lærred

<span id="an_7:17">7:17</span> jeg har stænket min Seng med Myrra, med
Aloe og med Kanelbark;

<span id="an_7:18">7:18</span> kom, lad os svælge til Daggry i Vellyst,
beruse os i Elskovs Lyst!

<span id="an_7:19">7:19</span> Thi Manden er ikke hjemme, - på Langfærd
er han draget;

<span id="an_7:20">7:20</span> Pengepungen tog han med, ved Fuldmåne
kommer han hjem!"

<span id="an_7:21">7:21</span> Hun lokked ham med mange fagre Ord,
forførte ham med sleske Læber;

<span id="an_7:22">7:22</span> tankeløst følger han hende som en Tyr,
der føres til Slagtning, som en Hjort, der løber i Nettet,

<span id="an_7:23">7:23</span> til en Pil gennemborer dens Lever, som en
Fugl, der falder i Snaren, uden at vide, det gælder dens Liv.

<span id="an_7:24">7:24</span> Hør mig da nu, min Søn, og lyt til min
Munds Ord!

<span id="an_7:25">7:25</span> Ej bøje du Hjertet til hendes Veje, far
ikke vild på hendes Stier;

<span id="an_7:26">7:26</span> thi mange ligger slagne, hvem hun har
fældet, og stor er Hoben, som hun slog ihjel.

<span id="an_7:27">7:27</span> Hendes Hus er Dødsrigets Veje, som fører
til Dødens Kamre.

<span id="an_8:1">8:1</span> Mon ikke Visdommen kalder, løfter Indsigten
ikke sin røst?

<span id="an_8:2">8:2</span> Oppe på Høje ved Vejen, ved Korsveje træder
den frem;

<span id="an_8:3">8:3</span> ved Porte, ved Byens Udgang, ved Dørenes
Indgang råber den:

<span id="an_8:4">8:4</span> Jeg kalder på eder, I Mænd, løfter min Røst
til Menneskens Børn.

<span id="an_8:5">8:5</span> I tankeløse, vind jer dog Klogskab, I
Tåber, så få dog Forstand!

<span id="an_8:6">8:6</span> Hør, thi jeg fører ædel Tale, åbner mine
Læber med retvise Ord;

<span id="an_8:7">8:7</span> ja, Sandhed taler min Gane, gudløse Læber
er mig en Gru.

<span id="an_8:8">8:8</span> Rette er alle Ord af min Mund, intet er
falskt eller vrangt;

<span id="an_8:9">8:9</span> de er alle ligetil for den kloge, retvise
for dem der vandt Indsigt

<span id="an_8:10">8:10</span> Tag ved Lære, tag ikke mod Sølv, tag mod
Kundskab fremfor udsøgt Guld;

<span id="an_8:11">8:11</span> thi Visdom er bedre end Perler, ingen
Skatte opvejer den

<span id="an_8:12">8:12</span> Jeg, Visdom, er Klogskabs Nabo og råder
over Kundskab og Kløgt.

<span id="an_8:13">8:13</span> HERRENs Frygt er Had til det onde. Jeg
hader Hovmod og Stolthed, den onde Vej og den falske Mund.

<span id="an_8:14">8:14</span> Jeg ejer Råd og Visdom, jeg har Forstand,
jeg har Styrke.

<span id="an_8:15">8:15</span> Ved mig kan Konger styre og Styresmænd
give retfærdige Love;

<span id="an_8:16">8:16</span> ved mig kan Fyrster råde og Stormænd
dømme Jorden.

<span id="an_8:17">8:17</span> Jeg elsker dem, der elsker mig, og de,
der søger mig, finder mig.

<span id="an_8:18">8:18</span> Hos mig er der Rigdom og Ære, ældgammelt
Gods og Retfærd.

<span id="an_8:19">8:19</span> Min Frugt er bedre end Guld og Malme, min
Afgrøde bedre end kosteligt Sølv.

<span id="an_8:20">8:20</span> Jeg vandrer på Retfærds Vej. midt hen ad
Rettens Stier

<span id="an_8:21">8:21</span> for at tildele dem, der elsker mig, Gods
og fylde deres Forrådshuse.

<span id="an_8:22">8:22</span> Mig skabte HERREN først blandt sine
Værker, i Urtid, førend han skabte andet;

<span id="an_8:23">8:23</span> jeg blev frembragt i Evigheden, i
Begyndelsen, i Jordens tidligste Tider;

<span id="an_8:24">8:24</span> jeg fødtes, før Verdensdybet var til, før
Kilderne, Vandenes Væld, var til;

<span id="an_8:25">8:25</span> førend Bjergene sænkedes, før Højene
fødtes jeg,

<span id="an_8:26">8:26</span> førend han skabte Jord og Marker, det
første af Jordsmonnets Støv.

<span id="an_8:27">8:27</span> Da han grundfæsted Himlen, var jeg hos
ham, da han satte Hvælv over Verdensdybet.

<span id="an_8:28">8:28</span> Da han fæstede Skyerne oventil og gav
Verdensdybets Kilder deres faste Sted,

<span id="an_8:29">8:29</span> da han satte Havet en Grænse, at Vandene
ej skulde bryde hans Lov, da han lagde Jordens Grundvold,

<span id="an_8:30">8:30</span> da var jeg Fosterbarn hos ham, hans Glæde
Dag efter Dag; for hans Åsyn leged jeg altid,

<span id="an_8:31">8:31</span> leged på hans vide Jord og havde min
Glæde af Menneskens Børn.

<span id="an_8:32">8:32</span> Og nu, I Sønner, hør mig! Vel den, der
vogter på mine Veje!

<span id="an_8:33">8:33</span> Hør på Tugt og bliv vise, lad ikke hånt
derom!

<span id="an_8:34">8:34</span> Lykkelig den, der hører på mig, så han
daglig våger ved mine Døre og vogter på mine Dørstolper.

<span id="an_8:35">8:35</span> Thi den, der ftnder mig; finder Liv og
opnår Yndest hos HERREN;

<span id="an_8:36">8:36</span> men den, som mister mig, skader sig selv;
enhver, som hader mig, elsker Døden.

<span id="an_9:1">9:1</span> Visdommen bygged sig Hus, rejste sig
støtter syv,

<span id="an_9:2">9:2</span> slagted sit Kvæg og blanded sin Vin, hun
har også dækket sit Bord;

<span id="an_9:3">9:3</span> hun har sendt sine Terner ud, byder ind på
Byens højeste Steder:

<span id="an_9:4">9:4</span> Hvo som er tankeløs, han komme hid, jeg
taler til dem, som er uden Vid:

<span id="an_9:5">9:5</span> Kom og smag mit Brød og drik den Vin, jeg
har blandet!

<span id="an_9:6">9:6</span> Lad Tankeløshed fare, så skal I leve, skrid
frem ad Forstandens Vej!

<span id="an_9:7">9:7</span> Tugter man en Spotter, henter man sig Hån;
revser man en gudløs, høster man Skam;

<span id="an_9:8">9:8</span> revs ikke en Spotter, at han ikke skal hade
dig, revs den vise, så elsker han dig;

<span id="an_9:9">9:9</span> giv til den vise, så bliver han visere, lær
den retfærdige, så øges hans Viden.

<span id="an_9:10">9:10</span> HERRENs Frygt er Visdoms Grundlag, at
kende den HELLIGE, det er Forstand.

<span id="an_9:11">9:11</span> Thi mange bliver ved mig dine Dage, dine
Livsårs Tal skal øges.

<span id="an_9:12">9:12</span> Er du viis, er det til Gavn for dig selv;
spotter du, bærer du ene Følgen!

<span id="an_9:13">9:13</span> Dårskaben, hun slår sig løs og lokker og
kender ikke til Skam;

<span id="an_9:14">9:14</span> hun sidder ved sit Huses indgang, troner
på Byens Høje

<span id="an_9:15">9:15</span> og byder dem ind, der kommer forbi,
vandrende ad deres slagne Vej:

<span id="an_9:16">9:16</span> Hvo som er tankeløs, han komme hid, jeg
taler til dem, som er uden Vid:

<span id="an_9:17">9:17</span> Stjålen Drik er sød, lønligt Brød er
lækkert!

<span id="an_9:18">9:18</span> Han ved ej, at Skyggerne dvæler der,
hendes Gæster er i Dødsrigets Dyb.

<span id="an_10:1">10:1</span> Salomos ordsprog. Viis søn glæder sin
fader, tåbelig søn er sin moders sorg.

<span id="an_10:2">10:2</span> Gudløsheds skatte gavner intet, men
retfærd redder fra død.

<span id="an_10:3">10:3</span> HERREN lader ej en retfærdig sulte, men
gudløses attrå støder han fra sig.

<span id="an_10:4">10:4</span> Doven hånd skaber fattigdom, flittiges
hånd gør rig.

<span id="an_10:5">10:5</span> En klog søn samler om sommeren, en dårlig
sover om høsten.

<span id="an_10:6">10:6</span> Velsignelse er for retfærdiges hoved, på
uret gemmer gudløses mund.

<span id="an_10:7">10:7</span> Den retfærdiges minde velsignes, gudløses
navn smuldrer hen.

<span id="an_10:8">10:8</span> Den vise tager mod påbud, den brovtende
dåre styrtes.

<span id="an_10:9">10:9</span> Hvo lydefrit vandrer, vandrer trygt; men
hvo der går krogveje, ham går det ilde.

<span id="an_10:10">10:10</span> Blinker man med øjet, volder man ondt,
den brovtende dåre styrtes.

<span id="an_10:11">10:11</span> Den retfærdiges mund er en livsens
kilde, på uret gemmer gudløses mund.

<span id="an_10:12">10:12</span> Had vækker Splid, Kærlighed skjuler
alle Synder.

<span id="an_10:13">10:13</span> På den kloges Læber fnder man Visdom,
Stok er til Ryg på Mand uden Vid.

<span id="an_10:14">10:14</span> De vise gemmer den indsigt, de har,
Dårens Mund er truende Våde.

<span id="an_10:15">10:15</span> Den riges Gods er hans faste Stad,
Armod de ringes Våde.

<span id="an_10:16">10:16</span> Den retfærdiges Vinding tjener til Liv,
den gudløses Indtægt til Synd.

<span id="an_10:17">10:17</span> At vogte på Tugt er Vej til Livet, vild
farer den, som viser Revselse fra sig.

<span id="an_10:18">10:18</span> Retfærdige Læber tier om Had, en Tåbe
er den, der udspreder Rygter.

<span id="an_10:19">10:19</span> Ved megen Tale undgås ej Brøde, klog er
den, der vogter sin Mund.

<span id="an_10:20">10:20</span> Den retfærdiges Tunge er udsøgt Sølv,
gudløses Hjerte er intet værd.

<span id="an_10:21">10:21</span> Den retfærdiges Læber nærer mange,
Dårerne dør af Mangel på Vid.

<span id="an_10:22">10:22</span> HERRENs Velsignelse, den gør rig, Slid
og Slæb lægger intet til.

<span id="an_10:23">10:23</span> For Tåben er Skændselsgerning en Leg,
Visdom er Leg for Mand med Indsigt.

<span id="an_10:24">10:24</span> Hvad en gudløs frygter, kommer over
hans Hoved, hvad retfærdige ønsker, bliver dem givet.

<span id="an_10:25">10:25</span> Når Storm farer frem, er den gudløse
borte, den retfærdige står på evig Grund.

<span id="an_10:26">10:26</span> Som Eddike for Tænder og Røg for Øjne
så er den lade for dem, der sender ham.

<span id="an_10:27">10:27</span> HERRENs Frygt lægger dage til, gudløses
År kortes af.

<span id="an_10:28">10:28</span> Retfærdige har Glæde i Vente, gudløses
Håb vil briste.

<span id="an_10:29">10:29</span> For lydefri Vandel er HERREN et Værn,
men en Rædsel for Udådsmænd.

<span id="an_10:30">10:30</span> Den retfærdige rokkes aldrig, ikke skal
gudløse bo i Landet.

<span id="an_10:31">10:31</span> Den retfærdiges Mund bærer Visdoms
Frugt, den falske Tunge udryddes.

<span id="an_10:32">10:32</span> Den retfærdiges Læber søger yndest,
gudløses Mund bærer Falskheds Frugt.

<span id="an_11:1">11:1</span> Falske Vægtskåle er HERREN en gru,
fuldvvægtigt Lod er efter hans Sind.

<span id="an_11:2">11:2</span> Kommer Hovmod, kommer og Skændsel, men
med ydmyge følger der Visdom.

<span id="an_11:3">11:3</span> Retsindiges Uskyld leder dem trygt,
troløses falskhed lægger dem øde.

<span id="an_11:4">11:4</span> Ej hjælper Rigdom på Vredens Dag, men
Retfærd redder fra Døden.

<span id="an_11:5">11:5</span> Den lydefris Retfærd jævner hans Vej, for
sin Gudløshed falder den gudløse.

<span id="an_11:6">11:6</span> Retsindiges Retfærd bringer dem Frelse,
troløse fanges i egen Attrå.

<span id="an_11:7">11:7</span> Ved Døden brister den gudløses Håb,
Dårers Forventning brister.

<span id="an_11:8">11:8</span> Den retfærdige fries af Trængsel, den
gudløse kommer i hans Sted.

<span id="an_11:9">11:9</span> Med sin Mund lægger vanhellig Næsten øde,
retfærdige fries ved Kundskab.

<span id="an_11:10">11:10</span> Ved retfærdiges Lykke jubler en By, der
er Fryd ved gudløses Undergang.

<span id="an_11:11">11:11</span> Ved retsindiges Velsignelse rejser en
By sig, den styrtes i Grus ved gudløses Mund.

<span id="an_11:12">11:12</span> Mand uden Vid ser ned på sin Næste,
hvo, som har Indsigt, tier.

<span id="an_11:13">11:13</span> Bagtaleren røber, hvad ham er betroet,
den pålidelige skjuler Sagen.

<span id="an_11:14">11:14</span> Uden Styre står et Folk for Fald, vel
står det til, hvor mange giver Råd.

<span id="an_11:15">11:15</span> Den går det ilde, som borger for andre,
tryg er den, der hader Håndslag.

<span id="an_11:16">11:16</span> Yndefuld Kvinde vinder Manden Ære;
hader hun Retsind, volder hun Skændsel. De lade må savne Gods, flittige
vinder sig Rigdom.

<span id="an_11:17">11:17</span> Kærlig Mand gør vel mod sin Sjæl, den
grumme er hård ved sit eget Kød.

<span id="an_11:18">11:18</span> Den gudløse skaber kun skuffende
Vinding, hvo Retfærd sår, får virkelig Løn.

<span id="an_11:19">11:19</span> At hige efter Retfærd er Liv, at jage
efter ondt er Død.

<span id="an_11:20">11:20</span> De svigefulde er HERREN en Gru, hans
Velbehag ejer, hvo lydefrit vandrer.

<span id="an_11:21">11:21</span> Visselig undgår den onde ej Straf, de
retfærdiges Æt går fri.

<span id="an_11:22">11:22</span> Som Guldring i Svinetryne er fager
Kvinde, der ikke kan skønne.

<span id="an_11:23">11:23</span> Retfærdiges Ønske bliver kun til Lykke,
gudløse har kun Vrede i Vente.

<span id="an_11:24">11:24</span> En strør om sig og gør dog Fremgang, en
anden nægter sig alt og mangler.

<span id="an_11:25">11:25</span> Gavmild Sjæl bliver mæt; hvo andre
kvæger, kvæges og selv.

<span id="an_11:26">11:26</span> Hvo Kornet gemmer, ham bander Folket,
Velsignelse kommer over den, som sælger.

<span id="an_11:27">11:27</span> Hvo der jager efter godt, han søger
efter Yndest, hvo der higer efter ondt, ham kommer det over.

<span id="an_11:28">11:28</span> Hvo der stoler på sin Rigdom, falder,
retfærdige grønnes som Løv.

<span id="an_11:29">11:29</span> Den, der øder sit Hus, høster Vind,
Dåre bliver Vismands Træl.

<span id="an_11:30">11:30</span> Retfærds Frugt er et Livets Træ,
Vismand indfanger Sjæle.

<span id="an_11:31">11:31</span> En retfærdig reddes med Nød og næppe,
endsige en gudløs, en, der synder.

<span id="an_12:1">12:1</span> At elske Tugt er at elske Kundskab, at
hade Revselse er dumt.

<span id="an_12:2">12:2</span> Den gode vinder Yndest hos HERREN, den
rænkefulde dømmer han skyldig.

<span id="an_12:3">12:3</span> Ingen står fast ved Gudløshed, men
retfærdiges Rod skal aldrig rokkes.

<span id="an_12:4">12:4</span> En duelig Kvinde er sin Ægtemands Krone,
en dårlig er som Edder i hans Ben.

<span id="an_12:5">12:5</span> Retfærdiges Tanker er Ret, gudløses
Opspind er Svig.

<span id="an_12:6">12:6</span> Gudløses Ord er på Lur efter Blod,
retsindiges Mund skal bringe dem Frelse.

<span id="an_12:7">12:7</span> Gudløse styrtes og er ikke mer.
retfærdiges Hus står fast.

<span id="an_12:8">12:8</span> For sin Klogskab prises en Mand, til Spot
bliver den, hvis Vid er vrangt.

<span id="an_12:9">12:9</span> Hellere overses, når man holder Træl, end
optræde stort, når man mangler Brød.

<span id="an_12:10">12:10</span> Den retfærdige føler med sit Kvæg,
gudløses Hjerte er grumt.

<span id="an_12:11">12:11</span> Den mættes med Brød, som dyrker sin
Jord, uden Vid er den, der jager efter Tomhed.

<span id="an_12:12">12:12</span> De ondes Fæstning jævnes med Jorden, de
retfærdiges Rod bolder Stand.

<span id="an_12:13">12:13</span> I Læbernes Brøde hildes den onde, den
retfærdige undslipper Nøden.

<span id="an_12:14">12:14</span> Af sin Munds Frugt mættes en Mand med
godt, et Menneske får, som hans Hænder har øvet.

<span id="an_12:15">12:15</span> Dårens Færd behager ham selv, den vise
hører på Råd.

<span id="an_12:16">12:16</span> En Dåre giver straks sin Krænkelse
Luft, den kloge spottes og lader som intet.

<span id="an_12:17">12:17</span> Den sanddru fremfører, hvad der er ret,
det falske Vidne kommer med Svig.

<span id="an_12:18">12:18</span> Mangens Snak er som Sværdhug, de vises
Tunge læger.

<span id="an_12:19">12:19</span> Sanddru Læbe består for evigt,
Løgnetunge et Øjeblik.

<span id="an_12:20">12:20</span> De, som smeder ondt, har Svig i
Hjertet; de, der stifter Fred, har Glæde.

<span id="an_12:21">12:21</span> Den retfærdige times der intet ondt, -
gudløse oplever Vanheld på Vanheld.

<span id="an_12:22">12:22</span> Løgnelæber er HERREN en Gru, de ærlige
har hans Velbebag.

<span id="an_12:23">12:23</span> Den kloge dølger sin Kundskab, Tåbers
Hjerte udråber Dårskab.

<span id="an_12:24">12:24</span> De flittiges Hånd skal råde, den lade
tvinges til Hoveriarbejde.

<span id="an_12:25">12:25</span> Hjertesorg bøjer til Jorden, et venligt
Ord gør glad.

<span id="an_12:26">12:26</span> Den retfærdige vælger sin Græsgang,
gudløses Vej vildleder dem selv.

<span id="an_12:27">12:27</span> Ladhed opskræmmer intet Vildt, men
kosteligt Gods får den flittige tildelt.

<span id="an_12:28">12:28</span> På Retfærds Sti er der Liv, til Døden
fører den onde Vej.

<span id="an_13:1">13:1</span> Viis Søn elsker tugt, spotter hører ikke
på skænd.

<span id="an_13:2">13:2</span> Af sin Munds Frugt nyder en Mand kun
godt, til Vold står troløses Hu.

<span id="an_13:3">13:3</span> Vogter man Munden, bevarer man Sjælen,
den åbenmundede falder i Våde.

<span id="an_13:4">13:4</span> Den lade attrår uden at få, men flittiges
Sjæl bliver mæt.

<span id="an_13:5">13:5</span> Den retfærdige hader Løgnetale, den
gudløse spreder Skam og Skændsel.

<span id="an_13:6">13:6</span> Retfærd skærmer, hvo lydefrit vandrer,
Synden fælder de gudløse.

<span id="an_13:7">13:7</span> Mangen lader rig og ejer dog intet,
mangen lader fattig og ejer dog meget.

<span id="an_13:8">13:8</span> Mands Rigdom er Løsepenge for hans Liv,
Fattigmand får ingen Trusel at høre.

<span id="an_13:9">13:9</span> Retfærdiges Lys bryder frem, gudløses
Lampe går ud.

<span id="an_13:10">13:10</span> Ved Hovmod vækkes kun Splid, hos dem,
der lader sig råde, er Visdom.

<span id="an_13:11">13:11</span> Rigdom, vundet i Hast, smuldrer hen,
hvad der samles Håndfuld for Håndfuld, øges.

<span id="an_13:12">13:12</span> At bie længe gør Hjertet sygt, opfyldt
Ønske er et Livets Træ.

<span id="an_13:13">13:13</span> Den, der lader hånt om Ordet, slås ned,
den, der frygter Budet, får Løn.

<span id="an_13:14">13:14</span> Vismands Lære er en Livsens Kilde,
derved undgås Dødens Snarer.

<span id="an_13:15">13:15</span> God Forstand vinder Yndest, troløses
Vej er deres Undergang.

<span id="an_13:16">13:16</span> Hver, som er klog, går til Værks med
Kundskab, Tåben udfolder Dårskab.

<span id="an_13:17">13:17</span> Gudløs Budbringer går det galt,
troværdigt Bud bringer Lægedom.

<span id="an_13:18">13:18</span> Afvises Tugt, får man Armod og Skam;
agtes på Revselse, bliver man æret.

<span id="an_13:19">13:19</span> Opfyldt Ønske er sødt for Sjælen, at
vige fra ondt er Tåber en Gru.

<span id="an_13:20">13:20</span> Omgås Vismænd, så bliver du viis, ilde
faren er Tåbers Ven.

<span id="an_13:21">13:21</span> Vanheld følger Syndere, Lykken når de
retfærdige.

<span id="an_13:22">13:22</span> Den gode efterlader Børnebrn Arv, til
retfærdige gemmes Synderens Gods.

<span id="an_13:23">13:23</span> På Fattigfolks Nyjord er rigelig Føde,
mens mangen rives bort ved Uret.

<span id="an_13:24">13:24</span> Hvo Riset sparer, hader sin Søn, den,
der elsker ham, tugter i Tide.

<span id="an_13:25">13:25</span> Den retfærdige spiser, til Sulten er
stillet, gudløses Bug er tom.

<span id="an_14:1">14:1</span> Visdom bygger sit hus,dårskabs hænder
river det ned.

<span id="an_14:2">14:2</span> Hvo redeligt vandrer, frygter HERREN, men
den, som går Krogveje, agter ham ringe.

<span id="an_14:3">14:3</span> I Dårens Mund er Ris til hans Ryg, for de
vise står Læberne Vagt.

<span id="an_14:4">14:4</span> Når der ikke er Okser, er Laden tom, ved
Tyrens Kraft bliver Høsten stor.

<span id="an_14:5">14:5</span> Sanddru Vidne lyver ikke, det falske
Vidne farer med Løgn.

<span id="an_14:6">14:6</span> Spotter søger Visdom, men finder den
ikke, til Kundskab kommer forstandig let.

<span id="an_14:7">14:7</span> Gå fra en Mand, som er en Tåbe, der
mærker du intet til Kundskabs Læber.

<span id="an_14:8">14:8</span> Den kloge i sin Visdom er klar på sin
Vej, men Tåbers Dårskab er Svig.

<span id="an_14:9">14:9</span> Med Dårer driver Skyldofret Spot, men
Velvilje råder iblandt retsindige.

<span id="an_14:10">14:10</span> Hjertet kender sin egen Kvide, fremmede
blander sig ej i dets Glæde.

<span id="an_14:11">14:11</span> Gudløses Hus lægges øde, retsindiges
Telt står i Blomst.

<span id="an_14:12">14:12</span> Mangen Vej synes Manden ret, og så er
dens Ende dog Dødens Veje.

<span id="an_14:13">14:13</span> Selv under Latter kan Hjertet lide, og
Glædens Ende er Kummer.

<span id="an_14:14">14:14</span> Af sine Veje mættes den frafaldne, af
sine Gerninger den, som er god.

<span id="an_14:15">14:15</span> Den tankeløse tror hvert Ord, den kloge
overtænker sine Skridt.

<span id="an_14:16">14:16</span> Den vise ængstes og skyr det onde,
Tåben buser sorgløs på.

<span id="an_14:17">14:17</span> Den hidsige bærer sig tåbeligt ad, man
hader rænkefuld Mand.

<span id="an_14:18">14:18</span> De tankeløse giver dårskab i Arv, de
kloge efterlader sig Kundskab.

<span id="an_14:19">14:19</span> Onde må bukke for gode, gudløse stå ved
retfærdiges Døre.

<span id="an_14:20">14:20</span> Fattigmand hades endog af sin Ven, men
Rigmands Venner er mange.

<span id="an_14:21">14:21</span> Den, der foragter sin Næste, synder,
lykkelig den, der har Medynk med arme.

<span id="an_14:22">14:22</span> De, som virker ondt, farer visselig
vild; de, som virker godt, finder Nåde og Trofasthed.

<span id="an_14:23">14:23</span> Ved al Slags Møje vindes der noget,
Mundsvejr volder kun Tab.

<span id="an_14:24">14:24</span> De vises Krone er Kløgt, Tåbers Krans
er Dårskab.

<span id="an_14:25">14:25</span> Sanddru Vidne frelser Sjæle; den, som
farer med Løgn, bedrager.

<span id="an_14:26">14:26</span> Den stærkes Tillid er HERRENs Frygt,
hans Sønner skal have en Tilflugt.

<span id="an_14:27">14:27</span> HERRENs Frygt er en Livsens Kilde,
derved undgås Dødens Snarer.

<span id="an_14:28">14:28</span> At Folket er stort, er Kongens Hæder,
Brist på Folk er Fyrstens Fald.

<span id="an_14:29">14:29</span> Den sindige er rig på Indsigt, den
heftige driver det vidt i Dårskab.

<span id="an_14:30">14:30</span> Sagtmodigt Hjerte er Liv for Legemet,
Avind er Edder i Benene.

<span id="an_14:31">14:31</span> At kue den ringe er Hån mod hans
Skaber, han æres ved Medynk med fattige.

<span id="an_14:32">14:32</span> Ved sin Ondskab styrtes den gudløse,
ved lydefri Færd er retfærdige trygge.

<span id="an_14:33">14:33</span> Visdom bor i forstandiges Hjerte, i
Tåbers Indre kendes den ikke.

<span id="an_14:34">14:34</span> Retfærdighed løfter et Folk, men Synd
er Folkenes Skændsel.

<span id="an_14:35">14:35</span> En klog Tjener har Kongens Yndest, en
vanartet rammer hans Vrede.

<span id="an_15:1">15:1</span> Mildt svar stiller vrede, sårende ord
vækker nag.

<span id="an_15:2">15:2</span> Vises Tunge drypper af Kundskab, Dårskab
strømmer fra Tåbers Mund.

<span id="an_15:3">15:3</span> Alle Vegne er HERRENs Øjne, de udspejder
onde og gode.

<span id="an_15:4">15:4</span> Et Livets Træ er Tungens Mildhed, dens
Falskhed giver Hjertesår.

<span id="an_15:5">15:5</span> Dåre lader hånt om sin Faders Tugt, klog
er den, som tager Vare på Revselse.

<span id="an_15:6">15:6</span> Den retfærdiges Hus har megen Velstand,
den gudløses Høst lægges øde.

<span id="an_15:7">15:7</span> Vises Læber udstrør Kundskab, Tåbers
Hjerte er ikke ret.

<span id="an_15:8">15:8</span> Gudløses Offer er HERREN en Gru,
retsindiges Bøn har han Velbehag i.

<span id="an_15:9">15:9</span> Den gudløses Færd er HERREN en Gru, han
elsker den, der stræber efter Retfærd.

<span id="an_15:10">15:10</span> Streng Tugt er for den, der forlader
Vejen; den, der hader Revselse, dør.

<span id="an_15:11">15:11</span> Dødsrige og Afgrund ligger åbne for
HERREN, endsige da Menneskebørnenes Hjerter.

<span id="an_15:12">15:12</span> Spotteren ynder ikke at revses, til
Vismænd går han ikke.

<span id="an_15:13">15:13</span> Glad Hjerte giver venligt Ansigt, ved
Hjertesorg bliver Modet brudt.

<span id="an_15:14">15:14</span> Den forstandiges Hjerte søger Kundskab,
Tåbers Mund lægger Vind på Dårskab.

<span id="an_15:15">15:15</span> Alle den armes Dage er onde, glad
Hjerte er stadigt Gæstebud.

<span id="an_15:16">15:16</span> Bedre lidet med HERRENs Frygt end store
Skatte med Uro.

<span id="an_15:17">15:17</span> Bedre en Ret Grønt med Kærlighed end
fedet Okse og Had derhos.

<span id="an_15:18">15:18</span> Vredladen Mand vækker Splid, sindig
Mand stiller Trætte.

<span id="an_15:19">15:19</span> Den lades Vej er spærret af Tjørn, de
flittiges Sti er banet.

<span id="an_15:20">15:20</span> Viis Søn glæder sin Fader, Tåbe til
Menneske foragter sin Moder.

<span id="an_15:21">15:21</span> Dårskab er Glæde for Mand uden Vid,
Mand med Indsigt går lige frem.

<span id="an_15:22">15:22</span> Er der ikke holdt Råd, så mislykkes
Planer, de lykkes, når mange rådslår.

<span id="an_15:23">15:23</span> Mand er glad, når hans Mund kan svare,
hvor godt er et Ord i rette Tid.

<span id="an_15:24">15:24</span> Den kloge går opad på Livets Vej for at
undgå Dødsriget nedentil.

<span id="an_15:25">15:25</span> Hovmodiges Hus river HERREN bort, han
fastsætter Enkens Skel.

<span id="an_15:26">15:26</span> Onde Tanker er HERREN en Gru, men hulde
Ord er rene.

<span id="an_15:27">15:27</span> Den øder sit Hus, hvem Vinding er alt;
men leve skal den, der hader Gave.

<span id="an_15:28">15:28</span> Den retfærdiges Hjerte tænker, før det
svarer, gudløses Mund lader ondt strømme ud.

<span id="an_15:29">15:29</span> HERREN er gudløse fjern, men hører
retfærdiges Bøn.

<span id="an_15:30">15:30</span> Milde Øjne fryder Hjertet, godt Bud
giver Marv i Benene.

<span id="an_15:31">15:31</span> Øret, der lytter til Livsens Revselse,
vil gerne dvæle iblandt de vise.

<span id="an_15:32">15:32</span> Hvo Tugt forsmår, lader hånt om sin
Sjæl, men Vid fanger den, der lytter til Revselse.

<span id="an_15:33">15:33</span> HERRENs Frygt er Tugt til Visdom,
Ydmyghed først og siden Ære.

<span id="an_16:1">16:1</span> Hjertets Råd er Menneskets sag. Tungens
Svar er fra HERREN.

<span id="an_16:2">16:2</span> En Mand holder al sin Færd for ren, men
HERREN vejer Ånder.

<span id="an_16:3">16:3</span> Vælt dine Gerninger på HERREN, så skal
dine Planer lykkes.

<span id="an_16:4">16:4</span> Alt skabte HERREN, hvert til sit, den
gudløse også for Ulykkens Dag.

<span id="an_16:5">16:5</span> Hver hovmodig er HERREN en Gru, visselig
slipper han ikke for Straf.

<span id="an_16:6">16:6</span> Ved Mildhed og Troskab sones Brøde, ved
HERRENs Frygt undviger man ondt.

<span id="an_16:7">16:7</span> Når HERREN har Behag i et Menneskes Veje,
gør han endog hans Fjender til Venner.

<span id="an_16:8">16:8</span> Bedre er lidet med Retfærd end megen
Vinding med Uret.

<span id="an_16:9">16:9</span> Menneskets Hjerte udtænker hans Vej, men
HERREN styrer hans Fjed.

<span id="an_16:10">16:10</span> Der er Gudsdom på Kongens Læber, ej
fejler hans Mund, når han dømmer.

<span id="an_16:11">16:11</span> Ret Bismer og Vægtskål er HERRENs, hans
Værk er alle Posens Lodder.

<span id="an_16:12">16:12</span> Gudløs Færd er Konger en Gru, thi ved
Retfærd grundfæstes Tronen.

<span id="an_16:13">16:13</span> Retfærdige Læber har Kongens Yndest,
han elsker den, der taler oprigtigt.

<span id="an_16:14">16:14</span> Kongens Vrede er Dødens Bud, Vismand
evner at mildne den.

<span id="an_16:15">16:15</span> I Kongens Åsyns Lys er der Liv, som
Vårregnens Sky er hans Yndest.

<span id="an_16:16">16:16</span> At vinde Visdom er bedre end Guld, at
vinde Indsigt mere end Sølv.

<span id="an_16:17">16:17</span> De retsindiges Vej er at vige fra ondt;
den vogter sit Liv, som agter på sin Vej.

<span id="an_16:18">16:18</span> Hovmod går forud for Fald, Overmod
forud for Snublen.

<span id="an_16:19">16:19</span> Hellere sagtmodig med ydmyge end dele
Bytte med stolte.

<span id="an_16:20">16:20</span> Vel går det den, der mærker sig Ordet;
lykkelig den, der stoler på HERREN.

<span id="an_16:21">16:21</span> Den vise kaldes forstandig, Læbernes
Sødme øger Viden.

<span id="an_16:22">16:22</span> Kløgt er sin Mand en Livsens Kilde,
Dårskab er Dårers Tugt.

<span id="an_16:23">16:23</span> Den vises Hjerte giver Munden Kløgt, på
Læberne lægger det øget Viden.

<span id="an_16:24">16:24</span> Hulde Ord er som flydende Honning, søde
for Sjælen og sunde for Legemet.

<span id="an_16:25">16:25</span> Mangen Vej synes Manden ret, og så er
dens Ende dog Dødens Veje.

<span id="an_16:26">16:26</span> En Arbejders Hunger arbejder for ham,
thi Mundens Krav driver på ham.

<span id="an_16:27">16:27</span> En Nidding graver Ulykkesgrave, det er,
som brændte der Ild på hans Læber.

<span id="an_16:28">16:28</span> Rænkefuld Mand sætter Splid; den, der
bagtaler, skiller Venner.

<span id="an_16:29">16:29</span> Voldsmand lokker sin Næste og fører ham
en Vej, der ikke er god.

<span id="an_16:30">16:30</span> Den, der stirrer, har Rænker for;
knibes Læberne sammen, har man fuldbyrdet ondt.

<span id="an_16:31">16:31</span> Grå Hår er en dejlig Krone, den vindes
på Retfærds Vej.

<span id="an_16:32">16:32</span> Større end Helt er sindig Mand, større
at styre sit Sind end at tage en Stad.

<span id="an_16:33">16:33</span> I Brystfolden rystes Loddet, det
falder, som HERREN vil.

<span id="an_17:1">17:1</span> Bedre en tør Bid Brød med fred end Huset
fuldt af Sul med Trætte.

<span id="an_17:2">17:2</span> Klog Træl bliver Herre over dårlig Søn og
får lod og del mellem brødre.

<span id="an_17:3">17:3</span> Digel til Sølv og Ovn til Guld, men den,
der prøver Hjerter, er HERREN.

<span id="an_17:4">17:4</span> Den onde hører på onde Læber, Løgneren
lytter til giftige Tunger.

<span id="an_17:5">17:5</span> Hvo Fattigmand spotter, håner hans
Skaber, den skadefro slipper ikke for Straf.

<span id="an_17:6">17:6</span> De gamles Krone er Børnebørn, Sønners
Stolthed er Fædre.

<span id="an_17:7">17:7</span> Ypperlig Tale er ej for en Dåre, end
mindre da Løgnfor den, som er ædel.

<span id="an_17:8">17:8</span> Som en Troldsten er Gave i Giverens Øjne;
hvorhen den end vender sig, gør den sin Virkning.

<span id="an_17:9">17:9</span> Den, der dølger en Synd, søger Venskab,
men den, der ripper op i en Sag, skiller Venner.

<span id="an_17:10">17:10</span> Bedre virker Skænd på forstandig end
hundrede Slag på en Tåbe.

<span id="an_17:11">17:11</span> Den onde har kun Genstridigbed for, men
et skånselsløst Bud er udsendt imod ham.

<span id="an_17:12">17:12</span> Man kan møde en Bjørn, hvis Unger er
taget, men ikke en Tåbe udi hans Dårskab.

<span id="an_17:13">17:13</span> Den, der gengælder godt med ondt, fra
hans Hus skal Vanheld ej vige.

<span id="an_17:14">17:14</span> At yppe Strid er at åbne for Vand, hold
derfor inde, før Strid bryder løs.

<span id="an_17:15">17:15</span> At frikende skyldig og dømme uskyldig,
begge Dele er HERREN en Gru.

<span id="an_17:16">17:16</span> Hvad hjælper Penge i Tåbens Hånd til at
købe ham Visdom, når Viddet mangler?

<span id="an_17:17">17:17</span> Ven viser Kærlighed når som helst,
Broder fødes til Hjælp i Nød.

<span id="an_17:18">17:18</span> Mand uden Vid giver Håndslag og går i
Borgen for Næsten.

<span id="an_17:19">17:19</span> Ven af Kiv er Ven af Synd; at højne sin
Dør er at attrå Fald.

<span id="an_17:20">17:20</span> Ej finder man Lykke, når Hjertet er
vrangt, man falder i Våde, når Tungen er falsk.

<span id="an_17:21">17:21</span> Den, der avler en Tåbe, får Sorg,
Dårens Fader er ikke glad.

<span id="an_17:22">17:22</span> Glad Hjerte er godt for Legemet,
nedslået Sind suger Marv af Benene.

<span id="an_17:23">17:23</span> Den gudløse tager Gave i Løn for at
bøje Rettens Gænge.

<span id="an_17:24">17:24</span> Visdom står den forstandige for Øje,
Tåbens Blik er ved Jordens Ende.

<span id="an_17:25">17:25</span> Tåbelig Søn er sin Faders Sorg, Kvide
for hende, som fødte ham.

<span id="an_17:26">17:26</span> At straffe den, der har Ret, er ilde,
værre endnu at slå de ædle.

<span id="an_17:27">17:27</span> Den, som har Kundskab tøjler sin Tale,
Mand med Forstand er koldblodig.

<span id="an_17:28">17:28</span> Selv Dåren, der tier, gælder for viis,
forstandig er den, der lukker sine Læber.

<span id="an_18:1">18:1</span> Særlingen søger et påskud, med vold og
magt vil han strid.

<span id="an_18:2">18:2</span> Tåben ynder ej Indsigt, men kun, at hans
Tanker kommer for Lyset.

<span id="an_18:3">18:3</span> Hvor Gudløshed kommer, kommer og Spot,
Skam og Skændsel følges.

<span id="an_18:4">18:4</span> Ord i Mands Mund er dybe Vande, en
rindende Bæk, en Visdomskilde.

<span id="an_18:5">18:5</span> Det er ilde at give en skyldig Medhold,
så man afviser skyldfris Sag i Retten.

<span id="an_18:6">18:6</span> Tåbens Læber fører til Trætte, hans Mund
råber højt efter Hug,

<span id="an_18:7">18:7</span> Tåbens Mund er hans Våde, hans Læber en
Snare for hans Liv.

<span id="an_18:8">18:8</span> Bagtalerens Ord er som Lækkerbidskener,
de synker dybt i Bugen.

<span id="an_18:9">18:9</span> Den, der er efterladen i Gerning, er også
Broder til Ødeland.

<span id="an_18:10">18:10</span> HERRENs Navn er et stærkt Tårn, den
retfærdige løber derhen og bjærges.

<span id="an_18:11">18:11</span> Den riges Gods er hans faste Stad, og
tykkes ham en knejsende Mur.

<span id="an_18:12">18:12</span> Mands Hovmod går forud for Fald,
Ydmyghed forud for Ære.

<span id="an_18:13">18:13</span> Om nogen svarer, førend han hører,
regnes det ham til Dårskab og Skændsel.

<span id="an_18:14">18:14</span> Mands Mod udholder Sygdom, men hvo kan
bære en sønderbrudt Ånd?

<span id="an_18:15">18:15</span> Den forstandiges Hjerte vinder sig
Kundskab, de vises Øre attrår Kundskab.

<span id="an_18:16">18:16</span> Gaver åbner et Menneske Vej og fører
ham hen til de store.

<span id="an_18:17">18:17</span> Den, der taler først i en Trætte har
Ret, til den anden kommer og går ham efter.

<span id="an_18:18">18:18</span> Loddet gør Ende på Trætter og skiller
de stærkeste ad.

<span id="an_18:19">18:19</span> Krænket Broder er som en Fæstning,
Trætter som Portslå for Borg.

<span id="an_18:20">18:20</span> Mands Bug mættes af Mundens Frugt, han
mættes af Læbernes Grøde.

<span id="an_18:21">18:21</span> Død og Liv er i Tungens Vold, hvo der
tøjler den, nyder dens Frugt.

<span id="an_18:22">18:22</span> Fandt man en Hustru, fandt man Lykken
og modtog Nåde fra HERREN.

<span id="an_18:23">18:23</span> Fattigmand beder og trygler, Rigmand
svarer med hårde Ord.

<span id="an_18:24">18:24</span> Med mange Fæller kan Mand gå til
Grunde, men Ven kan overgå Broder i Troskab.

<span id="an_19:1">19:1</span> Bedre Fattigmand med lydefri færd end en,
som går Krogveje, er han end rig.

<span id="an_19:2">19:2</span> At mangle Kundskab er ikke godt, men den
træder fejl, som har Hastværk.

<span id="an_19:3">19:3</span> Et Menneskes Dårskab øder hans Vej, men
på HERREN vredes hans Hjerte.

<span id="an_19:4">19:4</span> Gods skaffer mange Venner, den ringe
skiller hans Ven sig fra.

<span id="an_19:5">19:5</span> Det falske Vidne undgår ej Straf; den
slipper ikke, som farer med Løgn.

<span id="an_19:6">19:6</span> Mange bejler til Stormands Yndest, og
alle er Venner med gavmild Mand.

<span id="an_19:7">19:7</span> Fattigmands Frænder hader ham alle, end
mere skyr hans Venner ham da. Ej frelses den, som jager efter Ord.

<span id="an_19:8">19:8</span> Den, der vinder Vid, han elsker sin Sjæl,
og den, der vogter på Indsigt, får Lykke.

<span id="an_19:9">19:9</span> Det falske Vidne undgår ej Straf, og den,
der farer med Løgn, går under.

<span id="an_19:10">19:10</span> Vellevned sømmer sig ikke for Tåbe, end
mindre for Træl at herske over Fyrster.

<span id="an_19:11">19:11</span> Klogskab gør Mennesket sindigt, hans
Ære er at overse Brøde.

<span id="an_19:12">19:12</span> Som Brøl af en Løve er Kongens Vrede,
som Dug på Græs er hans Gunst.

<span id="an_19:13">19:13</span> Tåbelig Søn er sin Faders Ulykke,
Kvindekiv er som ustandseligt Tagdryp.

<span id="an_19:14">19:14</span> Hus og Gods er Arv efter Fædre, en
forstandig Hustru er fra HERREN.

<span id="an_19:15">19:15</span> Dovenskab sænker i Dvale, den lade Sjæl
må sulte.

<span id="an_19:16">19:16</span> Den vogter sin Sjæl, som vogter på
Budet, men skødesløs Vandel fører til Død.

<span id="an_19:17">19:17</span> Er man god mod den ringe, låner man
HERREN, han gengælder en, hvad godt man har gjort.

<span id="an_19:18">19:18</span> Tugt din Søn, imens der er Håb, ellers
stiler du efter at slå ham ihjel.

<span id="an_19:19">19:19</span> Den, som er hidsig, må bøde, ved
Skånsel gør man det værre.

<span id="an_19:20">19:20</span> Hør på Råd og tag ved Lære, så du til
sidst bliver viis.

<span id="an_19:21">19:21</span> I Mands Hjerte er mange Tanker, men
HERRENs Råd er det, der står fast.

<span id="an_19:22">19:22</span> Vinding har man af Godhed, hellere
fattig end Løgner.

<span id="an_19:23">19:23</span> HERRENs Frygt er Vej til Liv, man
hviler mæt og frygter ej ondt.

<span id="an_19:24">19:24</span> Den lade rækker til Fadet, men fører ej
Hånden til Munden.

<span id="an_19:25">19:25</span> Får Spottere Hug, bliver tankeløs klog,
ved Revselse får den forstandige Kundskab.

<span id="an_19:26">19:26</span> Mishandle Fader og bortjage Moder gør
kun en dårlig, vanartet Søn.

<span id="an_19:27">19:27</span> Hør op, min Søn, med at høre på Tugt og
så fare vild fra Kundskabsord.

<span id="an_19:28">19:28</span> Niddingevidne spotter Retten, gudløses
Mund er glubsk efter Uret.

<span id="an_19:29">19:29</span> Slag er rede til Spottere, Hug til
Tåbers Ryg.

<span id="an_20:1">20:1</span> En Spotter er Vinen, stærk Drik slår sig
løs, og ingen, som raver deraf, er viis.

<span id="an_20:2">20:2</span> Som Løvebrøl er Rædslen, en Konge vækker,
at vække hans Vrede er at vove sit Liv.

<span id="an_20:3">20:3</span> Mands Ære er det at undgå Trætte, men
alle Tåber vil Strid.

<span id="an_20:4">20:4</span> Om Efteråret pløjer den lade ikke, han
søger i Høst, men finder intet.

<span id="an_20:5">20:5</span> Råd i Mands Hjerte er dybe Vande, men
Mand med Indsigt drager det op.

<span id="an_20:6">20:6</span> Mangen kaldes en velvillig Mand, men hvem
kan finde en trofast Mand?

<span id="an_20:7">20:7</span> Retfærdig er den, som lydefrit vandrer,
hans Sønner får Lykke efter ham.

<span id="an_20:8">20:8</span> Kongen, der sidder i Dommersædet, sigter
alt ondt med sit Blik.

<span id="an_20:9">20:9</span> Hvo kan sige: "Jeg rensed mit Hjerte, og
jeg er ren for Synd!"

<span id="an_20:10">20:10</span> To Slags Vægt og to Slags Mål, begge
Dele er HERREN en Gru.

<span id="an_20:11">20:11</span> Selv Drengen kendes på det, han gør, om
han er ren og ret hans Færd.

<span id="an_20:12">20:12</span> Øret, der hører, og Øjet, der ser,
HERREN skabte dem begge.

<span id="an_20:13">20:13</span> Elsk ikke Søvn, at du ej bliver fattig,
luk Øjnene op og bliv mæt.

<span id="an_20:14">20:14</span> Køberen siger: "Usselt, usselt!" men
skryder af Handelen, når han går bort.

<span id="an_20:15">20:15</span> Har man end Guld og Perler i Mængde,
kosteligst Smykke er Kundskabslæber.

<span id="an_20:16">20:16</span> Tag hans Klæder, han borged for en
anden, pant ham for fremmedes Skyld!

<span id="an_20:17">20:17</span> Sødt smager Løgnens Brød, bagefter
fyldes Munden med Grus.

<span id="an_20:18">20:18</span> Planer, der lægges ved Rådslagning,
lykkes; før Krig efter modent Overlæg!

<span id="an_20:19">20:19</span> Bagtaleren røber, hvad ham er betroet,
hav ej med en åbenmundet at gøre!

<span id="an_20:20">20:20</span> Den, der bander Fader og Moder, i
Bælgmørke går hans Lampe ud.

<span id="an_20:21">20:21</span> Først haster man efter en Arv, men til
sidst velsignes den ikke.

<span id="an_20:22">20:22</span> Sig ikke: "Ondt vil jeg gengælde!" Bi
på HERREN, så hjælper han dig.

<span id="an_20:23">20:23</span> To Slags Lodder er HERREN en Gru, det
er ikke godt, at Vægten er falsk.

<span id="an_20:24">20:24</span> Fra HERREN er Mands Fjed, hvor kan et
Menneske fatte sin Skæbne!

<span id="an_20:25">20:25</span> Det er farligt at sige tankeløst:
"Helligt!" og først efter Løftet tænke sig om.

<span id="an_20:26">20:26</span> Viis Konge sigter de gudløse, lader
Tærskehjul gå over dem.

<span id="an_20:27">20:27</span> Menneskets Ånd er en HERRENs Lampe, den
ransager alle hans indres Kamre.

<span id="an_20:28">20:28</span> Godhed og Troskab vogter Kongen, han
støtter sin Trone ved Retfærd.

<span id="an_20:29">20:29</span> Unges Stolthed er deres Styrke, gamles
Smykke er grånet Hår.

<span id="an_20:30">20:30</span> Blodige Strimer renser den onde og Hug
hans Indres Kamre.

<span id="an_21:1">21:1</span> En Konges hjerte er Bække i HERRENs hånd,
han leder det hen, hvor han vil.

<span id="an_21:2">21:2</span> En Mand holder al sin Færd for ret, men
HERREN vejer Hjerter.

<span id="an_21:3">21:3</span> At øve Ret og Skel er mere værd for
HERREN end Offer.

<span id="an_21:4">21:4</span> Hovmodige Øjne, et opblæst Hjerte, selv
gudløses Nyjord er Synd.

<span id="an_21:5">21:5</span> Kun Overflod bringer den flittiges Råd,
hver, som har Hastværk, får kun Tab.

<span id="an_21:6">21:6</span> At skabe sig Rigdom ved Løgnetunge er Jag
efter Vind i Dødens Snarer.

<span id="an_21:7">21:7</span> Gudløses Voldsfærd bortriver dem selv,
thi de vægrer sig ved at øve Ret.

<span id="an_21:8">21:8</span> Skyldtynget Mand går Krogveje, den renes
Gerning er ligetil.

<span id="an_21:9">21:9</span> Hellere bo i en Krog på Taget end fælles
Hus med frættekær Kvinde.

<span id="an_21:10">21:10</span> Den gudløses Sjæl har Lyst til ondt,
hans Øjne ynker ikke hans Næste.

<span id="an_21:11">21:11</span> Må Spotter bøde, bliver tankeløs klog,
har Vismand Fremgang, da vinder han kundskab.

<span id="an_21:12">21:12</span> Den Retfærdige har Øje med den gudløses
Hus, han styrter gudløse Folk i Ulykke.

<span id="an_21:13">21:13</span> Hvo Øret lukker for Småmands Skrig,
skal råbe selv og ikke få Svar.

<span id="an_21:14">21:14</span> Lønlig Gave mildner Vrede, Stikpenge i
Brystfolden voldsom Harme.

<span id="an_21:15">21:15</span> Rettens Gænge er den retfærdiges Glæde,
men Udådsmændenes Rædsel.

<span id="an_21:16">21:16</span> Den, der farer vild fra Kløgtens Vej,
skal havne i Skyggers Forsamling.

<span id="an_21:17">21:17</span> Lyst til Morskab fører i Trang, Lyst
til Olie og Vin gør ej rig.

<span id="an_21:18">21:18</span> Den gudløse bliver Løsepenge for den
retfærdige, den troløse kommer i retsindiges Sted.

<span id="an_21:19">21:19</span> Hellere bo i et Ørkenland end hos en
trættekær, arrig Kvinde.

<span id="an_21:20">21:20</span> I den vises Bolig er kostelig Skat og
Olie, en Tåbe af et Menneske øder det.

<span id="an_21:21">21:21</span> Den, der higer efter Retfærd og Godhed
vinder sig Liv og Ære.

<span id="an_21:22">21:22</span> Vismand stormer Heltes By og styrter
Værnet, den stolede på.

<span id="an_21:23">21:23</span> Den, der vogter sin Mund og sin Tunge,
vogter sit Liv for Trængsler. -

<span id="an_21:24">21:24</span> Den opblæste stolte kaldes en Spotter,
han handler frækt i Hovmod.

<span id="an_21:25">21:25</span> Den lades Attrå bliver hans Død, thi
hans Hænder vil intet bestille.

<span id="an_21:26">21:26</span> Ugerningsmand er stadig i Trang, den
retfærdige giver uden at spare.

<span id="an_21:27">21:27</span> Vederstyggeligt er de gudløses Offer,
især når det ofres for Skændselsdåd.

<span id="an_21:28">21:28</span> Løgnagtigt Vidne går under, Mand, som
vil høre, kan tale fremdeles.

<span id="an_21:29">21:29</span> Den gudløse optræder frækt, den
retsindige overtænker sin Vej.

<span id="an_21:30">21:30</span> Visdom er intet, Indsigt er intet, Råd
er intet over for HERREN.

<span id="an_21:31">21:31</span> Hest holdes rede til Stridens Dag, men
Sejren er HERRENs Sag.

<span id="an_22:1">22:1</span> Hellere godt Navn end megen rigdom,
Yndest er bedre end Sølv og Guld

<span id="an_22:2">22:2</span> Rig og fattig mødes, HERREN har skabt dem
begge.

<span id="an_22:3">22:3</span> Den kloge ser Faren og søger i Skjul,
tankeløse går videre og bøder.

<span id="an_22:4">22:4</span> Lønnen for Ydmyghed og HERRENs Frygt er
Rigdom, Ære og Liv.

<span id="an_22:5">22:5</span> På den svigefuldes Vej er der Torne og
Snarer; vil man vogte sin Sjæl, må man holde sig fra dem.

<span id="an_22:6">22:6</span> Væn Drengen til den Vej, han skal følge,
da viger han ikke derfra, selv gammel.

<span id="an_22:7">22:7</span> Over Fattigfolk råder den rige, Låntager
bliver Långivers Træl.

<span id="an_22:8">22:8</span> Hvo Uret sår, vil høste Fortræd, hans
Vredes Ris skal slå ham selv.

<span id="an_22:9">22:9</span> Den vennesæle velsignes, thi han deler
sit Brød med den ringe.

<span id="an_22:10">22:10</span> Driv Spotteren ud, så går Trætten med,
og Hiv og Smæden får Ende.

<span id="an_22:11">22:11</span> HERREN elsker den rene af Hjertet; med
Ynde på Læben er man Kongens Ven.

<span id="an_22:12">22:12</span> HERRENs Øjne agter på Kundskab, men han
kuldkaster troløses Ord.

<span id="an_22:13">22:13</span> Den lade siger: "En Løve på Gaden! Jeg
kan let blive revet ihjel på Torvet."

<span id="an_22:14">22:14</span> Fremmed Kvindes Mund er en bundløs
Grav, den, HERREN er vred på, falder deri.

<span id="an_22:15">22:15</span> Dårskab er knyttet til Ynglingens
Hjerte, Tugtens Ris skal tjerne den fra ham.

<span id="an_22:16">22:16</span> Vold mod den ringe øger hans Eje, Gave
til Rigmand gør ham kun fattig. -

<span id="an_22:17">22:17</span> Bøj Øret og hør de vises Ord, vend
Hjertet til og kend deres Liflighed!

<span id="an_22:18">22:18</span> Vogter du dem i dit Indre, er de alle
rede på Læben.

<span id="an_22:19">22:19</span> For at din Lid skal stå til HERREN,
lærer jeg dig i Dag.

<span id="an_22:20">22:20</span> Alt i Går optegned jeg til dig, alt i
Forgårs Råd og Kundskab

<span id="an_22:21">22:21</span> for at lære dig rammende Sandhedsord,
at du kan svare sandt, når du spørges.

<span id="an_22:22">22:22</span> Røv ej fra den ringe, fordi han er
ringe, knus ikke den arme i Porten:

<span id="an_22:23">22:23</span> thi HERREN fører deres Sag og raner
deres Ransmænds Liv.

<span id="an_22:24">22:24</span> Vær ej Ven med den, der let bliver
hidsig, omgås ikke vredladen Mand,

<span id="an_22:25">22:25</span> at du ikke skal lære hans Stier og
hente en Snare for din Sjæl.

<span id="an_22:26">22:26</span> Hør ikke til dem, der giver Håndslag,
dem, som borger for Gæld!

<span id="an_22:27">22:27</span> Såfremt du ej kan betale, tager man
Sengen, du ligger i.

<span id="an_22:28">22:28</span> Flyt ej ældgamle Skel, dem, dine Fædre
satte.

<span id="an_22:29">22:29</span> Ser du en Mand, som er snar til sin
Gerning, da skal han stedes for Konger, ikke for Folk af ringe Stand.

<span id="an_23:1">23:1</span> Når du sidder til bords hos en Stormand,
mærk dig da nøje, hvem du har for dig,

<span id="an_23:2">23:2</span> og sæt dig en Kniv på Struben, i Fald du
er alt for sulten.

<span id="an_23:3">23:3</span> Attrå ikke hans lækre Retter, thi det er
svigefuld kost.

<span id="an_23:4">23:4</span> Slid dig ikke op for at vinde dig Rigdom,
brug ej din Forstand dertil!

<span id="an_23:5">23:5</span> Skal dit Blik flyve efter den uden at
finde den? Visselig gør den sig Vinger som Ørnen, der flyver mod Himlen.

<span id="an_23:6">23:6</span> Spis ej den misundeliges Brød, attrå ikke
hans lækre Retter;

<span id="an_23:7">23:7</span> thi han sidder med karrige Tanker; han
siger til dig: "Spis og drik!" men hans Hjerte er ikke med dig.

<span id="an_23:8">23:8</span> Den Bid, du har spist, må du udspy, du
spilder dine fagre Ord.

<span id="an_23:9">23:9</span> Tal ikke for Tåbens Ører, thi din kloge
Tale agter han ringe.

<span id="an_23:10">23:10</span> Flyt ej ældgamle Skel, kom ikke på
faderløses Mark;

<span id="an_23:11">23:11</span> thi deres Løser er stærk, han fører
deres Sag imod dig.

<span id="an_23:12">23:12</span> Vend dit Hjerte til Tugt, dit Øre til
Kundskabs Ord.

<span id="an_23:13">23:13</span> Spar ej Drengen for Tugt; når du slår
ham med Riset, undgår han Døden;

<span id="an_23:14">23:14</span> du slår ham vel med Riset, men redder
hans Liv fra Dødsriget.

<span id="an_23:15">23:15</span> Min Søn, er dit Hjerte viist, så glæder
mit Hjerte sig også,

<span id="an_23:16">23:16</span> og mine Nyrer jubler, når dine Læber
taler, hvad ret er!

<span id="an_23:17">23:17</span> Dit Hjerte være ikke skinsygt på
Syndere, men stadig ivrigt i HERRENs Frygt;

<span id="an_23:18">23:18</span> en Fremtid har du visselig da, dit Håb
bliver ikke til intet.

<span id="an_23:19">23:19</span> Hør, min Søn, og bliv viis, lad dit
Hjerte gå den lige Vej.

<span id="an_23:20">23:20</span> Hør ikke til dem, der svælger i Vin,
eller dem, der frådser i Kød;

<span id="an_23:21">23:21</span> thi Dranker og Frådser forarmes, Søvn
giver lasede Klæder.

<span id="an_23:22">23:22</span> Hør din Fader, som avlede dig, ringeagt
ikke din gamle Moder!

<span id="an_23:23">23:23</span> Køb Sandhed og sælg den ikke, Visdom,
Tugt og Forstand.

<span id="an_23:24">23:24</span> Den retfærdiges Fader jubler; har man
avlet en Vismand, glædes man ved ham;

<span id="an_23:25">23:25</span> din Fader og Moder glæde sig, hun, der
fødte dig, juble!

<span id="an_23:26">23:26</span> Giv mig dit Hjerte, min Søn, og lad
dine Øjne synes om mine Veje!

<span id="an_23:27">23:27</span> Thi en bundløs Grav er Skøgen, den
fremmede Kvinde, en snæver Brønd;

<span id="an_23:28">23:28</span> ja, som en Stimand ligger hun på Lur og
øger de troløses Tal blandt Mennesker.

<span id="an_23:29">23:29</span> Hvem har Ak, og hvem har Ve, hvem har
Kiv, og hvem har Klage? Hvem har Sår uden Grund, hvem har sløve Øjne?

<span id="an_23:30">23:30</span> De, som sidder sent over Vinen, som
kommer for at smage den stærke Drik.

<span id="an_23:31">23:31</span> Se ikke til Vinen, hvor rød den er,
hvorledes den perler i Bægeret; den glider så glat,

<span id="an_23:32">23:32</span> men bider til sidst som en Slange og
spyr sin Gift som en Øgle;

<span id="an_23:33">23:33</span> dine Øjne skuer de sælsomste Ting, og
bagvendt taler dit Hjerte;

<span id="an_23:34">23:34</span> du har det, som lå du midt i Havet, som
lå du oppe på en Mastetop.

<span id="an_23:35">23:35</span> "De slog mig, jeg følte ej Smerte, gav
mig Hug, jeg mærked det ikke; når engang jeg vågner igen, så søger jeg
atter til Vinen!"

<span id="an_24:1">24:1</span> Misund ej onde Folk, hav ikke lyst til at
være med dem;

<span id="an_24:2">24:2</span> thi deres Hjerte pønser på Vold, deres
Læbers Ord volder Men.

<span id="an_24:3">24:3</span> Ved Visdom bygges et Hus, ved Indsigt
holdes det oppe,

<span id="an_24:4">24:4</span> ved Kundskab fyldes kamrene med alskens
kosteligt, herligt Gods.

<span id="an_24:5">24:5</span> Vismand er større end Kæmpe, kyndig Mand
mer end Kraftkarl.

<span id="an_24:6">24:6</span> Thi Krig skal du føre efter modent
Overlæg, vel står det til, hvor mange giver Råd.

<span id="an_24:7">24:7</span> Visdom er Dåren for høj, han åbner ej
Munden i Porten.

<span id="an_24:8">24:8</span> Den, der har ondt i Sinde, kaldes en
rænkefuld Mand.

<span id="an_24:9">24:9</span> Hvad en Dåre har for, er Synd, en Spotter
er Folk en Gru.

<span id="an_24:10">24:10</span> Taber du Modet på Trængslens Dag, da er
din Kraft kun ringe.

<span id="an_24:11">24:11</span> Frels dem, der slæbes til Døden, red
dem, der vakler hen for at dræbes.

<span id="an_24:12">24:12</span> Siger du: "Se, jeg vidste det ikke" -
mon ej han, der vejer Hjerter, kan skønne? Han, der tager Vare på din
Sjæl, han ved det, han gengælder Mennesker, hvad de har gjort.

<span id="an_24:13">24:13</span> Spis Honning, min Søn, det er godt, og
Kubens Saft er sød for din Gane;

<span id="an_24:14">24:14</span> vid, at så er og Visdom for Sjælen! Når
du finder den, har du en Fremtid, dit Håb bliver ikke til intet.

<span id="an_24:15">24:15</span> Lur ej på den retfærdiges Bolig, du
gudløse, ødelæg ikke hans Hjem;

<span id="an_24:16">24:16</span> thi syv Gange falder en retfærdig og
står op, men gudløse styrter i Fordærv.

<span id="an_24:17">24:17</span> Falder din Fjende, så glæd dig ikke,
snubler han, juble dit Hjerte ikke,

<span id="an_24:18">24:18</span> at ikke HERREN skal se det med Mishag
og vende sin Vrede fra ham.

<span id="an_24:19">24:19</span> Græm dig ej over Ugerningsmænd, misund
ikke de gudløse;

<span id="an_24:20">24:20</span> thi den onde har ingen Fremtid,
gudløses Lampe går ud.

<span id="an_24:21">24:21</span> Frygt HERREN og Kongen, min Søn, indlad
dig ikke med Folk, som gør Oprør;

<span id="an_24:22">24:22</span> thi brat kommer Ulykke fra dem, uventet
Fordærv fra begge.

<span id="an_24:23">24:23</span> Også følgende Ordsprog er af vise Mænd.
Partiskhed i Retten er ilde.

<span id="an_24:24">24:24</span> Mod den, som kender en skyldig fri, er
Folkeslags Banden, Folkefærds Vrede;

<span id="an_24:25">24:25</span> men dem, der dømmer med Ret, går det
vel, dem kommer Lykkens Velsignelse over.

<span id="an_24:26">24:26</span> Et Kys på Læberne giver den, som kommer
med ærligt Svar.

<span id="an_24:27">24:27</span> Fuldfør din Gerning udendørs, gør dig
færdig ude på Marken og byg dig siden et Hus!

<span id="an_24:28">24:28</span> Vidn ikke falsk mod din Næste, vær ikke
letsindig med dine Læber;

<span id="an_24:29">24:29</span> sig ikke: "Jeg gør mod ham, som han
gjorde mod mig, jeg gengælder hver hans Gerning."

<span id="an_24:30">24:30</span> Jeg kom forbi en lad Mands Mark og et
uforstandigt Menneskes Vingård;

<span id="an_24:31">24:31</span> se, den var overgroet af Tidsler,
ganske skjult af Nælder; Stendiget om den lå nedbrudt.

<span id="an_24:32">24:32</span> Jeg skued og skrev mig det bag Øre, jeg
så og tog Lære deraf:

<span id="an_24:33">24:33</span> Lidt Søvn endnu, lidt Blund, lidt Hvile
med samlagte Hænder:

<span id="an_24:34">24:34</span> Som en Stimand kommer da Fattigdom over
dig, Trang som en skjoldvæbnet Mand.

<span id="an_25:1">25:1</span> Følglende er også ordsprog af SALOMO, som
Kong Ezekias af Judas Mænd samlede.

<span id="an_25:2">25:2</span> Guds Ære er det at skjule en Sag, Kongers
Ære at granske en Sag.

<span id="an_25:3">25:3</span> Himlens Højde og Jordens Dybde og Kongers
Hjerte kan ingen granske.

<span id="an_25:4">25:4</span> Når Slagger fjernes fra Sølv, så bliver
det hele lutret;

<span id="an_25:5">25:5</span> når gudløse fjernes fra Koogen,
grundfæstes hans Trone ved Retfærd.

<span id="an_25:6">25:6</span> Bryst dig ikke for Kongen og stil dig
ikke på de stores Plads;

<span id="an_25:7">25:7</span> det er bedre, du får Bud: "Kom heropl"
end man flytter dig ned for en Stormands Øjne. Hvad end dine Øjne har
set,

<span id="an_25:8">25:8</span> skrid ikke til Trætte straks; thi hvad
vil du siden gøre, når din Næste gør dig til Skamme?

<span id="an_25:9">25:9</span> Før Sagen med din Næste til Ende, men røb
ej Andenmands Hemmelighed

<span id="an_25:10">25:10</span> thi ellers vil den, der bører det,
smæde dig og dit onde Rygte aldrig dø hen.

<span id="an_25:11">25:11</span> Æbler af Guld i Skåle af Sølv er Ord,
som tales i rette Tid.

<span id="an_25:12">25:12</span> En Guldring, et gyldent Smykke er
revsende Vismand for lyttende Øre.

<span id="an_25:13">25:13</span> Som kølende Sne en Dag i Høst er
pålideligt Bud for dem, der sender ham; han kvæger sin Herres Sjæl.

<span id="an_25:14">25:14</span> Som Skyer og Blæst uden Regn er en
Mand, der skryder med skrømtet Gavmildhed.

<span id="an_25:15">25:15</span> Ved Tålmod overtales en Dommer, mild
Tunge sønderbryder Ben.

<span id="an_25:16">25:16</span> Finder du Honning, så spis til Behov,
at du ikke bliver mæt og igen spyr den ud.

<span id="an_25:17">25:17</span> Sæt sjældent din Fod i din Næstes Hus,
at han ej får for meget af dig og ledes.

<span id="an_25:18">25:18</span> Som Stridsøkse, Sværd og hvassen Pil er
den, der vidner falsk mod sin Næste.

<span id="an_25:19">25:19</span> Som ormstukken Tand og vaklende Fod er
troløs Mand på Trængselens Dag.

<span id="an_25:20">25:20</span> Som at lægge Frakken, når det er Frost,
og hælde surt over Natron, så er det at synge for mismodig Mand.

<span id="an_25:21">25:21</span> Sulter din Fjende, så giv ham at spise,
tørster han, giv ham at drikke;

<span id="an_25:22">25:22</span> da sanker du gloende Kul på hans Hoved,
og HERREN lønner dig for det.

<span id="an_25:23">25:23</span> Nordenvind fremkalder Regn, bagtalende
Tunge vrede Miner.

<span id="an_25:24">25:24</span> Hellere bo i en Krog på Taget end
fælles Hus med trættekær Kvinde.

<span id="an_25:25">25:25</span> Hvad koldt Vand er for en vansmægtet
Sjæl, er Glædesbud fra et Land i det fjerne.

<span id="an_25:26">25:26</span> Som grumset Kilde og ødelagt Væld er
retfærdig, der vakler i gudløses Påsyn.

<span id="an_25:27">25:27</span> Ej godt at spise for megen Honning,
spar på hædrende Ord.

<span id="an_25:28">25:28</span> Som åben By uden Mur er en Mand, der
ikke kan styre sit Sind.

<span id="an_26:1">26:1</span> Som Sne om Somren og Regn Høsten så lidt
hører Ære sig til for en Tåbe.

<span id="an_26:2">26:2</span> Som en Spurv i Fart, som en Svale i Flugt
så rammer ej Banden mod sagesløs Mand.

<span id="an_26:3">26:3</span> Svøbe for Hest, Bidsel for Æsel og Ris
for Tåbers Ryg.

<span id="an_26:4">26:4</span> Svar ej Tåben efter hans Dårskab, at ikke
du selv skal blive som han.

<span id="an_26:5">26:5</span> Svar Tåben efter hans Dårskab, at han
ikke skal tykkes sig viis.

<span id="an_26:6">26:6</span> Den afhugger Fødderne og inddrikker Vold,
som sender Bud ved en Tåbe.

<span id="an_26:7">26:7</span> Slappe som den lammes Ben er Ordsprog i
Tåbers Mund.

<span id="an_26:8">26:8</span> Som en, der binder Stenen fast i Slyngen,
er den, der hædrer en Tåbe.

<span id="an_26:9">26:9</span> Som en Tornekæp, der falder den drukne i
Hænde, er Ordsprog i Tåbers Mund.

<span id="an_26:10">26:10</span> Som en Skytte, der sårer enhver, som
kommer, er den, der lejer en Tåbe og en drukken.

<span id="an_26:11">26:11</span> Som en Hund, der vender sig om til sit
Spy, er en Tåbe, der gentager Dårskab.

<span id="an_26:12">26:12</span> Ser du en Mand, der tykkes sig viis,
for en Tåbe er der mere Håb end for ham.

<span id="an_26:13">26:13</span> Den lade siger: "Et Rovdyr på Vejen, en
Løve ude på Torvene!"

<span id="an_26:14">26:14</span> Døren drejer sig på sit Hængsel, den
lade på sit Leje.

<span id="an_26:15">26:15</span> Den lade rækker til Fadet, men gider
ikke føre Hånden til Munden.

<span id="an_26:16">26:16</span> Den lade tykkes sig større Vismand end
syv, der har kloge Svar.

<span id="an_26:17">26:17</span> Den griber en Hund i Øret, som blander
sig i uvedkommende Strid.

<span id="an_26:18">26:18</span> Som en vanvittig Mand, der udslynger
Gløder, Pile og Død,

<span id="an_26:19">26:19</span> er den, der sviger sin Næste og siger:
"Jeg spøger jo kun."

<span id="an_26:20">26:20</span> Er der intet Brænde, går Ilden ud, er
der ingen Bagtaler, stilles Trætte.

<span id="an_26:21">26:21</span> Trækul til Gløder og Brænde til Ild og
trættekær Mand til at optænde Kiv.

<span id="an_26:22">26:22</span> Bagtalerens Ord er som Lækkerbidskener,
de synker dybt i Legemets Kamre.

<span id="an_26:23">26:23</span> Som Sølvovertræk på et Lerkar er
ondsindet Hjerte bag glatte Læber.

<span id="an_26:24">26:24</span> Avindsmand hykler med Læben, i sit
Indre huser han Svig;

<span id="an_26:25">26:25</span> gør han Røsten venlig, tro ham dog
ikke, thi i hans Hjerte er syvfold Gru.

<span id="an_26:26">26:26</span> Den, der dølger sit Had med Svig, hans
Ondskab kommer frem i Folkets Forsamling.

<span id="an_26:27">26:27</span> I Graven, man graver, falder man selv,
af Stenen, man vælter, rammes man selv.

<span id="an_26:28">26:28</span> Løgnetunge giver mange Hug, hyklersk
Mund volder Fald.

<span id="an_27:1">27:1</span> Ros dig ikke af Dagen i Morgen, du ved jo
ikke, hvad Dag kan bringe.

<span id="an_27:2">27:2</span> Lad en anden rose dig, ikke din Mund, en
fremmed, ikke dine egne Læber.

<span id="an_27:3">27:3</span> Sten er tung, og Sand vejer til, men tung
fremfor begge er Dårers Galde.

<span id="an_27:4">27:4</span> Vrede er grum, og Harme skummer, men
Skinsyge, hvo kan stå for den?

<span id="an_27:5">27:5</span> Hellere åbenlys Revselse end Kærlighed,
der skjules.

<span id="an_27:6">27:6</span> Vennehånds Hug er ærligt mente,
Avindsmands Kys er mange.

<span id="an_27:7">27:7</span> Den mætte vrager Honning, alt beskt er
sødt for den sultne.

<span id="an_27:8">27:8</span> Som Fugl, der må fly fra sin Rede, er
Mand, der må fly fra sit Hjem:

<span id="an_27:9">27:9</span> Olie og Røgelse fryder Sindet, men Sjælen
sønderslides af Kummer.

<span id="an_27:10">27:10</span> Slip ikke din Ven og din Faders Ven, gå
ej til din Broders Hus på din Ulykkes Dag. Bedre er Nabo ved Hånden end
Broder i det fjerne.

<span id="an_27:11">27:11</span> Vær viis, min Søn, og glæd mit Hjerte,
at jeg kan svare den, der smæder mig.

<span id="an_27:12">27:12</span> Den kloge ser Faren og søger i Skjul,
tankeløse går videre og bøder,

<span id="an_27:13">27:13</span> Tag hans Klæder, han borged for en
anden, pant ham for fremmedes Skyld!

<span id="an_27:14">27:14</span> Den, som årle højlydt velsigner sin
Næste, han får det regnet for Banden.

<span id="an_27:15">27:15</span> Ustandseligt Tagdryp en Regnvejrsdag og
trættekær Kvinde ligner hinanden;

<span id="an_27:16">27:16</span> den, som vil skjule hende, skjuler
Vind, og hans højre griber i Olie.

<span id="an_27:17">27:17</span> Jern skærpes med Jern, det ene Menneske
skærper det andet.

<span id="an_27:18">27:18</span> Røgter man et Figentræ, spiser man dets
Frugt; den, der vogter sin Herre, æres.

<span id="an_27:19">27:19</span> Som i Vandspejlet Ansigt møder Ansigt,
slår Menneskehjerte Menneske i Møde.

<span id="an_27:20">27:20</span> Dødsrige og Afgrund kan ikke mættes, ej
heller kan Menneskens Øjne mættes.

<span id="an_27:21">27:21</span> Digel til Sølv og Ovn til Guld, efter
sit Ry bedømmes en Mand.

<span id="an_27:22">27:22</span> Om du knuste en Dåre i Morter med
Støder midt imellem Gryn, hans Dårskab veg dog ej fra ham.

<span id="an_27:23">27:23</span> Mærk dig, hvorledes dit Småkvæg ser ud,
hav Omhu for dine Hjorde;

<span id="an_27:24">27:24</span> thi Velstand varer ej evigt, Rigdom
ikke fra Slægt til Slægt;

<span id="an_27:25">27:25</span> er Sommergræsset svundet, Grønt spiret
frem, og sankes Bjergenes Urter,

<span id="an_27:26">27:26</span> da har du Lam til at give dig Klæder og
Bukke til at købe en Mark,

<span id="an_27:27">27:27</span> Gedemælk til Mad for dig og dit Hus,
til Livets Ophold for dine Piger.

<span id="an_28:1">28:1</span> Den gudløse flyr, skønt ingen er efter
ham; tryg som en Løve er den retfærdige.

<span id="an_28:2">28:2</span> Ved Voldsmands Brøde opstår Strid, den
kvæles af Mand med Forstand.

<span id="an_28:3">28:3</span> En fattig Tyran, der kuer de ringe, er
Regn, der hærger og ej giver Brød.

<span id="an_28:4">28:4</span> Hvo Loven sviger, roser de gudløse, hvo
Loven holder, er på Krigsfod med dem.

<span id="an_28:5">28:5</span> Ildesindede fatter ej Ret; alt fatter de,
som søger HERREN.

<span id="an_28:6">28:6</span> Hellere en fattig med lydefri Færd end
en, som går Krogveje, er han end rig.

<span id="an_28:7">28:7</span> Forstandig Søn tager Vare på Loven, men
Drankeres Fælle gør sin Fader Skam.

<span id="an_28:8">28:8</span> Hvo Velstand øger ved Åger og Opgæld,
samler til en, som er mild mod de ringe.

<span id="an_28:9">28:9</span> Den, der vender sit Øre fra Loven, endog
hans Bøn er en Gru.

<span id="an_28:10">28:10</span> Leder man retsindige vild på onde Veje,
falder man selv i sin Grav; men de lydefri arver Lykke.

<span id="an_28:11">28:11</span> Rigmand tykkes sig viis, forstandig
Småmand gennemskuer ham.

<span id="an_28:12">28:12</span> Når retfærdige jubler, er Herligheden
stor, vinder gudløse frem, skal man lede efter Folk.

<span id="an_28:13">28:13</span> At dølge sin Synd fører ikke til Held,
men bekendes og slippes den, finder man Nåde.

<span id="an_28:14">28:14</span> Saligt det Menneske, som altid ængstes,
men forhærder man sit Hjerte, falder man i Ulykke.

<span id="an_28:15">28:15</span> En brølende Løve, en grådig Bjørn er en
gudløs, som styrer et ringe Folk.

<span id="an_28:16">28:16</span> Uforstandig Fyrste øver megen Vold,
langt Liv får den, der hader Rov.

<span id="an_28:17">28:17</span> Et Menneske, der tynges af Blodskyld,
er på Flugt til sin Grav; man hjælpe ham ikke.

<span id="an_28:18">28:18</span> Den, som vandrer lydefrit, frelses, men
den, som går Krogveje, falder i Graven.

<span id="an_28:19">28:19</span> Den mættes med brød, som dyrker sin
Jord, med Fattigdom den, der jager efter Tomhed.

<span id="an_28:20">28:20</span> Ærlig Mand velsignes rigt, men Jag
efter Rigdom undgår ej Straf.

<span id="an_28:21">28:21</span> At være partisk er ikke godt, en Mand
kan forse sig for en Bid Brød.

<span id="an_28:22">28:22</span> Misundelig Mand vil i Hast vinde Gods;
at Trang kommer over ham, ved han ikke.

<span id="an_28:23">28:23</span> Den, der revser, får Tak til sidst
fremfor den, hvis Tunge er slesk.

<span id="an_28:24">28:24</span> Stjæle fra Forældre og nægte, at det,
er Synd, er at være Fælle med hærgende Mand.

<span id="an_28:25">28:25</span> Den vindesyge vækker Splid, men den,
der stoler på HERREN, kvæges.

<span id="an_28:26">28:26</span> Den, der stoler på sit Vid, er en Tåbe,
men den, der vandrer i Visdom, reddes.

<span id="an_28:27">28:27</span> Hvo Fattigmand giver, skal intet
fattes, men mangefold bandes, hvo Øjnene lukker.

<span id="an_28:28">28:28</span> Vinder gudløse frem, kryber Folk i
Skjul; når de omkommer, bliver de retfærdige mange.

<span id="an_29:1">29:1</span> Hvo Nakken gør stiv, skønt revset tit,
han knuses brat uden Lægedom.

<span id="an_29:2">29:2</span> Er der mange retfærdige, glædes Folket,
men råder de gudløse, sukker Folket.

<span id="an_29:3">29:3</span> Hvo Visdom elsker, glæder sin Fader, hvo
Skøger omgås, bortødsler Gods.

<span id="an_29:4">29:4</span> Kongen grundfæster Landet med Ret, en
Udsuger lægger det øde.

<span id="an_29:5">29:5</span> Mand, der smigrer sin Næste, breder et
Net for hans Fod.

<span id="an_29:6">29:6</span> I sin Brøde hildes den onde, den
retfærdige jubler af Glæde.

<span id="an_29:7">29:7</span> Den retfærdige kender de ringes Retssag;
den gudløse skønner intet.

<span id="an_29:8">29:8</span> Spottere ophidser Byen, men Vismænd, de
stiller Vrede.

<span id="an_29:9">29:9</span> Går Vismand i Rette med Dåre, vredes og
ler han, alt preller af.

<span id="an_29:10">29:10</span> De blodtørstige hader lydefri Mand, de
retsindige tager sig af ham.

<span id="an_29:11">29:11</span> En Tåbe slipper al sin Voldsomhed løs,
Vismand stiller den omsider.

<span id="an_29:12">29:12</span> En Fyrste, som lytter til Løgnetale,
får lufter gudløse Tjenere.

<span id="an_29:13">29:13</span> Fattigmand og Blodsuger mødes, HERREN
giver begges Øjne Glans.

<span id="an_29:14">29:14</span> En Konge, der dømmer de ringe med Ret,
hans Trone står fast evindelig.

<span id="an_29:15">29:15</span> Ris og Revselse, det giver Visdom,
uvorn Dreng gør sin Moder Skam.

<span id="an_29:16">29:16</span> Bliver mange gudløse tiltager Synd;
retfærdige ser med Fryd deres Fald.

<span id="an_29:17">29:17</span> Tugt din Søn, så kvæger han dig og
bringer din Sjæl, hvad der smager.

<span id="an_29:18">29:18</span> Uden Syner forvildes et Folk; salig
den, der vogter på Loven.

<span id="an_29:19">29:19</span> Med Ord lader Træl sig ikke tugte, han
fatter dem vel, men adlyder ikke.

<span id="an_29:20">29:20</span> Ser du en Mand, der er hastig til Tale,
for en Tåbe er der snarere Håb end for ham.

<span id="an_29:21">29:21</span> Forvænner man sin Træl fra ung, vil han
til sidst være Herre.

<span id="an_29:22">29:22</span> Hidsig Mand vækker Strid, vredladen
Mand gør megen Synd.

<span id="an_29:23">29:23</span> Et Menneskes Hovmod ydmyger ham, den
ydmyge opnår Ære.

<span id="an_29:24">29:24</span> Hæleren hader sit Liv, han hører
Forbandelsen, men melder intet.

<span id="an_29:25">29:25</span> Frygt for Mennesker leder i Snare, men
den, der stoler på HERREN, er bjærget.

<span id="an_29:26">29:26</span> Mange søger en Fyrstes Gunst; Mands Ret
er dog fra HERREN.

<span id="an_29:27">29:27</span> Urettens Mand er retfærdiges Gru, hvo
redeligt vandrer, gudløses Gru.

<span id="an_30:1">30:1</span> Massaiten Agur, Jakes Søns ord. Manden
siger: Træt har jeg slidt mig, Gud, træt har jeg slidt mig, Gud, jeg
svandt hen;

<span id="an_30:2">30:2</span> thi jeg er for dum til at regnes for
Mand, Mands Vid er ikke i mig;

<span id="an_30:3">30:3</span> Visdom lærte jeg ej, den Hellige lærte
jeg ikke at kende.

<span id="an_30:4">30:4</span> Hvo opsteg til Himlen og nedsteg igen,
hvo samlede Vinden i sine Næver, hvo bandt Vandet i et Klæde, hvo greb
fat om den vide Jord? Hvad er hans Navn og hans Søns Navn? Du kender det
jo.

<span id="an_30:5">30:5</span> Al Guds Tale er ren, han er Skjold for
dem, der lider på ham.

<span id="an_30:6">30:6</span> Læg intet til hans Ord, at han ikke skal
stemple dig som Løgner.

<span id="an_30:7">30:7</span> Tvende Ting har jeg bedet dig om, nægt
mig dem ej, før jeg dør:

<span id="an_30:8">30:8</span> Hold Svig og Løgneord fra mig: giv mig
hverken Armod eller Rigdom, men lad mig nyde mit tilmålte Brød,

<span id="an_30:9">30:9</span> at jeg ikke skal blive for mæt og
fornægte og sige: "Hvo er HERREN?" eller blive for fattig og stjæle og
volde min Guds Navn Men.

<span id="an_30:10">30:10</span> Bagtal ikke en Træl for hans Herre, at
han ikke forbander dig, så du må bøde.

<span id="an_30:11">30:11</span> Der findes en Slægt, som forbander sin
Fader og ikke velsigner sin Moder,

<span id="an_30:12">30:12</span> en Slægt, der tykkes sig ren og dog ej
har tvættet Snavset af sig,

<span id="an_30:13">30:13</span> en Slægt med de stolteste Øjne, hvis
Blikke er fulde af Hovmod.

<span id="an_30:14">30:14</span> en Slægt, hvis Tænder er Sværd hvis
Kæber er skarpe Knive, så de æder de arme ud af Landet, de fattige ud af
Menneskers Samfund.

<span id="an_30:15">30:15</span> Blodiglen har to Døtre: Givhid, Givhid!
Der er tre, som ikke kan mættes, fire, som aldrig får nok:

<span id="an_30:16">30:16</span> Dødsriget og det golde Moderliv,
Jorden, som aldrig mættes af Vand, og Ilden, som aldrig får nok.

<span id="an_30:17">30:17</span> Den, som håner sin Fader og spotter sin
gamle Moder, hans Øje udhakker Bækkens Ravne, Ørneunger får det til Æde.

<span id="an_30:18">30:18</span> Tre Ting undres jeg over, fire fatter
jeg ikke:

<span id="an_30:19">30:19</span> Ørnens Vej på Himlen, Slangens Vej på
Klipper, Skibets Vej på Havet, Mandens Vej til den unge Kvinde.

<span id="an_30:20">30:20</span> Så er en Ægteskabsbryderskes Færd: Hun
spiser og tørrer sig om Munden og siger: "Jeg har ikke gjort noget
ondt!"

<span id="an_30:21">30:21</span> Under tre Ting skælver et Land, fire
kan det ikke bære:

<span id="an_30:22">30:22</span> En Træl, når han gøres til Konge, en
Nidding, når han spiser sig mæt,

<span id="an_30:23">30:23</span> en bortstødt Hustru, når hun bliver
gift, en Trælkvinde, når hun arver sin Frue.

<span id="an_30:24">30:24</span> Fire på Jorden er små, visere dog end
Vismænd:

<span id="an_30:25">30:25</span> Myrerne, de er et Folk uden Styrke,
samler dog Føde om Somren;

<span id="an_30:26">30:26</span> Klippegrævlinger, et Folk uden Magt,
bygger dog Bolig i Klipper;

<span id="an_30:27">30:27</span> Græshopper, de har ej Konge, drager dog
ud i Rad og Række;

<span id="an_30:28">30:28</span> Firbenet, det kan man gribe med Hænder,
er dog i Kongers Paladser.

<span id="an_30:29">30:29</span> Tre skrider stateligt frem, fire har
statelig Gang:

<span id="an_30:30">30:30</span> Løven, Kongen blandt Dyrene, som ikke
viger for nogen;

<span id="an_30:31">30:31</span> en sadlet Stridshest, en Buk, en Konge
midt i sin Hær.

<span id="an_30:32">30:32</span> Har du handlet som Dåre i Overmod,
tænker du ondt, da Hånd for Mund!

<span id="an_30:33">30:33</span> Thi Tryk på Mælk giver Ost, Tryk på
Næsen Blod og Tryk på Vrede Trætte.

<span id="an_31:1">31:1</span> Kong Lemuel af Massas Ord; som hans Moder
tugtede ham med.

<span id="an_31:2">31:2</span> Hvad, Lemuel, min Søn, min førstefødte,
hvad skal jeg sige dig, hvad, mit Moderlivs Søn, hvad, mine Løfters Søn?

<span id="an_31:3">31:3</span> Giv ikke din Kraft til Kvinder, din
Kærlighed til dem, der ødelægger Konger.

<span id="an_31:4">31:4</span> Det klæder ej Konger, Lemuel, det klæder
ej Konger at drikke Vin eller Fyrster at kræve stærke Drikke,

<span id="an_31:5">31:5</span> at de ikke skal drikke og glemme Vedtægt
og bøje Retten for alle arme.

<span id="an_31:6">31:6</span> Giv den segnende stærke Drikke, og giv
den mismodige Vin;

<span id="an_31:7">31:7</span> lad ham drikke og glemme sin Fattigdom,
ej mer ihukomme sin Møje.

<span id="an_31:8">31:8</span> Luk Munden op for den stumme, for alle
lidendes Sag;

<span id="an_31:9">31:9</span> luk Munden op og døm retfærdigt, skaf den
arme og fattige Ret!

<span id="an_31:10">31:10</span> Hvo finder en duelig Hustru? Hendes
Værd står langt over Perlers.

<span id="an_31:11">31:11</span> Hendes Husbonds Hjerte stoler på hende,
på Vinding skorter det ikke.

<span id="an_31:12">31:12</span> Hun gør ham godt og intet ondt alle
sine Levedage.

<span id="an_31:13">31:13</span> Hun sørger for Uld og Hør, hun bruger
sine Hænder med Lyst.

<span id="an_31:14">31:14</span> Hun er som en Købmands Skibe, sin Føde
henter hun langvejs fra.

<span id="an_31:15">31:15</span> Endnu før Dag står hun op og giver
Huset Mad, sine Piger deres tilmålte Del.

<span id="an_31:16">31:16</span> Hun tænker på en Mark og får den, hun
planter en Vingård, for hvad hun har tjent.

<span id="an_31:17">31:17</span> Hun bælter sin Hofte med Kraft, lægger
Styrke i sine Arme.

<span id="an_31:18">31:18</span> Hun skønner, hendes Husholdning lykkes,
hendes Lampe går ikke ud om Natten.

<span id="an_31:19">31:19</span> Hun rækker sine Hænder mod Rokken,
Fingrene tager om Tenen.

<span id="an_31:20">31:20</span> Hun rækker sin Hånd til den arme,
rækker Armene ud til den fattige.

<span id="an_31:21">31:21</span> Af Sne har hun intet at frygte for sit
Hus, thi hele hendes Hus er klædt i Skarlagen.

<span id="an_31:22">31:22</span> Tæpper laver hun sig, hun er klædt i
Byssus og Purpur.

<span id="an_31:23">31:23</span> Hendes Husbond er kendt i Portene, når
han sidder blandt Landets Ældste.

<span id="an_31:24">31:24</span> Hun væver Linned til Salg og sælger
Bælter til Kræmmeren.

<span id="an_31:25">31:25</span> Klædt i Styrke og Hæder går hun
Morgendagen i Møde med Smil.

<span id="an_31:26">31:26</span> Hun åbner Munden med Visdom, med mild
Vejledning på Tungen.

<span id="an_31:27">31:27</span> Hun våger over Husets Gænge og spiser
ej Ladheds Brød.

<span id="an_31:28">31:28</span> Hendes Sønner står frem og giver hende
Pris, hendes Husbond synger hendes Lov:

<span id="an_31:29">31:29</span> "Mange duelige Kvinder findes, men du
står over dem alle!"

<span id="an_31:30">31:30</span> Ynde er Svig og Skønhed Skin; en
Kvinde, som frygter HERREN, skal roses.

<span id="an_31:31">31:31</span> Lad hende få sine Hænders Frugt, hendes
Gerninger synger hendes Lov i Portene.

------------------------------------------------------------------------

[Next: Ecclesiastes](ecc.md)
