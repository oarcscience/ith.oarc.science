[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jon)  [Next](nah.md) 

------------------------------------------------------------------------

### Danish Bible: Micah

<span id="an_1:1">1:1</span> HERRENs Ord, som, i de Dage da Jotam, Akaz
og Ezekias var Konger i Juda, kom til Mika fra. Moresjet, og som han
skuede om Samaria og Jerusalem.

<span id="an_1:2">1:2</span> Alle I Folkeslag, hør, lyt til, du Jord,
med din Fylde, at den Herre HERREN kan stå som Vidne blandt eder, Herren
fra sit hellige Tempel.

<span id="an_1:3">1:3</span> Thi se, fra sit Sted går HERREN ud, stiger
ned, skrider frem over Jordens Høje;

<span id="an_1:4">1:4</span> under ham smelter Bjerge, og Dale slår dybe
Revner, som Voks, der smelter i Ilden, som Vand, gydt ned ad en Skrænt -

<span id="an_1:5">1:5</span> alt dette for Jakobs Brøde, for Israels
Huses Synder. Hvem voldte Jakobs Brøde? Mon ikke Samaria? Hvem voldte
Judas Synd? Mon ikke Jerusalem?

<span id="an_1:6">1:6</span> Samaria gør jeg til Grushob, dets Mark til
Vingårdsjord; jeg styrter dets Sten i Dalen, dets Grundvolde bringer jeg
for Lyset.

<span id="an_1:7">1:7</span> Dets Billeder sønderslås alle, dets
Skøgeløn brændes i Ild; jeg tilintetgør alle dets Afguder; thi af
Skøgeløn er de samlet, til Skøgeløn bliver de atter.

<span id="an_1:8">1:8</span> Derfor vil jeg klage og jamre, gå nøgen med
bare Fødder, istemme Klage som Sjakaler, jamrende Skrig som Strudse:

<span id="an_1:9">1:9</span> Ulægeligt er HERRENs Slag, thi det når til
Juda, til mit Folks Port rækker det hen, til Jerusalem.

<span id="an_1:10">1:10</span> Forkynd det ikke i Gat, græd ikke i
Bokim! Vælt jer i Støvet i Bet-Leafra!

<span id="an_1:11">1:11</span> Der stødes i Horn for eder, Sjafirs
Borgere; ej går Za'anans Borgere ud af deres By. Bet-Ezels Lod bliver
Klage, Hug og Ve;

<span id="an_1:12">1:12</span> og hvor kan Marots indbyggere håbe på
Lykke? Thi Ulykke kom ned fra HERREN til Jerusalems Porte.

<span id="an_1:13">1:13</span> Spænd Hestene for Vognen, I, som bor i
Lakisj! Syndens Begyndelse var du for. Zions Datter; ja, Israels
Overtrædelser fandtes i dig.

<span id="an_1:14">1:14</span> Giv derfor Moresjet-Gat en
Skilsmissegave! En svigtende Bæk er Akzibs Huse for Israels Konger.

<span id="an_1:15">1:15</span> End sender jeg eder en Ransmand, Maresjas
Borgere! Til Adullam skal Israels Herlig hed komme.

<span id="an_1:16">1:16</span> Klip dig skaldet over dine elskede. Børn,
bredskaldet som en Grib; thi de bortføres fra dig.

<span id="an_2:1">2:1</span> Ve dem, der på Lejet udtænker Uret og Udåd,
og sætter det i Værk, når det dages, da det står i deres Magt.

<span id="an_2:2">2:2</span> De attrår Marker og raner dem, Huse og
tager dem, undertrykker Mand og Hus, Ejendom og Ejer.

<span id="an_2:3">2:3</span> Derfor, så siger HERREN: Se, jeg optænker
Ulykke mod denne Slægt, fra hvilken l ikke skal kunne fri eders Hals
eller gå med oprejst Hoved; thi en ond Tid er det.

<span id="an_2:4">2:4</span> På denne Dag skal der bruges et Mundheld om
jer og klages: "Sket som talt! Vi er helt lagt øde; mit Folk får sin Lod
skiftet ud, ingen giver den tilbage; vor Mark skiftes ud til dem, som
fører os bort."

<span id="an_2:5">2:5</span> Derfor har du ingen til at udspænde Snoren
over en Lod i HERRENs Forsamling.

<span id="an_2:6">2:6</span> "Præk ikke!" så præker de, "man præker ikke
om sligt; får hans Smæden ej Ende?" Hvad siger du, Jakobs Hus?

<span id="an_2:7">2:7</span> "Er HERREN da hastig til Vrede, handler han
så? Er hans Ord ej milde mod den, som vandrer ret?"

<span id="an_2:8">2:8</span> Men I er fjendske imod, på Nakken af mit
Folk; Kappen over Kjortelen river l af dem, som vandrer trygt og afskyr
Strid.

<span id="an_2:9">2:9</span> Mit Folks Kvinder driver l ud af det Hjem,
de holdt af, I tager for evigt min Ære fra deres Børn:

<span id="an_2:10">2:10</span> "Op, ryk ud! Thi her kan I ikke bo for
den Urenheds Skyld, som volder svar Fordærv."

<span id="an_2:11">2:11</span> I Fald der kom en Mand med Tomhed og Svig
og Løgn: "Jeg vil præke for dig om Vin og Drik!" det var en Præker for
dette Folk.

<span id="an_2:12">2:12</span> Jeg vil samle dig, hele Jakob, opsanke
Israels Rest, få dem sammen som Får i Fold, som en Hjord i Græsgangens
Midte; af Mennesker bliver der en Summen.

<span id="an_2:13">2:13</span> En Vejbryder går foran dem; de bryder
gennem Porten og går ud. Foran dem skrider deres Konge og HERREN i
Spidsen for dem.

<span id="an_3:1">3:1</span> Da sagde jeg: Hør dog, I Jakobs Høvdinger,
I Dommere af Israels Hus!. Kan Kendskab til Ret ej ventes af eder,

<span id="an_3:2">3:2</span> I, som hader det gode og elsker. det onde,
I, som flår Huden af Folk. og Kødet af deres Ben,

<span id="an_3:3">3:3</span> æder mit Folks Kød og flænger dem Huden af
Kroppen, sønderbryder deres Ben. og breder dem som Kød i en Gryde, som
Suppekød i en Kedel?

<span id="an_3:4">3:4</span> Engang skal de råbe til HERREN, han lader
dem uden Svar;. da skjuler han sit Åsyn for. dem, fordi deres Gerninger
er onde.

<span id="an_3:5">3:5</span> Så siger HERREN om Profeterne, de, som
vildleder mit Folk, de, som råber om Fred, når kun de får noget at
tygge, men ypper Krig med den, der intet giver dem i Munden:

<span id="an_3:6">3:6</span> Derfor skal I opleve Nat uden. Syner,
Mørke, som ej bringer Spådom; Solen skal gå ned for Profeterne, Dagen
skal sortne for dem.

<span id="an_3:7">3:7</span> Til Skamme skal Seeren blive, blues skal
de, som spår; alle skal tilhylle Skægget, thi Svar er der ikke fra Gud.

<span id="an_3:8">3:8</span> Jeg derimod er ved HERRENs Ånd fuld af
Styrke, af Ret og af Kraft til at forkynde Jakob dets Brøde, Israel,
hvad det har syndet.

<span id="an_3:9">3:9</span> Hør det, I Jakobs Huses Høvdinger, I
Dommere af Israels Hus, I, som afskyr Ret og gør alt, som er lige,
kroget,

<span id="an_3:10">3:10</span> som bygger Zion med Blod. og Jerusalem
med Uret.

<span id="an_3:11">3:11</span> Dets Høvdinger dømmer for Gave, dets
Præster kender Ret for Løn; dets Profeter spår for Sølv og støtter sig
dog til HERREN: "Er HERREN ej i vor Midte? Over os kommer intet ondt."

<span id="an_3:12">3:12</span> For eders, Skyld skal derfor Zion pløjes
som en Mark, Jerusalem blive til Grushobe, Tempelbjerget til Krathøj.

<span id="an_4:1">4:1</span> Og det skal ske i de sidste Dage, at
HERRENS Huses Bjerg, grundfæstet på Bjergenes Top, skal løfte sig op
over Højene. Did skal Folkeslag strømme.

<span id="an_4:2">4:2</span> og talrige Folk komme vandrende: "Kom, lad
os drage til HERRENs Bjerg, til Jakobs Guds Hus; os skal han lære sine
Veje, så vi kan gå på hans Stier; thi fra Zion udgår Åbenbaring, fra
Jerusalem HERRENs Ord."

<span id="an_4:3">4:3</span> Da dømmer han mange Folkeslag imellem,
skifter Ret mellem talrige, fjerne Folk; deres Sværd skal de smede til
Plovjern, deres Spyd til Vingårdsknive; Folk skal ej løfte Sværd mod
Folk, ej øve sig i Våbenfærd mer.

<span id="an_4:4">4:4</span> Da sidder hver under sin Vinstok og sit
Figenfræ, og ingen. skræmmer dem, så sandt Hærskarers HERREs Mund har
talet.

<span id="an_4:5">4:5</span> Thi alle Folkeslag vandrer hvert i sin Guds
Navn, men vi vil vandre i HERREN vor Guds Navn for evigt og altid.

<span id="an_4:6">4:6</span> På hin Dag, lyder det fra HERREN, samler
jeg det, der halter, sanker det spredte sammen og det, jeg har hjemsøgt
med ondt.

<span id="an_4:7">4:7</span> Det haltende gør jeg til en Rest, det svage
til et kraftigt Folk; og HERREN er Konge over dem på Zions Bjerg fra nu
og til evig Tid.

<span id="an_4:8">4:8</span> Men du, o Hyrdetårn, Zions Datters Høj, til
dig skal det komme, det forrige Herredømme tilfalde dig, Jerusalems
Datters Rige.

<span id="an_4:9">4:9</span> Hvi skriger du dog så højt?. Er Kongen ikke
i dig?. Er da din Rådgiver borte, nu du grebes af Fødselsveer?

<span id="an_4:10">4:10</span> Vrid dig og vånd dig som i Barnsnød,
Zions Datter! Thi nu skal du ud af Byen og bo på Marken, og du skal
komme til Babel; der skal du frelses, der vil HERREN genløse dig af dine
Fjenders Hånd.

<span id="an_4:11">4:11</span> Nu er de samlet imod dig, de mange Folk,
som siger: "Vanæres skal det; vort Øje skal se med Skadefryd på Zion."

<span id="an_4:12">4:12</span> Men de, de kender ikke det mindste til
HERRENs Tanker, de fatter ikke hans Råd, at han samled dem som Neg på
Lo.

<span id="an_4:13">4:13</span> Op og tærsk, du Zions Datter! Thi jeg
giver dig Horn af Jern, jeg giver dig Klove af Kobber. Du skal knuse de
mange Folk, lægge Band på Byttet for HERREN, på Godset for al Jordens
Herre.

<span id="an_5:1">5:1</span> Riv nu Sår i din Hud! De bar opkastet en
Vold imod os; med Stokken slår de Israels Hersker på Kinden.

<span id="an_5:2">5:2</span> Og du du Betlehems-Efrata, liden til at
være blandt Judas Tusinder! Af dig skal udgå mig een til at være Hersker
i Israel. Hans Udspring er fra fordum, fra Evigheds Dage.

<span id="an_5:3">5:3</span> Derfor giver han dem hen, så længe til hun,
som skal føde, føder, og Resten af hans Brødre vender hjem til
Israeliterne.

<span id="an_5:4">5:4</span> Han skal stå og vogte i HERRENs Kraft, i
HERREN sin Guds høje Navn. De skal bo trygt, thi nu skal hans Storhed nå
Jordens Grænser.

<span id="an_5:5">5:5</span> Og han skal være Fred. Når Assur trænger
ind i vort Land, og når han træder ind i vore Borge, stiller vi syv
Hyrder imod ham og otte fyrstelige Mænd,

<span id="an_5:6">5:6</span> som skal vogte Assurs Land med Sværd og
Nimrods Land med Klinge. Og han skal fri os fra Assur, når han trænger
ind i vort Land, træder ind på vore Enemærker.

<span id="an_5:7">5:7</span> Da bliver Jakobs Rest i de mange Folkeslags
Midte som Dug, der kommer fra HERREN, som Regnens Dråber på Græs, der
ikke venter på nogen eller bier på Menneskens Børn.

<span id="an_5:8">5:8</span> Da bliver Jakobs Rest blandt Folkene i de
mange Folkeslags Midte som en Løve blandt Skovens Dyr, en Ungløve blandt
Fårehjorde, der nedtramper, når den går frem, og sønderriver
redningsløst.

<span id="an_5:9">5:9</span> Din Hånd skal være over dine Uvenner, alle
dine Fjender ryddes bort.

<span id="an_5:10">5:10</span> På hin Dag, lyder det fra HERREN,
udrydder jeg Hestene af dig, dine Stridsvogne gør jeg til intet.

<span id="an_5:11">5:11</span> rydder Byerne bort i dit Land, river alle
dine Fæstninger ned,

<span id="an_5:12">5:12</span> rydder Trolddommen bort af din Hånd,
Tegntydere får du ej mer;

<span id="an_5:13">5:13</span> jeg rydder dine Billeder bort,
Stenstøtterne bort af din Midte og du skal ikke mer tilbede dine Hænders
Værk.

<span id="an_5:14">5:14</span> Jeg udrydder dine Asjerer og lægger dine
Afguder øde;

<span id="an_5:15">5:15</span> i Vrede og Harme tager jeg Hævn over
Folk, som ikke vil høre.

<span id="an_6:1">6:1</span> Hør, hvad HERREN taler: Kom fremfør din
Trætte for Bjergene, lad Højene høre din Røst!

<span id="an_6:2">6:2</span> I Bjerge, hør HERRENs Trætte, lyt til, I
Jordens Grundvolde! Thi HERREN har Trætte med sit Folk, med Israel går
han i Rette:

<span id="an_6:3">6:3</span> Hvad har jeg gjort dig, mit Folk. med hvad
har jeg plaget dig? Svar!

<span id="an_6:4">6:4</span> Jeg førte dig jo op fra Ægypten og udløste
dig af Trællehuset, og jeg sendte for dit Ansigt Moses, Aron og Mirjam.

<span id="an_6:5">6:5</span> Mit Folk, kom i Hu, hvad Kong Balak af Moab
havde i Sinde, og hvad Bileam, Beors Søn, svarede ham, fra Sjittim til
Gilgal, for at du kan kende HERRENs Retfærdsgerninger.

<span id="an_6:6">6:6</span> "Med hvad skal jeg møde HERREN, bøje mig
for Højhedens Gud? Skal jeg møde ham med Brændofre, møde med årgamle
Kalve?

<span id="an_6:7">6:7</span> Har HERREN Behag i Tusinder af Vædre,
Titusinder af Oliestrømme? Skal jeg give min førstefødte for min Synd,
mit Livs Frugt som Bod for min Sjæl?"

<span id="an_6:8">6:8</span> Det er sagt dig, o Menneske, hvad der er
godt, og hvad HERREN kræver af dig: hvad andet end at øve Ret, gerne
vise Kærlighed og vandre ydmygt med din Gud.

<span id="an_6:9">6:9</span> Hør, HERREN råber til Byen (at frygte dit
Navn er Visdom): Hør, Stamme og Byens Menighed!

<span id="an_6:10">6:10</span> Skal jeg tåle Skattene i den gudløses Hus
og den magre, forbandede Efa,

<span id="an_6:11">6:11</span> tilgive Gudløsheds Vægt og Pungen med
falske Lodder?

<span id="an_6:12">6:12</span> Dens Rigmænd er fulde af Vold, dens
Borgeres Tale er Løgn, og Tungen er falsk i deres Mund.

<span id="an_6:13">6:13</span> Derfor tog jeg til at slå dig, ødelægge
dig for dine Synder.

<span id="an_6:14">6:14</span> Du skal spise, men ikke mættes, lige tomt
skal dit Indre være; hvad du hengemmer, skal du ej bjærge, og hvad du
bjærger, giver jeg Sværdet;

<span id="an_6:15">6:15</span> du skal så, men ikke høste, perse Oliven,
men ikke salve dig, perse Most, men ej drikke Vin.

<span id="an_6:16">6:16</span> Du fulgte Omris Skikke, al Akabs Huses
Færd; I vandrede efter deres Råd, så jeg må gøre dig til Ørk og Byens
Borgere til Spot; Folkenes Hån skal I bære.

<span id="an_7:1">7:1</span> Ve mig! Det går mig som ved ved Frugthøst,
ved Vinhøstens Efterslæt: Ikke en Drue at spise, ej en Figen, min Sjæl
har Lyst til!

<span id="an_7:2">7:2</span> De fromme er svundet af Landet, ikke et
Menneske er sanddru. De lurer alle på Blod og jager hverandre med Net.

<span id="an_7:3">7:3</span> Deres Hænder er flinke til ondt, Fyrsten
kræver, Dommeren er villig for Betaling; Stormanden nævner, hvad han
begærer; og derefter snor de det sammen.

<span id="an_7:4">7:4</span> Den bedste er som en Tornebusk, den ærlige
værre end en Tjørnehæk. Dine Vægteres Dag, din Hjemsøgelse kommer, af
Rædsel rammes de nu.

<span id="an_7:5">7:5</span> Tro ikke eders Næste, stol ikke. på en Ven,
vogt Mundens Døre for hende. du favner!

<span id="an_7:6">7:6</span> Thi Søn agter Fader ringe, Datter står
Moder imod Svigerdatter Svigermoder, en Mand har sine Husfolk til
Fjender.

<span id="an_7:7">7:7</span> Men jeg vil spejde efter HERREN, jeg bier
på min Frelses Gud; min Gud vil høre mig.

<span id="an_7:8">7:8</span> Glæd dig ej over mig, min Fjende! Thi jeg
faldt, men står op; om end jeg sidder i Mørke, er HERREN mit Lys.

<span id="an_7:9">7:9</span> Jeg vil bære HERRENs Vrede - jeg synded jo
mod ham - indtil han strider for mig og skaffer mig Ret; han fører mig
ud i Lys, jeg skal skue hans Retfærd.

<span id="an_7:10">7:10</span> Min Fjende skal se derpå og fyldes med
Skam, han, som spørger mig: "Hvor er HERREN din Gud?". Mine Øjne skal
med Skadefryd se ham, når han trampes ned som Skarn på Gaden.

<span id="an_7:11">7:11</span> En Dag skal dine Mure bygges, en Dag skal
Grænsen vides ud,

<span id="an_7:12">7:12</span> en Dag skal man komme til dig lige fra
Assur til Ægypten, lige fra Ægypten til Floden, fra Hav til Hav, fra
Bjerg til Bjerg.

<span id="an_7:13">7:13</span> Men Jorden og de, som bor derpå, lægges
øde til Løn for deres Værk.

<span id="an_7:14">7:14</span> Vogt med din Stav dit Folk, din Ejendoms
Hjord, som bor for sig selv i Skoven, i Frugthavens Midte; lad dem
græsse i Basan og Gilead som i gamle Dage!

<span id="an_7:15">7:15</span> Giv os Undere at skue, som da du drog ud
af Ægypten;

<span id="an_7:16">7:16</span> lad Folkene se det og blues ved al deres
Vælde, lægge Hånd på Mund, lad Ørene døves på dem!

<span id="an_7:17">7:17</span> Lad dem slikke Støv som Slangen, som
Jordens Kryb, rædde komme frem af deres Borge til HERREN vor Gud og
ængstes og frygte for dig!

<span id="an_7:18">7:18</span> Hvo er en Gud som du, der tilgiver Brøde,
bærer over med Synd hos din Ejendoms Rest, ej evigt gemmer på Vrede, men
gerne er nådig?

<span id="an_7:19">7:19</span> Han vil atter forbarme sig over os, træde
vor Brøde under Fod, du vil kaste alle vore Synder i Havets Dyb!

<span id="an_7:20">7:20</span> Du vil vise Jakob Trofasthed, Abraham
Nåde, som du svor vore Fædre til i fordums Dage.

------------------------------------------------------------------------

[Next: Nahum](nah.md)
