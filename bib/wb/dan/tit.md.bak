[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](ti2)  [Next](plm.md) 

------------------------------------------------------------------------

### Danish Bible: Titus

<span id="an_1:1">1:1</span> Paulus, Guds Tjener og Jesu Kristi Apostel
til at virke Tro hos Guds udvalgte og Erkendelse at Sandheden angående
Gudsfrygt,

<span id="an_1:2">1:2</span> i Håb om evigt Liv, hvilket Gud, som ikke
lyver, har forjættet fra evige Tider,

<span id="an_1:3">1:3</span> men i sin Tid har han åbenbaret sit Ord ved
den Prædiken, som er bleven mig betroet efter Guds, vor Frelsers
Befaling:

<span id="an_1:4">1:4</span> til Titus, mit ægte Barn i fælles Tro: Nåde
og Fred fra Gud Fader og Kristus Jesus vor Frelser!

<span id="an_1:5">1:5</span> Derfor efterlod jeg dig på Kreta, for at du
skulde bringe i Orden, hvad der stod tilbage, og indsætte Ældste i hver
By, som jeg pålagde dig,

<span id="an_1:6">1:6</span> såfremt en er ustraffelig, een Kvindes Mand
og har troende Børn, der ikke ere beskyldte for Ryggesløshed eller ere
genstridige.

<span id="an_1:7">1:7</span> Thi en Tilsynsmand bør være ustraffelig som
en Guds Husholder, ikke selvbehagelig, ikke vredagtig, ikke hengiven til
Vin, ikke til Slagsmål, ikke til slet Vinding,

<span id="an_1:8">1:8</span> men gæstfri, elskende det gode, sindig,
retfærdig, from, afholdende;

<span id="an_1:9">1:9</span> en Mand, som holder fast ved det troværdige
Ord efter Læren, for at han kan være dygtig til både at formane ved den
sunde Lære og at gendrive dem, som sige imod.

<span id="an_1:10">1:10</span> Thi mange ere genstridige, føre
intetsigende Snak og dåre Sindet, især de af Omskærelsen;

<span id="an_1:11">1:11</span> dem bør man stoppe Munden på; thi de
forvende hele Huse ved at føre utilbørlig Lære for slet Vindings Skyld.

<span id="an_1:12">1:12</span> En af dem, en af deres egne Profeter, har
sagt: "Kretere ere altid Løgnere, onde Dyr, lade Buge."

<span id="an_1:13">1:13</span> Dette Vidnesbyrd er sandt. Derfor skal du
sætte dem strengelig i Rette, for at de må blive sunde i Troen

<span id="an_1:14">1:14</span> og ikke agte på jødiske Fabler og Bud af
Mennesker, som vende sig bort fra Sandheden.

<span id="an_1:15">1:15</span> Alt er rent for de rene; men for de
besmittede og vantro er intet rent, men både deres Sind og Samvittighed
er besmittet.

<span id="an_1:16">1:16</span> De sige, at de kende Gud, men med deres
Gerninger fornægte de ham, vederstyggelige, som de ere, og ulydige og
uduelige til al god Gerning.

<span id="an_2:1">2:1</span> Du derimod, tal, hvad der sømmer sig for
den sunde Lære:

<span id="an_2:2">2:2</span> at gamle Mænd skulle være ædruelige,
ærbare, sindige, sunde i Troen, i Kærligheden, i Udholdenheden;

<span id="an_2:3">2:3</span> at gamle Kvinder ligeledes skulle skikke
sig, som det sømmer sig hellige, ikke bagtale, ikke være forfaldne til
megen Vin, men være Lærere i, hvad godt er,

<span id="an_2:4">2:4</span> for at de må få de unge Kvinder til at
besinde sig på at elske deres Mænd og at elske deres Børn,

<span id="an_2:5">2:5</span> at være sindige, kyske, huslige, gode,
deres egne Mænd undergivne, for at Guds Ord ikke skal bespottes.

<span id="an_2:6">2:6</span> Forman ligeledes de unge Mænd til at være
sindige,

<span id="an_2:7">2:7</span> idet du i alle Måder viser dig selv som et
Forbillede på gode Gerninger og i Læren viser Ufordærvethed, Ærbarhed,

<span id="an_2:8">2:8</span> sund, ulastelig Tale, for at Modstanderen
må blive til Skamme, når han intet ondt har at sige om os.

<span id="an_2:9">2:9</span> Forman Trælle til at underordne sig under
deres egne Herrer, at være dem til Behag i alle Ting, ikke sige imod,

<span id="an_2:10">2:10</span> ikke besvige, men vise al god Troskab,
for at de i alle Måder kunne være en Pryd for Guds, vor Frelsers Lære.

<span id="an_2:11">2:11</span> Thi Guds Nåde er bleven åbenbaret til
Frelse for alle Mennesker

<span id="an_2:12">2:12</span> og opdrager os til at forsage
Ugudeligheden og de verdslige Begæringer og leve sindigt og retfærdigt
og gudfrygtigt i den nærværende Verden;

<span id="an_2:13">2:13</span> forventende det salige Håb og den store
Guds og vor Frelsers Jesu Kristi Herligheds Åbenbarelse,

<span id="an_2:14">2:14</span> han, som gav sig selv for os, for at han
måtte forløse os fra al Lovløshed og rense sig selv et Ejendomsfolk,
nidkært til gode Gerninger.

<span id="an_2:15">2:15</span> Tal dette, og forman og irettesæt med al
Myndighed; lad ingen ringeagte dig!

<span id="an_3:1">3:1</span> Påmind dem om at underordne sig Øvrigheder
og Myndigheder, at adlyde, at være redebonne til al god Gerning.

<span id="an_3:2">3:2</span> ikke at forhåne nogen, ikke være
stridslystne, men milde, og udvise al Sagtmodighed imod alle Mennesker.

<span id="an_3:3">3:3</span> Thi også vi vare fordum uforstandige,
ulydige, vildfarende, Slaver af Begæringer og, mange Hånde Lyster, vi
levede i Ondskab og Avind, vare forhadte og hadede hverandre.

<span id="an_3:4">3:4</span> Men da Guds, vor Frelsers Godhed og
Menneskekærlighed åbenbaredes,

<span id="an_3:5">3:5</span> frelste han os, ikke for de Retfærdigheds
Gerningers Skyld, som vi havde gjort, men efter sin Barmhjertighed, ved
Igenfødelsens Bad og Fornyelsen i den Helligånd,

<span id="an_3:6">3:6</span> som han rigeligt udøste over os ved Jesus
Kristus, vor Frelser,

<span id="an_3:7">3:7</span> for at vi, retfærdiggjorte ved hans Nåde,
skulde i Håb vorde Arvinger til evigt Liv.

<span id="an_3:8">3:8</span> Den Tale er troværdig, og derom vil jeg, at
du skal forsikre dem, for at de, som ere komne til Tro på Gud, skulle
lægge Vind på at øve gode Gerninger. Dette er Menneskene godt og
nyttigt.

<span id="an_3:9">3:9</span> Men hold dig fra tåbelige Stridigheder og
Slægtregistre og Kiv og Kampe om Loven; thi de ere unyttige og
frugtesløse.

<span id="an_3:10">3:10</span> Et kættersk Menneske skal du afvise efter
een og to Ganges Påmindelse,

<span id="an_3:11">3:11</span> da du ved, at en sådan er forvendt og
synder, domfældt af sig selv.

<span id="an_3:12">3:12</span> Når jeg sender Artemas til dig eller
Tykikus, da gør dig Flid for at komme til mig i Nikopolis;thi der har
jeg besluttet at overvintre.

<span id="an_3:13">3:13</span> Zenas den lovkyndige og Apollos skal du
omhyggeligt hjælpe på Vej, for at intet skal fattes dem.

<span id="an_3:14">3:14</span> Men lad også vore lære at øve gode
Gerninger, hvor der er Trang dertil, for at de ikke skulle være uden
Frugt.

<span id="an_3:15">3:15</span> Alle, som ere hos mig, hilse dig. Hils
dem, som elske os i Troen. Nåden være med eder alle!

------------------------------------------------------------------------

[Next: Philemon](plm.md)
