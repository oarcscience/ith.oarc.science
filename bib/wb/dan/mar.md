[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mat)  [Next](luk) 

------------------------------------------------------------------------

### Danish Bible: Mark

<span id="an_1:1">1:1</span> Jesu Kristi, Guds Søns, Evangeliums
Begyndelse er således,

<span id="an_1:2">1:2</span> som der er skrevet hos Profeten Esajas:
"Se, jeg sender min Engel for dit Ansigt, han skal berede din Vej.

<span id="an_1:3">1:3</span> Der er en Røst af en, som råber i Ørkenen:
Bereder Herrens Vej, gører hans Stier jævne!"

<span id="an_1:4">1:4</span> Johannes kom, han, som døbte i Ørkenen og
prædikede Omvendelses-Dåb til Syndernes Forladelse.

<span id="an_1:5">1:5</span> Og hele Judæas Land og alle i Jerusalem gik
ud og bleve døbt, af ham i Floden Jordan, idet de bekendte deres Synder

<span id="an_1:6">1:6</span> Og Johannes var klædt i Kamelhår og havde
et Læderbælte om sin Lænd og spiste Græshopper og vild Honning.

<span id="an_1:7">1:7</span> Og han prædikede og sagde: "Efter mig
kommer den, som er stærkere end jeg, hvis Skotvinge jeg ikke er værdig
at bøje mig ned og løse.

<span id="an_1:8">1:8</span> Jeg har døbt eder med Vand, men han skal
døbe eder med den Helligånd."

<span id="an_1:9">1:9</span> Og det skete i de dage, at Jesus kom fra
Nazareth i Galilæa og blev døbt af Johannes i Jordan.

<span id="an_1:10">1:10</span> Og straks da han steg op af Vandet, så
han Himlene skilles ad og Ånden ligesom en Due dale ned over ham;

<span id="an_1:11">1:11</span> og der kom en Røst fra Himlene: "Du er
min Søn, den elskede, i dig har jeg Velbehag."

<span id="an_1:12">1:12</span> Og straks driver Ånden ham ud i Ørkenen.

<span id="an_1:13">1:13</span> Og han var i Ørkenen fyrretyve Dage,
medens han fristedes af Satan, og han var blandt Dyrene; og Englene
tjente ham.

<span id="an_1:14">1:14</span> Men efter at Johannes var kastet i
Fængsel, kom Jesus til Galilæa og prædikede Guds Evangelium

<span id="an_1:15">1:15</span> og sagde: "Tiden er fuldkommet, og Guds
Rige er kommet nær; omvender eder og tror på Evangeliet!"

<span id="an_1:16">1:16</span> Og medens han gik langs Galilæas Sø, så
han Simon og Simons Broder Andreas i Færd med at kaste Garn i Søen; thi
de vare Fiskere.

<span id="an_1:17">1:17</span> Og Jesus sagde til dem: "Følger efter
mig, så vil jeg gøre eder til Menneskefiskere."

<span id="an_1:18">1:18</span> Og de forlode straks Garnene og fulgte
ham.

<span id="an_1:19">1:19</span> Og da han gik lidt videre frem, så han,
Jakob, Zebedæus's Søn, og hans Broder Johannes, som også vare i Færd med
at bøde deres Garn i Skibet;

<span id="an_1:20">1:20</span> og han kaldte straks på dem, og de
forlode deres Fader Zebedæus i Skibet med Lejesvendene og gik efter ham.

<span id="an_1:21">1:21</span> Og de gå ind i Kapernaum. Og straks på
Sabbaten gik han ind i Synagogen og lærte,

<span id="an_1:22">1:22</span> og de bleve slagne af Forundring over
hans Lære; thi han lærte dem som en, der havde Myndighed, og ikke som de
skriftkloge.

<span id="an_1:23">1:23</span> Og der var i deres Synagoge et Menneske
med en uren Ånd, og han råbte højt

<span id="an_1:24">1:24</span> og sagde: "Hvad have vi med dig at gøre,
Jesus af Nazareth? Er du kommen for at ødelægge os; jeg kender dig, hvem
du er, du Guds hellige."

<span id="an_1:25">1:25</span> Og Jesus truede ham og sagde: "Ti, og far
ud af ham!"

<span id="an_1:26">1:26</span> Og den urene Ånd sled i ham og råbte med
høj Røst og for ud af ham.

<span id="an_1:27">1:27</span> Og de bleve alle forfærdede, så at de
spurgte hverandre og sagde: "Hvad er dette? en ny Lære med Myndighed;
også over de urene Ånder byder han, og de lyde ham."

<span id="an_1:28">1:28</span> Og Rygtet om ham kom straks ud alle Vegne
i hele det omliggende Land i Galilæa.

<span id="an_1:29">1:29</span> Og straks, da de vare gåede ud af
Synagogen, kom de ind i Simons og Andreas's Hus med Jakob og Johannes.

<span id="an_1:30">1:30</span> Men Simons Svigermoder lå og havde Feber,
og straks tale de til ham om hende;

<span id="an_1:31">1:31</span> og han gik hen til hende, tog hende ved
Hånden og rejste hende op, og Feberen forlod hende, og hun vartede dem
op.

<span id="an_1:32">1:32</span> Men da det var blevet Aften, og Solen var
gået ned, førte de til ham alle de syge og besatte,

<span id="an_1:33">1:33</span> og hele Byen var forsamlet foran Døren.

<span id="an_1:34">1:34</span> Og han helbredte mange, som lede af mange
Hånde Sygdomme, og han uddrev mange onde Ånder; og han tillod ikke de
onde Ånder at tale, fordi de kendte ham.

<span id="an_1:35">1:35</span> Og om Morgenen længe før Dag stod han op
og gik ud og gik hen til et øde Sted, og der bad han:

<span id="an_1:36">1:36</span> Og Simon og de, som vare med ham, skyndte
sig efter ham.

<span id="an_1:37">1:37</span> Og de fandt ham, og de sige til ham:
"Alle lede efter dig."

<span id="an_1:38">1:38</span> Og han siger til dem: "Lader os gå
andetsteds hen til de nærmeste Småbyer, for at jeg kan prædike også der;
thi dertil er jeg udgået."

<span id="an_1:39">1:39</span> Og han kom og prædikede i deres Synagoger
i hele Galilæa og uddrev de onde Ånder.

<span id="an_1:40">1:40</span> Og en spedalsk kommer til ham, beder ham
og falder på Knæ for ham og siger til ham: "Om du vil, så kan du rense
mig."

<span id="an_1:41">1:41</span> Og han ynkedes inderligt og udrakte
Hånden og rørte ved ham og siger til ham: "Jeg vil; bliv ren!"

<span id="an_1:42">1:42</span> Og straks forlod Spedalskheden ham, og
han blev renset.

<span id="an_1:43">1:43</span> Og han drev ham straks bort, idet han bød
ham strengt

<span id="an_1:44">1:44</span> og sagde til ham: "Se til, at du ikke
siger noget til nogen herom; men gå hen, fremstil dig selv for Præsten,
og offer for din Renselse det, som Moses har befalet, til Vidnesbyrd for
dem!"

<span id="an_1:45">1:45</span> Men da han kom ud, begyndte han at
fortælle meget og udsprede Rygtet derom, så at han ikke mere kunde gå
åbenlyst ind i en By; men han var udenfor på øde Steder, og de kom til
ham alle Vegne fra.

<span id="an_2:1">2:1</span> Og da han nogle Dage derefter atter gik ind
i Kapernaum, spurgtes det, at han var hjemme.

<span id="an_2:2">2:2</span> Og der samledes mange, så at der ikke mere
var Plads, end ikke foran Døren; og han talte Ordet til dem.

<span id="an_2:3">2:3</span> Og de komme og bringe til ham en
værkbruden, der blev båren af fire.

<span id="an_2:4">2:4</span> Og da de ikke kunde komme nær til ham for
Folkeskaren, toge de Taget af, hvor han var; og da de havde brudt Hul,
firede de Sengen ned, hvorpå den værkbrudne lå.

<span id="an_2:5">2:5</span> Og da Jesus så deres Tro, siger han til den
værkbrudne: "Søn! dine Synder ere forladte."

<span id="an_2:6">2:6</span> Men nogle af de skriftkloge sade der og
tænkte i deres Hjerter:

<span id="an_2:7">2:7</span> "Hvorfor taler denne således.? Han taler
bespotteligt. Hvem kan forlade Synder uden een, nemlig Gud?"

<span id="an_2:8">2:8</span> Og Jesus kendte straks i sin Ånd, at de
tænkte således ved sig selv, og sagde til dem: "Hvorfor tænke I dette i
eders Hjerter?

<span id="an_2:9">2:9</span> Hvilket er lettest, at sige til den
værkbrudne: Dine Synder ere forladte, eller at sige: Stå op, og tag din
Seng, og gå?

<span id="an_2:10">2:10</span> Men for at I skulle vide, at
Menneskesønnen har Magt på Jorden til at forlade Synder," siger han til
den værkbrudne:

<span id="an_2:11">2:11</span> "Jeg siger dig: Stå op, tag din Seng, og
gå til dit Hus!"

<span id="an_2:12">2:12</span> Og han stod op og tog straks Sengen og
gik ud for alles Øjne, så de alle bleve forfærdede og priste Gud og
sagde: "Aldrig have vi set noget sådant."

<span id="an_2:13">2:13</span> Og han gik atter ud langs Søen, og hele
Skaren kom til ham, og han lærte dem.

<span id="an_2:14">2:14</span> Og da han gik forbi, så han Levi,
Alfæus's Søn sidde ved Toldboden, og han siger til ham: "Følg mig!" Og
han stod op og fulgte ham.

<span id="an_2:15">2:15</span> Og det skete, at han sad til Bords i hans
Hus, og mange Toldere og Syndere sade til Bords med Jesus, og hans
Disciple; thi de vare mange. Og der fulgte også

<span id="an_2:16">2:16</span> nogle skriftkloge af Farisæerne med ham,
og da de så, at han spiste med Toldere og Syndere, sagde de til hans
Disciple: "Han spiser og drikker med Toldere og Syndere!"

<span id="an_2:17">2:17</span> Og da Jesus hørte det, siger han til dem:
"De raske trænge ikke til Læge, men de syge. Jeg er ikke kommen for at
kalde retfærdige, men Syndere."

<span id="an_2:18">2:18</span> Og Johannes's Disciple og Farisæerne
fastede, og de komme og sige til ham: "Hvorfor faste Johannes's Disciple
og Farisæernes Disciple, men dine Disciple faste ikke?"

<span id="an_2:19">2:19</span> Og Jesus sagde til dem: "Kunne
Brudesvendene faste, medens Brudgommen er hos dem? Så længe de have
Brudgommen hos sig kunne de ikke faste.

<span id="an_2:20">2:20</span> Men der skal komme Dage, da Brudgommen
bliver tagen fra dem, da skulle de faste på den Dag.

<span id="an_2:21">2:21</span> Ingen syr en Lap af uvalket Klæde på et
gammelt Klædebon; ellers river den nye Lap på det gamle Klædebon dette
itu, og der bliver et værre Hul.

<span id="an_2:22">2:22</span> Og ingen kommer ung Vin på gamle
Læderflasker; ellers sprænger Vinen Læderflaskerne, og Vinen ødelægges
såvel som Læderflaskerne; men kom ung Vin på nye Læderflasker!"

<span id="an_2:23">2:23</span> Og det skete, at han vandrede på Sabbaten
igennem en Sædemark, og hans Disciple begyndte, imedens de gik, at
plukke Aks.

<span id="an_2:24">2:24</span> Og Farisæerne sagde til ham: "Se, hvorfor
gøre de på Sabbaten, hvad der ikke er tilladt?"

<span id="an_2:25">2:25</span> Og han siger til dem "Have I aldrig læst,
hvad David gjorde, da han kom i Nød og blev hungrig, han selv og de, som
vare med ham?

<span id="an_2:26">2:26</span> Hvorledes han gik ind i Guds Hus, da
Abiathar var Ypperstepræst, og spiste Skuebrødene, som det ikke er nogen
tilladt at spise uden Præsterne, og gav også dem, som vare med ham?"

<span id="an_2:27">2:27</span> Og han sagde til dem: "Sabbaten blev til
for Menneskets Skyld og ikke Mennesket for Sabbatens Skyld.

<span id="an_2:28">2:28</span> Derfor er Menneskesønnen Herre også over
Sabbaten."

<span id="an_3:1">3:1</span> Og han, gik atter ind i en Synagoge, og der
var der en Mand, som havde en vissen Hånd.

<span id="an_3:2">3:2</span> Og de toge Vare på ham, om han vilde
helbrede ham på Sabbaten, for at de kunde anklage ham.

<span id="an_3:3">3:3</span> Og han siger til Manden, som havde den
visne Hånd!"Træd frem her i Midten!"

<span id="an_3:4">3:4</span> Og han siger til dem: "Er det tilladt at
gøre godt på Sabbaten eller at gøre ondt, at frelse Liv eller at slå
ihjel?" Men de tav.

<span id="an_3:5">3:5</span> Og han så omkring på dem med Vrede,
bedrøvet over deres Hjertes Forhærdelse, og siger til Manden: "Ræk din
Hånd ud!" og han rakte den ud, og hans Hånd blev sund igen.

<span id="an_3:6">3:6</span> Og Farisæerne gik straks ud og holdt Råd
med Herodianerne imod ham, hvorledes de kunde slå ham ihjel.

<span id="an_3:7">3:7</span> Og Jesus drog med sine Disciple bort til
Søen, og en stor Mængde fulgte med fra Galilæa; og fra Judæa

<span id="an_3:8">3:8</span> og fra Jerusalem og fra Idumæa og Landet
hinsides Jordan og fra Egnen om Tyrus og Sidon kom de til ham i stor
Mængde, da de hørte, hvor store Gerninger han gjorde.

<span id="an_3:9">3:9</span> Og han sagde til sine Disciple, at en Båd
skulde være til Rede til ham for Skarens Skyld, for at de ikke skulde
trænge ham.

<span id="an_3:10">3:10</span> Thi han helbredte mange, så at alle, som
havde Plager, styrtede ind på ham for at røre ved ham.

<span id="an_3:11">3:11</span> Og når de urene Ånder så ham, faldt de
ned for ham og råbte og sagde: "Du er Guds Søn."

<span id="an_3:12">3:12</span> Og han truede dem meget, at de ikke måtte
gøre ham kendt.

<span id="an_3:13">3:13</span> Og han stiger op på Bjerget og hidkalder,
hvem han selv vilde; og de gik hen til ham.

<span id="an_3:14">3:14</span> Og han beskikkede tolv, til at de skulde
være hos ham, og til at han kunde udsende dem til at prædike

<span id="an_3:15">3:15</span> og at have Magt til at uddrive de onde
Ånder.

<span id="an_3:16">3:16</span> Og han beskikkede de tolv, og han
tillagde Simon Navnet Peter;

<span id="an_3:17">3:17</span> fremdeles Jakob, Zebedæus's Søn, og
Johannes, Jakobs Broder, og han tillagde dem Navnet Boanerges, det er
Tordensønner;

<span id="an_3:18">3:18</span> og Andreas og Filip og Bartholomæus og
Matthæus og Thomas og Jakob, Alfæus's Søn, og Thaddæus og Simon
Kananæeren

<span id="an_3:19">3:19</span> og Judas Iskariot, han, som forrådte ham.

<span id="an_3:20">3:20</span> Og han kommer hjem, og der samles atter
en Skare, så at de end ikke kunne få Mad.

<span id="an_3:21">3:21</span> Og da hans nærmeste hørte det, gik de ud
for at drage ham til sig thi de sagde: "Han er ude af sig selv."

<span id="an_3:22">3:22</span> Og de skriftkloge, som vare komne ned fra
Jerusalem, sagde: "Han har Beelzebul, og ved de onde Ånders Fyrste
uddriver han de onde Ånder:"

<span id="an_3:23">3:23</span> Og han kaldte dem til sig og sagde til
dem i Lignelser: "Hvorledes kan Satan uddrive Satan?

<span id="an_3:24">3:24</span> Og dersom et Rige er kommet i Splid med
sig selv, kan samme Rige ikke bestå.

<span id="an_3:25">3:25</span> Og dersom et Hus er kommet i Splid med
sig selv, vil samme Hus ikke kunne bestå.

<span id="an_3:26">3:26</span> Og dersom Satan har sat sig op imod sig
selv og er kommen i Splid med sig selv, kan han ikke bestå, men det er
ude med ham.

<span id="an_3:27">3:27</span> Men ingen kan gå ind i den stærkes Hus og
røve hans Ejendele, uden han først binder den stærke, og da kan han
plyndre hans Hus.

<span id="an_3:28">3:28</span> Sandelig, siger jeg eder, alle Ting
skulle forlades Menneskenes Børn, Synder og Bespottelser, hvor store
Bespottelser de end tale;

<span id="an_3:29">3:29</span> men den. som taler bespotteligt imod den
Helligånd, har evindeligt ingen Forladelse, men skal være skyldig i en
evig Synd."

<span id="an_3:30">3:30</span> De sagde nemlig: "Han har en uren Ånd."

<span id="an_3:31">3:31</span> Og hans Moder,og hans Brødre komme, og de
stode udenfor og sendte Bud ind til ham og lode ham kalde.

<span id="an_3:32">3:32</span> Og en Skare sad omkring ham; og de sige
til ham: "Se; din Moder og dine; Brødre og dine Søstre ere udenfor og
spørge efter dig."

<span id="an_3:33">3:33</span> Og han svarer dem og siger: "Hvem er min
Moder og mine Brødre?"

<span id="an_3:34">3:34</span> Og han så omkring på dem, som sade rundt
om ham, og sagde: "Se, her er min Moder og mine Brødre!

<span id="an_3:35">3:35</span> Thi den, som gør Guds Villie, det er min
Broder og Søster og Moder."

<span id="an_4:1">4:1</span> Og han begyndte atter at lære ved søen. Og
en meget stor Skare samles om ham, så at han måtte gå om Bord og sætte
sig i et Skib på Søen; og hele Skaren var på Land ved Søen.

<span id="an_4:2">4:2</span> Og han lærte dem meget i Lignelser og sagde
til dem i sin Undervisning:

<span id="an_4:3">4:3</span> "Hører til: Se, en Sædemand gik ud at så.

<span id="an_4:4">4:4</span> Og det skete, idet han såede, at noget
faldt ved Vejen, og Fuglene kom og åde det op.

<span id="an_4:5">4:5</span> Og noget faldt på Stengrund, hvor det ikke
havde megen Jord; og det voksede straks op, fordi det ikke havde dyb
Jord.

<span id="an_4:6">4:6</span> Og da Solen kom op, blev det svedet af, og
fordi det ikke havde Rod, visnede det.

<span id="an_4:7">4:7</span> Og noget faldt iblandt Torne, og Tornene
voksede op og kvalte det, og det bar ikke Frugt.

<span id="an_4:8">4:8</span> Og noget faldt i god Jord og bar Frugt, som
skød frem og voksede, og det bar tredive og tresindstyve og hundrede
Fold."

<span id="an_4:9">4:9</span> Og han sagde: "Den som har Øren at høre
med, han høre!"

<span id="an_4:10">4:10</span> Og da han blev ene, spurgte de, som vare
om ham, tillige med de tolv ham om Lignelserne.

<span id="an_4:11">4:11</span> Og han sagde til dem: "Eder er Guds Riges
Hemmelighed givet; men dem, som ere udenfor, meddeles alt ved Lignelser,

<span id="an_4:12">4:12</span> for at de, skønt seende, skulle se og
ikke indse og, skønt hørende, skulle høre og ikke forstå, for at de ikke
skulle omvende sig og få Forladelse "

<span id="an_4:13">4:13</span> Og han siger til dem: "Fatte I ikke denne
Lignelse? Hvorledes ville I da forstå alle de andre Lignelser?

<span id="an_4:14">4:14</span> Sædemanden sår Ordet.

<span id="an_4:15">4:15</span> Men de ved Vejen, det er dem, hvor Ordet
bliver sået, og når de høre det, kommer straks Satan og borttager
Ordet,som er sået i dem.

<span id="an_4:16">4:16</span> Og ligeledes de, som blive såede på
Stengrunden, det er dem, som, når de høre Ordet, straks modtage det med
Glæde;

<span id="an_4:17">4:17</span> og de have ikke Rod i sig, men holde kun
ud til en Tid; derefter, når der kommer Trængsel eller forfølgelse for
Ordets Skyld, forarges de straks.

<span id="an_4:18">4:18</span> Og andre ere de, som blive såede blandt
Torne; det er dem, som have hørt Ordet

<span id="an_4:19">4:19</span> og denne Verdens Bekymringer og
Rigdommens Forførelse og Begæringerne efter de andre Ting komme ind og
kvæle Ordet, så det bliver uden Frugt.

<span id="an_4:20">4:20</span> Og de, der bleve såede i god Jord, det er
dem, som høre Ordet og modtage det og bære Frugt,tredive og tresindstyve
og hundrede Fold."

<span id="an_4:21">4:21</span> Og han sagde til dem: "Mon Lyset kommer
ind for at sættes under Skæppen eller under, Bænken? Mon ikke for at
sættes på Lysestagen?

<span id="an_4:22">4:22</span> Thi ikke er noget skjult uden for at
åbenbares; ej heller er det blevet lønligt uden for at komme for Lyset.

<span id="an_4:23">4:23</span> Dersom nogen har Øren at høre med, han
høre!"

<span id="an_4:24">4:24</span> Og han sagde til dem: "Agter på, hvad I
høre! Med hvad Mål I måle, skal der tilmåles eder, og der skal gives
eder end mere.

<span id="an_4:25">4:25</span> Thi den, som har, ham skal der gives; og
den, som ikke har, fra ham skal endog det tages, som han har."

<span id="an_4:26">4:26</span> Og han sagde: "Med Guds Rige er det
således, som når en Mand har lagt Sæden i Jorden

<span id="an_4:27">4:27</span> og sover og står op Nat og Dag, og Sæden
spirer og bliver høj, han ved ej selv hvorledes.

<span id="an_4:28">4:28</span> Af sig selv bærer Jorden Frugt, først
Strå, derefter Aks, derefter fuld Kærne i Akset;

<span id="an_4:29">4:29</span> men når Frugten er tjenlig, sender han
straks Seglen ud; thi Høsten er for Hånden."

<span id="an_4:30">4:30</span> Og han sagde: "Hvormed skulle vi ligne
Guds Rige, eller under hvilken Lignelse skulle vi fremstille det?

<span id="an_4:31">4:31</span> Det er som et Sennepskorn, som, når det
sås i Jorden, er mindre end alt andet Frø på Jorden,

<span id="an_4:32">4:32</span> og når det er sået, vokser det op og
bliver større end alle Urterne og skyder store Grene, så at Himmelens
Fugle kunne bygge Rede i dets Skygge."

<span id="an_4:33">4:33</span> Og i mange sådanne Lignelser talte han
Ordet til dem, efter som de kunde fatte det.

<span id="an_4:34">4:34</span> Men uden Lignelse talte han ikke til dem;
men i Enerum udlagde han det alt sammen for sine Disciple.

<span id="an_4:35">4:35</span> Og på den Dag, da det var blevet Aften,
siger han til dem: "Lader os fare over til hin Side!"

<span id="an_4:36">4:36</span> Og de forlade Folkeskaren og tage ham
med, som ham sad i Skibet; men der var også andre Skibe med ham.

<span id="an_4:37">4:37</span> Og der kommer en stærk Stormvind, og
Bølgerne sloge ind i Skibet, så at Skibet allerede var ved at fyldes.

<span id="an_4:38">4:38</span> Og han var i Bagstavnen og sov på en
Hovedpude, og de vække ham og sige til ham: "Mester! bryder du dig ikke
om, at vi forgå?"

<span id="an_4:39">4:39</span> Og han stod op og truede Vinden og sagde
til Søen: "Ti, vær stille!" og Vinden lagde sig, og det blev ganske
blikstille.

<span id="an_4:40">4:40</span> Og han sagde til dem: "Hvorfor ere I så
bange? Hvorfor have I ikke Tro?"

<span id="an_4:41">4:41</span> Og de frygtede såre og sagde til
hverandre: "Hvem er dog denne siden både Vinden og Søen ere ham lydige?"

<span id="an_5:1">5:1</span> Og de kom over til hin Side af Søen til
Gerasenernes Land.

<span id="an_5:2">5:2</span> Og da han trådte ud af Skibet, kom der ham
straks i Møde ud fra Gravene en Mand med en uren Ånd.

<span id="an_5:3">5:3</span> Han havde sin Bolig i Gravene, og ingen
kunde længer binde ham, end ikke med Lænker.

<span id="an_5:4">5:4</span> Thi han havde ofte været bunden med Bøjer
og Lænker, og Lænkerne vare sprængte af ham og Bøjerne sønderslidte, og
ingen kunde tæmme ham.

<span id="an_5:5">5:5</span> Og han var altid Nat og Dag i Gravene og på
Bjergene, skreg og slog sig selv med Sten.

<span id="an_5:6">5:6</span> Men da han så Jesus. Langt borte, løb han
hen og kastede sig ned for ham

<span id="an_5:7">5:7</span> og råbte med høj Røst og sagde: "Hvad har
jeg med dig at gøre, Jesus, den højeste Guds Søn? Jeg besvæger dig ved
Gud, at du ikke piner mig."

<span id="an_5:8">5:8</span> Thi han sagde til ham: "Far ud af Manden,
du urene Ånd!"

<span id="an_5:9">5:9</span> Og han spurgte ham: "Hvad er dit Navn?" Og
han siger til ham: "Legion er mit Navn; thi vi ere mange."

<span id="an_5:10">5:10</span> Og han bad ham meget om ikke at drive dem
ud af Landet.

<span id="an_5:11">5:11</span> Men der var der ved Bjerget en stor Hjord
Svin, som græssede;

<span id="an_5:12">5:12</span> og de bade ham og sagde: "Send os i
Svinene, så vi må fare i dem."

<span id="an_5:13">5:13</span> Og han tilstedte dem det. Og de urene
Ånder fore ud og fore i Svinene; og Hjorden styrtede sig ned over
Brinken ud i Søen, omtrent to Tusinde, og de druknede i Søen

<span id="an_5:14">5:14</span> Og deres Hyrder flyede og forkyndte det i
Byen og på Landet; og de kom for at se, hvad det var, som var sket.

<span id="an_5:15">5:15</span> Og de komme til Jesus og se den besatte,
ham, som havde haft Legionen, sidde påklædt og ved Samling, og de
frygtede.

<span id="an_5:16">5:16</span> Men de, som havde set det, fortalte dem,
hvorledes det var gået den besatte, og om Svinene.

<span id="an_5:17">5:17</span> Og de begyndte at bede ham om, at han
vilde gå bort fra deres Egn.

<span id="an_5:18">5:18</span> Og da han gik om Bord i Skibet, bad den,
som havde været besat, ham om, at han måtte være hos ham.

<span id="an_5:19">5:19</span> Og han tilstedte ham det ikke, men siger
til ham: "Gå til dit Hus, til dine egne, og forkynd dem, hvor store Ting
Herren har gjort imod dig, og at han har forbarmet sig over dig."

<span id="an_5:20">5:20</span> Og han gik bort og begyndte at kundgøre i
Bekapolis, hvor store Ting Jesus havde gjort imod ham; og alle undrede
sig.

<span id="an_5:21">5:21</span> Og da Jesus igen i Skibet var faren over
til hin Side, samledes der en stor Skare om ham, og han var ved Søen.

<span id="an_5:22">5:22</span> Og der kommer en af Synagogeforstanderne
ved Navn Jairus, og da han ser ham, falder han ned for hans Fødder.

<span id="an_5:23">5:23</span> Og han beder ham meget og siger: "Min
lille Datter er på sit yderste; o! at du vilde komme og lægge Hænderne
på hende, for at hun må frelses og leve!"

<span id="an_5:24">5:24</span> Og han gik bort med ham, og en stor Skare
fulgte ham, og de trængte ham.

<span id="an_5:25">5:25</span> Og der var en Kvinde, som havde haft
Blodflod i tolv År,

<span id="an_5:26">5:26</span> og hun havde døjet meget af mange Læger
og havde tilsat alt, hvad hun ejede, og hun var ikke bleven hjulpen, men
tværtimod, det var blevet værre med hende.

<span id="an_5:27">5:27</span> Da hun havde hørt om Jesus, kom hun
bagfra i Skaren og rørte ved hans Klædebon.

<span id="an_5:28">5:28</span> Thi hun sagde: "Dersom jeg rører blot ved
hans Klæder, bliver jeg frelst."

<span id="an_5:29">5:29</span> Og straks tørredes hendes Blods Kilde, og
hun mærkede i sit Legeme, at hun var bleven helbredt fra sin Plage.

<span id="an_5:30">5:30</span> Og straks da Jesus mærkede på sig selv,
at den Kraft var udgået fra ham, vendte han sig om i Skaren og sagde:
"Hvem rørte ved mine Klæder?"

<span id="an_5:31">5:31</span> Og hans Disciple sagde til ham: "Du ser,
at Skaren trænger dig, og du siger: Hvem rørte ved mig?"

<span id="an_5:32">5:32</span> Og han så sig om for at se hende, som
havde gjort dette.

<span id="an_5:33">5:33</span> Men da Kvinden vidste, hvad der var sket
hende, kom hun frygtende og bævende og faldt ned for ham og sagde ham
hele Sandheden.

<span id="an_5:34">5:34</span> Men han sagde til hende: "Datter! din Tro
har frelst dig; gå bort med Fred, og vær helbredt fra din Plage!"

<span id="an_5:35">5:35</span> Endnu medens han talte, komme nogle fra
Synagogeforstanderens Hus og sige: "Din Datter er død, hvorfor umager du
Mesteren længere?"

<span id="an_5:36">5:36</span> Men Jesus hørte det Ord, som blev sagt,
og han siger til Synagogeforstanderen: "Frygt ikke, tro blot!"

<span id="an_5:37">5:37</span> Og han tilstedte ingen at følge med sig
uden Peter og Jakob og Johannes, Jakobs Broder.

<span id="an_5:38">5:38</span> Og de komme ind i Synagogeforstanderens
Hus, og han ser en larmende Hob, der græd og hylede meget.

<span id="an_5:39">5:39</span> Og han går ind og siger til dem: "Hvorfor
larme og græde I? Barnet er ikke død, men det sover."

<span id="an_5:40">5:40</span> Og de lo ad ham; men han drev dem alle
ud, og han tager Barnets Fader og Moder og sine Ledsagere med sig og går
ind, hvor Barnet var.

<span id="an_5:41">5:41</span> Og han tager Barnet ved Hånden og siger
til hende: "Talitha kumi!" hvilket er udlagt: "Pige, jeg siger dig, stå
op!"

<span id="an_5:42">5:42</span> Og straks stod Pigen op og gik omkring;
thi hun var tolv År gammel. Og de bleve straks overmåde forfærdede

<span id="an_5:43">5:43</span> Og han bød dem meget, at ingen måtte få
dette at vide; og han sagde, at de skulde give hende noget at spise.

<span id="an_6:1">6:1</span> Og han gik bort derfra Og han kommer til
sin Fædreneby, og hans Disciple følge ham.

<span id="an_6:2">6:2</span> Og da det blev Sabbat, begyndte han at lære
i Synagogen, og de mange, som hørte ham, bleve slagne af Forundring og
sagde: "Hvorfra har han dog dette, og hvad er det for en Visdom, som er
given ham,og hvilke kraftige Gerninger der dog sker ved hans Hænder!

<span id="an_6:3">6:3</span> Er denne ikke Tømmermanden, Marias Søn og
Jakobs og Joses's og Judas's og Simons Broder? Og ere ikke hans Søstre
her hos os?" Og de forargedes på ham.

<span id="an_6:4">6:4</span> Og Jesus sagde til dem: "En Profet er ikke
foragtet uden i sit eget Fædreland og iblandt sine Slægtninge og i sit
Hus."

<span id="an_6:5">6:5</span> Og han kunde ikke gøre nogen kraftig
Gerning der; kun lagde han Hænderne på nogle få syge og helbredte dem

<span id="an_6:6">6:6</span> Og han forundrede sig over deres Vantro. Og
han gik om i Landsbyerne der omkring og lærte.

<span id="an_6:7">6:7</span> Og han hidkalder de tolv, og han begyndte
at udsende dem, to og to, og gav dem Magt over de urene Ånder.

<span id="an_6:8">6:8</span> Og han bød dem, at de skulde intet tage med
på Vejen uden en Stav alene, ikke Brød, ikke Taske, ikke Kobber i
Bæltet,

<span id="an_6:9">6:9</span> men have Sko på og: "Ifører eder ikke to
Kjortler!"

<span id="an_6:10">6:10</span> Og han sagde til dem: "Hvor I komme ind i
et Hus, der skulle I blive, indtil I drage bort fra Stedet.

<span id="an_6:11">6:11</span> Og hvor man ikke vil modtage eder og ikke
vil høre eder, der skulle I gå bort fra og afryste Støvet under eders
Fødder til Vidnesbyrd imod dem."

<span id="an_6:12">6:12</span> Og de gik ud og prædikede, at man skulde
omvende sig.

<span id="an_6:13">6:13</span> Og de dreve onde Ånder ud og salvede
mange syge med Olie og helbredte dem.

<span id="an_6:14">6:14</span> Og Kong Herodes hørte det (thi hans Navn
var blevet bekendt), og han sagde: "Johannes Døberen er oprejst fra de
døde, og derfor virke Kræfterne i ham."

<span id="an_6:15">6:15</span> Andre sagde: "Det er Elias; " men andre
sagde: "Det er en Profet ligesom en af Profeterne."

<span id="an_6:16">6:16</span> Men da Herodes hørte det, sagde han:
"Johannes, som jeg har ladet halshugge, han er oprejst."

<span id="an_6:17">6:17</span> Thi Herodes havde selv sendt Bud og ladet
Johannes gribe og kaste i Fængsel for sin Broder Filips Hustru,
Herodias's Skyld; thi han havde taget hende til Ægte.

<span id="an_6:18">6:18</span> Johannes sagde nemlig til Herodes: "Det
er dig ikke tilladt at have din Broders Hustru."

<span id="an_6:19">6:19</span> Men Herodias bar Nag til ham og vilde
gerne slå ham ihjel, og hun kunde det ikke.

<span id="an_6:20">6:20</span> Thi Herodes frygtede for Johannes, fordi
han vidste, at han var en retfærdig og hellig Mand, og han holdt sin
Hånd over ham; og når han hørte ham, var han tvivlrådig om mange Ting,
og han hørte ham gerne.

<span id="an_6:21">6:21</span> Og da der kom en belejlig Dag, da Herodes
på sin Fødselsdag gjorde et Gæstebud for sine Stormænd og
Krigsøversterne og de ypperste i Galilæa,

<span id="an_6:22">6:22</span> og da selve Herodias's Datter kom ind og
dansede, behagede hun Herodes og Gæsterne. Og Kongen sagde til Pigen:
"Bed mig, om hvad som helst du vil, så vil jeg give dig det."

<span id="an_6:23">6:23</span> Og han svor hende til og sagde: "Hvad som
helst du beder om, vil jeg give dig, indtil Halvdelen af mit Rige."

<span id="an_6:24">6:24</span> Og hun gik ud og sagde til sin Moder:
"Hvad skal jeg bede om?" Men hun sagde: "Om Johannes Døberens Hoved."

<span id="an_6:25">6:25</span> Og hun gik straks skyndsomt ind til
Kongen, bad og sagde: "Jeg vil, at du straks giver mig Johannes Døberens
Hoved på et Fad."

<span id="an_6:26">6:26</span> Om end Kongen blev meget bedrøvet, vilde
han dog for Edernes og Gæsternes Skyld ikke afvise hende:

<span id="an_6:27">6:27</span> Og Kongen sendte straks en at Vagten og
befalede at bringe hans Hoved

<span id="an_6:28">6:28</span> Og denne gik hen og halshuggede ham i
Fængselet; og han bragte hans Hoved på et Fad og gav det til Pigen, og
Pigen gav det til sin Moder.

<span id="an_6:29">6:29</span> Og da hans Disciple hørte det, kom de og
toge hans Lig og lagde det i en Grav.

<span id="an_6:30">6:30</span> Og Apostlene samle sig om Jesus, og de
forkyndte ham alt, hvad de havde gjort, og hvad de havde lært.

<span id="an_6:31">6:31</span> Og han siger til dem: "Kommer nu I med
afsides til et øde Sted og hviler eder lidt;" thi der var mange, som gik
til og fra, og de havde ikke engang Ro til at spise.

<span id="an_6:32">6:32</span> Og de droge bort i Skibet til et øde Sted
afsides.

<span id="an_6:33">6:33</span> Og man så dem drage bort, og mange kendte
dem, og til Fods strømmede de sammen derhen fra alle Byerne og kom før
end de.

<span id="an_6:34">6:34</span> Og da han gik i Land, så han en stor
Skare, og han ynkedes inderligt over dem; thi de vare som Får, der ikke
have Hyrde; og han begyndte at lære dem meget.

<span id="an_6:35">6:35</span> Og da Tiden allerede var fremrykket, kom
hans Disciple til ham og sagde: "Stedet er øde, og Tiden er allerede
fremrykket.

<span id="an_6:36">6:36</span> Lad dem gå bort, for at de kunne gå hen i
de omliggende Gårde og Landsbyer og købe sig noget at spise."

<span id="an_6:37">6:37</span> Men han svarede og sagde til dem: "Giver
I dem at spise!" Og de sige til ham: "Skulle vi gå hen og købe Brød for
to Hundrede Denarer og give dem at spise?"

<span id="an_6:38">6:38</span> Men han siger til dem: "Hvor mange Brød
have I? Går hen og ser efter!" Og da de havde fået det at vide, sige de:
"Fem, og to Fisk."

<span id="an_6:39">6:39</span> Og han bød dem at lade dem alle sætte sig
ned i små Flokke i det grønne Græs.

<span id="an_6:40">6:40</span> Og de satte sig ned, Hob ved Hob, somme
på hundrede og somme på halvtredsindstyve.

<span id="an_6:41">6:41</span> Og han tog de fem Brød og de to Fisk, så
op til Himmelen og velsignede; og han brød Brødene og gav sine Disciple
dem at lægge for dem, og han delte de to Fisk til dem alle.

<span id="an_6:42">6:42</span> Og de spiste alle og bleve mætte.

<span id="an_6:43">6:43</span> Og de optoge tolv Kurve fulde af Stykker,
også af Fiskene.

<span id="an_6:44">6:44</span> Og de, som spiste Brødene, vare fem
Tusinde Mænd.

<span id="an_6:45">6:45</span> Og straks nødte han sine Disciple til at
gå om Bord i Skibet og i Forvejen sætte over til hin Side, til
Bethsajda, medens han selv lod Skaren gå bort.

<span id="an_6:46">6:46</span> Og da han havde taget Afsked med dem, gik
han op på Bjerget for at bede.

<span id="an_6:47">6:47</span> Og da det var blevet silde, var Skibet
midt på Søen og han alene på Landjorden.

<span id="an_6:48">6:48</span> Og da han så, at de havde deres Nød med
at ro (thi Vinden var dem imod); kommer han ved den fjerde Nattevagt til
dem vandrende på Søen. Og han vilde gå dem forbi.

<span id="an_6:49">6:49</span> Men da de så ham vandre på Søen, mente
de, at det var et Spøgelse, og de skrege.

<span id="an_6:50">6:50</span> Thi de så ham alle og bleve forfærdede.
Men han talte straks med dem og sagde til dem: "Værer frimodige, det er
mig, frygter ikke!"

<span id="an_6:51">6:51</span> Og han steg op i Skibet til dem, og
Vinden lagde sig, og de forfærdedes over al Måde ved sig selv.

<span id="an_6:52">6:52</span> Thi de havde ikke fået Forstand af det,
som var sket med Brødene; men deres Hjerte var forhærdet

<span id="an_6:53">6:53</span> Og da de vare farne over til Landet, kom
de til Genezareth og lagde til der.

<span id="an_6:54">6:54</span> Og da de trådte ud af Skibet, kendte man
ham straks.

<span id="an_6:55">6:55</span> Og de løb om i hele den Egn og begyndte
at bringe de syge på deres Senge omkring, hvor de hørte, at han var.

<span id="an_6:56">6:56</span> Og hvor som helst han gik ind i Landsbyer
eller Byer eller Gårde, lagde de de syge på Torvene og bade ham om, at
de måtte røre blot ved Fligen af hans Klædebon; og alle de, som rørte
ved ham, bleve helbredte.

<span id="an_7:1">7:1</span> Og Farisæerne og nogle af de skriftkloge,
som vare komne fra Jerusalem, samle sig om ham.

<span id="an_7:2">7:2</span> Og da de så nogle af hans Disciple holde
Måltid med vanhellige, det er utoede, Hænder

<span id="an_7:3">7:3</span> thi Farisæerne og alle Jøderne spise ikke
uden at to Hænderne omhyggeligt, idet de fastholde de gamles
Overlevering;

<span id="an_7:4">7:4</span> og når de komme fra Torvet, spise de ikke
uden først at tvætte sig; og der er mange andre Ting, som de have
vedtaget at holde, Tvætninger af Bægere og Krus og Kobberkar og Bænke,

<span id="an_7:5">7:5</span> så spurgte Farisæerne og de skriftkloge ham
ad: "Hvorfor vandre dine Disciple ikke efter de gamles Overlevering, men
holde Måltid med vanhellige Hænder?"

<span id="an_7:6">7:6</span> Men han sagde til dem: "Rettelig
profeterede Esajas om eder, I Hyklere! som der er skrevet: "Dette Folk
ærer mig med Læberne, men deres Hjerte er langt borte fra mig.

<span id="an_7:7">7:7</span> Men de dyrke mig forgæves, idet de lære
Lærdomme, som ere Menneskers Bud."

<span id="an_7:8">7:8</span> I forlade Guds Bud og holde Menneskers
Overlevering."

<span id="an_7:9">7:9</span> Og han sagde til dem: "Smukt ophæve I Guds
Bud, for at I kunne holde eders Overlevering.

<span id="an_7:10">7:10</span> Thi Moses har sagt: "Ær din Fader og din
Moder"; og:"Den, som hader Fader eller Moder, skal visselig dø".

<span id="an_7:11">7:11</span> Men I sige: Når en Mand siger til sin
Fader eller sin Moder: "Det, hvormed du skulde være hjulpen af mig, skal
være Korban (det er: Tempelgave),"

<span id="an_7:12">7:12</span> da tilstede I ham ikke mere at gøre noget
for sin Fader eller Moder,

<span id="an_7:13">7:13</span> idet I ophæve Guds Ord ved eders
Overlevering, som I have overleveret; og mange lignende Ting gøre I."

<span id="an_7:14">7:14</span> Og han kaldte atter Folkeskaren til sig
og sagde til dem: "Hører mig alle, og forstår!

<span id="an_7:15">7:15</span> Der er intet uden for Mennesket, som, når
det går ind i ham, kan gøre ham uren; men hvad der går ud af Mennesket,
det er det, som gør Mennesket urent.

<span id="an_7:16">7:16</span> Dersom nogen har Øren at høre med, han
høre!"

<span id="an_7:17">7:17</span> Og da han var gået ind i Huset og var
borte fra Skaren, spurgte hans Disciple ham om Lignelsen.

<span id="an_7:18">7:18</span> Og han siger til dem: "Ere også I så
uforstandige? Forstå I ikke, at intet, som udefra går ind i Mennesket,
kan gøre ham uren?

<span id="an_7:19">7:19</span> Thi det går ikke ind i hans Hjerte men i
hans Bug og går ud ad den naturlige Vej, og således renses al Maden."

<span id="an_7:20">7:20</span> Men han sagde: "Det, som går ud af
Mennesket, dette gør Mennesket urent.

<span id="an_7:21">7:21</span> Thi indvortes fra, fra Menneskenes
Hjerte, udgå de onde Tanker, Utugt, Tyveri, Mord,

<span id="an_7:22">7:22</span> Hor, Havesyge, Ondskab, Svig, Uterlighed,
et ondt Øje, Forhånelse, Hovmod, Fremfusenhed;

<span id="an_7:23">7:23</span> alle disse onde Ting udgå indvortes fra
og gøre Mennesket urent."

<span id="an_7:24">7:24</span> Og han stod op og gik bort derfra til
Tyrus's og Sidons Egne. Og han gik ind i et Hus og vilde ikke, at nogen
skulde vide det. Og han kunde dog ikke være skjult;

<span id="an_7:25">7:25</span> men en Kvinde, hvis lille Datter havde en
uren Ånd, havde hørt om ham og kom straks ind og faldt ned for hans
Fødder;

<span id="an_7:26">7:26</span> (men Kvinden var græsk, af Herkomst en
Syrofønikerinde), og hun bad ham om, at han vilde uddrive den onde Ånd
af hendes Datter.

<span id="an_7:27">7:27</span> Og han sagde til hende: "Lad først
Børnene mættes; thi det er ikke smukt at tage Børnenes Brød og kaste det
for de små Hunde."

<span id="an_7:28">7:28</span> Men hun svarede og siger til ham: "Jo,
Herre! også de små Hunde æde under Bordet af Børnenes Smuler."

<span id="an_7:29">7:29</span> Og han sagde til hende: "For dette Ords
Skyld gå bort; den onde Ånd er udfaren af din Datter"

<span id="an_7:30">7:30</span> Og hun gik bort til sit Hus og fandt
Barnet liggende på Sengen og den onde Ånd udfaren.

<span id="an_7:31">7:31</span> Og da han gik bort igen fra Tyrus's Egne,
kom han over Sidon midt igennem Dekapolis's Egne til Galilæas Sø.

<span id="an_7:32">7:32</span> Og de bringe ham en døv, som også
vanskeligt kunde tale, og bede ham om, at han vilde lægge Hånden på ham.

<span id="an_7:33">7:33</span> Og han tog ham afsides fra Skaren og
lagde sine Fingre i hans Øren og spyttede og rørte ved hans Tunge

<span id="an_7:34">7:34</span> og så op til Himmelen, sukkede og sagde
til ham: "Effata!" det er: lad dig op!

<span id="an_7:35">7:35</span> Og hans Øren åbnedes, og straks løstes
hans Tunges Bånd, og han talte ret.

<span id="an_7:36">7:36</span> Og han bød dem, at de ikke måtte sige det
til nogen; men jo mere han bød dem, desto mere kundgjorde de det.

<span id="an_7:37">7:37</span> Og de bleve over al Måde slagne af
Forundring og sagde: "Han har gjort alle Ting vel; både gør han, at de
døve høre, og at målløse tale."

<span id="an_8:1">8:1</span> I de Dage da der atter var en stor Skare,
og de intet havde at spise, kaldte han sine Disciple til sig og siger
til dem:

<span id="an_8:2">8:2</span> "Jeg ynkes inderligt over Skaren; thi de
have allerede tøvet hos mig i tre Dage og have intet at spise.

<span id="an_8:3">8:3</span> Og dersom jeg lader dem gå fastende hjem,
ville de vansmægte på Vejen, og nogle af dem ere komne langvejsfra."

<span id="an_8:4">8:4</span> Og hans Disciple svarede ham: "Hvorfra skal
nogen kunne mætte disse med Brød her i en Ørken?"

<span id="an_8:5">8:5</span> Og han spurgte dem: "Hvor mange Brød have
I?" Og de sagde:"Syv."

<span id="an_8:6">8:6</span> Og han byder Skaren af sætte sig ned på
Jorden; og han tog de syv Brød, takkede, brød, dem og gav sine Disciple
dem, at de skulde lægge dem for; og de lagde dem for Skaren.

<span id="an_8:7">8:7</span> Og de havde nogle få Småfisk; og han
velsignede dem og sagde, af også disse skulde lægges for.

<span id="an_8:8">8:8</span> Og de spiste og bleve mætte; og de
opsamlede af tiloversblevne Stykker syv Kurve.

<span id="an_8:9">8:9</span> Men de vare omtrent fire Tusinde; og han
lod dem gå bort.

<span id="an_8:10">8:10</span> Og straks gik han om Bord i Skibet med
sine Disciple og kom til Dalmanuthas Egne.

<span id="an_8:11">8:11</span> Og Farisæerne gik ud og begyndte at
strides med ham og forlangte af ham et Tegn fra Himmelen for at friste
ham.

<span id="an_8:12">8:12</span> Og han sukkede dybt i sin Ånd og siger:
"Hvorfor forlanger denne Slægt et Tegn? Sandelig, siger jeg eder, der
skal ikke gives denne Slægt noget Tegn!"

<span id="an_8:13">8:13</span> Og han forlod dem og gik atter om Bord og
for over til hin Side.

<span id="an_8:14">8:14</span> Og de havde glemt at tage Brød med og
havde kun eet Brød med sig i Skibet.

<span id="an_8:15">8:15</span> Og han bød dem og sagde: "Ser til, tager
eder i Vare for Farisæernes Surdejg og Herodes's Surdejg!"

<span id="an_8:16">8:16</span> Og de tænkte med hverandre: "Det er,
fordi vi ikke have Brød."

<span id="an_8:17">8:17</span> Og da han mærkede dette, siger han til
dem: "Hvorfor tænke I på, at I ikke have Brød? Skønne I ikke endnu, og
forstå I ikke? Er eders Hjerte forhærdet?

<span id="an_8:18">8:18</span> Have I Øjne og se ikke? Og have I Øren og
høre ikke? Og komme I ikke i Hu?

<span id="an_8:19">8:19</span> Da jeg brød de fem Brød til de fem
Tusinde, hvor mange Kurve fulde af Stykker toge I da op?" De sige til
ham: "Tolv."

<span id="an_8:20">8:20</span> "Og da jeg brød de syv til de fire
Tusinde, hvor mange Kurve fulde af Stykker toge I da op?" Og de sige til
ham: "Syv."

<span id="an_8:21">8:21</span> Og han sagde til dem "Hvorledes forstå I
da ikke?"

<span id="an_8:22">8:22</span> Og de komme til Bethsajda. Og man fører
en blind til ham og beder ham om, at han vil røre ved ham.

<span id="an_8:23">8:23</span> Og han tog den blinde ved Hånden og førte
ham uden for Landsbyen og spyttede på hans Øjne og lagde Hænderne på ham
og spurgte ham, om han så noget.

<span id="an_8:24">8:24</span> Og han så op og sagde: "Jeg ser
Menneskene; thi jeg ser noget ligesom Træer gå omkring."

<span id="an_8:25">8:25</span> Derefter lagde han atter Hænderne på hans
Øjne, og han blev klarsynet og var helbredt og kunde se alle Ting
tydeligt.

<span id="an_8:26">8:26</span> Og han sendte ham hjem og sagde: "Du må
ikke gå ind i Landsbyen, ej heller sige det til nogen i Landsbyen."

<span id="an_8:27">8:27</span> Og Jesus og hans Disciple gik ud til
Landsbyerne ved Kæsarea Filippi; og på Vejen spurgte han sine Disciple
og sagde til dem: "Hvem sige Menneskene, at jeg er?"

<span id="an_8:28">8:28</span> Og de sagde til ham: "Johannes Døberen;
og andre: Elias; men andre: en af Profeterne."

<span id="an_8:29">8:29</span> Og han spurgte dem: "Men I, hvem sige I,
at jeg er?" Peter svarede og siger til ham: "Du er Kristus."

<span id="an_8:30">8:30</span> Og han bød dem strengt,at de ikke måtte
sige nogen dette om ham.

<span id="an_8:31">8:31</span> Og han begyndte at lære dem, at
Menneskesønnen skulde lide meget og forkastes af de Ældste og
Ypperstepræsterne og de skriftkloge og ihjelslås og opstå efter tre
Dage.

<span id="an_8:32">8:32</span> Og han talte dette frit ud. Og Peter tog
ham til Side og begyndte at sætte ham i Rette.

<span id="an_8:33">8:33</span> Men han vendte sig og så på sine Disciple
og irettesatte Peter og siger: "Vig bag mig, Satan! thi du sanser ikke,
hvad Guds er, men hvad Menneskers er."

<span id="an_8:34">8:34</span> Og han kaldte Skaren tillige med sine
Disciple til sig og sagde til dem: "Den, som vil følge efter mig, han
fornægte sig selv og tage sit Kors op og følge mig!

<span id="an_8:35">8:35</span> Thi den, som vil frelse sit Liv, skal
miste det; men den, som mister sit Liv for min og Evangeliets Skyld, han
skal frelse det.

<span id="an_8:36">8:36</span> Thi hvad gavner det et Menneske at vinde
den hele Verden og at bøde med sin Sjæl?

<span id="an_8:37">8:37</span> Thi hvad kunde et Menneske give til
Vederlag for sin Sjæl?

<span id="an_8:38">8:38</span> Thi den, som skammer sig ved mig og mine
Ord i denne utro og syndige Slægt, ved ham skal også Menneskesønnen
skamme sig, når han kommer i sin Faders Herlighed med de hellige Engle."

<span id="an_9:1">9:1</span> Og han sagde til dem: "Sandelig, siger jeg
eder, der er nogle af dem, som stå her, der ingenlunde skulle smage
Døden, førend de se Guds Rige være kommet med Kraft."

<span id="an_9:2">9:2</span> Og seks Dage derefter tager Jesus Peter og
Jakob og Johannes med sig og fører dem alene afsides op på et højt
Bjerg, og han blev forvandlet for deres Øjne.

<span id="an_9:3">9:3</span> Og hans Klæder bleve skinnende, meget
hvide, så at ingen Blegemand på Jorden kan gøre Klæder så hvide.

<span id="an_9:4">9:4</span> Og Elias tillige med Moses viste sig for
dem, og de samtalede med Jesus.

<span id="an_9:5">9:5</span> Og Peter tog til Orde og siger til Jesus:
"Rabbi! det er godt, at vi ere her, og lader os gøre tre Hytter, dig en
og Moses en og Elias en."

<span id="an_9:6">9:6</span> Thi han vidste ikke, hvad han skulde sige;
thi de vare blevne helt forfærdede.

<span id="an_9:7">9:7</span> Og der kom en Sky, som overskyggede dem; og
en Røst kom fra Skyen: "Denne er min Søn, den elskede, hører ham!"

<span id="an_9:8">9:8</span> Og pludseligt, da de så sig om, så de ingen
mere uden Jesus alene hos dem.

<span id="an_9:9">9:9</span> Og da de gik ned fra Bjerget, bød han dem,
at de ikke måtte fortælle nogen, hvad de havde set, førend
Menneskesønnen var opstanden fra de døde.

<span id="an_9:10">9:10</span> Og de fastholdt dette Ord hos sig selv og
spurgte hverandre, hvad det er at opstå fra de døde.

<span id="an_9:11">9:11</span> Og de spurgte ham og sagde: "De
skriftkloge sige jo, at Elias bør først komme?"

<span id="an_9:12">9:12</span> Men han sagde til dem: "Elias kommer
først og genopretter alting; og hvorledes er der skrevet om
Menneskesønnen? At han skal lide meget og foragtes.

<span id="an_9:13">9:13</span> Men jeg siger eder, at både er Elias
kommen, og de gjorde ved ham alt, hvad de vilde, efter som der er
skrevet om ham."

<span id="an_9:14">9:14</span> Og da de kom til Disciplene, så de en
stor Skare omkring dem og skriftkloge, som tvistedes med dem.

<span id="an_9:15">9:15</span> Og straks studsede hele Skaren, da de så
ham, og de løb hen og hilsede ham.

<span id="an_9:16">9:16</span> Og han spurgte dem: "Hvorom tvistes I med
dem?"

<span id="an_9:17">9:17</span> Og en af Skaren svarede ham: "Mester! jeg
har bragt min Søn til dig; han har en målløs Ånd.

<span id="an_9:18">9:18</span> Og hvor som helst den griber ham, slider
den i ham, og han fråder og skærer Tænder, og han visner hen; og jeg har
sagt til dine Disciple, at de skulde uddrive den, og de kunde ikke."

<span id="an_9:19">9:19</span> Men han svarede dem og sagde: "O du
vantro Slægt! hvor længe skal jeg være hos eder, hvor længe skal jeg
tåle eder? Bringer ham til mig!"

<span id="an_9:20">9:20</span> Og de ledte ham frem til ham; og da han
så ham, sled Ånden straks i ham, og han faldt om på Jorden og væltede
sig og fraadede.

<span id="an_9:21">9:21</span> Og han spurgte hans Fader: "Hvor længe er
det siden, at dette er kommet over ham?" Men han sagde: "Fra Barndommen
af;

<span id="an_9:22">9:22</span> og den har ofte kastet ham både i Ild og
i Vand for at ødelægge ham; men om du formår noget, da forbarm dig over
os, og hjælp os!"

<span id="an_9:23">9:23</span> Men Jesus sagde til ham: "Om du formår!
Alle Ting ere mulige for den, som tror."

<span id="an_9:24">9:24</span> Straks råbte Barnets Fader og sagde med
Tårer: "Jeg tror, hjælp min Vantro!"

<span id="an_9:25">9:25</span> Men da Jesus så, at Skaren stimlede
sammen, truede han den urene Ånd og sagde til den: "Du målløse og døve
Ånd! jeg byder dig, far ud af ham, og far ikke mere ind i ham!"

<span id="an_9:26">9:26</span> Da skreg og sled den meget i ham og for
ud, og han blev ligesom død, så at de fleste sagde: "Han er død."

<span id="an_9:27">9:27</span> Men Jesus tog ham ved Hånden og rejste
ham op; og han stod op.

<span id="an_9:28">9:28</span> Og da han var kommen ind i et Hus,
spurgte hans Disciple ham i Enrum: "Hvorfor kunde vi ikke uddrive den?"

<span id="an_9:29">9:29</span> Og han sagde til dem: "Denne Slags kan
ikke fare ud ved noget, uden ved Bøn og Faste."

<span id="an_9:30">9:30</span> Og da de gik ud derfra, vandrede de
igennem Galilæa; og han vilde ikke, at nogen skulde vide det.

<span id="an_9:31">9:31</span> Thi han lærte sine Disciple og sagde til
dem: "Menneskesønnen overgives i Menneskers Hænder, og de skulle slå ham
ihjel; og når han er ihjelslået, skal han opstå tre Dage efter."

<span id="an_9:32">9:32</span> Men de forstode ikke det Ord og frygtede
for at spørge ham.

<span id="an_9:33">9:33</span> Og de kom til Kapernaum, og da han var
kommen ind i Huset, spurgte han dem: "Hvad var det, I overvejede med
hverandre på Vejen?"

<span id="an_9:34">9:34</span> Men de tav; thi de havde talt med
hverandre på Vejen om, hvem der var den største.

<span id="an_9:35">9:35</span> Og han satte sig og kaldte på de tolv og
siger til dem: "Dersom nogen vil være den første, han skal være den
sidste af alle og alles Tjener."

<span id="an_9:36">9:36</span> Og han tog et lille Barn og stillede det
midt iblandt dem og tog det i Favn og sagde til dem:

<span id="an_9:37">9:37</span> "Den, som modtager eet af disse små Børn
for mit Navns Skyld, modtager mig; og den, som modtager mig, modtager
ikke mig, men den, som udsendte mig."

<span id="an_9:38">9:38</span> Johannes sagde til ham: "Mester! vi så
en, som ikke følger os, uddrive onde Ånder i dit Navn; og vi forbød ham
det, fordi han ikke følger os."

<span id="an_9:39">9:39</span> Men Jesus sagde: "Forbyder ham det ikke;
thi der er ingen, som gør en kraftig Gerning i mit Navn og snart efter
kan tale ilde om mig.

<span id="an_9:40">9:40</span> Thi den, som ikke er imod os, er for os.

<span id="an_9:41">9:41</span> Thi den, som giver eder et Bæger Vand at
drikke i mit Navn, fordi I høre Kristus til, sandelig, siger jeg eder,
han skal ingenlunde miste sin Løn

<span id="an_9:42">9:42</span> Og den, som forarger en af disse små, som
tro, for ham var det bedre, at der lå en Møllesten om hans Hals, og han
var kastet i Havet.

<span id="an_9:43">9:43</span> Og dersom din Hånd forarger dig, så hug
den af; det er bedre for dig at gå som en Krøbling ind til Livet end at
have to Hænder og fare til Helvede til den uudslukkelige Ild,

<span id="an_9:44">9:44</span> hvor deres Orm ikke dør, og Ilden ikke
udslukkes.

<span id="an_9:45">9:45</span> Og dersom din Fod forarger dig, så hug
den af; det er bedre for dig at gå lam ind til Livet end at have to
Fødder og blive kastet i Helvede,

<span id="an_9:46">9:46</span> hvor deres Orm ikke dør, og Ilden ikke
udslukkes.

<span id="an_9:47">9:47</span> Og dersom dit Øje forarger dig, så riv
det ud; det er bedre for dig at gå enøjet ind i Guds Rige end at have to
Øjne og blive kastet i Helvede,

<span id="an_9:48">9:48</span> hvor deres Orm ikke dør, og Ilden ikke
udslukkes.

<span id="an_9:49">9:49</span> Thi enhver skal saltes med Ild, og alt
Offer skal saltes med Salt.)

<span id="an_9:50">9:50</span> Saltet er godt; men dersom Saltet bliver
saltløst, hvormed ville I da give det sin Kraft igen? Haver Salt i eder
selv, og holder Fred med hverandre!"

<span id="an_10:1">10:1</span> Og han bryder op derfra og kommer til
Judæas Egne og Landet hinsides Jordan, og atter samler der sig Skarer om
ham; og han lærte dem atter, som han plejede.

<span id="an_10:2">10:2</span> Og Farisæerne kom hen og spurgte ham for
at friste ham: "Er det en Mand tilladt at skille sig fra sin Hustru?"

<span id="an_10:3">10:3</span> Men han svarede og sagde til dem: "Hvad
har Moses budt eder?"

<span id="an_10:4">10:4</span> Men de sagde: "Moses tilstedte at skrive
et Skilsmissebrev og skille sig fra hende."

<span id="an_10:5">10:5</span> Og Jesus sagde til dem: "For eders
Hjerters Hårdheds Skyld skrev han eder dette Bud.

<span id="an_10:6">10:6</span> Men fra Skabningens Begyndelse skabte Gud
dem som Mand og Kvinde.

<span id="an_10:7">10:7</span> Derfor skal en Mand forlade sin Fader og
Moder, og holde fast ved sin Hustru;

<span id="an_10:8">10:8</span> og de to skulle blive til eet Kød.
Således ere de ikke længer to, men eet Kød.

<span id="an_10:9">10:9</span> Derfor, hvad Gud har sammenføjet, må et
Menneske ikke adskille.

<span id="an_10:10">10:10</span> Og i Huset spurgte Disciplene ham atter
om dette.

<span id="an_10:11">10:11</span> Og han siger til dem: "Den, som skiller
sig fra sin Hustru og tager en anden til Ægte, han bedriver Hor imod
hende.

<span id="an_10:12">10:12</span> Og dersom hun efter at have skilt sig
fra sin Mand ægter en anden, bedriver hun Hor."

<span id="an_10:13">10:13</span> Og de bare små Børn til ham, for at han
skulde røre ved dem; men Disciplene truede dem, som bare dem frem.

<span id="an_10:14">10:14</span> Men da Jesus så det, blev han vred og
sagde til dem: "Lader de små Børn komme til mig; formener dem det ikke,
thi Guds Rige hører sådanne til.

<span id="an_10:15">10:15</span> Sandelig, siger jeg eder, den, som ikke
modtager Guds Rige ligesom et lille Barn, han skal ingenlunde komme ind
i det."

<span id="an_10:16">10:16</span> Og han tog dem i Favn og lagde Hænderne
på dem og velsignede dem.

<span id="an_10:17">10:17</span> Og da han gik ud på Vejen, løb en hen
og faldt på Knæ for ham og spurgte ham: "Gode Mester! hvad skal jeg
gøre, for at jeg kan arve et evigt Liv?"

<span id="an_10:18">10:18</span> Men Jesus sagde til ham: "Hvorfor
kalder du mig god? Ingen er god, uden een, nemlig Gud.

<span id="an_10:19">10:19</span> Du kender Budene: Du må ikke bedrive
Hor; du må ikke slå ihjel; du må ikke stjæle; du må ikke sige falsk
Vidnesbyrd; du må ikke besvige; ær din Fader og din Moder."

<span id="an_10:20">10:20</span> Men han sagde til ham: "Mester! det har
jeg holdt alt sammen fra min Ungdom af."

<span id="an_10:21">10:21</span> Men Jesus så på ham og fattede
Kærlighed til ham og sagde til ham: "Een Ting fattes dig; gå bort, sælg
alt, hvad du har, og giv det til de fattige, så skal du have en Skat i
Himmelen; og kom så og følg mig!"

<span id="an_10:22">10:22</span> Men han blev ilde til Mode over den
Tale og gik bedrøvet bort; thi han havde meget Gods.

<span id="an_10:23">10:23</span> Og Jesus så sig omkring og siger til
sine Disciple: "Hvor vanskeligt komme de, som have Rigdom, ind i Guds
Rige!"

<span id="an_10:24">10:24</span> Men Disciplene bleve forfærdede over
hans Ord. Men Jesus tog atter, til Orde og siger til dem: "Børn, hvor
vanskeligt er det, at de som forlade sig på Rigdom, kunne komme ind i
Guds Rige!

<span id="an_10:25">10:25</span> Det er lettere for en Kamel at gå
igennem et Nåleøje end for en rig at gå ind i Guds Rige."

<span id="an_10:26">10:26</span> Men de forfærdedes overmåde og sagde
til hverandre: "Hvem kan da blive frelst?"

<span id="an_10:27">10:27</span> Jesus så på dem og siger: "For
Mennesker er det umuligt, men ikke for Gud; thi alle Ting ere mulige for
Gud."

<span id="an_10:28">10:28</span> Peter tog til Orde og sagde til ham:
"Se, vi have forladt alle Ting og fulgt dig."

<span id="an_10:29">10:29</span> Jesus sagde: "Sandelig, siger jeg eder,
der er ingen, som har forladt Hus eller Brødre eller Søstre eller Moder
eller Fader eller Børn eller Marker for min og for Evangeliets Skyld,

<span id="an_10:30">10:30</span> uden at han jo skal få hundrede Fold
igen, nu i denne Tid Huse og Brødre og Søstre og Mødre og Børn og Marker
tillige med Forfølgelser, og i den kommende Verden et evigt Liv.

<span id="an_10:31">10:31</span> Men mange af de første skulle blive de
sidste, og af de sidste de første."

<span id="an_10:32">10:32</span> Men de vare på Vejen op til Jerusalem;
og Jesus gik foran dem, og de vare forfærdede, og de, som fulgte med,
vare bange. Og han tog atter de tolv til sig og begyndte at sige dem,
hvad der skulde times ham

<span id="an_10:33">10:33</span> "Se, vi drage op til Jerusalem, og
Menneskesønnen skal overgives til Ypperstepræsterne og de skriftkloge,
og de skulle dømme ham til Døden og overgive ham til Hedningerne;

<span id="an_10:34">10:34</span> og de skulle spotte ham og spytte på
ham og hudstryge ham og ihjelslå ham, og tre Dage efter skal han opstå."

<span id="an_10:35">10:35</span> Og Jakob og Johannes, Zebedæus's
Sønner, gå hen til ham og sige: "Mester! vi ønske, at du vil gøre for os
det, vi ville bede dig om."

<span id="an_10:36">10:36</span> Og han sag,de til dem: "Hvad ønske I,
at jeg skal gøre for eder?"

<span id="an_10:37">10:37</span> Men de sagde til ham: "Giv os, at vi må
sidde, den ene ved din højre Side og den anden ved din venstre Side i
din Herlighed."

<span id="an_10:38">10:38</span> Men Jesus sagde til dem: "I vide ikke,
hvad I bede om. Kunne I drikke den Kalk, som jeg drikker, eller døbes
med den Dåb, som jeg døbes med?"

<span id="an_10:39">10:39</span> Men de sagde til ham: "Det kunne vi."
Men Jesus sagde til dem: "Den Kalk, som jeg drikker, skulle I drikke, og
den Dåb, som jeg døbes med, skulle I døbes med;

<span id="an_10:40">10:40</span> men det at sidde ved min højre eller
ved min venstre Side tilkommer det ikke mig at give; men det gives til
dem, hvem det er beredt."

<span id="an_10:41">10:41</span> Og da de ti hørte det, begyndte de at
blive, vrede på Jakob og Johannes.

<span id="an_10:42">10:42</span> Og Jesus kaldte dem til sig og siger
til dem: "I vide, at de, der gælde for Folkenes Fyrster; herske over
dem, og de store iblandt dem bruge Myndighed over dem.

<span id="an_10:43">10:43</span> Men således er det ikke iblandt eder;
men den, som vil blive stor iblandt eder, skal være eders Tjener;

<span id="an_10:44">10:44</span> og den, som vil blive den første af
eder, skal være alles Tjener;

<span id="an_10:45">10:45</span> thi også Menneskesønnen er ikke kommen
for at lade sig tjene, men for at tjene og give sit Liv til en
Genløsning for mange."

<span id="an_10:46">10:46</span> Og de komme til Jeriko; og da han gik
ud af Jeriko tillige med sine, Disciple og en stor Skare, sad Timæus's
Søn, Bartimæus, en blind Tigger, ved Vejen.

<span id="an_10:47">10:47</span> Og da han hørte, at det var Jesus af
Nazareth, begyndte han at råbe og sige: "Du Davids Søn, Jesus, forbarm
dig over mig!"

<span id="an_10:48">10:48</span> Og mange truede ham,for at han skulde
tie; men han råbte meget stærkere: "Du Davids Søn, forbarm dig over
mig!"

<span id="an_10:49">10:49</span> Og Jesus stod stille og sagde: "Kalder
på ham!" Og de kalde på den blinde og sige til ham: "Vær frimodig, stå
op! han kalder på dig."

<span id="an_10:50">10:50</span> Men han kastede sin Overkjortel af sig,
sprang op og kom til Jesus.

<span id="an_10:51">10:51</span> Og Jesus tog til Orde og sagde til ham:
"Hvad vil du, at jeg skal gøre for dig?" Men den blinde sagde til ham:
"Rabbuni, at jeg kan blive seende!"

<span id="an_10:52">10:52</span> Og Jesus sagde til ham: "Gå bort, din
Tro har frelst dig." Og straks blev han seende, og han fulgte ham på
Vejen.

<span id="an_11:1">11:1</span> Og da de nærme sig Jerusalem til Bethfage
og Betania ved Oliebjerget, udsender han to af sine Disciple og siger
til dem:

<span id="an_11:2">11:2</span> "Går hen til den Landsby, som ligger lige
for eder, og straks, når I komme ind i den, skulle I finde et Føl
bundet, på hvilket der endnu aldrig har siddet noget Menneske; løser det
og fører det hid!

<span id="an_11:3">11:3</span> Og dersom nogen siger til eder: Hvorfor
gøre I dette? da siger: Herren har Brug for det, og han sender det
straks herhen igen."

<span id="an_11:4">11:4</span> Og de gik hen og fandt Føllet bundet ved
Døren udenfor ved Gyden, og de løse det.

<span id="an_11:5">11:5</span> Og nogle af dem, som stode der, sagde til
dem: "Hvad gøre I, at I løse Føllet?"

<span id="an_11:6">11:6</span> Men de sagde til dem, ligesom Jesus havde
sagt, og de tilstedte dem det.

<span id="an_11:7">11:7</span> Og de føre Føllet til Jesus og lægge
deres Klæder på det, og han satte sig på det.

<span id="an_11:8">11:8</span> Og mange bredte deres Klæder på Vejen,
andre Kviste, som de afskare på Markerne.

<span id="an_11:9">11:9</span> Og de, som gik foran, og de, som fulgte
efter, råbte: "Hosanna! velsignet være den, som kommer, i Herrens Navn!

<span id="an_11:10">11:10</span> Velsignet være vor Fader Davids Rige,
som kommer, Hosanna i det højeste!"

<span id="an_11:11">11:11</span> Og han gik ind i Jerusalem, i
Helligdommen, og da han havde beset alt, gik han, da det allerede var
Aftenstid, ud til Bethania med de tolv.

<span id="an_11:12">11:12</span> Og den følgende Dag; da de gik ud fra
Bethania, blev han hungrig.

<span id="an_11:13">11:13</span> Og da han så et Figentræ langt borte,
som havde Blade, gik han derhen, om han måske kunde finde noget derpå,
og da han kom til det, fandt han intet uden Blade; thi det var ikke
Figentid.

<span id="an_11:14">11:14</span> Og han tog til Orde og sagde til det:
"Aldrig i Evighed skal nogen mere spise Frugt af dig!" Og hans Disciple
hørte det.

<span id="an_11:15">11:15</span> Og de komme til Jerusalem; og han gik
ind i Helligdommen og begyndte at uddrive dem, som solgte og købte i
Helligdommen, og han væltede Vekselerernes Borde og Duekræmmernes Stole.

<span id="an_11:16">11:16</span> Og han tilstedte ikke, at nogen bar
nogen Ting igennem Helligdommen.

<span id="an_11:17">11:17</span> Og han lærte og sagde til dem: "Er der
ikke skrevet, at mit Hus skal kaldes et Bedehus for alle Folkeslagene?
Men I have gjort det til en Røverkule."

<span id="an_11:18">11:18</span> Og Ypperstepræsterne og de skriftkloge
hørte det, og de søgte, hvorledes de kunde slå ham ihjel; thi de
frygtede for ham, eftersom hele Skaren blev slagen af, Forundring over
hans Lære.

<span id="an_11:19">11:19</span> Og da det blev Aften, gik han uden for
Staden.

<span id="an_11:20">11:20</span> Og da de om Morgenen gik forbi, så de,
at Figentræet var visnet fra Roden af.

<span id="an_11:21">11:21</span> Og Peter kom det i Hu og siger til ham;
"Rabbi! se, Figentræet, som du forbandede, er visnet."

<span id="an_11:22">11:22</span> Og Jesus svarede og siger til dem:
"Haver Tro til Gud!

<span id="an_11:23">11:23</span> Sandelig, siger jeg eder, den, som
siger til dette Bjerg: Løft dig op og; kast dig i Havet, og ikke tvivler
i sit Hjerte, men tror, at det sker, som han siger, ham skal det ske.

<span id="an_11:24">11:24</span> Derfor siger jeg eder: Alt, hvad I bede
om og begære, tror, at I have fået det, så skal det ske eder.

<span id="an_11:25">11:25</span> Og når I stå og bede, da forlader,
dersom I have noget imod nogen, for at også eders Fader, som er i
Himlene, må forlade eder eders Overtrædelser.

<span id="an_11:26">11:26</span> Men dersom I ikke forlade, skal eders
Fader, som er i Himlene, ej heller forlade eders Overtrædelser"

<span id="an_11:27">11:27</span> Og de komme atter til Jerusalem; og
medens han gik omkring i Helligdommen, komme Ypperstepræsterne og de
skriftkloge og de Ældste hen til ham.

<span id="an_11:28">11:28</span> Og de sagde til ham: "Af hvad Magt gør
du disse Ting? eller hvem har givet dig denne Magt til at gøre disse
Ting?"

<span id="an_11:29">11:29</span> Men Jesus sagde til dem: "Jeg vil
spørge eder om een Ting, og svarer mig derpå, så vil jeg sige eder, af
hvad Magt jeg gør disse Ting.

<span id="an_11:30">11:30</span> Johannes's Dåb, var den fra Himmelen
eller fra Mennesker? Svarer mig!"

<span id="an_11:31">11:31</span> Og de tænkte ved sig selv og sagde:
"Sige vi: Fra Himmelen, da vil han sige, hvorfor troede I ham da ikke?

<span id="an_11:32">11:32</span> Men sige vi: Fra Mennesker" så frygtede
de for Folket; thi alle holdt for, at Johannes virkelig var en Profet.

<span id="an_11:33">11:33</span> Og de svare og sige til Jesus: "Vi vide
det ikke." Og Jesus siger til dem: "Så siger jeg eder ikke heller, af
hvad Magt jeg gør disse Ting."

<span id="an_12:1">12:1</span> Og han begyndte at tale til dem i
Lignelser: "En Mand plantede en Vingård og satte et Gærde derom og
gravede en Perse og byggede et Tårn, og han lejede den ud til
Vingårdsmænd og drog udenlands.

<span id="an_12:2">12:2</span> Og da Tiden kom, sendte han en Tjener til
Vingårdsmændene, for at han af Vingårdsmændene kunde få af Vingårdens
Frugter.

<span id="an_12:3">12:3</span> Og de grebe ham og sloge ham og sendte
ham tomhændet bort.

<span id="an_12:4">12:4</span> Og han sendte atter en anden Tjener til
dem; og ham sloge de i Hovedet og vanærede.

<span id="an_12:5">12:5</span> Og han sendte en anden; og ham sloge de
ihjel; og mange andre; nogle sloge de, og andre dræbte de.

<span id="an_12:6">12:6</span> Endnu een havde han, en elsket Søn; ham
sendte han til sidst til dem, idet han sagde: "De ville undse sig for
min Søn."

<span id="an_12:7">12:7</span> Men hine Vingårdsmænd sagde til
hverandre: "Der er Arvingen; kommer lader os slå ham ihjel, så bliver
Arven vor."

<span id="an_12:8">12:8</span> Og de grebe ham og sloge ham ihjel og
kastede ham ud af Vingården.

<span id="an_12:9">12:9</span> Hvad vil da Vingårdens Herre gøre? Han
vil komme og ødelægge Vingårdsmændene og give Vingården til andre.

<span id="an_12:10">12:10</span> Have I ikke også læst dette Skriftord:
Den Sten, som Bygningsmændene forkastede, den er bleven til en
Hovedhjørnesten?

<span id="an_12:11">12:11</span> Fra Herren er dette kommet, og det er
underligt for vore Øjne."

<span id="an_12:12">12:12</span> Og de søgte at gribe ham, men de
frygtede for Mængden; thi de forstode, at han sagde denne Lignelse imod
dem; og de forlode ham og gik bort.

<span id="an_12:13">12:13</span> Og de sendte nogle til ham af
Farisæerne og af Herodianerne, for at de skulde fange ham i Ord.

<span id="an_12:14">12:14</span> Og de kom og sagde til ham: "Mester! vi
vide, at du er sanddru og ikke bryder dig om nogen; thi du ser ikke på
Menneskers Person, men lærer Guds Vej i Sandhed. Er det tilladt at give
Kejseren Skat eller ej? Skulle vi give eller ikke give?"

<span id="an_12:15">12:15</span> Men da han så deres Hykleri, sagde han
til dem: "Hvorfor friste I mig? Bringer mig en Denar", for at jeg kan se
den."

<span id="an_12:16">12:16</span> Men de bragte den. Og han siger til
dem: "Hvis Billede og Overskrift er dette?" Men de sagde til ham:
"Kejserens."

<span id="an_12:17">12:17</span> Og Jesus sagde til dem: "Giver
Kejseren, hvad Kejserens er, og Gud, hvad Guds er." Og de undrede sig
over ham.

<span id="an_12:18">12:18</span> Og der kommer Saddukæere til ham,
hvilke jo sige, at der ingen Opstandelse er, og de spurgte ham og sagde:

<span id="an_12:19">12:19</span> "Mester! Moses har foreskrevet os, at
når nogens Broder dør og og efterlader, en Hustru og ikke efterlader
noget Barn, da skal hans Broder tage hans Hustru og oprejse sin Broder
Afkom.

<span id="an_12:20">12:20</span> Der var syv Brødre; og den første tog
en Hustru, og da han døde, efterlod han ikke Afkom.

<span id="an_12:21">12:21</span> Og den anden tog hende og døde uden at
efterlade Afkom, og den tredje ligeså.

<span id="an_12:22">12:22</span> Og alle syv, de efterlode ikke Afkom.
Sidst af dem alle døde og så Hustruen.

<span id="an_12:23">12:23</span> I Opstandelsen, når de opstå, hvem af
dem skal så have hende til Hustru? Thi de have alle syv haft hende til
Hustru."

<span id="an_12:24">12:24</span> Jesus sagde til dem: "Er det ikke
derfor, I fare vild, fordi I ikke kende Skrifterne, ej heller Guds
Kraft?

<span id="an_12:25">12:25</span> Thi når de opstå fra de døde, da tage
de hverken til Ægte eller bortgiftes, men de ere som Engle i Himlene.

<span id="an_12:26">12:26</span> Men hvad de døde angår, at de oprejses,
have I da ikke læst i Mose Bog i Stedet om Tornebusken, hvorledes Gud
talede til ham og sagde: Jeg er Abrahams Gud og Isaks Gud og Jakobs Gud?

<span id="an_12:27">12:27</span> Han er ikke dødes, men levendes Gud; I
fare meget vild."

<span id="an_12:28">12:28</span> Og en af de skriftkloge, som havde hørt
deres Ordskifte og set, at han svarede dem godt, kom til ham og spurgte
ham: "Hvilket Bud er det første af alle?"

<span id="an_12:29">12:29</span> Jesus svarede: "Det første er: Hør
Israel! Herren, vor Gud, Herren er een;

<span id="an_12:30">12:30</span> og du skal elske Herren, din Gud af
hele dit Hjerte og af hele din Sjæl og af hele dit Sind og af hele din
Styrke.

<span id="an_12:31">12:31</span> Et andet er dette: Du skal elske din
Næste som dig selv. Større end disse er intet andet Bud."

<span id="an_12:32">12:32</span> Og den skriftkloge sagde til ham:
"Rigtigt, Mester, og med Sandhed har du sagt, at han er een, og der er
ingen anden foruden ham.

<span id="an_12:33">12:33</span> Og at elske ham af hele sit Hjerte og
af hele sin Forstand og af hele sin Styrke og at elske sin Næste som sig
selv, det er mere end alle Brændofrene og Slagtofrene."

<span id="an_12:34">12:34</span> Og da Jesus så, at han svarede
forstandigt, sagde han til ham: "Du er ikke langt fra Guds Rige." Og
ingen vovede mere at rette Spørgsmål til ham.

<span id="an_12:35">12:35</span> Og da Jesus lærte i Helligdommen, tog
han til Orde og sagde: "Hvorledes sige de skriftkloge, at Kristus er
Davids Søn?

<span id="an_12:36">12:36</span> David selv sagde ved den Helligånd:
Herren sagde til min Herre: Sæt dig ved min, højre Hånd, indtil jeg får
lagt dine Fjender som en Skammel for dine Fødder.

<span id="an_12:37">12:37</span> David selv kalder ham Herre; hvorledes
er han da hans Søn?" Og den store Skare hørte ham gerne.

<span id="an_12:38">12:38</span> Og han sagde i sin Undervisning: "Tager
eder i Vare for de skriftkloge, som gerne ville gå i lange Klæder og
lade sig hilse på Torvene

<span id="an_12:39">12:39</span> og gerne ville have de fornemste
Pladser i Synagogerne og sidde øverst til Bords ved Måltiderne;

<span id="an_12:40">12:40</span> de, som opæde Enkers Huse og på Skrømt
bede længe, disse skulle få des hårdere Dom."

<span id="an_12:41">12:41</span> Og han satte sig lige over for
Tempelblokken og så, hvorledes Mængden lagde Penge i Blokken, og mange
rige lagde meget deri.

<span id="an_12:42">12:42</span> Og der kom en fattig Enke og lagde to
Skærve i, hvilket er en Hvid".

<span id="an_12:43">12:43</span> Og han kaldte sine Disciple til sig og
sagde til dem: "Sandelig, siger jeg eder, denne fattige Enke har lagt
mere deri end alle de som lagde i Tempelblokken.

<span id="an_12:44">12:44</span> Thi de lagde alle af deres Overflod;
men hun lagde af sin Fattigdom alt det, hun havde, sin hele Ejendom."

<span id="an_13:1">13:1</span> og da han gik ud af Helligdommen, siger
en af hans Disciple til ham: "Mester, se, hvilke Sten og hvilke
Bygninger!"

<span id="an_13:2">13:2</span> Og Jesus sagde til ham: "Ser du disse
store Bygninger? der skal ikke lades Sten på Sten, som jo skal
nedbrydes."

<span id="an_13:3">13:3</span> Og da han sad på Oliebjerget, lige over
for Helligdommen, spurgte Peter og Jakob og Johannes og Andreas ham
afsides:

<span id="an_13:4">13:4</span> "Sig os, når skal dette ske, og hvilket
er Tegnet, når alt dette skal til at fuldbyrdes?"

<span id="an_13:5">13:5</span> Men Jesus begyndte at sige til dem: "Ser
til, at ingen forfører eder!"

<span id="an_13:6">13:6</span> Mange skulle på mit Navn komme og sige:
Det er mig; og de skulle forføre mange.

<span id="an_13:7">13:7</span> Men når I høre om Krige og Krigsrygter,
da lader eder ikke forskrække, thi det må ske; men Enden er ikke endda.

<span id="an_13:8">13:8</span> Thi Folk skal rejse sig mod Folk, og Rige
mod Rige, og der skal være Jordskælv her og der, og der skal være
Hungersnød og Oprør. Dette er Veernes Begyndelse.

<span id="an_13:9">13:9</span> Men I, tager Vare på eder selv; de skulle
overgive eder til Rådsforsamlinger og til Synagoger; I skulle piskes og
stilles for Landshøvdinger og Konger for min Skyld, dem til et
Vidnesbyrd.

<span id="an_13:10">13:10</span> Og Evangeliet bør først prædikes for
alle Folkeslagene.

<span id="an_13:11">13:11</span> Og når de føre eder hen og overgive
eder, da bekymrer eder ikke forud for, hvad I skulle tale; men hvad der
bliver givet eder i den samme Time, det skulle I tale; thi I ere ikke
de, som tale, men den Helligånd.

<span id="an_13:12">13:12</span> Og Broder skal overgive Broder til
Døden, og Fader sit Barn og Børn skulle stå op mod Forældre og slå dem
ihjel.

<span id="an_13:13">13:13</span> Og I skulle hades af alle for mit Navns
Skyld; men den, som holder ud indtil Enden, han skal blive frelst.

<span id="an_13:14">13:14</span> Men når I se Ødelæggelsens
Vederstyggelighed stå, hvor den ikke bør, (den, som læser det, han give
Agt! ) da skulle de, som ere i Judæa, fly til Bjergene;

<span id="an_13:15">13:15</span> men den, som er på Taget, stige ikke
ned eller gå ind for at hente noget fra sit Hus;

<span id="an_13:16">13:16</span> og den, som er på Marken, vende ikke
tilbage for at hente sine Klæder!

<span id="an_13:17">13:17</span> Men ve de frugtsommelige og dem, som
give Die, i de Dage!

<span id="an_13:18">13:18</span> Men beder om, at det ikke skal ske om
Vinteren;

<span id="an_13:19">13:19</span> thi i de Dage skal der være en sådan
Trængsel som der ikke har været fra Skabningens Begyndelse, da Gud
skabte den, indtil nu, og som der heller ikke skal komme.

<span id="an_13:20">13:20</span> Og dersom Herren ikke afkortede de
dage, da blev intet Kød frelst; men for de udvalgtes Skyld, som han har
udvalgt, har han afkortet de Dage

<span id="an_13:21">13:21</span> Og dersom nogen da siger til eder: Se,
her er Kristus, eller se der! da tror det ikke.

<span id="an_13:22">13:22</span> Thi falske Krister og falske Profeter
skulle fremstå og gøre Tegn og Undergerninger for at forføre, om det var
muligt, de udvalgte.

<span id="an_13:23">13:23</span> Men I, vogter eder; jeg har sagt eder
alt forud.

<span id="an_13:24">13:24</span> Men i de dage, efter den Trængsel, skal
Solen formørkes, og Månen ikke give sit Skin,

<span id="an_13:25">13:25</span> og Stjernerne skulle falde ned fra
Himmelen, og de Kræfter, som ere i Himlene, skulle rystes.

<span id="an_13:26">13:26</span> Og da skulle de se Menneskesønnen komme
i Skyerne med megen Kraft og Herlighed.

<span id="an_13:27">13:27</span> Og da skal han udsende sine Engle og
samle sine udvalgte fra de fire Vinde, fra Jordens Ende indtil Himmelens
Ende.

<span id="an_13:28">13:28</span> Men lærer Lignelsen af Figentræet: Når
dets Gren allerede er bleven blød, og Bladene skyde frem, da skønne I,
at Sommeren er nær.

<span id="an_13:29">13:29</span> Således skulle også I, når I se disse
Ting, skønne, af han er nær for Døren.

<span id="an_13:30">13:30</span> Sandelig, siger jeg eder, denne Slægt
skal ingenlunde forgå, førend alle disse ting ere skete

<span id="an_13:31">13:31</span> Himmelen og Jorden skulle forgå, men
mine Ord skulle ingenlunde forgå:

<span id="an_13:32">13:32</span> Men om den Dag og Time ved ingen, end
ikke Englene i Himmelen, heller ikke Sønnen, men alene Faderen.

<span id="an_13:33">13:33</span> Ser til, våger og beder; thi I vide
ikke, når Tiden er der.

<span id="an_13:34">13:34</span> Ligesom en Mand, der drog udenlands,
forlod sit Hus og gav sine Tjenere Fuldmagt, hver sin Gerning, og bød
Dørvogteren, at han skulde våge,

<span id="an_13:35">13:35</span> våger derfor; thi I vide ikke, når
Husets Herre kommer, enten om Aftenen eller ved Midnat eller ved Hanegal
eller om Morgenen;

<span id="an_13:36">13:36</span> for at han ikke, når han kommer
pludseligt, skal finde eder sovende!

<span id="an_13:37">13:37</span> Men hvad jeg siger eder, det siger jeg
alle: Våger!"

<span id="an_14:1">14:1</span> Men to Dage derefter var det Påske og de
usyrede Brøds Højtid. Og Ypperstepræsterne og de skriftkloge søgte,
hvorledes de med List kunde gribe og ihjelslå ham.

<span id="an_14:2">14:2</span> Thi de sagde: "Ikke på Højtiden, for at
der ikke skal blive Oprør iblandt Folket."

<span id="an_14:3">14:3</span> Og da han var i Bethania, i Simon den
spedalskes Hus, kom der, medens han sad til Bords, en Kvinde, som havde
en Alabastkrukke med ægte, såre kostbar Nardussalve; og hun sønderbrød
Alabastkrukken og udgød den på hans Hoved.

<span id="an_14:4">14:4</span> Men der var nogle, som bleve vrede hos
sig selv og sagde: "Hvortil er denne Spilde af Salven sket?

<span id="an_14:5">14:5</span> Denne Salve kunde jo være solgt for mere
end tre Hundrede Denarer og være given til de fattige." Og de overfusede
hende.

<span id="an_14:6">14:6</span> Men Jesus sagde: "Lader hende være,
hvorfor volde I hende Fortrædeligheder? Hun har gjort en god Gerning
imod mig.

<span id="an_14:7">14:7</span> De fattige have I jo altid hos eder, og
når I ville, kunne I gøre vel imod dem; men mig have I ikke altid.

<span id="an_14:8">14:8</span> Hun gjorde, hvad hun kunde; hun salvede
forud mit Legeme til Begravelsen.

<span id="an_14:9">14:9</span> Sandelig, siger jeg eder, hvor som helst
i hele Verden Evangeliet bliver prædiket, skal også det, som hun har
gjort, omtales til hendes Ihukommelse."

<span id="an_14:10">14:10</span> Og Judas Iskariot, en af de tolv, gik
hen til Ypperstepræsterne for at forråde ham til dem.

<span id="an_14:11">14:11</span> Men da de hørte det, bleve de glade, og
de lovede at give ham Penge; og han søgte, hvorledes han kunde få
Lejlighed til at forråde ham.

<span id="an_14:12">14:12</span> Og på de usyrede Brøds første Dag, da
man slagtede Påskelammet, sige hans Disciple til ham: "Hvor vil du, at
vi skulle gå hen og træffe Forberedelse til, at du kan spise
Påskelammet?"

<span id="an_14:13">14:13</span> Og han sender to af sine Disciple og
siger til dem: "Går ind i Staden, så skal der møde eder en Mand, som
bærer en Vandkrukke; følger ham;

<span id="an_14:14">14:14</span> og hvor han går ind, der skulle I sige
til Husbonden: Mesteren siger: Hvor er mit Herberge, hvor jeg kan spise
Påskelammet med mine Disciple?

<span id="an_14:15">14:15</span> Og han skal vise eder en stor Sal,
opdækket og rede; og der skulle I berede det for os."

<span id="an_14:16">14:16</span> Og hans Disciple gik bort og kom ind i
Staden og fandt det, således som han havde sagt dem; og de beredte
Påskelammet.

<span id="an_14:17">14:17</span> Og da det var blevet Aften, kommer han
med de tolv.

<span id="an_14:18">14:18</span> Og medens de sade til Bords og spiste,
sagde Jesus: "Sandelig, siger jeg eder, en af eder, som spiser med mig,
vil forråde mig."

<span id="an_14:19">14:19</span> De begyndte at bedrøves og at sige til
ham, en efter en: "Det er dog vel ikke mig?"

<span id="an_14:20">14:20</span> Men han sagde til dem: "En af de tolv,
den, som dypper med mig i Fadet

<span id="an_14:21">14:21</span> Thi Menneskesønnen går vel bort, som
der er skrevet om ham; men ve det, Menneske ved hvem Menneskesønnen
bliver forrådt! Det var godt for det Menneske, om han ikke var født."

<span id="an_14:22">14:22</span> Og medens de spiste, tog han Brød,
velsignede og brød det og gav dem det og sagde: "Tager det; dette er mit
Legeme."

<span id="an_14:23">14:23</span> Og han tog en Kalk, takkede og gav dem
den; og de drak alle deraf.

<span id="an_14:24">14:24</span> Og han sagde til dem: "Dette er mit
Blod, Pagtens, hvilket udgydes for mange.

<span id="an_14:25">14:25</span> Sandelig, siger jeg eder, at jeg skal
ingen Sinde mere drikke af Vintræets Frugt indtil den Dag, da jeg skal
drikke den ny i Guds Rige."

<span id="an_14:26">14:26</span> Og da de havde sunget Lovsangen, gik de
ud til Oliebjerget

<span id="an_14:27">14:27</span> Og Jesus siger til dem: "I skulle alle
forarges; thi der er skrevet: Jeg vil slå Hyrden, og Fårene skulle
adspredes.

<span id="an_14:28">14:28</span> Men efter at jeg er bleven oprejst, vil
jeg gå forud for eder til Galilæa."

<span id="an_14:29">14:29</span> Men Peter sagde til ham: "Dersom de
endog alle forarges, vil jeg dog ikke forarges."

<span id="an_14:30">14:30</span> Og Jesus siger til ham: "Sandelig siger
jeg dig, i Dag, i denne Nat, førend Hanen galer to Gange, skal du
fornægte mig tre Gange."

<span id="an_14:31">14:31</span> Men han sagde end yderligere: "Om jeg
end skulde dø med dig, vil jeg ingenlunde fornægte dig." Men ligeså
sagde de også alle.

<span id="an_14:32">14:32</span> Og de komme til en Gård, hvis Navn var
Gethsemane; og han siger til sine Disciple "Sætter eder her, imedens jeg
beder."

<span id="an_14:33">14:33</span> Og han tager Peter og Jakob og Johannes
med sig, og han begyndte at forfærdes og svarlig at ængstes.

<span id="an_14:34">14:34</span> Og han siger til dem: "Min Sjæl er dybt
bedrøvet indtil Døden; bliver her og våger!"

<span id="an_14:35">14:35</span> Og han gik lidt frem, kastede sig ned
på Jorden og bad om, at den Time måtte gå ham forbi, om det var muligt.

<span id="an_14:36">14:36</span> Og han sagde: "Abba Fader! alting er
dig muligt; tag denne Kalk fra mig; dog ikke hvad jeg vil, men hvad du
vil."

<span id="an_14:37">14:37</span> Og han kommer og finder dem sovende og
siger til Peter: "Simon, sover du? Kunde du ikke våge een Time?

<span id="an_14:38">14:38</span> Våger, og beder, for at I ikke skulle
falde i Fristelse; Ånden er vel redebon, men Kødet er skrøbeligt."

<span id="an_14:39">14:39</span> Og han gik atter hen og bad og sagde
det samme Ord,

<span id="an_14:40">14:40</span> Og han vendte tilbage og fandt dem
atter sovende; thi deres Øjne vare betyngede, og de vidste ikke, hvad de
skulde svare ham.

<span id="an_14:41">14:41</span> Og han kommer tredje Gang og siger til
dem: "Sove I fremdeles og hvile eder? Det er nok; Timen er kommen; se,
Menneskesønnen forrådes i Synderes Hænder.

<span id="an_14:42">14:42</span> Står op, lader os gå; se, han, som
forråder mig, er nær."

<span id="an_14:43">14:43</span> Og straks, medens han endnu talte,
kommer Judas, en af de tolv, og med ham en stor Skare med Sværd og
Knipler fra Ypperstepræsterne og de skriftkloge og de Ældste.

<span id="an_14:44">14:44</span> Men han, som forrådte ham, havde givet
dem et aftalt Tegn og sagt: "Den, som jeg kysser, ham er det; griber
ham, og fører ham sikkert bort!"

<span id="an_14:45">14:45</span> Og da han kom, trådte han straks hen
til ham og siger: "Rabbi! Rabbi!" og han kyssede ham.

<span id="an_14:46">14:46</span> Men de lagde Hånd på ham og grebe ham.

<span id="an_14:47">14:47</span> Men en af dem, som stode hos, drog
Sværdet, slog Ypperstepræstens Tjener og afhuggede hans Øre.

<span id="an_14:48">14:48</span> Og Jesus svarede og sagde til dem: "I
ere gåede ud som imod en Røver, med Sværd og med Knipler for at fange
mig.

<span id="an_14:49">14:49</span> Daglig var jeg hos eder i Helligdommen
og lærte, og I grebe mig ikke; men dette sker, for af Skrifterne skulle
opfyldes."

<span id="an_14:50">14:50</span> Og de forlode ham alle og flyede.

<span id="an_14:51">14:51</span> Og en enkelt, et ungt Menneske, som
havde et Linklæde over det blotte Legeme, fulgte med ham; og de gribe
ham;

<span id="an_14:52">14:52</span> men han slap Linklædet og flygtede
nøgen.

<span id="an_14:53">14:53</span> Og de førte Jesus hen til
Ypperstepræsten; og alle Ypperstepræsterne og de Ældste og de
skriftkloge komme sammen hos ham.

<span id="an_14:54">14:54</span> Og Peter fulgte ham i Frastand til ind
i Ypperstepræstens Gård, og han sad hos Svendene og varmede sig ved
Ilden.

<span id="an_14:55">14:55</span> Men Ypperstepræsterne og hele Rådet
søgte Vidnesbyrd imod Jesus, for at de kunde aflive ham; og de fandt
intet.

<span id="an_14:56">14:56</span> Thi mange sagde falsk Vidnesbyrd imod
ham, men Vidnesbyrdene stemte ikke overens.

<span id="an_14:57">14:57</span> Og nogle stode op og vidnede falsk imod
ham og sagde:

<span id="an_14:58">14:58</span> "Vi have hørt ham sige: Jeg vil
nedbryde dette Tempel, som er gjort med Hænder, og i tre Dage bygge et
andet, som ikke er gjort med Hænder."

<span id="an_14:59">14:59</span> Og end ikke således stemte deres
Vidnesbyrd overens.

<span id="an_14:60">14:60</span> Og Ypperstepræsten stod op midt iblandt
dem og spurgte Jesus og sagde: "Svarer du slet intet på, hvad disse
vidne imod dig?"

<span id="an_14:61">14:61</span> Men han tav og svarede intet. Atter
spurgte Ypperstepræsten ham og siger til ham: "Er du Kristus, den
Højlovedes Søn?"

<span id="an_14:62">14:62</span> Men Jesus sagde: "Jeg er det; og I
skulle se Menneskesønnen sidde ved Kraftens højre Hånd og komme med
Himmelens Skyer."

<span id="an_14:63">14:63</span> Men Ypperstepræsten sønderrev sine
Klæder og sagde: "Hvad have vi længere Vidner nødig?

<span id="an_14:64">14:64</span> I have hørt Gudsbespottelsen; hvad
tykkes eder?" Men de fældede alle den Dom over ham, at han var skyldig
til Døden.

<span id="an_14:65">14:65</span> Og nogle begyndte af spytte på ham og
tilhylle hans Ansigt og give ham Næveslag og sige til ham: "Profeter!"
og Svendene modtoge ham med Slag på Kinden.

<span id="an_14:66">14:66</span> Og medens Peter var nedenfor i Gården,
kommer en af Ypperstepræstens Piger,

<span id="an_14:67">14:67</span> og da hun ser Peter varme sig, ser hun
på ham og siger: "Også du var med Nazaræeren, med Jesus."

<span id="an_14:68">14:68</span> Men han nægtede og sagde: "Jeg hverken
ved eller forstår, hvad du siger;" og han gik ud i Forgården, og Hanen
galede.

<span id="an_14:69">14:69</span> Og Pigen så ham og begyndte atter at
sige til dem, som stode hos: "Denne er en af dem."

<span id="an_14:70">14:70</span> Men han nægtede det atter. Og lidt
derefter sagde atter de, som stode hos, til Peter: "Sandelig, du er en
af dem; du er jo også en Galilæer."

<span id="an_14:71">14:71</span> Men han begyndte at forbande sig og
sværge: "Jeg kender ikke dette Menneske, om hvem I tale."

<span id="an_14:72">14:72</span> Og straks galede Hanen anden Gang. Og
Peter kom det Ord i Hu, som Jesus sagde til ham: "Førend Hanen galer to
Gange, skal du fornægte mig tre Gange." Og han brast i Gråd.

<span id="an_15:1">15:1</span> Og straks om Morgenen, da
Ypperstepræsterne havde holdt Råd med de Ældste og de skriftkloge, hele
Rådet, bandt de Jesus og førte ham bort og overgave ham til Pilatus.

<span id="an_15:2">15:2</span> Og Pilatus spurgte ham: "Er du Jødernes
Konge?" Og han svarede og sagde til ham: "Du siger det."

<span id="an_15:3">15:3</span> Og Ypperstepræsterne anklagede ham meget.

<span id="an_15:4">15:4</span> Men Pilatus spurgte ham atter og sagde:
"Svarer du slet intet? Se, hvor meget de anklage dig for!"

<span id="an_15:5">15:5</span> Men Jesus svarede ikke mere noget, så at
Pilatus undrede sig.

<span id="an_15:6">15:6</span> Men på Højtiden plejede han at løslade
dem een Fange, hvilken de forlangte.

<span id="an_15:7">15:7</span> Men der var en, som hed Barabbas, der var
fangen tillige med de Oprørere, som under Oprøret havde begået Mord

<span id="an_15:8">15:8</span> Og Mængden gik op og begyndte at bede om,
at han vilde gøre for dem, som han plejede.

<span id="an_15:9">15:9</span> Men Pilatus svarede dem og sagde: "Ville
I, at jeg skal løslade eder Jødernes Konge?"

<span id="an_15:10">15:10</span> Thi han skønnede, at det var af Avind,
at Ypperstepræsterne havde overgivet ham.

<span id="an_15:11">15:11</span> Men Ypperstepræsterne ophidsede Mængden
til at bede om, at han hellere skulde løslade dem Barabbas.

<span id="an_15:12">15:12</span> Men Pilatus svarede atter og sagde til
dem: "Hvad ville I da, jeg skal gøre med ham, som I kalde Jødernes
Konge?"

<span id="an_15:13">15:13</span> Men de råbte atter: "Korsfæst ham!"

<span id="an_15:14">15:14</span> Men Pilatus sagde til dem: "Hvad ondt
har han da gjort?" Men de råbte højlydt: "Korsfæst ham!"

<span id="an_15:15">15:15</span> Og da Pilatus vilde gøre Mængden
tilpas, løslod han dem Barabbas; og Jesus lod han hudstryge og gav ham
hen til at korsfæstes.

<span id="an_15:16">15:16</span> Men Stridsmændene førte ham ind i
Gården, det vil sige Borgen, og de sammenkalde hele Vagtafdelingen.

<span id="an_15:17">15:17</span> Og de iføre ham en Purpurkappe og
flette en Tornekrone og sætte den på ham.

<span id="an_15:18">15:18</span> Og de begyndte at hilse ham: "Hil være
dig, du Jødernes Konge!"

<span id="an_15:19">15:19</span> Og de sloge ham på Hovedet med et Rør
og spyttede på ham og faldt på Knæ og tilbade ham.

<span id="an_15:20">15:20</span> Og da de havde spottet ham, toge de
Purpurkappen af ham og iførte ham hans egne Klæder. Og de føre ham ud
for at korsfæste ham.

<span id="an_15:21">15:21</span> Og de tvinge en, som gik forbi, Simon
fra Kyrene, som kom fra Marken, Aleksanders og Rufus's Fader, til af
bære hans Kors.

<span id="an_15:22">15:22</span> Og de føre ham til det Sted Golgatha,
det er udlagt: "Hovedskalsted"

<span id="an_15:23">15:23</span> Og de gave ham Vin at drikke med Myrra
i; men han tog det ikke.

<span id="an_15:24">15:24</span> Og de korsfæste ham, og de dele hans
Klæder ved at kaste Lod om dem, hvad enhver skulde tage.

<span id="an_15:25">15:25</span> Men det var den tredje Time, da de
korsfæstede ham.

<span id="an_15:26">15:26</span> Og Overskriften med Beskyldningen imod
ham var påskreven således: "Jødernes Konge".

<span id="an_15:27">15:27</span> Og de korsfæste to Røvere sammen med
ham, en ved hans højre og en ved hans venstre Side.

<span id="an_15:28">15:28</span> Og Skriften blev opfyldt, som siger:
"Og han blev regnet iblandt Overtrædere."

<span id="an_15:29">15:29</span> Og de, som gik forbi, spottede ham,
idet de rystede på deres Hoveder og sagde: "Tvi dig! du som nedbryder
Templet og bygger det op i tre Dage;

<span id="an_15:30">15:30</span> frels dig selv ved at stige ned af
Korset!"

<span id="an_15:31">15:31</span> Ligeså spottede også Ypperstepræsterne
indbyrdes tillige med de skriftkloge og sagde: "Andre har han frelst,
sig selv kan han ikke frelse.

<span id="an_15:32">15:32</span> Kristus, Israels Konge - lad ham nu
stige ned af Korset, for at vi kunne se det og, tro!" Også de, som vare
korsfæstede med ham, hånede ham.

<span id="an_15:33">15:33</span> Og da den sjette Time var kommen, blev
der Mørke over hele Landet indtil den niende Time.

<span id="an_15:34">15:34</span> Og ved den niende Time råbte Jesus med
høj Røst og sagde: "Eloi! Eloi! Lama Sabaktani?" det er udlagt: "Min
Gud! min Gud! hvorfor har du forladt mig?"

<span id="an_15:35">15:35</span> Og nogle af dem, som stode hos, sagde,
da de hørte det: "Se; han kalder på Elias."

<span id="an_15:36">15:36</span> Men en løb hen og fyldte en Svamp med
Eddike og stak den på et Rør og gav ham at drikke og sagde: "Holdt!
lader os se, om Elias kommer for at tage ham ned."

<span id="an_15:37">15:37</span> Men Jesus råbte med høj Røst og
udåndede.

<span id="an_15:38">15:38</span> Og Forhænget i Templet splittedes i to
fra øverst til nederst.

<span id="an_15:39">15:39</span> Men da Høvedsmanden, som stod hos, lige
over for ham, så, af han udåndede på denne Vis, sagde han: "Sandelig,
dette Menneske var Guds Søn."

<span id="an_15:40">15:40</span> Men der var også Kvinder, som så til i
Frastand, iblandt hvilke også vare Maria Magdalene og Maria, Jakob den
Lilles og Joses's Moder, og Salome,

<span id="an_15:41">15:41</span> hvilke også fulgte ham og tjente ham,
da han var i Galilæa, og mange andre Kvinder, som vare gåede op til
Jerusalem med ham.

<span id="an_15:42">15:42</span> Og da det allerede var blevet Aften,
(thi det var Beredelsesdag, det er Forsabbat,)

<span id="an_15:43">15:43</span> kom Josef fra Arimathæa, en anset
Rådsherre, som også selv forventede Guds Rige; han tog Mod til sig og
gik ind til Pilatus og bad om Jesu Legeme.

<span id="an_15:44">15:44</span> Men Pilatus forundrede sig over, at han
allerede skulde være død,

<span id="an_15:45">15:45</span> og han hidkaldte Høvedsmanden og
spurgte ham, om han allerede nogen Tid havde været død; og da han fik
det at vide af Høvedsmanden, skænkede han Josef Liget.

<span id="an_15:46">15:46</span> Og denne købte et fint Linklæde, tog
ham ned, svøbte ham i Linklædet og lagde ham i en Grav, som var udhugget
i en Klippe, og han, væltede en Sten for Indgangen til Graven.

<span id="an_15:47">15:47</span> Men Maria Magdalene og Maria, Joses's
Moder, så, hvor ham blev lagt.

<span id="an_16:1">16:1</span> Og da Sabbaten var forbi købte Maria
Magdalene og Maria, Jakobs Moder, og Salome vellugtende Salver for at
komme og Salve ham.

<span id="an_16:2">16:2</span> Og meget årle på den første Dag i Ugen
komme de til Graven, da Solen var stået op.

<span id="an_16:3">16:3</span> Og de sagde til hverandre: "Hvem skal
vælte os Stenen fra Indgangen til Graven?"

<span id="an_16:4">16:4</span> Og da de så op, bleve de var, at Stenen
var væltet fra; (thi den var meget stor)

<span id="an_16:5">16:5</span> Og da de kom ind i Graven, så de en
Yngling sidde ved den højre Side, iført et hvidt Klædebon, og de
forfærdedes.

<span id="an_16:6">16:6</span> Men han siger til dem: "Forfærdes ikke! I
lede efter Jesus at Nazareth, den korsfæstede; han er opstanden, han er
ikke her, se, der er Stedet, hvor de lagde ham.

<span id="an_16:7">16:7</span> Men går bort, siger til hans Disciple og
til Peter at han går forud for eder til Galilæa; der skulle I se ham,
som han har sagt eder."

<span id="an_16:8">16:8</span> Og de gik ud og flyede fra Graven; thi
Skælven og Forfærdelse betog dem; og de sagde ikke noget til nogen; thi
de frygtede.

<span id="an_16:9">16:9</span> Men da han var opstanden årle den første
Dag i Ugen, åbenbaredes han først for Maria Magdalene, af hvem han havde
uddrevet syv onde Ånder.

<span id="an_16:10">16:10</span> Hun gik hen og forkyndte det for dem,
der havde været med ham, og som sørgede og græd.

<span id="an_16:11">16:11</span> Og da disse hørte, at han levede og var
set af hende, troede de det ikke.

<span id="an_16:12">16:12</span> Men derefter åbenbaredes han for to af
dem på Vejen i en anden Skikkelse, medens de gik ud på Landet.

<span id="an_16:13">16:13</span> Og disse gik hen og forkyndte de andre
det. Ikke heller dem troede de.

<span id="an_16:14">16:14</span> Siden åbenbaredes han for de elleve
selv, medens de sade til Bords, og han bebrejdede dem deres Vantro og
Hjerters Hårdhed, fordi de ikke havde troet dem, som havde set ham
opstanden.

<span id="an_16:15">16:15</span> Og han sagde til dem: "Går ud i al
Verden og prædiker Evangeliet for al Skabningen!

<span id="an_16:16">16:16</span> Den, som tror og bliver døbt, skal
blive frelst; men den, som ikke tror, skal blive fordømt.

<span id="an_16:17">16:17</span> Men disse Tegn skulle følge dem, som
tro: I mit Navn skulle de uddrive onde Ånder; de skulle tale med nye
Tunger;

<span id="an_16:18">16:18</span> de skulle tage på Slanger, og dersom de
drikke nogen Gift, skal det ikke skade dem; på syge skulle de lægge
Hænder, og de skulle helbredes."

<span id="an_16:19">16:19</span> Så blev Herren efter at han havde talt
med dem, optagen til Himmelen og satte sig ved Guds højre Hånd.

<span id="an_16:20">16:20</span> Men de gik ud og prædikede alle Vegne,
idet Herren arbejdede med og stadfæstede Ordet ved de medfølgende Tegn.

------------------------------------------------------------------------

[Next: Luke](luk)
