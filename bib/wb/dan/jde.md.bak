[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo3)  [Next](rev.md) 

------------------------------------------------------------------------

### Danish Bible: Jude

<span id="an_1:1">1:1</span> Judas, Jesu Kristi Tjener og Broder til
Jakob, til de kaldede, som ere elskede i Gud Fader og bevarede for Jesus
Kristus:

<span id="an_1:2">1:2</span> Barmhjertighed og Fred og Kærlighed vorde
eder mangfoldig til Del!

<span id="an_1:3">1:3</span> I elskede! da det lå mig alvorligt på Sinde
at skrive til eder om vor fælles Frelse, fandt jeg det nødvendigt at
skrive til eder med Formaning om at stride for den Tro, som een Gang er
bleven overgiven de hellige.

<span id="an_1:4">1:4</span> Thi der har indsneget sig nogle Mennesker,
om hvem det for længe siden er forud skrevet, at de vilde falde under
denne Dom: Ugudelige, som misbruge vor, Guds Nåde til Uterlighed og
fornægte vor eneste Hersker og Herre Jesus Kristus.

<span id="an_1:5">1:5</span> Men skønt I een Gang for alle vide det alt
sammen, vil jeg minde eder om, at da Herren havde frelst Folket ud af
Ægyptens Land, ødelagde han næste Gang dem, som ikke troede,

<span id="an_1:6">1:6</span> og de Engle, som ikke bevarede deres
Højhed, men forlode deres egen Bolig, bar han holdt forvarede i evige
Lænker under Mørke til den store Dags Dom;

<span id="an_1:7">1:7</span> ligesom Sodoma og Gomorra og de omliggende
Stæder, der på samme Måde som disse vare henfaldne til Utugt og gik
efter fremmed Kød), ere satte til et Eksempel, idet de bære en evig Ilds
Straf.

<span id="an_1:8">1:8</span> Alligevel gå også disse ligedan i Drømme og
besmitte Kød, foragte Herskab og bespotte Herligheder.

<span id="an_1:9">1:9</span> Men Overengelen Mikael turde, da han
tvistedes med Djævelen og talte om Mose Legeme, ikke fremføre en
Bespottelsesdom, men sagde: "Herren straffe dig!"

<span id="an_1:10">1:10</span> Disse derimod bespotte, hvad de ikke
kende; og hvad de som de ufornuftige Dyr vide Besked om af Naturen,
dermed ødelægge de sig selv.

<span id="an_1:11">1:11</span> Ve dem! thi de ere gåede på Kains Vej og
have styrtet sig i Bileams Vildfarelse for Vindings Skyld og ere gåede
til Grunde i Horas Genstridighed.

<span id="an_1:12">1:12</span> Disse ere Skærene ved eders
Kærlighedsmåltider, fordi de uden Undseelse frådse med og pleje sig
selv; de ere vandløse Skyer, som drives forbi af Vinden; bladløse Træer
uden Frugt, to Gange døde, oprykkede med Rode;

<span id="an_1:13">1:13</span> vilde Bølger på Hav, som udskumme deres
egen Skam; vild farende Stjerner; for dem er Mørke og Mulm bevaret til
evig Tid.

<span id="an_1:14">1:14</span> Men om disse har også Enok, den syvende
fra Adam, profeteret, da han sagde: "Se, Herren kom med sine hellige
Titusinder

<span id="an_1:15">1:15</span> for at holde Dom over alle og straffe
alle de ugudelige for alle deres Ugudeligheds Gerninger, som de have
bedrevet, og for alle de formastelige Ord, som de have talt imod ham, de
ugudelige Syndere!"

<span id="an_1:16">1:16</span> Disse ere de, som knurre, som klage over
deres Skæbne, medens de vandre efter deres Begæringer, og deres Mund
taler overmodige Ord, medens de for Fordels Skyld vise Beundring for
Personer.

<span id="an_1:17">1:17</span> I derimod, I elskede! kommer de Ord i Hu,
som forud ere talte af vor Herres Jesu Kristi Apostle;

<span id="an_1:18">1:18</span> thi de sagde eder: I den sidste Tid skal
der være Spottere, som vandre efter deres Ugudeligheders Begæringer.

<span id="an_1:19">1:19</span> Disse ere de, som volde Splittelser,
sjælelige, som ikke have Ånd.

<span id="an_1:20">1:20</span> I derimod, I elskede! opbygger eder selv
på eders helligste Tro; beder i den Helligånd;

<span id="an_1:21">1:21</span> bevarer således eder selv i Guds
Kærlighed, forventende vor Herres Jesu Kristi Barmhjertighed til evigt
Liv.

<span id="an_1:22">1:22</span> Og revser nogle, når de tvivle,

<span id="an_1:23">1:23</span> frelser andre ved at udrive dem af Ilden,
forbarmer eder over andre med Frygt, så I hade endog den af Kødet
besmittede Kjortel.

<span id="an_1:24">1:24</span> Men ham, som er mægtig til at bevare eder
fra Fald og fremstille eder for sin Herlighed ulastelige i Fryd,

<span id="an_1:25">1:25</span> den eneste Gud, vor Frelser ved vor Herre
Jesus Kristus, tilkommer Ære og Majestæt, Vælde og Magt, forud for al
Tid og nu og i alle Evigheder! Amen.

------------------------------------------------------------------------

[Next: Revelation](rev.md)
