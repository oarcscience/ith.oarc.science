[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](deu)  [Next](jdg.md) 

------------------------------------------------------------------------

### Danish Bible: Joshua

<span id="an_1:1">1:1</span> Efter at HERRENs Tjener Moses var død,
sagde HERREN til Moses's Medhjælper Josua, Nuns Søn:

<span id="an_1:2">1:2</span> "Min Tjener Moses er død; bryd nu op
tillige med hele dette Folk og gå over Jordan derhenne til det Land, jeg
vil give dem, Israeliterne.

<span id="an_1:3">1:3</span> Ethvert Sted, eders Fod betræder, giver jeg
eder, som jeg lovede Moses.

<span id="an_1:4">1:4</span> Fra Ørkenen og Libanon til den store Flod,
Eufratfloden, hele Hetiternes Land, og til det store Hav i Vest skal
eders Landemærker nå.

<span id="an_1:5">1:5</span> Så længe du lever, skal det ikke være
muligt for nogen at holde Stand imod dig; som jeg var med Moses, vil jeg
være med dig; jeg vil ikke slippe dig og ikke forlade dig.

<span id="an_1:6">1:6</span> Vær frimodig og stærk, thi du skal skaffe
dette Folk det Land i Eje, som jeg tilsvor deres Fædre at ville give
dem.

<span id="an_1:7">1:7</span> Vær kun helt frimodig og stærk. så du
omhyggeligt handler efter hele den Lov, min Tjener Moses pålagde dig,
vig ikke derfra til højre eller venstre, for at du må have Lykken med
dig i alt, hvad du tager dig for.

<span id="an_1:8">1:8</span> Denne Lovbog skal ikke vige fra din Mund,
og du skal grunde over den Dag og Nat, for at du omhyggeligt kan handle
efter alt, hvad der står skrevet i den; thi da vil det gå dig vel i al
din Færd, og Lykken vil følge dig.

<span id="an_1:9">1:9</span> Har jeg ikke budt dig: Vær frimodig og
stærk; vær ikke bange og bliv ikke forfærdet, thi HERREN din Gud er med
dig i alt, hvad du tager dig for!"

<span id="an_1:10">1:10</span> Josua bød derpå Folkets Tilsynsmænd:

<span id="an_1:11">1:11</span> "Gå omkring i Lejren og byd Folket: Sørg
for Rejsetæring, thi om tre Dage skal I gå over Jordan derhenne for at
drage ind og tage det Land i Besiddelse, som HERREN eders Gud vil give
eder i Eje!"

<span id="an_1:12">1:12</span> Men til Rubeniterne, Gaditerne og
Manasses halve Stamme sagde Josua:

<span id="an_1:13">1:13</span> "Husk på, hvad HERRENs Tjener Moses bød
eder, da han sagde: HERREN eders Gud bringer eder nu til Hvile og giver
eder Landet her!

<span id="an_1:14">1:14</span> Eders Kvinder og Børn og Kvæg skal blive
i det Land, Moses gav eder hinsides Jordan; men I selv, alle våbenføre,
skal væbnet drage over i Spidsen for eders Brødre og hjælpe dem,

<span id="an_1:15">1:15</span> indtil HERREN har bragt eders Brødre til
Hvile ligesom eder, når også de har taget det Land i Besiddelse, som
HERREN eders Gud vil give dem. Så kan I vende tilbage til eders eget
Land og tage det i Besiddelse, det, som HERRENs Tjener Moses gav eder
østpå hinsides Jordan!"

<span id="an_1:16">1:16</span> Da svarede de Josua: "Alt, hvad du har
pålagt os, vil vi gøre, og vi vil gå overalt, hvor du sender os;

<span id="an_1:17">1:17</span> som vi har adlydt Moses i alt, vil vi
adlyde dig. Måtte kun HERREN din Gud være med dig, som han var med
Moses!

<span id="an_1:18">1:18</span> Enhver, som sætter sig op imod dine
Befalinger og ikke adlyder dine Ord i alt, hvad du pålægger ham, skal
dø. Vær kun modig og uforsagt!"

<span id="an_2:1">2:1</span> Josua, Nuns Søn, udsendte hemmeligt fra
Sjittim to Mænd som Spejdere med den Befaling: "Gå hen og undersøg
Landet, særlig Jeriko!" De gav sig da på Vej og kom ind i et Hus til en
Skøge ved Navn Rahab, og der lagde de sig til Hvile.

<span id="an_2:2">2:2</span> Da blev der meldt Kongen af Jeriko: "Se,
der er kommet nogle israelitiske Mænd hertil i Nat for at udspejde
Landet!"

<span id="an_2:3">2:3</span> Og Kongen af Jeriko sendte Bud til Rahab og
lod sige: "Udlever de Mænd, som er kommet til dig; thi de er kommet for
at udspejde hele Landet!"

<span id="an_2:4">2:4</span> Men Kvinden tog og skjulte de to Mænd og
sagde: "Ja, Mændene kom ganske vist til mig, men jeg vidste ikke, hvor
de var fra;

<span id="an_2:5">2:5</span> og da Porten skulde lukkes i Mørkningen,
gik Mændene bort. Jeg ved ikke, hvor de gik hen! Sæt hurtigt efter dem,
så kan I indhente dem!"

<span id="an_2:6">2:6</span> Men hun havde ført dem op på Taget og
skjult dem under Hørstænglerne, som hun havde bredt ud på Taget.

<span id="an_2:7">2:7</span> Mændene satte så efter dem ad Vejen til
Jordan hen til Vadestederne, og Porten blev lukket, så snart Forfølgerne
var udenfor.

<span id="an_2:8">2:8</span> Før de to Mænd endnu havde lagt sig, kom
hun op på Taget til dem;

<span id="an_2:9">2:9</span> og hun sagde til dem: "Jeg ved, at HERREN
har givet eder Landet, thi vi er grebet af Rædsel for eder, og alle
Landets Indbyggere er skrækslagne over eder.

<span id="an_2:10">2:10</span> Thi vi har hørt, hvorledes HERREN lod
Vandet i det røde Hav tørre bort foran eder, da I drog ud af Ægypten, og
hvad I gjorde ved de to Amoriterkonger hinsides Jordan, Sihon og Og, på
hvem I lagde Band.

<span id="an_2:11">2:11</span> Da vi hørte det, blev vi slaget af Rædsel
og tabte alle Modet over for eder; thi HERREN eders Gud er Gud oppe i
Himmelen og nede på Jorden.

<span id="an_2:12">2:12</span> Men tilsværg mig nu ved HERREN, at I vil
vise Godhed mod mit Fædrene hus, ligesom jeg har vist Godhed mod eder,
og giv mig et sikkert Tegn på,

<span id="an_2:13">2:13</span> at I vil lade min Fader og Moder, mine
Brødre og Søstre og alt, hvad deres er, blive i Live og redde os fra
Døden!"

<span id="an_2:14">2:14</span> Da sagde Mændene til hende: "Vi indestår
med vort Liv for eder, hvis du ikke røber vort Forehavende; og når
HERREN giver os Landet, vil vi vise dig Godhed og Trofasthed!"

<span id="an_2:15">2:15</span> Derpå hejsede hun dem med et Reb ned
gennem Vinduet, thi hendes Hus lå ved Bymuren, og hun boede ved Muren;

<span id="an_2:16">2:16</span> og hun sagde til dem: "Gå ud i Bjergene,
for at eders Forfølgere ikke skal træffe eder, og hold eder skjult der i
tre Dage, indtil eders Forfølgere er vendt tilbage; efter den Tid kan I
gå eders Vej!"

<span id="an_2:17">2:17</span> Mændene sagde til hende: "På denne Måde
vil vi bære os ad med at holde den Ed, du har ladet os sværge

<span id="an_2:18">2:18</span> Når vi kommer ind i Landet, skal du binde
denne røde Snor fast i det Vindue, du har hejst os ned igennem, og så
skal du samle din Fader og din Moder, dine Brødre og hele dit Fædrenehus
hos dig i Huset.

<span id="an_2:19">2:19</span> Enhver, som så går uden for din Husdør,
må selv tage Ansvaret for sit Liv, uden at der falder Skyld på os; men
hvis der lægges Hånd på nogen af dem, som bliver i Huset hos dig, hviler
Ansvaret på os.

<span id="an_2:20">2:20</span> Hvis du derimod røber vort Forehavende,
er vi løst fra den Ed, du lod os sværge!"

<span id="an_2:21">2:21</span> Da sagde hun: "Lad det være, som I
siger!" Så lod hun dem drage bort; og hun bandt den røde Snor fast i
Vinduet.

<span id="an_2:22">2:22</span> Men de begav sig ud i Bjergene og blev
der i tre Dage, indtil deres Forfølgere var vendt tilbage. Og
Forfølgerne ledte overalt på Vejen uden at finde dem.

<span id="an_2:23">2:23</span> Derpå begav de to Mænd sig på
Tilbagevejen, og efter at være steget ned fra Bjergene gik de over
Floden; og de kom til Josua, Nuns Søn, og fortalte ham alt, hvad der var
hændet dem.

<span id="an_2:24">2:24</span> Og de sagde til Josua: "HERREN har givet
hele Landet i vor Magt, og alle Landets Indbyggere er skrækslagne over
os!"

<span id="an_3:1">3:1</span> Tidligt næste Morgen gjorde Josua sig rede,
og hele Israel brød op fra Sjittim sammen med ham og kom til Jordan, og
de tilbragte Natten der, før de drog over.

<span id="an_3:2">3:2</span> Efter tre Dages Forløb gik Tilsynsmændene
omkring i Lejren

<span id="an_3:3">3:3</span> og bød Folket: "Når I ser HERREN eders Guds
Pagts Ark og Levitpræsterne komme bærende med den, så skal I bryde op
fra eders Plads og følge efter

<span id="an_3:4">3:4</span> dog skal der være en Afstand af 2000 Alen
mellem eder og den; I må ikke komme den for nær for at I kan vide,
hvilken Vej I skal gå; thi I er ikke kommet den Vej før!"

<span id="an_3:5">3:5</span> Og Josua sagde til Folket: "Helliger eder;
thi i Morgen vil HERREN gøre Undere iblandt eder!"

<span id="an_3:6">3:6</span> Og Josua sagde til Præsterne: "Løft Pagtens
Ark op og drag over foran Folket!" Så løftede de Pagtens Ark op og gik
foran Folket.

<span id="an_3:7">3:7</span> Men HERREN sagde til Josua: "I Dag begynder
jeg at gøre dig stor i hele Israels Øjne, for at de kan vide, at jeg vil
være med dig, som jeg var med Moses.

<span id="an_3:8">3:8</span> Du skal byde Præsterne, som bærer Pagtens
Ark: Når I kommer til Kanten af Jordans Vand, skal I standse der ved
Jordan!"

<span id="an_3:9">3:9</span> Da sagde Josua til Israeliterne: "Kom hid
og hør HERREN eders Guds Ord!"

<span id="an_3:10">3:10</span> Og Josua sagde: "Derpå skal I kende, at
der er en levende Gud iblandt eder, og at han vil drive Kana'anæerne,
Hetiterne, Hivviterne, Perizziterne, Girgasjiterne, Amoriterne og
Jebusiterne bort foran eder:

<span id="an_3:11">3:11</span> Se, HERRENs, al Jordens Herres, Ark skal
gå foran eder gennem Jordan.

<span id="an_3:12">3:12</span> Vælg eder nu tolv Mænd af Israels
Stammer, een Mand af hver Stamme.

<span id="an_3:13">3:13</span> Og så snart Præsterne, som bærer HERRENs,
al Jordens Herres, Ark, sætter Foden i Jordans Vand, skal Jordans Vand
standse, det Vand, som kommer ovenfra, og stå som en Vold."

<span id="an_3:14">3:14</span> Da Folket så brød op fra deres Telte for
at gå over Jordan med Præsterne, som bar Arken, i Spidsen,

<span id="an_3:15">3:15</span> og da de, som bar Arken, kom til Jordan,
og Præsterne, som bar Arken, rørte ved Vandkanten med deres Fødder
Jordan gik overalt over sine Bredder i hele Høsttiden

<span id="an_3:16">3:16</span> standsede Vandet, som kom ovenfra, og
stod som en Vold langt borte, oppe ved Byen Adam, som ligger ved
Zaretan, medens det Vand, som flød ned mod Arabaeller Salthavet, løb
helt bort; således gik Folket over lige over for Jeriko.

<span id="an_3:17">3:17</span> Men Præsterne, som bar HERRENs Pagts Ark,
blev stående på tør Bund midt i Jordan, medens hele Israel gik over på
tør Bund, indtil hele Folket havde tilendebragt Overgangen over Jordan.

<span id="an_4:1">4:1</span> Da nu hele Folket havde tilendebragt
Overgangen over Jordan, sagde HERREN til Josua:

<span id="an_4:2">4:2</span> "Vælg eder tolv Mænd af Folket, een Mand af
hver Stamme,

<span id="an_4:3">4:3</span> og byd dem: Tag eder tolv Sten her, midt i
Jordan, hvor Præsterne stod stille, bring dem med over og stil dem på
den Plads, hvor I holder Rast i Nat!"

<span id="an_4:4">4:4</span> Så lod Josua de tolv Mænd kalde, som han
havde til Rede af Israeliterne, een Mand af hver Stamme;

<span id="an_4:5">4:5</span> og Josua sagde til dem: "Gå foran HERREN
eders Guds Ark midt ud i Jordan, og tag så hver en Sten på Skulderen,
svarende til Tallet på Israeliternes Stammer,

<span id="an_4:6">4:6</span> for at det kan tjene til Tegn iblandt eder.
Når eders Børn i Fremtiden spørger: Hvad Betydning har disse Sten for
eder?

<span id="an_4:7">4:7</span> så skal I sige til dem: De betyder, at
Jordans Vand standsede foran HERRENs Pagts Ark; da den drog over Jordan,
standsede Jordans Vand. Og disse Sten skal være Israeliterne et
Mindetegn til evig Tid!"

<span id="an_4:8">4:8</span> Da gjorde Israeliterne, som Josua bød, og
tog tolv Sten midt i Jordan, som HERREN havde sagt til Josua, svarende
til Tallet på Israeliternes Stammer, og de bragte dem med over til det
Sted, hvor de holdt Rast, og stillede dem der.

<span id="an_4:9">4:9</span> Og tolv Sten rejste Josua midt i Jordan på
det Sted, hvor Præsterne, som bar Pagtens Ark, stod stille, og der står
de den Dag i Dag.

<span id="an_4:10">4:10</span> Men Præsterne, som bar Arken, blev
stående midt i Jordan, indtil alt, hvad HERREN havde pålagt Josua at
sige til Folket, var udført, i Overensstemmelse med alt, hvad Moses
havde pålagt Josua; og Folket gik skyndsomt over.

<span id="an_4:11">4:11</span> Da hele Folket så havde tilendebragt
Overgangen, gik HERRENs Ark og Præsterne over og stillede sig foran
Folket.

<span id="an_4:12">4:12</span> Og Rubeniterne, Gaditerne og Manasses
halve Stamme drog væbnet over i Spidsen for Israeliterne, som Moses
havde sagt til dem;

<span id="an_4:13">4:13</span> henved 40000 Mand i Tal, rustede til
Strid, drog de foran HERREN over til Jerikos Sletter til Hamp.

<span id="an_4:14">4:14</span> På den Dag gjorde HERREN Josua stor i
hele Israels Øjne, og de frygtede ham alle hans Livs Dage, som de havde
frygtet Moses.

<span id="an_4:15">4:15</span> Da sagde HERREN til Josua:

<span id="an_4:16">4:16</span> "Byd Præsterne, som bærer Vidnesbyrdets
Ark, at stige op fra Jordan!"

<span id="an_4:17">4:17</span> Og Josua bød Præsterne: "Stig op fra
Jordan!"

<span id="an_4:18">4:18</span> Så steg Præsterne, som bar HERRENs Pagts
Ark, op fra Jordan, og næppe havde deres Fødder betrådt det tørre Land,
før Jordans Vand vendte tilbage til sit Leje og overalt gik over sine
Bredder som før.

<span id="an_4:19">4:19</span> Og Folket steg op fra Jordan den tiende
Dag i den første Måned og slog Lejr i Gilgal ved Østenden af
Jerikolandet.

<span id="an_4:20">4:20</span> Men de tolv Sten, som de havde taget op
fra Jordan, rejste Josua i Gilgal,

<span id="an_4:21">4:21</span> og han sagde til Israeliterne: "Når eders
Børn i Fremtiden spørger deres Fædre: Hvad betyder disse Sten?

<span id="an_4:22">4:22</span> så skal I fortælle eders Børn det og
sige: På tør Bund gik Israel over Jordan derhenne;

<span id="an_4:23">4:23</span> thi HERREN eders Gud lod Jordans Vand
tørre bort foran eder, indtil I var kommet over, ligesom HERREN eders
Gud gjorde med det røde Hav, som han lod tørre bort foran os, indtil vi
var kommet over,

<span id="an_4:24">4:24</span> for at alle Jordens Folk skal kende, at
HERRENs Arm er stærk, at de må frygte HERREN eders Gud alle Dage."

<span id="an_5:1">5:1</span> Men da alle Amoriterkongerne vesten for
Jordan og alle Kana'anæerkongerne ved Havet hørte, at HERREN havde ladet
Jordans Vand tørre bort foran Israeliterne, indtil de var gået over,
blev de slaget af Rædsel og tabte Modet over for Israeliterne.

<span id="an_5:2">5:2</span> På den Tid sagde HERREN til Josua: "Lav dig
Stenknive og omskær på ny Israeliterne!"

<span id="an_5:3">5:3</span> Da lavede Josua sig Stenknive og omskar
Israeliterne ved Forhudshøjen.

<span id="an_5:4">5:4</span> Og dette var Grunden til, at Josua omskar
dem: Alt Mandkøn af Folket, som drog ud af Ægypten, alle våbenføre Mænd,
var døde undervejs i Ørkenen, efter at de var draget ud af Ægypten.

<span id="an_5:5">5:5</span> Hele Folket, som drog ud, havde nok været
omskåret, men af det Folk, som var født i Ørkenen under Vandringen,
efter at de var draget ud af Ægypten, var ingen blevet omskåret;

<span id="an_5:6">5:6</span> thi i fyrretyve År havde Israeliterne
vandret i Ørkenen, indtil hele Folket, de våbenføre Mænd, som var draget
ud af Ægypten, var døde, fordi de ikke havde adlydt HERRENs Røst,
hvorfor HERREN havde svoret, at han ikke vilde lade dem se det Land,
HERREN havde tilsvoret deres Fædre at ville give os, et Land, der flyder
med Mælk og Honning.

<span id="an_5:7">5:7</span> Men deres Børn, som han havde ladet træde i
deres Sted, dem omskar Josua; thi de var uomskårne, eftersom de ikke var
blevet omskåret under Vandringen.

<span id="an_5:8">5:8</span> Da så hele Folket var blevet omskåret,
holdt de sig i Ro, hvor de var i Lejren, indtil de kom sig.

<span id="an_5:9">5:9</span> Men HERREN sagde til Josua: "I Dag har jeg
bortvæltet Ægypternes Forsmædelse fra eder." Og han kaldte dette Sted
Gilgal, som det hedder den Dag i Dag.

<span id="an_5:10">5:10</span> Medens Israeliterne lå i Lejr i Gilgal,
fejrede de Påsken om Aftenen den fjortende Dag i Måneden på Jerikos
Sletter;

<span id="an_5:11">5:11</span> og Dagen efter Påsken spiste de af
Landets Afgrøde, usyrede Brød og ristet Korn;

<span id="an_5:12">5:12</span> selv samme Dag hørte Mannaen op, da de nu
spiste af Landets Afgrøde; Israeliterne fik ikke Manna mer, men spiste
det År af Høsten i Kana'ans Land.

<span id="an_5:13">5:13</span> Og det skete, medens Josua opholdt sig
ved Jeriko, at han så op og fik Øje på en Mand, som stod foran ham med
draget Sværd i Hånden. Josua gik da hen til ham og sagde: "Er du en af
vore eller en af vore Fjender?"

<span id="an_5:14">5:14</span> Han svarede: "Ingen af Delene, jeg er
Fyrsten over HERRENs Hær; lige nu er jeg kommet!" Da faldt Josua til
Jorden på sit Ansigt og tilbad og sagde til ham: "Hvad har min Herre at
sige sin Tjener?"

<span id="an_5:15">5:15</span> Og Fyrsten over HERRENs Hær svarede
Josua: "Drag dine Sko af Fødderne, thi det Sted, du står på, er
helligt!" Det gjorde Josua.

<span id="an_6:1">6:1</span> Men Jeriko var lukket og stængt for
Israelitterne, ingen gik ud eller ind.

<span id="an_6:2">6:2</span> Da sagde HERREN til Josua: "Se, jeg giver
Jeriko og dets Konge og Krigere i din Hånd.

<span id="an_6:3">6:3</span> Alle eders våbenføre Mænd skal gå rundt om
Byen, een Gang rundt; det skal I gøre seks Dage;

<span id="an_6:4">6:4</span> og syv Præster skal bære syv Væderhorn
foran Arken. Men den syvende Dag skal I gå rundt om Byen syv Gange, og
Præsterne skal støde i Hornene.

<span id="an_6:5">6:5</span> Når der så blæses i Væderhornet, og I hører
Hornets Lyd, skal alt Folket opløfte et vældigt Krigsskrig; så skal
Byens Mur styrte sammen, og Folket kan gå lige ind, hver fra sin Plads."

<span id="an_6:6">6:6</span> Josua, Nuns Søn, lod da Præsterne kalde og
sagde til dem: "I skal bære Pagtens Ark, og syv Præster skal bære syv
Væderhorn foran HERRENs Ark!"

<span id="an_6:7">6:7</span> Og han sagde til Folket: "Drag ud og gå
rundt om Byen, således at de, som bærer Våben, går foran HERRENs Ark!"

<span id="an_6:8">6:8</span> Da nu Josua havde talt til Folket, gik de
syv Præster, som bar de syv Væderhorn foran HERREN, frem og stødte i
Hornene, medens HERRENs Pagts Ark fulgte efter;

<span id="an_6:9">6:9</span> og de, som bar Våben, gik foran Præsterne,
som stødte i Hornene, og de, som sluttede Toget, fulgte efter Arken,
medens der blæstes i Hornene.

<span id="an_6:10">6:10</span> Men Josua bød Folket: "I må ikke opløfte
Krigsskrig eller lade eders Røst høre, og intet Ord må udgå af eders
Mund, før den Dag jeg siger til eder: Råb! Men så skal I råbe!"

<span id="an_6:11">6:11</span> Så lod han HERRENs Ark bære rundt om
Byen, een Gang rundt, og derpå begav de sig tilbage til Lejren og
overnattede der.

<span id="an_6:12">6:12</span> Tidligt næste Morgen gjorde Josua sig
rede, og Præsterne bar HERRENs Ark,

<span id="an_6:13">6:13</span> og de syv Præster, som bar de syv
Væderhorn foran HERRENs Ark, gik og stødte i Hornene; de, som bar Våben,
gik foran dem, og de, som sluttede Toget, fulgte efter HERRENs Ark,
medens der blæstes i Hornene.

<span id="an_6:14">6:14</span> Anden Dag gik de een Gang rundt om Byen,
hvorefter de vendte tilbage til Lejren; således gjorde de seks Dage.

<span id="an_6:15">6:15</span> Men den syvende Dag brød de op tidligt,
ved Morgenrødens frembrud og gik på samme Måde syv Gange rundt om Byen;
kun på denne Dag drog de syv Gange rundt om Byen;

<span id="an_6:16">6:16</span> og syvende Gang stødte Præsterne i
Hornene, og Josua sagde til Folket: "Opløft Krigsskriget! Thi HERREN har
givet eder Byen.

<span id="an_6:17">6:17</span> Og Byen skal lyses i Band for HERREN med
alt, hvad der er i den; kun Skøgen Rahab skal blive i Live tillige med
alle dem, som er i hendes Hus, fordi hun skjulte Sendebudene, som vi
udsendte.

<span id="an_6:18">6:18</span> Men I skal tage eder vel i Vare for det
bandlyste, så I ikke attrår og tager noget af det bandlyste og derved
bringer Bandet over Israels lejr og styrter den i Ulykke.

<span id="an_6:19">6:19</span> Men alt Sølv og Guld og alle Kobber og
Jernsager skal helliges HERREN; det skal bringes ind i HERRENs
Skatkammer!"

<span id="an_6:20">6:20</span> Så opløftede Folket Krigsskrig, og de
stødte i Hornene og da Folket hørte Hornene, opløftede det et vældigt
Krigsskrig; da styrtede Muren sammen, og Folket gik lige ind i Byen;
således indtog de Byen.

<span id="an_6:21">6:21</span> Derpå lagde de med Sværdet Band på alt,
hvad der var i Byen, Mænd og Kvinder, unge og gamle, Hornkvæg, Småkvæg
og Æsler.

<span id="an_6:22">6:22</span> Men til de to Mænd, som havde udspejdet
Landet, sagde Josua: "Gå ind i Skøgens Hus og før Kvinden og alt, hvad
hendes er, ud derfra, som I tilsvor hende!"

<span id="an_6:23">6:23</span> De unge Mænd, som havde været Spejdere,
gik da ind og førte Rabab ud tillige med hendes Fader og Moder og hendes
Brødre, hele hendes Slægt og alt, hvad hendes var; de førte dem ud og
lod dem stå uden for Israels Lejr.

<span id="an_6:24">6:24</span> Men på Byen og alt, hvad der var i den,
stak de Ild; kun Sølvet og Guldet og Kobber og Jernsagerne bragte de ind
i HERRENs Hus's Skatkammer.

<span id="an_6:25">6:25</span> Men Skøgen Rahab og hendes Fædrenehus og
alt, hvad hendes var, lod Josua blive i Live, og hun kom til at bo
blandt Israeliterne og gør det den Dag i Dag, fordi hun havde skjult
Sendebudene, som Josua havde sendt ud for at udspejde Jeriko.

<span id="an_6:26">6:26</span> På den Tid tog Josua Folket i Ed, idet
han sagde: "Forbandet være den Mand for HERRENs Åsyn, som indlader sig
på at opbygge denne By, Jeriko. Det skal koste ham hans førstefødte at
lægge Grunden og hans yngste at sætte dens Portfløje ind."

<span id="an_6:27">6:27</span> Således var HERREN med Josua, og hans Ry
udbredte sig over hele Landet.

<span id="an_7:1">7:1</span> Men Israeliterne forgreb sig på det
bandlyste, idet Akan, en Søn af Karmi en Søn af Zabdi, en Søn af Zera,
af Judas Stamme, tilvendte sig noget af det bandlyste. Da blussede
HERRENs Vrede op mod Israeliterne.

<span id="an_7:2">7:2</span> Derpå sendte Josua nogle Mænd fra Jeriko
til Aj, som ligger ved Bet Aven, østen for Betel, og sagde til dem:
"Drag op og udspejd Egnen!" Og Mændene drog op og udspejdede Aj.

<span id="an_7:3">7:3</span> Da de kom tilbage til Josua, sagde de til
ham: "Lad ikke hele Folket drage derop; lad en to-tre Tusind Mand drage
op og indtage Aj; du behøver ikke at umage hele Folket med at drage
derop, thi de er få!"

<span id="an_7:4">7:4</span> Så drog henved 3000 Mand af Folket derop;
men de blev slået på Flugt af Ajjiterne,

<span id="an_7:5">7:5</span> og Ajjiterne dræbte seks og tredive Mand
eller så af dem; de forfulgte dem uden for Porten indtil Stenbruddene og
huggede dem ned på Skråningen. Da sank Folkets Mod og blev til Vand.

<span id="an_7:6">7:6</span> Men Josua og Israels Ældste sønderrev deres
Klæder og faldt på deres Ansigt på Jorden foran HERRENs Ark og blev
liggende til Aften og kastede Støv på deres Hoveder.

<span id="an_7:7">7:7</span> Og Josua sagde: "Ak, Herre, HERRE! Hvorfor
lod du dette Folk gå over Jordan, når du vilde give os i Amoriternes
Hånd og lade os gå til Grunde? Havde vi dog blot besluttet os til at
blive hinsides Jordan!

<span id="an_7:8">7:8</span> Ak, Herre! Hvad skal jeg sige, nu Israel
har måttet tage Flugten for sine Fjender?

<span id="an_7:9">7:9</span> Når Kana'anæerne og alle Landets Indbyggere
hører det, falder de over os fra alle Sider og udsletter vort Navn af
Jorden; hvad vil du da gøre for dit store Navns Skyld?"

<span id="an_7:10">7:10</span> Da sagde HERREN til Josua: "Stå op!
Hvorfor ligger du på dit Ansigt?

<span id="an_7:11">7:11</span> Israel har syndet, thi de har forbrudt
sig imod min Pagt, som jeg pålagde dem; de har tilvendt sig noget af det
bandlyste, de har stjålet; de har skjult det, de har gemt det i deres
Oppakning.

<span id="an_7:12">7:12</span> Derfor kan Israeliterne ikke holde Stand
over for deres Fjender, men må flygte for dem; thi de er hjemfaldne til
Band! Jeg vil ikke mere være med eder, hvis I ikke bortrydder Bandet af
eders Midte.

<span id="an_7:13">7:13</span> Stå derfor op, lad Folket hellige sig og
sig: Helliger eder til i Morgen, thi så siger HERREN, Israels Gud: Der
er Band i din Midte, Israel; og du kan ikke holde Stand over for dine
Fjender, før I skaffer Bandet bort fra eder!

<span id="an_7:14">7:14</span> I Morgen skal I træde frem Stamme for
Stamme, og den Stamme, HERREN rammer, skal træde frem Slægt for Slægt,
og den Slægt, HERREN rammer, skal træde frem Familie for Familie, og den
Familie, HERREN rammer, skal træde frem Mand for Mand.

<span id="an_7:15">7:15</span> Den, som da rammes, fordi han har det
bandlyste Gods, skal brændes tillige med alt, hvad der tilhører ham; thi
han har brudt HERRENs Pagt og begået en Skændselsdåd i Israel!"

<span id="an_7:16">7:16</span> Tidligt næste Morgen lod Josua Israel
træde frem Stamme for Stamme, og da blev Judas Stamme ramt.

<span id="an_7:17">7:17</span> Derpå lod han Judas Slægter træde frem,
og Zeraiternes Slægt blev ramt. Derpå lod han Zeraiternes Slægt træde
frem Familie for Familie, og Zabdi blev ramt.

<span id="an_7:18">7:18</span> Derpå lod han dennes Familie træde frem
Mand for Mand, og da blev Akan ramt, en Søn af Harmi, en Søn af Zabdi,
en Søn af Zera, af Judas Stamme.

<span id="an_7:19">7:19</span> Da sagde Josua til Akan: "Min Søn, giv
HERREN, Israels Gud, Ære og Pris, og fortæl mig, hvad du har gjort,
skjul ikke noget for mig!"

<span id="an_7:20">7:20</span> Akan svarede Josua: "Ja, det er mig, som
har syndet mod HERREN, Israels Gud. Således gjorde jeg:

<span id="an_7:21">7:21</span> Jeg så imellem Byttet en prægtig
babylonisk Kappe, 200 Sekel Sølv og en Guldtunge på halvtredsindstyve
Sekel; det fik jeg Lyst til, og jeg tog det; se, det ligger nedgravet i
Jorden midt i mit Telt, Sølvet nederst."

<span id="an_7:22">7:22</span> Da sendte Josua nogle Folk hen, og de
skyndte sig til Teltet, og se, det var gemt i hans Telt, Sølvet nederst;

<span id="an_7:23">7:23</span> og de tog det ud af Teltet og bragte det
til Josua og alle Israeliterne og lagde det hen foran HERREN.

<span id="an_7:24">7:24</span> Men Josua tog sammen med hele Israel
Akan, Zeras Søn, og Sølvet, Kappen og Guldtungen og hans Sønner og
Døtre, hans Hornkvæg, Æsler og Småkvæg, hans Telt og alt, hvad der
tilhørte ham, og førte dem op i Akors dal.

<span id="an_7:25">7:25</span> Og Josua sagde: "Hvorfor har du styrtet
os i Ulykke? HERREN skal styrte dig i Ulykke på denne Dag!" Derpå
stenede hele Israel ham, og de brændte eller stenede dem.

<span id="an_7:26">7:26</span> Og de opkastede en stor Stendysse over
ham, som står der den Dag i Dag. Da lagde HERRENs heftige Vrede sig.
Derfor fik Stedet Navnet Akors Dal, som det hedder den Dag i Dag.

<span id="an_8:1">8:1</span> Derefter sagde HERREN til Josua: "Frygt
ikke og vær ikke bange! Tag alt Krigsfolket med dig, bryd op og drag mod
Aj! Se, jeg giver Kongen af Aj og hans Folk, hans By og hans Land i din
Hånd!

<span id="an_8:2">8:2</span> Og du skal gøre det samme ved Aj og dets
Konge, som du gjorde ved Jeriko og dets Konge; men Godset, I røver der,
må I selv beholde som Bytte, ligeledes Kvæget der. Læg Baghold vesten
for Byen!"

<span id="an_8:3">8:3</span> Derpå brød Josua op og drog med alt
Krigsfolket op mod Aj; og Josua udvalgte sig 30000 tapre Mænd og sendte
dem bort om Natten,

<span id="an_8:4">8:4</span> idet han bød dem: "Se, I skal lægge eder i
Baghold vesten for Byen, ikke for langt fra den, og hold eder alle rede.

<span id="an_8:5">8:5</span> Jeg og alle de Folk, som er med mig, vil
nærme os Byen, og når de gør Udfald imod os ligesom forrige Gang,
flygter vi for dem.

<span id="an_8:6">8:6</span> Når de så følger efter os så langt, at vi
får dem lokket bort fra Byen, idet de tænker, at vi flygter for dem
ligesom forrige Gang,

<span id="an_8:7">8:7</span> skal I bryde frem fra Bagholdet og tage
Byen, thi HERREN eders Gud vil give den i eders Hånd.

<span id="an_8:8">8:8</span> Og når I har indtaget byen, skal I stikke
den i Brand. Således skal I gøre, det er mit Bud til eder!"

<span id="an_8:9">8:9</span> Derpå sendte Josua dem bort, og de gik hen
og lagde sig i Baghold mellem Betel og Aj, vesten for Aj; men Josua blev
den Nat iblandt Krigsfolket.

<span id="an_8:10">8:10</span> Tidligt næste Morgen mønstrede Josua
Folket, og sammen med Israels Ældste drog han op til Aj i Spidsen for
Folket.

<span id="an_8:11">8:11</span> Hele den Styrke, som var med ham, rykkede
nærmere, til de havde Byen foran sig; og de lejrede sig norden for Aj
med Dalen mellem sig og Aj.

<span id="an_8:12">8:12</span> Derpå tog han henved 5000 Mand og lagde
dem i Baghold mellem Betel og Aj, vesten for Byen;

<span id="an_8:13">8:13</span> og Krigerne blev bragt i Stilling, hele
Hæren, som var norden for Byen, og den Del, som lå i Baghold vesten for
Byen; men Josua begav sig om Natten ned i Dalen.

<span id="an_8:14">8:14</span> Da nu Kongen af Aj så det, skyndte Byens
Mænd sig og rykkede tidligt om Morgenen ud til Kamp mod Israel, Kongen
med hele sin Styrke, til Skråningen, hvor Lavningen begynder, uden at
vide af, at der var lagt Baghold imod ham vesten for Byen;

<span id="an_8:15">8:15</span> og da Josua og hele Israel lod sig slå på
Flugt af dem og flygtede ad Ørkenen til,

<span id="an_8:16">8:16</span> blev alt Folket i Byen stævnet sammen til
at forfølge dem, og de forfulgte Josua og lod sig lokke bort fra Byen;

<span id="an_8:17">8:17</span> ikke een Mand blev tilbage i Aj, men alle
drog de ud for at forfølge Israel, og de lod Byen stå åben, medens de
forfulgte Israel.

<span id="an_8:18">8:18</span> Da sagde HERREN til Josua: "Ræk Spydet i
din Hånd ud mod Aj; thi jeg giver det i din Hånd!" Og Josua rakte Spydet
i sin Hånd ud mod Byen.

<span id="an_8:19">8:19</span> Og Bagholdet brød hurtigt op fra sin
Plads og løb hen til Byen, da han rakte Hånden ud, indtog den og skyndte
sig at stikke den i Brand.

<span id="an_8:20">8:20</span> Da Mændene fra Aj vendte sig om og så
Røgen fra Byen stige op mod Himmelen, var de ude af Stand til at flygte
til nogen af Siderne, idet Folket, som var flygtet ad Ørkenen til,
vendte sig om mod deres Forfølgere.

<span id="an_8:21">8:21</span> Og da Josua og hele Israel så, at
Bagholdet havde indtaget Byen, og at Røgen fra byen steg til Vejrs,
vendte de om og slog Mændene fra Aj;

<span id="an_8:22">8:22</span> og da hine rykkede ud fra Byen imod dem,
kom de midt ind imellem Israeliternes to Afdelinger, som huggede dem ned
uden at lade en eneste af dem undkomme eller slippe bort.

<span id="an_8:23">8:23</span> Men Kongen af Aj fangede de levende og
bragte ham til Josua.

<span id="an_8:24">8:24</span> Da Israel nu havde hugget alle Ajs
Indbyggere ned på åben Mark, på Skråningen, hvor de forfulgte dem, og de
alle til sidste Mand var faldet for Sværdet, vendte hele Israel tilbage
til Aj og slog det med Sværdet.

<span id="an_8:25">8:25</span> Alle de, der faldt på den Dag, Mænd og
Kvinder, udgjorde 12000, alle Indbyggerne i Aj.

<span id="an_8:26">8:26</span> Og Josua trak ikke sin Hånd med det
udrakte Spyd tilbage, før han havde lagt Band på alle Ajs Indbyggere.

<span id="an_8:27">8:27</span> Kun Kvæget og Godset, de røvede i denne
By, beholdt Israeliterne som Bytte efter den Befaling, HERREN havde
givet Josua.

<span id="an_8:28">8:28</span> Og Josua stak Aj i Brand og gjorde den
til en Ruinhob for bestandig, til den Ødemark, den er den Dag i Dag.

<span id="an_8:29">8:29</span> Men Kongen af Aj hængte han på en Pæl og
lod ham hænge til Aften; og da Solen gik ned, tog man på Josuas Befaling
hans Lig ned af Pælen og kastede det hen ved Indgangen til Byens Port.
Og man opkastede over ham en stor Stendysse, som står der den Dag i Dag.

<span id="an_8:30">8:30</span> Da byggede Josua HERREN, Israels Gud, et
Alter på Ebals Bjerg,

<span id="an_8:31">8:31</span> som HERRENs Tjener Moses havde pålagt
Israeliterne, i Overensstemmelse med, hvad der står skrevet i Moses's
Lovbog, et Alter af utilhugne Sten, hvor over der ikke var svunget Jern;
og de bragte HERREN Brændofre og ofrede Takofre der.

<span id="an_8:32">8:32</span> Og han skrev der på Stenene i
Israeliternes Påsyn en Afskrift af Mose Lov, som denne havde skrevet,

<span id="an_8:33">8:33</span> idet hele Israel og dets Ældste,
Tilsynsmænd og Dommere stod på begge Sider af Arken lige over for
Levitpræsterne, som bar HERRENs Pagts Ark, de fremmede såvel som de
indfødte, den ene Halvdel hen imod Garizims Bjerg, den anden Halvdel hen
imod Ebals Bjerg, således som HERRENs Tjener Moses forhen havde påbudt
at velsigne Israels Folk.

<span id="an_8:34">8:34</span> Så oplæste han alle Lovens Ord,
Velsignelsen og Forbandelsen, alt som det var skrevet i Lovbogen;

<span id="an_8:35">8:35</span> ikke et Ord af alt, hvad Moses havde
påbudt, undlod Josua at op læse for hele Israels Menighed, Mændene,
Kvinderne og Børnene og de fremmede, som var draget med iblandt dem.

<span id="an_9:1">9:1</span> Da alle Kongerne på den anden Side af
Jordan, i Bjergene og i Lavlandet og langs hele det store Havs Kyst hen
imod Libanon, Hetiterne, Amoriterne, Kana'anæerne, Perizziterne,
Hivviterne og Jebusiterne, hørte, hvad der var sket,

<span id="an_9:2">9:2</span> samlede de sig for i Fællesskab at kæmpe
mod Josua og Israel.

<span id="an_9:3">9:3</span> Men da Indbyggerne i Gibeon hørte, hvad
Josua havde gjort ved Jeriko og Aj,

<span id="an_9:4">9:4</span> greb også de til en List; de gik hen og
forsynede sig med Rejsetæring, læssede nogle slidte Sække og nogle
slidte, sprukne, stoppede Vinsække på deres Æsler

<span id="an_9:5">9:5</span> og tog slidte, lappede Sko på Fødderne og
slidte Klæder på Kroppen, og alt deres Rejsebrød var tørt og mullent.

<span id="an_9:6">9:6</span> Så gik de til Josua i Lejren ved Gilgal og
sagde til ham og Israels Mænd: "Vi kommer fra et fjernt Land; slut
derfor Pagt med os!"

<span id="an_9:7">9:7</span> Israels Mænd svarede Hivviterne: "Det kunde
være, at I bor her midt iblandt os, hvorledes kan vi da slutte Pagt med
eder?"

<span id="an_9:8">9:8</span> De sagde til Josua: "Vi er dine Trælle!"
Josua spurgte dem så: "Hvem er I, og hvorfra kommer I?"

<span id="an_9:9">9:9</span> Og de svarede ham: "Fra et såre fjernt Land
er dine Trælle kommet for HERREN din Guds Navns Skyld; thi vi har hørt
hans Ry og alt, hvad han gjorde i Ægypten,

<span id="an_9:10">9:10</span> og alt, hvad han gjorde mod de to
Amoriterkonger hinsides Jordan, Kong Sihon af Hesjbon og Kong Og af
Basan, som boede i Asjtarot.

<span id="an_9:11">9:11</span> og vore Ældste og alle Indbyggerne i vort
Land sagde til os: Tag Rejse tæring med eder, drag dem i Møde og sig til
dem: Vi er eders Trælle; slut derfor nu Pagt med os!

<span id="an_9:12">9:12</span> Vort Brød her var endnu varmt, da vi tog
det med hjemmefra, dengang vi begav os af Sted for at drage til eder;
men se, nu er det tørt og mullent;

<span id="an_9:13">9:13</span> og vore Vinsække her var nye, da vi
fyldte dem; se, nu er de sprukne; og vore Klæder og Sko her er slidte,
fordi Vejen var så lang!"

<span id="an_9:14">9:14</span> Så tog Mændene af deres Rejsetæring; men
HERREN rådspurgte de ikke.

<span id="an_9:15">9:15</span> Og Josua tilsagde dem Fred og sluttede
Overenskomst med dem og lovede at lade dem leve, og Menighedens Øverster
tilsvor dem det.

<span id="an_9:16">9:16</span> Men tre Dage efter at de havde sluttet
Pagt med dem, hørte de, at de var fra den nærmeste Omegn og boede midt
iblandt dem.

<span id="an_9:17">9:17</span> Og Israeliterne brød op og kom den tredje
Dag til deres Byer, det var Gibeon, Kefira, Beerot og Kirjat Jearim.

<span id="an_9:18">9:18</span> Men Israeliterne dræbte dem ikke, fordi
Menighedens Øverster havde, tilsvoret dem Fred ved HERREN, Israels Gud.
Da knurrede hele Menigheden mod Øversterne;

<span id="an_9:19">9:19</span> men alle Øversterne sagde til hele
Menigheden: "Vi har tilsvoret dem Fred ved HERREN, Israels Gud, derfor
kan vi ikke gøre dem noget ondt.

<span id="an_9:20">9:20</span> Men dette vil vi gøre med dem, når vi
skåner deres Liv, at der ikke skal komme Vrede over os for den Ed, vi
svor dem:

<span id="an_9:21">9:21</span> De skal blive i Live, men være
Brændehuggere og Vandbærere for hele Menigheden." Og hele Menigheden
gjorde, som Øverstene havde sagt.

<span id="an_9:22">9:22</span> Og Josua lod dem kalde og talte således
til dem: "Hvorfor førte I os bag Lyset og sagde, at I havde hjemme langt
borte fra os, skønt I bor her midt iblandt os?

<span id="an_9:23">9:23</span> Derfor skal I nu være forbandede, og
ingen af eder skal nogen Sinde ophøre at være Træl; Brændehuggere og
Vandbærere skal I være ved min Gus Hus!"

<span id="an_9:24">9:24</span> De svarede Josua og sagde:"Det var blevet
dine Trælle sagt, at HERREN din Gud pålagde sin Tjener Moses, at når han
gav eder hele Landet, skulde I udrydde alle Landets Indbyggere foran
eder. Da påkom der os stor Frygt for, at I skulde tage vort Liv; derfor
handlede vi således.

<span id="an_9:25">9:25</span> Men se, nu er vi i din Hånd; gør med os,
som det tykkes dig godt og ret!"

<span id="an_9:26">9:26</span> Da handlede han således med dem; han
friede dem fra Israeliternes Hånd, så de ikke dræbte dem;

<span id="an_9:27">9:27</span> men Josua gjorde dem den Dag til
Brændehuggere og Vandbærere for Menigheden og for HERRENs Alter på det
Sted, han vilde udvælge. Og det er de den Dag i Dag.

<span id="an_10:1">10:1</span> Da Kong Adonizedek af Jerusalem hørte, at
Josua havde indfaget Aj og lagt Band på det som han havde gjort ved
Jeriko og Kongen der, gjorde han ved Aj og Kongen der og at Gibeons
Indbyggere havde sluttet Overenskomst med Israel og var optaget imellem
dem,

<span id="an_10:2">10:2</span> så påkom der ham stor Frygt; thi Gibeon
var en stor By, som en af Kongsbyerne, større end Aj, og alle Mændene
der var tapre Krigere.

<span id="an_10:3">10:3</span> Derfor sendte Kong Adonizedek af
Jerusalem Bud til Kong Hobam af Hebron, Kong Piram af Jarmut, Kong Jafia
af Lakisj og Kong Debir af Eglon og lod sige:

<span id="an_10:4">10:4</span> "Kom op til mig og hjælp mig med at slå
Gibeon, thi det har sluttet Overenskomst med Josua og Israeliterne!"

<span id="an_10:5">10:5</span> Da samledes fem Amoriterkonger, Kongerne
i Jerusalem, Hebron, Jarmut, Lakisj og Eglon, og de drog op med hele
deres Hær og slog Lejr uden for Gibeon og angreb det.

<span id="an_10:6">10:6</span> Men Mændene i Gibeon sendte Bud til Josua
i Lejren i Gilgal og lod sige: "Lad ikke dine Trælle i Stikken, men kom
hurtigt op til os, hjælp os og stå os bi; thi alle Amoriterkongerne, som
bor i Bjergene, har samlet sig imod os!"

<span id="an_10:7">10:7</span> Da drog Josua op fra Gilgal med alle
Krigerne, alle de kampdygtige Mænd.

<span id="an_10:8">10:8</span> Og HERREN sagde til Josua: "Frygt ikke
for dem, thi jeg giver dem i din Hånd; ikke een af dem skal kunne holde
Stand imod dig!"

<span id="an_10:9">10:9</span> Og Josua faldt pludselig over dem, efter
at han i Nattens Løb var draget derop fra Gilgal,

<span id="an_10:10">10:10</span> og HERREN bragte dem i Uorden foran
Israel og tilføjede dem et stort Nederlag ved Gibeon; og de forfulgte
dem hen imod Opgangen ved Bet Horon og slog dem lige til Azeka og
Makkeda.

<span id="an_10:11">10:11</span> Og da de flygtede for Israeliterne og
netop var på Skråningen ved Bet Horon, lod HERREN store Sten falde ned
på dem fra Himmelen helt hen til Azeka, så de døde; og de, som dræbtes
af Haglstenene, var flere end dem, Israeliterne dræbte med Sværdet.

<span id="an_10:12">10:12</span> Ved den Lejlighed, den Dag HERREN gav
Amoriterne i Israeliternes Magt, talte Josua til HERREN og sagde i
Israels Nærværelse: "Sol, stat stille i Gibeon, og Måne i Ajjalons Dal!"

<span id="an_10:13">10:13</span> Og Solen stod stille, og Månen
standsed, til Folket fik Hævn over Fjenden. Således står der jo skrevet
i de Oprigtiges Bog. Og Solen blev stående midt på Himmelen og tøvede
næsten en hel Dag med at gå ned.

<span id="an_10:14">10:14</span> Og hverken før eller siden har der
nogen Sinde været en Dag som denne, en Dag, da HERREN adlød et Menneskes
Røst; thi HERREN kæmpede for Israel.

<span id="an_10:15">10:15</span> Derpå vendte Josua med hele Israel
tilbage til Lejren i Gilgal.

<span id="an_10:16">10:16</span> Men de fem Konger flygtede og skjulte
sig i Hulen ved Makkeda.

<span id="an_10:17">10:17</span> Og der blev bragt Josua den Melding:
"De fem Konger er fundet skjulte i Hulen ved Makkeda."

<span id="an_10:18">10:18</span> Da sagde Josua: "Vælt store Sten for
Hulens Indgang og sæt nogle Mænd udenfor til at vogte den.

<span id="an_10:19">10:19</span> Men I andre må ikke standse, forfølg
eders Fjender, hug Efternølerne ned og lad dem ikke komme ind i deres
Byer; thi HERREN eders Gud har givet dem i eders Hånd!"

<span id="an_10:20">10:20</span> Da Josua og Israeliterne så havde
tilføjet dem et meget stort Nederlag og gjort det helt af med dem kun
enkelte undslap og reddede sig ind i de befæstede Byer

<span id="an_10:21">10:21</span> vendte hele Folket uskadt tilbage til
Josua i Lejren ved Makkeda, uden at nogen havde vovet så meget som at
knurre imod Israeliterne.

<span id="an_10:22">10:22</span> Da sagde Josua: "Luk op for Hulens
Indgang og før de fem Konger ud af Hulen fil mig!"

<span id="an_10:23">10:23</span> Det gjorde de så og førte de fem Konger
ud af Hulen til ham, Kongerne af Jerusalem, Hebron, Jarmut, Lakisj og
Eglon.

<span id="an_10:24">10:24</span> Da de nu havde ført disse fem Konger ud
til Josua, kaldte Josua alle Israels Mænd sammen og sagde til
Krigsøversterne, som var draget med ham: "Kom hid og sæt Foden på disse
Kongers Nakke!" Og de kom og satte foden på deres Nakke.

<span id="an_10:25">10:25</span> Da sagde Josua til dem: "Frygt ikke og
vær ikke bange, vær frimodige og stærke! Thi således vil HERREN handle
med alle eders Fjender, som I kommer til at kæmpe med!"

<span id="an_10:26">10:26</span> Derefter lod Josua dem nedhugge og
dræbe og ophænge på fem Pæle, og de blev hængende på Pælene til Aften.

<span id="an_10:27">10:27</span> Men ved Solnedgang lod Josua dem tage
ned af Pælene og kaste ind i den Hule, de havde skjult sig i, og for
Indgangen til Hulen væltede man store Sten, som ligger der den Dag i
Dag.

<span id="an_10:28">10:28</span> Makkeda indtog Josua samme Dag, og han
slog Byen og dens Konge ned med Sværdet; han lagde Band på den og på
hver levende Sjæl i den uden at lade nogen undkomme; og han gjorde det
samme ved Makkedas Konge, som han havde gjort ved Jerikos Konge.

<span id="an_10:29">10:29</span> Derpå drog Josua med hele Israel fra
Makkeda til Libna, og han angreb Libna;

<span id="an_10:30">10:30</span> og HERREN gav også denne By og dens
Konge i Israels Hånd, og den og hver levende Sjæl i den slog han ned med
Sværdet uden at lade nogen undkomme; og han gjorde det samme ved dens
Konge, som de havde gjort ved Jerikos Konge.

<span id="an_10:31">10:31</span> Derpå drog Josua med hele Israel fra
Libna til Lakisj, og, han slog Lejr udenfor og angreb Byen;

<span id="an_10:32">10:32</span> og HERREN gav Lakisj i Israels Hånd, og
den følgende Dag indtog han Byen, og den og hver levende Sjæl i den slog
han ned med Sværdet, ganske som han havde gjort ved Libna.

<span id="an_10:33">10:33</span> Da rykkede Kong Horam af Gezer Lakisj
til Hjælp; men Josua slog ham og hans Folk ned uden at lade nogen
undkomme.

<span id="an_10:34">10:34</span> Så drog Josua med hele Israel fra
Lakisj til Eglon, og de slog Lejr udenfor og angreb Byen;

<span id="an_10:35">10:35</span> og de indtog den samme Dag og slog den
ned med Sværdet; og på hver levende Sjæl i den lagde han den Dag Band,
ganske som han havde gjort ved Lakisj.

<span id="an_10:36">10:36</span> Derpå drog Josua med hele Israel op fra
Eglon til Hebron, og de angreb Byen

<span id="an_10:37">10:37</span> og indtog den og slog den ned med
Sværdet, både Kongen der og alle de Byer, der hørte under den, og hver
levende Sjæl i den uden at lade nogen undkomme, ganske som han havde
gjort ved Eglon, og han lagde Band på Byen og hver levende Sjæl i den.

<span id="an_10:38">10:38</span> Derpå vendte Josua sig med hele Israel
imod Debir og angreb Byen;

<span id="an_10:39">10:39</span> og han undertvang den tillige med dens
Konge og alle de Byer der hørte under den; og de slog dem ned med
Sværdet og lagde Band på hver levende Sjæl i dem uden at lade nogen
undkomme; det samme, han havde gjort ved Hebron og ved Libna og Kongen
der, gjorde han også ved Debir og Kongen der.

<span id="an_10:40">10:40</span> Således slog Josua hele Landet,
Bjerglandet, Sydlandet, Lavlandet og Bjergskråningerne og alle Kongerne
der uden at lade nogen undkomme, og på hver levende Sjæl lagde han Band,
således som HERREN, Israels Gud, havde påbudt;

<span id="an_10:41">10:41</span> Josua slog dem fra Kadesj Barnea indtil
Gaza, og hele Landskabet Gosjen indtil Gibeon.

<span id="an_10:42">10:42</span> Og alle hine Konger og deres Lande
undertvang Josua med et Slag; thi HERREN, Israels Gud, kæmpede for
Israel.

<span id="an_10:43">10:43</span> Derpå vendte Josua med hele Israel
tilbage til Lejren i Gilgal.

<span id="an_11:1">11:1</span> Da Kong Jabin af Hazor hørte herom sendte
han Bud til Kong Jobab af Madon og Kongerne af Sjimron og Aksjaf.

<span id="an_11:2">11:2</span> og til Kongerne nordpå i Bjergene, i
Arabalavningen sønden for Kinnerot, i Lavlandet og på Højdedraget vestpå
ved Dor,

<span id="an_11:3">11:3</span> til Kana'anæerne i Øst og Vest,
Amoriterne, Hivviterne, Perizziterne og Jebusiterne i Bjergene og
Hetiterne ved Foden af Hermon i Mizpas Land;

<span id="an_11:4">11:4</span> og de drog ud med alle deres Hære,
Krigsfolk talrige som Sandet ved Havets Bred, og med en stor Mængde
Heste og Stridsvogne.

<span id="an_11:5">11:5</span> Alle disse Konger slog sig sammen og kom
og lejrede sig i Forening ved Meroms Vand for at angribe Israel.

<span id="an_11:6">11:6</span> Men HERREN sagde til Josua: "Frygt ikke
for dem! Thi i Morgen ved denne Tid vil jeg lade dem ligge faldne foran
Israel; deres Heste skal du lamme, og deres Vogne skal du brænde!"

<span id="an_11:7">11:7</span> Da kom Josua med hele Hæren uventet over
dem ved Meroms Vand og kastede sig over dem,

<span id="an_11:8">11:8</span> og HERREN gav dem i Israels Hånd, så de
slog dem og forfulgte dem til den store Stad Zidon, til, Misrefot Majim
og Mizpes Lavning i Øst, og huggede dem ned, så ikke en eneste af dem
blev tilbage.

<span id="an_11:9">11:9</span> Josua gjorde derpå med dem, som HERREN
havde sagt ham; deres Heste lammede han, og deres Vogne brændte han.

<span id="an_11:10">11:10</span> Ved den Tid vendte Josua om og indtog
Hazor, og Kongen huggede han ned med Sværdet; Hazor var nemlig fordum
alle disse Kongerigers Hovedstad;

<span id="an_11:11">11:11</span> og de huggede hver levende Sjæl i den
ned med Sværdet og lagde Band på dem, så ikke en levende Sjæl blev
tilbage; og Hazor stak han i Brand.

<span id="an_11:12">11:12</span> Alle hine Kongsbyer med deres Konger
undertvang Josua, og han huggede dem ned med Sværdet og lagde Band på
dem, som HERRENs Tjener Moses havde påbudt.

<span id="an_11:13">11:13</span> Men ingen af de Byer, som lå på deres
Høje, stak Israel i Brand, alene med Undtagelse af Hazor; den stak Josua
i Brand.

<span id="an_11:14">11:14</span> Kvæget og alt det andet, der røvedes
fra disse Byer, beholdt Israeliterne som Bytte; men alle Menneskene
huggede de ned med Sværdet til sidste Mand uden at lade en eneste
levende Sjæl blive tilbage.

<span id="an_11:15">11:15</span> Hvad HERREN havde pålagt sin Tjener
Moses, havde Moses pålagt Josua, og det gjorde Josua; han undlod intet
som helst af, hvad HERREN havde pålagt Moses.

<span id="an_11:16">11:16</span> Således indtog Josua hele dette Land,
Bjerglandet, hele Sydlandet, hele Landskabet Gosjen, Lavlandet,
Arabalavningen, Israels Bjergland og Lavland,

<span id="an_11:17">11:17</span> fra det nøgne Bjergdrag, som højner sig
hen imod Seir, indtil Ba'al Gad i Libanons Dal ved Hermonbjergets Fod;
og alle deres Konger tog han til Fange, huggede dem ned og dræbte dem.

<span id="an_11:18">11:18</span> I lang Tid førte Josua Krig med disse
Konger

<span id="an_11:19">11:19</span> Der var ingen By, som sluttede
Overenskomst med Israeliterne, undtagen Hivviterne, som boede i Gibeon.
Alt tog de i Kamp;

<span id="an_11:20">11:20</span> thi HERREN voldte, at de forhærdede
deres Hjerter, så de drog i Kamp mod Israel, for at de skulde lægge Band
på dem uden Skånsel og udrydde dem, som HERREN havde pålagt Moses.

<span id="an_11:21">11:21</span> Ved den Tid drog Josua hen og udryddede
Anakiterne af Bjerglandet, af Hebron, Debir og Anab, og af hele Judas og
hele Israels Bjergland; på dem og deres Byer lagde Josua Band.

<span id="an_11:22">11:22</span> Der blev ingen Anakiter tilbage i
Israeliternes Land, kun i Gaza, Gat og Asdod blev der Levninger tilbage.

<span id="an_11:23">11:23</span> Således indtog Josua hele Landet,
ganske som HERREN havde sagt til Moses, og Josua gav Israel det i Eje
efter deres Afdelinger, Stamme for Stamme. Og Landet fik Ro efter
Krigen.

<span id="an_12:1">12:1</span> Følgende to Konger i Landet blev
overvundet af Israeliterne og deres Land taget i Besiddelse af dem,
Landet østen for Jordan fra Arnonfloden til Hermonbjerget og hele
Arabalavningens østre Del:

<span id="an_12:2">12:2</span> Amoriterkongen Sibon, som boede i Hesjbon
og herskede fra Aroer ved Arnonflodens Bred og fra Midten af Floddalen
over Halvdelen af Gilead indtil Jabbokfloden, der er Ammoniternes
Grænse,

<span id="an_12:3">12:3</span> og over Arabalavningen indtil
Kionerotsøens Østside og Arabahavets, Salthavets, Østside hen imod
Bet-Jesjimot og længere Syd på hen imod Egnen ved Foden af Pisgas
Skrænter;

<span id="an_12:4">12:4</span> og Kong Og af Basan. som hørte til dem,
der var tilbage af Refaiterne, og boede i Asjtarot og Edrei

<span id="an_12:5">12:5</span> og herskede over Hermonbjerget, Salka og
hele Basan indtil Gesjuriternes og Måkatiternes Landemærke og over
Halvdelen af Gilead indtil Kong Sihon af Hesjbons Landemærke.

<span id="an_12:6">12:6</span> HERRENs Tjener Moses og Israeliterne
havde overvundet dem, og HERRENs Tjener Moses havde givet Rubeniterne,
Gaditerne og Manasses halve Stamme Landet i Eje.

<span id="an_12:7">12:7</span> Følgende Konger i Landet blev overvundet
af Josua og Israeliterne hinsides Jordan, på Vestsiden, fra Ba'al Gad i
Dalen ved Libanon til det nøgne Bjergdrag, som højner sig mod Seir, og
deres Land givet Israels Stammer i Eje af Josua efter deres Afdelinger,

<span id="an_12:8">12:8</span> i Bjerglandet, i Lavlandet, i
Arabalavningen, på Skråningerne, i Ørkenen og i Sydlandet, Hetiterne,
Amoriterne, Kana'anæerne, Perizziterne, Hivviterne og Jebusiterne:

<span id="an_12:9">12:9</span> Kongen i Jeriko een; Kongen i Aj ved
Betel een;

<span id="an_12:10">12:10</span> Kongen i Jerusalem een; Kongen i Hebron
een;

<span id="an_12:11">12:11</span> Kongen i Jarmut een; Kongen i Lakisj
een;

<span id="an_12:12">12:12</span> Kongen i Eglon een; Kongen i Gezer een;

<span id="an_12:13">12:13</span> Kongen i Debir een; Kongen i Geder een;

<span id="an_12:14">12:14</span> Kongen i Horma een; Kongen i Arad een;

<span id="an_12:15">12:15</span> Kongen i Libna een; Kongen i Adullam
een;

<span id="an_12:16">12:16</span> Kongen i Makkeda een; Kongen i Betel
een;

<span id="an_12:17">12:17</span> Kongen i Tappua een; Kongen i Hefer
een;

<span id="an_12:18">12:18</span> Kongen i Afek een; Kongen i Lassjaron
een;

<span id="an_12:19">12:19</span> Kongen i Madon een; Kongen i Hazor een;

<span id="an_12:20">12:20</span> Kongen i Sjimron Meron een; Kongen i
Aksjaf een;

<span id="an_12:21">12:21</span> Kongen i Ta'anak een; Kongen i Megiddo
een;

<span id="an_12:22">12:22</span> Kongen i Kedesj een; Kongen i Jokneam
ved Karmel een;

<span id="an_12:23">12:23</span> Kongen i Dor ved Højdedraget Dor een;
Kongen over Folkene i Galilæa een;

<span id="an_12:24">12:24</span> Kongen i Tirza een; tilsammen en og
tredive Konger.

<span id="an_13:1">13:1</span> Da Josua var blevet gammel og til Års,
sagde HERREN til ham: "Du er blevet gammel og til Års, og der er endnu
såre meget tilbage af Landet at indtage.

<span id="an_13:2">13:2</span> Dette er det Land, som er tilbage: Hele
Filisternes Landområde og alle Gesjuriterne,

<span id="an_13:3">13:3</span> Landet fra Sjihor østen for Ægypten
indtil Ekrons Landemærke i Nord det regnes til Kana'anæerne de fem
Filisterfyrster i Gaza, Asdod, Askalon, Gat og Ekron, desuden Avviterne

<span id="an_13:4">13:4</span> mod Syd, hele Kana'anæerlandet fra Meara,
som tilhører Zidonierne, indtil Afek og til Amoriternes Landemærke,

<span id="an_13:5">13:5</span> og det Land, som mod Øst grænser til
Libanon fra Ba'al Gad ved Hermonbjergets Fod til Egnen hen imod Hamat.

<span id="an_13:6">13:6</span> Alle Indbyggerne i Bjerglandet fra
Libanon til Misrefot Majim, alle Zidonierne, vil jeg drive bort foran
Israeliterne. Tildel kun Israel det som Ejendom, således som jeg har
pålagt dig.

<span id="an_13:7">13:7</span> Udskift derfor dette Land som Ejendom til
de halvtiende Stammer." Manasses halve Stamme

<span id="an_13:8">13:8</span> såvel som Rubeniterne og Gaditerne havde
nemlig fået deres Arvelod, som Moses gav dem hinsides Jordan, på
Østsiden, således som HERRENs Tjener Moses gav dem,

<span id="an_13:9">13:9</span> fra Aroer ved Arnonflodens Bred og Byen
midt nede i Dalen, hele Højsletten fra Medeba til Dibon,

<span id="an_13:10">13:10</span> alle de Byer, som havde tilhørt
Amoriterkongen Sibon, der herskede i Hesjbon, indtil Ammoniternes
Landemærke,

<span id="an_13:11">13:11</span> fremdeles Gilead og Gesjuriternes og
Ma'akatiternes Landemærke, hele Hermonbjerget og hele Basan indtil
Salka,

<span id="an_13:12">13:12</span> hele det Rige, der havde tilhørt Og af
Basan, som herskede i Asjtarot og Edrei, den sidste, der var tilbage af
Refaiterne; Moses havde overvundet dem alle og drevet dem bort.

<span id="an_13:13">13:13</span> Men Israeliterne drev ikke Gesjuriterne
og Ma'akatiterne bort, så at Gesjur og Ma'akat bor i blandt Israel den
Dag i bag.

<span id="an_13:14">13:14</span> Kun Levis Stamme gav han ingen Arvelod;
HERREN, Israels Gud, er hans Arvelod, således som han tilsagde ham.

<span id="an_13:15">13:15</span> Moses gav Rubeniternes Stamme Land,
Slægt for Slægt,

<span id="an_13:16">13:16</span> og de fik deres Område fra Aroer ved
Arnonflodens Bred og Byen midt nede i Dalen, hele Højsletten indtil

<span id="an_13:17">13:17</span> Hesjbon og alle de Byer, som ligger på
Højsletten, Dibon, Bamot Ba'al, Bet Ba'al Meon,

<span id="an_13:18">13:18</span> Jaza, Kedemot, Mefa'at,

<span id="an_13:19">13:19</span> Kirjatajim, Sibma, Zeret Sjahar på
Dalbjerget,

<span id="an_13:20">13:20</span> Bet-Peor ved Pisgas Skrænter.
Bet-Jesjimot

<span id="an_13:21">13:21</span> og alle de andre Byer på Højsletten og
hele det Rige, der havde tilhørt Amoriterkongen Sibon, som herskede i
Hesjbon, hvem Moses havde overvundet tillige med Midjans Fyrster Evi,
Rekem, Zur, Hur og Reba, der var Sihons Lydkonger og boede i Landet;

<span id="an_13:22">13:22</span> også Sandsigeren Bileam, Beors Søn,
havde Israeliterne dræbt med Sværdet sammen med de andre af dem, der
blev slået ihjel.

<span id="an_13:23">13:23</span> Rubeniternes Grænse blev Jordan; den
var Grænseskel. Det var Rubeniternes Arvelod efter deres Slægter, de
nævnte Byer med Landsbyer.

<span id="an_13:24">13:24</span> Og Moses gav Gads Stamme, Gaditerne,
Land, Slægt for Slægt,

<span id="an_13:25">13:25</span> og de fik følgende Landområde: Jazer og
alle Byerne i Gilead og Halvdelen af Ammoniternes Land indtil Aroer, som
ligger østen for Rabba,

<span id="an_13:26">13:26</span> og Landet fra Hesjbon til Ramat-Mizpe
og Betonim, og fra Mahanajim til Lodebars Landemærke;

<span id="an_13:27">13:27</span> og i Lavningen Bet-Haram, Bet-Nimra,
Sukkot og Zafon, Resten af Kong Sihon af Hesjbons Rige, med Jordan til
Grænse, indtil Enden af Kinnerets Sø, hinsides Jordan, på Østsiden.

<span id="an_13:28">13:28</span> Det var Gaditernes Arvelod efter deres
Slægter: de nævnte Byer med Landsbyer.

<span id="an_13:29">13:29</span> Og Moses gav Manasses halve Stamme
Land, Slægt for Slægt;

<span id="an_13:30">13:30</span> og deres Landområde strakte sig fra
Mahanajim over hele Basan, hele Kong Og af Basans Rige og alle Jairs
Teltbyer, som ligger i Basan, tresindstyve Byer,

<span id="an_13:31">13:31</span> Halvdelen af Gilead og Asjtarot og
Edre'i, Ogs Kongsbyer i Basan; det gav han Manasses Søn Makirs Sønner,
Halvdelen af Makirs Sønner, Slægt for Slægt.

<span id="an_13:32">13:32</span> Det er alt, hvad Moses udskiftede på
Moabs Sletter hinsides Jordan over for Jeriko, på Østsiden.

<span id="an_13:33">13:33</span> Men Levis Stamme gav Moses ingen
Arvelod; HERREN, Israels Gud, er deres Arvelod, således som han tilsagde
dem.

<span id="an_14:1">14:1</span> Følgende er de Landstrækninger,
Israeliterne fik til Arvelod i Kana'ans Land, som Præsten Eleazar og
Josua, Nuns Søn, og Overhovederne for de israelitiske Stammers
Fædrenehuse tildelte dem

<span id="an_14:2">14:2</span> ved Lodkastning som deres Ejendom i
Overensstemmelse med det Påbud, HERREN havde givet Moses om de
halvtiende Stammer.

<span id="an_14:3">14:3</span> Thi Moses havde givet de halvtredje
Stammer Arvelod hinsides Jordan; men Leviterne gav han ikke Arvelod
iblandt dem.

<span id="an_14:4">14:4</span> Josefs Efterkommere udgjorde nemlig to
Stammer, Manasse og Efraim; og Leviterne fik ikke Del i Landet, men kun
Byer at bo i tillige med de tilhørende Græsmarker til deres Hjorde og
Kvæg.

<span id="an_14:5">14:5</span> Hvad HERREN havde pålagt Moses, gjorde
Israeliterne, og de udskiftede Landet.

<span id="an_14:6">14:6</span> Da trådte Judæerne frem for Josua i
Gilgal, og Kenizziten Kaleb, Jefunnes Søn, sagde til ham: "Du ved, hvad
det var, HERREN talede til den Guds Mand Moses i Kadesj Barnea om mig og
dig.

<span id="an_14:7">14:7</span> Fyrretyve År gammel var jeg, dengang
HERRENs Tjener Moses udsendte mig fra Kadesj Barnea for at udspejde
Landet; og jeg aflagde ham Beretning efter bedste Overbevisning.

<span id="an_14:8">14:8</span> Men mine Brødre, som var draget med mig,
gjorde Folket modløst, medens jeg viste HERREN min Gud fuld Lydighed.

<span id="an_14:9">14:9</span> Og Moses svor den Dag: Sandelig, det
Land, din Fod har betrådt, skal være din og dine Efterkommeres Arvelod
til evig Tid, fordi du har vist HERREN min Gud fuld Lydighed!

<span id="an_14:10">14:10</span> Og se, nu har HERREN opfyldt sit Ord og
holdt mig i Live fem og fyrretyve År, siden dengang HERREN talede dette
Ord til Moses, al den Tid Israel vandrede i Ørkenen, og se, jeg er nu
fem og firsindstyve År.

<span id="an_14:11">14:11</span> Endnu den Dag i Dag er jeg rask og
rørig som på hin Dag, da Moses udsendte mig; nu som da er min Kraft den
samme til Kamp og til at færdes omkring.

<span id="an_14:12">14:12</span> Så giv mig da dette Bjergland, som
HERREN dengang talede om; du hørte det jo selv. Thi der bor Anakiter
der, og der er store, befæstede Byer; måske vil HERREN være med mig, så
jeg kan drive dem bort, som HERREN har sagt!"

<span id="an_14:13">14:13</span> Da velsignede Josua ham, og han gav
Kaleb, Jefunnes Søn, Hebron til Arvelod.

<span id="an_14:14">14:14</span> Derfor tilfaldt Hebron Kenizziten
Kaleb, Jefunnes Søn,, som Arvelod, og den hører ham til den Dag i Dag,
fordi han viste HERREN, Israels Gud, fuld Lydighed.

<span id="an_14:15">14:15</span> Men Hebron hed forhen Arbas By; han var
den største Mand blandt Anakiterne. Og Landet fik Ro efter krigen.

<span id="an_15:1">15:1</span> Loddet faldt for Judæernes Stamme efter
deres Slægter således, at deres Landområd strækker sig hen, imod Edoms
Område, Zins Ørken mod Syd, yderst mod Syd.

<span id="an_15:2">15:2</span> Deres Sydgrænse begynder ved Enden af
Salthavet, ved den sydlige Bugt,

<span id="an_15:3">15:3</span> og løber sønden om Akrabbimpasset, går
videre til Zin, strækker sig opad sønden om Kadesj-Barnea og går derpå
videre til Hezron og op til Addar; så drejer den om mod Karka'a,

<span id="an_15:4">15:4</span> går videre til Azmon og fortsætter til
Ægyptens Bæk; så ender Grænsen ved Havet. Det er deres Sydgrænse.

<span id="an_15:5">15:5</span> Østgrænsen er Salthavet indtil Jordans
Udløb. Nordgrænsen begynder ved Havets Bugt ved Jordans Udløb;

<span id="an_15:6">15:6</span> derpå strækker Grænsen sig opad til Bet
Hogla og går videre norden om Bet Araba; så strækker Grænsen sig opad
til Rubens Søn Bohans Sten;

<span id="an_15:7">15:7</span> derpå strækker Grænsen sig fra Akors Dal
op til Debir og drejer nordpå til Gilgal, som ligger lige over for
Adummimpasset sønden for Dalen; derefter går Grænsen videre over til
Vandet ved Sjemesjkilden og ender ved Rogelkilden;

<span id="an_15:8">15:8</span> derpå strækker Grænsen sig op i Hinnoms
Søns Dal til Sydsiden af Jebusiternes Bjergryg, det er Jerusalem; derpå
strækker Grænsen sig op til Toppen af Bjerget lige vesten for Hinnoms
Dal ved Refaimdalens Nordende;

<span id="an_15:9">15:9</span> derpå bøjer Grænsen fra Toppen af dette
Bjerg ben til Neftoas Vandkilde og løber videre til Byerne på
Efronbjerget; så bøjer Grænsen om til Ba'ala, det er Kirjat-Jearim;

<span id="an_15:10">15:10</span> derpå drejer Grænsen om fra Ba'ala mod
Vest til Seirbjerget, går videre til Jearimbjergets nordre Udløber, det
er Kesalon: så strækker den sig ned til Bet Sjemesj og går videre til
Timna;

<span id="an_15:11">15:11</span> derpå løber Grænsen i nordlig Retning
til Bjergryggen ved Ekron; så bøjer Grænsen om til Sjikkaron, går videre
til Ba'alabjerget, løber til Jabne'el og ender ved Havet.

<span id="an_15:12">15:12</span> Vestgrænsen er det store Hav. Det er
Grænsen rundt om Judæernes Område efter deres Slægter.

<span id="an_15:13">15:13</span> Men Kaleb, Jefunnes Søn, gav han et
Stykke Land imellem Judæerne efter HERRENs Befaling til Josua: Anaks
Stamfader Arbas By, det er Hebron;

<span id="an_15:14">15:14</span> og Kaleb drev de tre Anakiter bort
derfra, Sjesjaj, Abiman og Talmaj, der nedstammede fra Anak.

<span id="an_15:15">15:15</span> Derfra drog han op mod Debirs
Indbyggere; Debir hed fordum Kirjat Sefer.

<span id="an_15:16">15:16</span> Da sagde Kaleb: "Den, som slår Kirjat
Sefer og indtager det, giver jeg min datter Aksa til Hustru!"

<span id="an_15:17">15:17</span> Og da Benizziten Otniel, Kalebs Broder,
indtog det, gav han ham sin Datter Aksa til Hustru.

<span id="an_15:18">15:18</span> Men da hun kom til ham, æggede han
hende til at bede sin Fader om Agerland. Hun sprang da ned af Æselet, og
Kaleb spurgte hende: "Hvad vil du?"

<span id="an_15:19">15:19</span> Hun svarede: "Giv mig en Velsignelse!"
Siden du har bortgiftet mig i det tørre Sydland, må du give mig
Vandkilder!" Da gav han hende de øvre og de nedre Vandkilder.

<span id="an_15:20">15:20</span> Judæernes Stammes Arvelod efter deres
Slægter er:

<span id="an_15:21">15:21</span> Byerne i Udkanten af Judæernes Stamme
ved Edoms Grænse i Sydlandet er følgende: Kabzeel, Eder, Jagur,

<span id="an_15:22">15:22</span> Kina, Dimona, Arara,

<span id="an_15:23">15:23</span> Kedesj Hazot, Jitnan,

<span id="an_15:24">15:24</span> Zif, Telam, Bealot,

<span id="an_15:25">15:25</span> Hazor Hadatta, Kerijjot Hezron, det er
Hazor,

<span id="an_15:26">15:26</span> Amam, Sjema, Molada,

<span id="an_15:27">15:27</span> Hazar Gadda, Hesjmon, Bet Pelet,

<span id="an_15:28">15:28</span> Hazar Sjual, Be'ersjeba med Småbyer,

<span id="an_15:29">15:29</span> Ba'ala, Ijjim, Ezem,

<span id="an_15:30">15:30</span> Eltolad, Betul, Horma,

<span id="an_15:31">15:31</span> Ziklag, Madmanna, Sansanna,

<span id="an_15:32">15:32</span> Lebaot, Sjilhim og En Rimmox; tilsammen
ni og tyve Byer med Landsbyer.

<span id="an_15:33">15:33</span> I Lavlandet: Esjtaol, Zora, Asjna,

<span id="an_15:34">15:34</span> Zanoa, En Gannim, Tappua, Enam,

<span id="an_15:35">15:35</span> Jarmut, Adullam, Soko, Azeka,

<span id="an_15:36">15:36</span> Sja'arajim, Aditajim, Gedera og
Gederotajim; tilsammen fjorten Byer med Landsbyer.

<span id="an_15:37">15:37</span> Zenan, Hadasja, Migdal Gad,

<span id="an_15:38">15:38</span> Dilan, Mizpe, Jokte'el,

<span id="an_15:39">15:39</span> Lakisj, Bozkaf, Eglon,

<span id="an_15:40">15:40</span> Kabbon, Lamas, Hitlisj,

<span id="an_15:41">15:41</span> Gederot, Bet Dagon, Na'ama og Makkeda;
tilsammen seksten Byer med Landsbyer.

<span id="an_15:42">15:42</span> Libna, Eter, Asjan,

<span id="an_15:43">15:43</span> Jifta, Asjna, Nezib,

<span id="an_15:44">15:44</span> Keila, Akzib og Maresja; tilsammen ni
Byer med Landsbyer.

<span id="an_15:45">15:45</span> Ekron med Småbyer og Landsbyer;

<span id="an_15:46">15:46</span> fra Ekron til Havet alt, hvad der
ligger på Asdodsiden, med tilhørende Landsbyer;

<span id="an_15:47">15:47</span> Asdod med Småbyer og Landsbyer; Gaza
med Småbyer og Landsbyer indtil Ægyptens Bæk med det store Hav som
Grænse.

<span id="an_15:48">15:48</span> I Bjerglandet: Sjamir, Jattir, Soko,

<span id="an_15:49">15:49</span> Danna, Kirjat Sefer, det er Debir,

<span id="an_15:50">15:50</span> Anab, Esjtemo, Anim,

<span id="an_15:51">15:51</span> Gosjen, Holon og Gilo; tilsammen elleve
Byer med Landsbyer.

<span id="an_15:52">15:52</span> Arab, Duma, Esjan,

<span id="an_15:53">15:53</span> Janum, Bet Tappua, Afeka,

<span id="an_15:54">15:54</span> Humta, Kirjat Arba, det er Hebron, og
Zior; tilsammen ni Byer med Landsbyer.

<span id="an_15:55">15:55</span> Maon, Karmel, Zif, Jutta,

<span id="an_15:56">15:56</span> Jizre'el, Jokdeam, Zanoa,

<span id="an_15:57">15:57</span> Hain, Gibea og Timna; tilsammen ti Byer
med Landsbyer.

<span id="an_15:58">15:58</span> Halhul, Bet Zur, Gedor,

<span id="an_15:59">15:59</span> Ma'arat, Bet Anon og Eltekon; tilsammen
seks Byer med Landsbyer. Tekoa, Efrata, det er Betlehem, Peor, Etam,
Kulon, Tatam, Sores, Kerem, Gallim, Beter og Menoho; tilsammen elleve
Byer med Landsbyer.

<span id="an_15:60">15:60</span> Hirjat Ba'al, det er Hirjat Jearim, og
Rabba; tilsammen to Byer med Landsbyer.

<span id="an_15:61">15:61</span> I Ørkenen: Bet Araba, Middin, Sekaka,

<span id="an_15:62">15:62</span> Nibsjan, Ir Mela og En Gedi; tilsammen
seks Byer med Landsbyer.

<span id="an_15:63">15:63</span> Men Jebusiterne, som boede i Jerusalem,
kunde Judæerne ikke drive bort; og Jebusiterne bor i Jerusalem sammen
med Judæerne den Dag i Dag.

<span id="an_16:1">16:1</span> For Josefs Sønner faldt Loddet således:
Mod Øst går Grænsen fra Jordan ved Jeriko, ved Jerikos Vande, op gennem
Ørkenen, som fra Jeriko strækker sig op i Bjergland,et til Betel;

<span id="an_16:2">16:2</span> fra Betel fortsætter den videre til
Arkiternes Landemærke, til Atarot,

<span id="an_16:3">16:3</span> og strækker sig nedad mod Vest til Ja
Detiternes Landemærke, til Nedre Bet Horons Landemærke og til Gezer og
ender ved Havet.

<span id="an_16:4">16:4</span> Og Josefs Sønner, Manasse og Efraim, fik
Arvelodder.

<span id="an_16:5">16:5</span> Efraimiternes Landemærke efter deres
Slægter var følgende: Grænsen for deres Arvelod er mod Øst Atarot Addar
og går til Øvre Bet Horon;

<span id="an_16:6">16:6</span> derpå går Grænsen ud til Havet. Mod Nord
er Grænsen Mikmetat; Grænsen går så mod Øst til Ta'anat Sjilo, løber
videre østen om Janoa,

<span id="an_16:7">16:7</span> strækker sig så fra Janoa ned til Atarot
og Na'ara, støder op til Jeriko og ender ved Jordan.

<span id="an_16:8">16:8</span> Fra Tappua går Grænsen mod Vest til
Kanabækken og ender ved Havet. Det er Efraimiternes Stammes Arvelod
efter deres Slægter.

<span id="an_16:9">16:9</span> Dertil kommer de Byer, som udskiltes til
Efraimiterne inden for Manassiternes Arvelod, alle Byerne med Landsbyer.

<span id="an_16:10">16:10</span> Men de fordrev ikke Kana'anæerne, som
boede i Gezer, og således er Kana'anæerne blevet boende midt i Efraim
indtil den Dag i Dag, idet de siden blev Hoveriarbejdere.

<span id="an_17:1">17:1</span> Og Loddet faldt for Manasses Stamme: thi
han var Josefs førstefødte. Makir, Manasses førstefødte, Gileads Fader -
han var nemlig Kriger - fik Gilead og Basan.

<span id="an_17:2">17:2</span> Og de øvrige Manassiter fik Land efter
deres Slægter, Abiezers, Heleks, Asriels, Sjekems, Hefers og Sjemidas
Sønner; det er Josef's Søn Manasses mandlige Efterkommere efter deres
Slægter.

<span id="an_17:3">17:3</span> Men Zelofhad, en Søn af Hefer, en Søn af
Gilead, en Søn af Makir, en Søn af Manasse, havde ingen Sønner, kun
Døtre; og hans Døtre hed Mala, Noa, Hogla, Milka og Tirza.

<span id="an_17:4">17:4</span> De trådte frem for Præsten Eleazar og
Josua, Nuns Søn, og Øversterne og sagde: "HERREN bød Moses give os
Arvelod iblandt vore Brødre!" Da gav han dem efter HERRENs Bud en
Arvelod iblandt deres Faders Brødre.

<span id="an_17:5">17:5</span> Således faldt ti Parter på Manasse
foruden Landet Gilead og Basan hinsides Jordan.

<span id="an_17:6">17:6</span> Thi Manasses døtre fik Arvelod blandt
hans Sønner. Men Landet Gilead tilfaldt Manasses øvrige Efterkommere.

<span id="an_17:7">17:7</span> Og Manasses Grænse går fra Aser til
Mikmetat, som ligger østen for Sikem; derpå går Grænsen mod Syd til
Befolkningen i En-Tappua.

<span id="an_17:8">17:8</span> Manasse fik Landskabet Tappua; men Byen
Tappua ved Manasses Grænse tilfaldt Efraimiterne.

<span id="an_17:9">17:9</span> Derpå strækker Grænsen sig ned til
Kanabækken, sønden om Bækken; Byerne der tilfaldt Efraim, midt iblandt
Manasses Byer; Manasses Landområde ligger norden for Bækken. Grænsen
ender derpå ved Havet.

<span id="an_17:10">17:10</span> Sydsiden tilhører Efraim og Nordsiden
Manasse. Havet danner Grænse; mod Nord støder de op til Aser, mod Øst
til Issakar.

<span id="an_17:11">17:11</span> I Issakar og Aser tilfaldt følgende
Byer Manasse: Bet-Sjean med Småbyer, Jibleam med Småbyer, Befolkningen i
Dor med Småbyer, Befolkningen i En-Dor med Småbyer, Befolkningen i
Ta'anak med Småbyer og Befolkningen i Megiddo med Småbyer, de tre
Højdedrag.

<span id="an_17:12">17:12</span> Men Manassiterne kunde ikke drive disse
Byers Indbyggere bort, det lykkedes Kana'anæerne at holde sig i disse
Egne.

<span id="an_17:13">17:13</span> Da Israeliterne blev de stærkeste,
gjorde de Kana'anæerne til Hoveriarbejdere, men drev dem ikke bort.

<span id="an_17:14">17:14</span> Da talte Josefs Sønner til Josua og
sagde: "Hvorfor har du kun givet mig een Lod og een Part til Arvelod,
skønt jeg er et talrigt Folk, eftersom HERREN hidtil har velsignet mig?"

<span id="an_17:15">17:15</span> Josua svarede dem: "Når du er et
talrigt Folk, så drag op i Skovlandet og ryd dig Jord der i
Perizziternes og Refaiternes Land, siden Efraims Bjergland er dig for
trangt!"

<span id="an_17:16">17:16</span> "Da sagde Josefs Sønner: "Bjerglandet
er os ikke nok, og alle Kana'anærerne, som bor på Slettelandet, både de
i Bet-Sjean med Småbyer og de på Jizre'elsletten, har jernbeslagne
Vogne!"

<span id="an_17:17">17:17</span> Da sagde Josua til Josefs Slægt, til
Efraim og Manasse: "Du er et talrigt Folk og har stor Kraft; du skal
ikke komme til at nøjes med een Lod,

<span id="an_17:18">17:18</span> men et Bjergland skal tilfalde dig, thi
det er skovbevokset. og når du rydder det, skal det tilfalde dig med
Udløberne derfra; thi du skal drive Kana'anæerne bort, selv om de har
jernbeslagne Vogne; du er nemlig stærkere end de."

<span id="an_18:1">18:1</span> Hele Israeliternes Menighed kom sammen i
Silo, og de rejste Åbenbaringsteltet der, da de nu havde underlagt sig
Landet.

<span id="an_18:2">18:2</span> Men der var endnu syv Stammer tilbage af
Israeliterne, som ikke havde fået deres Arvelod tildelt.

<span id="an_18:3">18:3</span> Josua sagde derfor til Israeliterne:
"Hvor længe vil I endnu nøle med at drage hen og tage det Land i
Besiddelse, som HERREN, eders Fædres Gud, har givet eder?

<span id="an_18:4">18:4</span> Udse eder tre Mænd af hver Stamme, som
jeg kan udsende; de skal gøre sig rede og drage Landet rundt og affatte
en Beskrivelse derover til Brug ved Fastsættelsen af deres Arvelod og så
komme tilbage til mig.

<span id="an_18:5">18:5</span> De skal dele det i syv Dele; Juda skal
beholde sit Område mod Syd og Josefs Slægt sit mod Nord.

<span id="an_18:6">18:6</span> Og I skal så affatte en Beskrivelse over
Landet, delt i syv Dele, og bringe mig den; så vil jeg kaste Lod for
eder her for HERREN vor Guds Åsyn.

<span id="an_18:7">18:7</span> Thi Leviterne får ingen Del iblandt eder,
da HERRENs Præstedømme er deres Arvelod; og Gad, Ruben og Manasses halve
Stamme har på Jordans Østside fået deres Arvelod, som HERRENs Tjener
Moses gav dem!"

<span id="an_18:8">18:8</span> Da begav Mændene sig på Vej; og Josua bød
de bortdragende affatte en Beskrivelse over Landet, idet han sagde:
"Drag Landet rundt, affat en Beskrivelse over det og kom så tilbage til
mig; så vil jeg kaste Lod for eder her for HERRENs Åsyn i Silo!"

<span id="an_18:9">18:9</span> Så begav, Mændene sig på Vej og drog
igennem Landet og affattede en Beskrivelse derover, By for By, i syv
Dele; og derpå kom de tilbage til Josua i Lejren ved Silo.

<span id="an_18:10">18:10</span> Men Josua kastede Lod for dem i Silo
for HERRENs Åsyn og udskiftede der Landet til Israeliterne, Afdeling,
for Afdeling.

<span id="an_18:11">18:11</span> Da faldt Loddet for Benjaminiternes
Stamme efter deres Slægter; og det Område, der blev deres Lod, kom til
at ligge mellem Judas og Josefs Sønner.

<span id="an_18:12">18:12</span> Deres Nordgrænse begynder ved Jordan,
og Grænsen strækker sig op til Bjergryggen norden for Jeriko og mod Vest
op i Bjerglandet, så den ender i Bet-Avens Ørken;

<span id="an_18:13">18:13</span> derfra går Grænsen videre til Luz, til
Bjergryggen sønden for Luz, det er Betel, og strækker sig ned til
Atarot-Addar over Bjerget sønden for Nedre-Bet-Horon.

<span id="an_18:14">18:14</span> Derpå bøjer Grænsen om og løber som
Vestgrænse sydpå fra Bjerget lige sønden for Bet-Horon og ender ved
Kirjat-Ba'al, det er den judæiske By Kirjat-Jearim; det er Vestgrænsen.

<span id="an_18:15">18:15</span> Sydgrænsen begynder ved Udkanten af
Kirjat-Ba'al, og Grænsen går til Neftoas Vandkilde;

<span id="an_18:16">18:16</span> derpå strækker den sig ned til Randen
af Bjerget lige over for Hinnoms Søns dal norden for Refaimdalen og
videre til Hinnoms Dal sønden om Jebusiternes Bjergryg og til
Rogelkilden;

<span id="an_18:17">18:17</span> så drejer den nordpå og fortsætter til
Sjemesjkilden og videre til Gelilot lige over for Adummimpasset, derpå
ned til Rubens Søn Bohans Sten

<span id="an_18:18">18:18</span> og går så videre til Bjergryggen norden
for Bet-Araba og ned i Arabalavningen;

<span id="an_18:19">18:19</span> så går den videre til bjergryggen
norden for Bet-Hogla og ender norden for Salthavets Bugt ved Jordans
Udløb; det er Sydgrænsen.

<span id="an_18:20">18:20</span> Mod Øst danner Jordan Grænse. Det er
Benjaminiternes Arvelod med dens Grænser efter deres Slægter.

<span id="an_18:21">18:21</span> Og Benjaminiternes Stammes Byer efter
deres Slægter er følgende: Jeriko, Bet-Hogla, Emek-Keziz,

<span id="an_18:22">18:22</span> Bet-Araba, Zemarajim, Betel,

<span id="an_18:23">18:23</span> Avvim, Para, ofra,

<span id="an_18:24">18:24</span> Kefar-Ammoni, Ofni og Geba; tilsammen
tolv Byer med Landsbyer.

<span id="an_18:25">18:25</span> Gibeon, Rama, Be'erot,

<span id="an_18:26">18:26</span> Mizpe, Kefira, Moza,

<span id="an_18:27">18:27</span> Rekem, Jirpe'el, Tar'ala,

<span id="an_18:28">18:28</span> Zela, Elef, Jebus, det er Jerusalem,
Gibeat og Kirjat-Jearim; tilsammen fjorten Byer med Landsbyer. Det er
Benjaminiternes Arvelod efter deres Slægter.

<span id="an_19:1">19:1</span> Det andet Lod faldt for Simeon, for
Simeoniternes Stamme efter deres Slægter; og deres Arvelod kom til at
ligge inde i Judæernes Arvelod.

<span id="an_19:2">19:2</span> Til deres Arvelod hørte: Be'er-sjeba,
Sjema, Molada,

<span id="an_19:3">19:3</span> Hazar-Sjual, Bala, Ezem,

<span id="an_19:4">19:4</span> Eltolad, Betul, Horma,

<span id="an_19:5">19:5</span> Ziklag, Bet-Markabot, Hazar-Susa,

<span id="an_19:6">19:6</span> Bet-Lebaot og Sjaruhen; tilsammen tretten
Byer med Landsbyer.

<span id="an_19:7">19:7</span> En-Rimmon, Token, Eter og Asjan;
tilsammen fire Byer med Landsbyer.

<span id="an_19:8">19:8</span> Desuden alle Landsbyerne rundt om disse
Byer indtil Ba'alat-Be'er, Rama i Sydlandet. Det er Simeoniternes
Stammes Arvelod efter deres Slægter.

<span id="an_19:9">19:9</span> Fra Judæernes Del blev Simeoniternes
Arvelod taget; thi Judæernes Del var for stor til dem; der for fik
Simeoniterne Arvelod inde i deres Arvelod.

<span id="an_19:10">19:10</span> Det tredje Lod faldt for Zebuloniterne
efter deres Slægter. Deres Arvelods Landemærke når til Sarid:

<span id="an_19:11">19:11</span> og deres Grænse strækker sig vestpå op
til Mar'ala, berører Dabbesjet og støder til Bækken, som løber østen om
Jokneam;

<span id="an_19:12">19:12</span> fra Sarid drejer den østpå, mod Solens
Opgang, hen imod Kis-Idt-Tabors Område og fortsætter til Daberat og op
til Jafia;

<span id="an_19:13">19:13</span> mod Øst, mod Solens Opgang, løber den
derpå over til Gat-Hefer, til Et-Kazin og videre til Rimmona og bøjer om
til Nea;

<span id="an_19:14">19:14</span> derfra drejer Grænsen i nordlig Retning
til Hannaton og ender i Dalen ved Jifta-El.

<span id="an_19:15">19:15</span> Og den omfatter Kattat, Nabalal,
Sjimron, Jid'ala og Betlehem; tilsammen tolv Byer med Lands-byer.

<span id="an_19:16">19:16</span> Det er Zebulonilernes Arvelod efter
deres Slægter, nævnte Byer med Landsbyer.

<span id="an_19:17">19:17</span> For Issakar faldt det fjerde Lod, for
Issakariterne efter deres Slægter;

<span id="an_19:18">19:18</span> og deres Landemærke var: Jizre'el,
Kesullot, Sjunem,

<span id="an_19:19">19:19</span> Hafarajim, Sji'on, Anabarat,

<span id="an_19:20">19:20</span> Rabbit, Kisjjon, Ebez,

<span id="an_19:21">19:21</span> Remet, En-Gannim, En-Hadda og
Bet-Pazzez.

<span id="an_19:22">19:22</span> Og Grænsen berører Tabor, Sja-hazim og
Bet-Sjemesj og ender ved Jordan; tilsammen seksten Byer med Landsbyer.

<span id="an_19:23">19:23</span> Det er Issakariternes Stammes Område
efter deres Slægter, nævnte Byer med Landsbyer.

<span id="an_19:24">19:24</span> Det femte Lod faldt for Aseriternes
Stamme efter deres Slægter.

<span id="an_19:25">19:25</span> Deres Landemærke var: Helkat, Hali,
Beten, Aksjaf,

<span id="an_19:26">19:26</span> Alammelek, Am'ad og Misj'al; derpå
berører Grænsen Harmel mod Vest og Sjihor-Libnat,

<span id="an_19:27">19:27</span> drejer så østpå til Betbagon og berører
Zebulon og Dalen ved Jifta-El mod Nord; derpå går den til Bet-Emek og
Ne'iel og fortsætter nordpå til Kabul,

<span id="an_19:28">19:28</span> Abdon, Rebob, Hammon og Hana indtil den
store Stad Zidon;

<span id="an_19:29">19:29</span> så drejer Grænsen mod Rama og til den
befæstede By Tyrus; derpå drejer Grænsen mod Hosa og ender ved Havet;
desuden Mahalab, Akzib,

<span id="an_19:30">19:30</span> Akko, Afek, Rebob; tilsammen to og tyve
Byer med Landsbyer.

<span id="an_19:31">19:31</span> Det er Aseriternes Stammes Område efter
deres Slægter, nævnte Byer med Landsbyer.

<span id="an_19:32">19:32</span> For Naftaliterne faldt det sjette Lod,
for Naftaliterne efter deres Slægter.

<span id="an_19:33">19:33</span> Deres Landemærke går fra Helet, fra
Allon-Beza'anannim og Adami-Nekeb og Jabne'el indtil Lakkum og ender ved
Jordan;

<span id="an_19:34">19:34</span> så drejer Grænsen vestpå til
Aznot-Tabor, fortsætter derfra til Hukkok, berører Zebulon mod Syd, Aser
mod Vest og Jordan mod Øst.

<span id="an_19:35">19:35</span> Befæstede Byer er: Ziddim, Zer, Hammat,
Rakkat, Kinneret,

<span id="an_19:36">19:36</span> Adama, Rama, Hazor,

<span id="an_19:37">19:37</span> Hedesj, Edre'i, En-Hazor,

<span id="an_19:38">19:38</span> Jir'on, Migdal-El, Horem, Bet-Anat og
Bet-Sjemesj; tilsammen nitten Byer med Landsbyer.

<span id="an_19:39">19:39</span> Det er Naftaliternes Stammes Arvelod
efter deres Slægter, nævnte Byer med Landsbyer.

<span id="an_19:40">19:40</span> For Daniternes Stamme efter deres
Slægter faldt det syvende Lod.

<span id="an_19:41">19:41</span> Deres Arvelods Landemærke var: Zor'a,
Esjtaol, Ir-Sjemesj,

<span id="an_19:42">19:42</span> Sja'alabbin, Ajjalon, Jitla,

<span id="an_19:43">19:43</span> Elon, Timna, Ekron,

<span id="an_19:44">19:44</span> Elteke, Gibbeton, Ba'alat,

<span id="an_19:45">19:45</span> Jehud, Bene-Berak, Gat-Rim-mon,

<span id="an_19:46">19:46</span> Me-Ja1'kon og Rakkon og Egnen hen imod
Jafo.

<span id="an_19:47">19:47</span> Men Daniternes Område blev dem for
trangt; derfor drog Daniterne op og angreb Lesjem, indtog det og slog
det med Sværdet; derpå tog de det i Besiddelse og bosatte sig der og gav
Lesjem Navnet Dan efter deres Stamfader Dan.

<span id="an_19:48">19:48</span> Dette er Daniternes Stammes Arvelod
efter deres Slægter, nævnte Byer med Landsbyer.

<span id="an_19:49">19:49</span> Da Israeliterne var færdige med
Udskiftningen af Landet, Stykke for Stykke, gav de Josua, Nuns Søn, en
Arvelod imellem sig.

<span id="an_19:50">19:50</span> Efter HERRENs Påbud gav de ham den By,
han udbad sig, Timnat-Sera i Efraims Bjerge; og han befæstede Byen og
bosatte sig der.

<span id="an_19:51">19:51</span> Det er de Arvelodder, som Præsten
Eleazar og Josua, Nuns Søn, og Overhovederne for de israelitiske
Stammers Fædrenehuse udskiftede ved Lodkastning i Silo for HERRENs Åsyn
ved Åbenbaringsteltets Indgang. Således blev de færdige med
Udskiftningen af Landet.

<span id="an_20:1">20:1</span> Og HERREN talede til Josua og sagde

<span id="an_20:2">20:2</span> "Tal til Israeliterne og sig: Afgiv de
Tilflugtsbyer, jeg talede til eder om ved Moses,

<span id="an_20:3">20:3</span> for at en Manddraber, der uforsætligt og
af Vanvare slår en ihjel, kan ty til dem, så at de kan være eder
Tilflugtssteder mod Blodhævneren.

<span id="an_20:4">20:4</span> Når han tyr hen til en af disse Byer og
stiller sig i Byportens Indgang og forebringer sin Sag for Byens Ældste,
skal de optage ham i Byen hos sig og anvise ham et Sted, hvor han kan bo
bos dem;

<span id="an_20:5">20:5</span> og når Blodhævneren forfølger ham, må de
ikke udlevere Manddraberen til ham, thi han har slået sin Næste ihjel af
Vanvare uden i Forvejen at have båret Nag til ham;

<span id="an_20:6">20:6</span> han skal blive boende i denne By, indtil
han har været stillet for Menighedens Domstol, eller den Mand, som på
den Tid er Ypperstepræst, dør; derefter kan Manddraberen vende tilbage
til sin By og sit Hjem, den By, han er flygtet fra."

<span id="an_20:7">20:7</span> Da helligede de Kedesj i Galilæa i
Naftalis Bjerge, Sikem i Efrims Bjerge og Kirjat-Arba, det er Hebron, i
Judas Bjerge.

<span id="an_20:8">20:8</span> Og østen for Jordan afgav de Bezer i
Ørkenen, på Højsletten, af Rubens Stamme, Ramot i Gilead at Gads Stamme
og Golan i Basan af Manasses Stamme.

<span id="an_20:9">20:9</span> Det var de Byer, som fastsattes for alle
Israeliterne og de fremmede, som bor iblandt dem, i det Øjemed at
enhver, der uforsætligt slår en ihjel, kan ty derhen og undgå Døden for
Blodhævnerens Hånd, før han har været stillet for Menighedens Domstol.

<span id="an_21:1">21:1</span> Derpå trådte Overhovederne for Leviternes
Fædrenehuse frem for Præsten Eleazar og Josua, Nuns Søn, og
Overhovederne for de israelitiske Stammers Fædrenehuse

<span id="an_21:2">21:2</span> og talte således til dem i Silo i
Kana'ans Land: "HERREN bød ved Moses, at der skulde gives os nogle Byer
at bo i med tilhørende Græsmarker til vort Kvæg."

<span id="an_21:3">21:3</span> Da afgav Israeliterne i Følge HERRENs Bud
af deres Arvelod følgende Byer med Græsmarker til Leviterne.

<span id="an_21:4">21:4</span> Loddet faldt først for Kehatiternes
Slægter, således at Præsten Arons Sønner blandt Leviterne ved
Lodkastningen fik tretten Byer af Judas, Simeoniternes og Benjamins
Stammer,

<span id="an_21:5">21:5</span> mens de andre Hehatiter ved Lodkastningen
efter deres Slægter fik ti Byer af Efraims og Dans Stammer og Manasses
halve Stamme.

<span id="an_21:6">21:6</span> Gersoniterne fik ved Lodkastningen efter
deres Slægter tretten Byer af Issakars, Asers og Naftalis Stammer og
Manasses halve Stamme i Basan.

<span id="an_21:7">21:7</span> Merariterne fik efter deres Slægter tolv
Byer af Rubens, Gads og Zebulons Stammer.

<span id="an_21:8">21:8</span> Og Israeliterne afgav ved Lodkastning
følgende Byer med Græsmarker til Leviterne, således som HERREN havde
påbudt ved Moses.

<span id="an_21:9">21:9</span> Af Judæernes og Simeoniternes Stammer
afgav de følgende ved Navn, nævnte Byer.

<span id="an_21:10">21:10</span> Arons Sønner, der hørte til
Kehatiternes Slægter blandt Levis Sønner - thi for dem faldt Loddet
først - fik følgende:

<span id="an_21:11">21:11</span> Man gav dem Anaks Stamfader Arbas By,
det er Hebron, i Judas Bjerge, med omliggende Græsmarker;

<span id="an_21:12">21:12</span> men Byens Mark og Landsbyer gav man
Kaleb, Jefunnes Søn, i Eje.

<span id="an_21:13">21:13</span> Præsten Arons Sønner gav man Hebron, en
af Tilflugtsbyerne for Manddrabere, med omliggende Græsmarker, Libna med
omliggende Græsmarker,

<span id="an_21:14">21:14</span> Jattir med omliggende Græsmarker,
Esjtemoa med omliggende Græsmarker,

<span id="an_21:15">21:15</span> Holon med omliggende Græsmarker, Debir
med omliggende Græsmarker,

<span id="an_21:16">21:16</span> Asjan med omliggende Græsmarker, Jutta
med omliggende Græsmarker og Bet-Sjemesj med omliggende Græsmarker;
tilsammen ni Byer af de to Stammer;

<span id="an_21:17">21:17</span> og af Benjamins Stamme Gibeon med
omliggende Græsmarker, Geba med omliggende Græsmarker,

<span id="an_21:18">21:18</span> Anatot med omliggende Græsmarker og
Alemet med omliggende Græsmarker; tilsammen fire Byer.

<span id="an_21:19">21:19</span> Præsternes, Arons Sønners, Byer
udgjorde i alt tretten Byer med omliggende Græsmarker.

<span id="an_21:20">21:20</span> Kehatiternes Slægter af Leviterne, de
øvrige Kehatiter, fik de Byer af Efraims Stamme, som tildeltes dem ved
Lodkastning.

<span id="an_21:21">21:21</span> Man gav dem Sikem, en af
Tilflugtsbyerne for Manddrabere, med omliggende Græsmarker i Efraims
Bjerge, Gezer med omliggende Græsmarker,

<span id="an_21:22">21:22</span> Kibzajim med omliggende Græsmarker og
Bet-Horon med omliggende Græsmarker; tilsammen fire Byer;

<span id="an_21:23">21:23</span> og af Dans Stamme Elteke med omliggende
Græsmarker, Gibbeton med omliggende Græsmarker,

<span id="an_21:24">21:24</span> Ajjalon med omliggende Græsmarker og
Gat-Rimmon med omliggende Græsmarker; tilsammen fire Byer;

<span id="an_21:25">21:25</span> og af Manasses halve Stamme Tånak med
omliggende Græsmarker og Jibleam med omliggende Græsmarker; tilsammen to
Byer;

<span id="an_21:26">21:26</span> i alt ti Byer med omliggende Græsmarker
tilfaldt de øvrige Kehatiters Slægter.

<span id="an_21:27">21:27</span> Blandt Leviternes Slægter fik fremdeles
Gersoniterne af Manasses halve Stamme Golan i Basan, en af
Tilflugtsbyerne for Manddrabere, med omliggende Græsmarker og Asjtarot
med omliggende Græsmarker; tilsammen to Byer;

<span id="an_21:28">21:28</span> og af Issakars Stamme Kisjjon med
omliggende Græsmarker, Daberat med omliggende Græsmarker,

<span id="an_21:29">21:29</span> Jarmut med omliggende Græsmarker og
En-Gannim med omliggende Græsmarker; tilsammen fire Byer;

<span id="an_21:30">21:30</span> og af Asers Stamme Misj'al med
omliggende Græsmarker, Abdon med omliggende Græsmarker,

<span id="an_21:31">21:31</span> Helkat med omliggende Græsmarker og
Rehob med omliggende Græsmarker; tilsammen fire Byer;

<span id="an_21:32">21:32</span> og af Naftalis Stamme Bedesj i Galilæa,
en af Tilflugtsbyerne for Manddrabere, med omliggende Græsmarker,
Hammot-Dor med omliggende Græsmarker og Hartan med omliggende
Græsmarker; tilsammen tre Byer;

<span id="an_21:33">21:33</span> Gersoniternes Byer efter deres Slægter
udgjorde i alt tretten med omliggende Græsmarker.

<span id="an_21:34">21:34</span> De øvrige Leviter, Merariternes
Slægter, fik af Zebulons Stamme Jokneam med omliggende Græsmarker, Karta
med omliggende Græsmarker,

<span id="an_21:35">21:35</span> Rimmona med omliggende Græsmarker og
Nahalal med omliggende Græsmarker; tilsammen fire Byer;

<span id="an_21:36">21:36</span> og hinsides Jordan over for Jeriko af
Rubens Stamme Bezer i Ørkenen på Højsletten, en af Tilflugtsbyerne for
Manddrabere, med omliggende Græsmarker, Jaza med omliggende Græsmarker.

<span id="an_21:37">21:37</span> Kedemot med omliggende Græsmarker og
Mefa'at med omliggende Græsmarker; tilsammen fire Byer;

<span id="an_21:38">21:38</span> og af Gads Stamme Ramot i Gilead, en af
Tilflugtsbyerne for Manddrabere, med omliggende Græsmarker, Mahanajim
med omliggende Græsmarker,

<span id="an_21:39">21:39</span> Hesjbon med omliggende Græsmarker og
Ja'zer med omliggende Græsmarker; tilsammen fire Byer;

<span id="an_21:40">21:40</span> Byerne, der ved Lodkastningen tilfaldt
de øvrige Levitslægter, Merariterne efter deres Slægter, udgjorde i alt
tolv.

<span id="an_21:41">21:41</span> Levitbyerne inden for Israeliternes
Ejendom udgjorde i alt otte og fyrretyve med omliggende Græsmarker.

<span id="an_21:42">21:42</span> Disse Byer skulde hver for sig have de
omliggende Græsmarker med; det gjaldt for alle disse Byer.

<span id="an_21:43">21:43</span> Således gav HERREN Israel hele det
Land, han havde tilsvoret deres Fædre at ville give dem, og de tog det i
Besiddelse og bosatte sig der.

<span id="an_21:44">21:44</span> Og HERREN gav dem Ro rundt om, ganske
som han havde tilsvoret deres Fædre, og ingen iblandt deres Fjender
kunde holde Stand over for dem; alle deres Fjender gav HERREN i deres
Hånd.

<span id="an_21:45">21:45</span> Ikke eet af alle de gode Ord, HERREN
havde talet til Israels Hus, faldt til Jorden; alle sammen gik de i
Opfyldelse.

<span id="an_22:1">22:1</span> Derpå lod Josua Rubeniterne, Gaditerne og
Manasses halve Stamme kalde til sig

<span id="an_22:2">22:2</span> og sagde til dem: "I har holdt alt, hvad
HERRENs Tjener Moses bød eder, og adlydt mig i alt, hvad jeg har påbudt
eder.

<span id="an_22:3">22:3</span> I har ikke svigtet eders Brødre i denne
lange Tid; indtil denne Dag har I holdt HERREN eders Guds Bud.

<span id="an_22:4">22:4</span> Men nu har HERREN eders Gud skaffet eders
Brødre Ro, som han lovede dem; vend derfor nu tilbage til eders Telte i
det Land, hvor eders Ejendom ligger, som HERRENs Tjener Moses gav eder
hinsides Jordan.

<span id="an_22:5">22:5</span> Kun må I omhyggeligt agte på at holde det
Bud og den Lov, HERRENs Tjener Moses pålagde eder, at elske HERREN eders
Gud, vandre på alle hans Veje, holde hans Bud, holde fast ved ham og
tjene ham af hele eders Hjerte og hele eders Sjæl!"

<span id="an_22:6">22:6</span> Og Josua velsignede dem og lod dem drage
bort, og de begav sig til deres Telte.

<span id="an_22:7">22:7</span> Den ene Halvdel af Manasses Stamme havde
Moses givet Land i Basan, den anden Halvdel derimod havde Josua givet
Land sammen med deres Brødre i Landet vesten for Jordan. Og da Josua lod
dem drage hver til sit efter at have velsignet dem,

<span id="an_22:8">22:8</span> vendte de tilbage til deres Telte med
store Rigdomme, med Kvæg i Mængde, med Sølv og Guld, Kobber og Jern og
Klæder i stor Mængde; og det Bytte, de havde taget fra deres Fjender,
delte de med deres Brødre.

<span id="an_22:9">22:9</span> Så forlod Rubeniterne, Gaditerne og
Manasses halve Stamme Israeliterne i Silo i Kana'ans Land og vendte
tilbage til Gilead, det Land, de havde fået i Eje, hvor de havde nedsat
sig i Følge HERRENs Bud ved Moses;'

<span id="an_22:10">22:10</span> og da Rubeniterne, Gaditerne og
Manasses halve Stamme kom til Gelilot ved Jordan i Kana'ans Land,
byggede de et Alter der ved Jordan, et stort Alter. der sås viden om.

<span id="an_22:11">22:11</span> Men det kom Israeliterne for Øre, at
Rubeniterne, Gaditerne og Manasses halve Stamme havde bygget et Alter på
Grænsen af Kana'ans Land, ved Gelilot ved Jordan, på Israeliternes Side.

<span id="an_22:12">22:12</span> Og da Israeliterne hørte det, samledes
hele Israeliternes Menighed i Silo for at drage i Kamp imod dem.

<span id="an_22:13">22:13</span> Da sendte Israeliterne Pinehas, Præsten
Eleazars Søn, til Rubeniterne, Gaditerne og Manasses halve Stamme i
Gilead

<span id="an_22:14">22:14</span> tillige med ti Øverster, een Øverste
for hver af alle Israels Stammer; hver af dem var Overhoved for sin
Stamme iblandt Israels Tusinder;

<span id="an_22:15">22:15</span> og da de kom til Rubeniterne, Gaditerne
og Manasses halve Stamme i Gilead, talte de således til dem:

<span id="an_22:16">22:16</span> "Således siger hele HERRENs Menighed:
Hvad er det for en Troløshed, I har begået mod Israels Gud, at I i Dag
har vendt eder fra HERREN ved at bygge eder et Alter og vise
Genstridighed mod HERREN?

<span id="an_22:17">22:17</span> Har vi ikke nok i Brøden med Peor, som
vi endnu den Dag i Dag ikke har fået os renset for, og for hvis Skyld
der kom Plage over Israels Menighed?

<span id="an_22:18">22:18</span> Og dog vender I eder i Dag fra HERREN!
Når I i Dag er genstridige mod HERREN, vil hans Vrede i Morgen bryde løs
over hele Israels Menighed.

<span id="an_22:19">22:19</span> Hvis det Land, I har fået i Eje, er
urent, så gå over til det Land, der er HERRENs Ejendom, der, hvor
HERRENs Bolig står, og nedsæt eder iblandt os; men vær ikke genstridige
mod HERREN, ej heller mod os ved at bygge eder et Alter til foruden
HERREN vor Guds Alter!

<span id="an_22:20">22:20</span> Dengang Akan, Zeras Søn, øvede Svig med
det bandlyste, kom der da ikke Vrede over hele Israels Menighed, skønt
han kun var en enkelt Mand? Måtte han ikke dø for sin Brøde?"

<span id="an_22:21">22:21</span> Da svarede Rubeniterne, Gaditerne og
Manasses halve Stamme overhovederne for Israels Tusinder således:

<span id="an_22:22">22:22</span> "Gud, Gud HERREN, Gud, Gud HERREN ved
det, og Israel skal vide det: Hvis det er i Genstridighed eller
Troløshed mod HERREN, i den Hensigt at vende os fra HERREN,

<span id="an_22:23">22:23</span> at vi har bygget os et Alter, gid han
så må unddrage os sin Hjælp i Dag! Hvis det er for at bringe Brændofre
og Afgrødeofre derpå eller for at bringe Takofre derpå, så straffe
HERREN det!

<span id="an_22:24">22:24</span> Nej, vi har gjort det af Frygt for det
Tilfælde, at eders Børn engang i Fremtiden skulde sige til vore: Hvad
har I med HERREN, Israels Gud, at gøre?

<span id="an_22:25">22:25</span> HERREN har jo sat Jordan som Grænse
imellem os, og eder, Rubeniter og Gaditer; I har ingen Del i HERREN! Og
således kunde eders Børn få vore til at høre op med at frygte HERREN.

<span id="an_22:26">22:26</span> Derfor tænkte vi: Lad os bygge dette
Alter, ikke til Brændoffer eller Slagtoffer,

<span id="an_22:27">22:27</span> men for at det kan være Vidne mellem os
og eder og mellem vore Efterkommere efter os om, at vi vil forrette
HERRENs Tjeneste' for hans Åsyn med vore Brændofre, Slagtofre og
Takofre, for at eders Børn ikke engang i Fremtiden skal sige til vore: I
har ingen Del i HERREN!

<span id="an_22:28">22:28</span> Og vi tænkte: Hvis de i Fremtiden siger
således til os og vore Efterkommere, så siger vi: Læg dog Mærke til,
hvorledes det HERRENs Alter er bygget, som vore Forfædre rejste, ikke
til Brændofre eller Slagtofre, men for at det kunne være Vidne mellem os
og eder.

<span id="an_22:29">22:29</span> Det være langt fra os at være
genstridige mod HERREN eller vende os fra HERREN i Dag ved at bygge et
Alter til Brændoffer, Afgrødeoffer og Slagtoffer foruden HERREN vor Guds
Alter, som står foran hans Bolig!"

<span id="an_22:30">22:30</span> Da Præsten Pinehas og Menighedens
Øverster og Overhovederne for Israels Tusinder, som ledsagede ham, hørte
de Ord, som Rubeniterne, Gaditerne og Manassiterne talte, var de
tilfredse,

<span id="an_22:31">22:31</span> og Pinehas, Præsten Eleazars Søn, sagde
til Rubeniterne, Gaditerne og Manassiterne: "I Dag erkender vi, at
HERREN er iblandt os, siden I ikke har øvet denne Svig imod HERREN;
derved har I frelst Israeliterne fra HERRENs Hånd!"

<span id="an_22:32">22:32</span> Derpå vendte Pinehas, Præsten Eleazars
Søn, og Øversteme tilbage fra Rubeniterne, Gaditerne og Manasses halve
Stamme i Gilead til Israeliterne i Kana'ans Land og aflagde dem
Beretning,

<span id="an_22:33">22:33</span> og Israeliterne var tilfredse ved
Meddelelsen, og Israeliterne priste Gud og tænkte ikke mere på at drage
i Kamp mod dem for at ødelægge det Land, Rubeniterne, Gaditerne og
Manasses halve Stamme boede i.

<span id="an_22:34">22:34</span> Og Rubeniterne, Gaditerne og Manasses
halve Stamme kaldte Alteret: Vidne; "thi," sagde de, "det skal være
Vidne mellem os om, at HERREN er Gud!"

<span id="an_23:1">23:1</span> Efter længere Tids Forløb, da HERREN
havde skaffet Israel Ro for alle dets Fjender rundt om, og Josua var
blevet gammel og til Års,

<span id="an_23:2">23:2</span> lod Josua hele Israel, de Ældste,
Overhovederne, Dommerne og Tilsynsmændene kalde til sig og sagde til
dem: "Jeg er blevet gammel og til Års.

<span id="an_23:3">23:3</span> I har selv set alt, hvad HERREN eders Gud
har gjort ved alle disse Folkeslag foran eder; thi det var HERREN eders
Gud, som kæmpede for eder.

<span id="an_23:4">23:4</span> Se, jeg har tildelt eders Stammer som
Arvelod disse Folk, som er tilbage af alle de Folkeslag, jeg udryddede
fra Jordan til det store Hav vestpå;

<span id="an_23:5">23:5</span> og HERREN eders Gud vil trænge dem
tilbage foran eder og drive dem bort foran eder, og I skal tage deres
Land i Besiddelse, som HERREN eders Gud lovede eder.

<span id="an_23:6">23:6</span> Vær nu stærke og faste, så I giver Agt på
og handler efter alt, hvad der står skrevet i Moses's Lovbog, og ikke
viger derfra til højre eller venstre

<span id="an_23:7">23:7</span> og ikke indlader eder med disse Folk, som
er tilbage iblandt eder; I må ikke påkalde deres Guders Navne eller
sværge ved dem, ikke dyrke eller tilbede dem,

<span id="an_23:8">23:8</span> men I skal holde fast ved HERREN eders
Gud som hidtil.

<span id="an_23:9">23:9</span> Derfor drev jo HERREN store og mægtige
Folkeslag bort foran eder. Ingen har kunnet holde Stand over for eder
til denne Dag;

<span id="an_23:10">23:10</span> een Mand iblandt eder jog tusinde på
Flugt; thi det var HERREN eders Gud, som kæmpede for eder, som han havde
lovet eder.

<span id="an_23:11">23:11</span> Våg da for eders Livs Skyld omhyggeligt
over, at I elsker HERREN eders Gud!

<span id="an_23:12">23:12</span> Thi dersom I falder fra og slutter eder
til Levningerne af disse Folk, som er tilbage iblandt eder, og,
besvogrer eder med dem eller, indlader eder i Forbindelse med dem,

<span id="an_23:13">23:13</span> så skal I vide for vist, at HERREN
eders Gud ikke mere vil drive disse Folkeslag bort fra eder, men de skal
blive eder en Snare og en Fælde, en Svøbe i eders Sider og Torne i eders
Øjne, indtil I selv bliver udryddet fra dette herlige Land, som HERREN
eders Gud gav eder.

<span id="an_23:14">23:14</span> Se, jeg går nu al Støvets Gang; så
betænk da med hele eders Hjerte og hele eders Sjæl, at ikke eet af alle
de gode Ord, HERREN eders Gud talede til eder, faldt til Jorden; alle
sammen er de gået i Opfyldelse for eder; ikke eet Ord deraf faldt til
Jorden.

<span id="an_23:15">23:15</span> Men ligesom alle de gode Ord, HERREN
eders Gud talede til eder, gik i Opfyldelse på eder, således vil HERREN
også lade alle sine Trusler gå i Opfyldelse på eder, indtil han har
udryddet eder fra dette herlige Land, som HERREN eders Gud gav eder.

<span id="an_23:16">23:16</span> Når I overtræder HERREN eders Guds
Pagt, som han pålagde eder, og går hen og Dyrker andre Guder og tilbeder
dem, så vil HERRENs Vrede blusse op imod eder, og I vil hastelig blive
udryddet fra det herlige Land, han gav eder!"

<span id="an_24:1">24:1</span> Derpå kaldte Josua alle Israels Stammer
sammen i Sikem og lod Israels Ældste og Overhoved, Dommere og
Tilsynsmænd kalde til sig; og de stillede sig op for Guds Åsyn.

<span id="an_24:2">24:2</span> Da sagde Josua til hele Folket: "Så siger
HERREN, Israels Gud: Hinsides Floden boede eders Forfædre i gamle Dage,
Tara, Abrahams og Nakors Fader, og de dyrkede andre Guder.

<span id="an_24:3">24:3</span> Da førte jeg eders Stamfader Abraham bort
fra Landet hinsides Floden og lod ham vandre omkring i hele Kana'ans
Land, gav ham en talrig Æt og skænkede ham Isak.

<span id="an_24:4">24:4</span> Og Isak skænkede jeg Jakob og Esau, og
Esau gav jeg Se'irs Bjerge i Eje, medens Jakob og hans Sønner drog ned
til Ægypten.

<span id="an_24:5">24:5</span> Derpå sendte jeg Moses og Aron, og jeg
plagede Ægypterne med de Gerninger, jeg øvede iblandt dem, og derefter
førte jeg eder ud;

<span id="an_24:6">24:6</span> og da jeg førte eders Fædre ud af
Ægypten, og I var kommet til Havet, satte Ægypterne efter eders Fædre
med Stridsvogne og Ryttere til det røde Hav.

<span id="an_24:7">24:7</span> Da råbte de til HERREN, og han satte
Mørke mellem eder og Ægypterne og bragte Havet over dem, så det dækkede
dem; og I så med egne Øjne, hvad jeg gjorde ved Ægypterne. Og da I havde
opholdt eder en Tid lang i Ørkenen,

<span id="an_24:8">24:8</span> førte jeg eder ind i Amoriternes Land
hinsides Jordan, og da de angreb eder, gav jeg dem i eders Hånd, så I
tog deres Land i Besiddelse, og jeg tilintetgjorde dem foran eder.

<span id="an_24:9">24:9</span> Da rejste Zippors Søn, Kong Balak af
Moab, sig og angreb Israel; og han sendte Bud og lod Bileam, Beors Søn,
hente, for at han skulde forbande eder;

<span id="an_24:10">24:10</span> men jeg vilde ikke bønhøre Bileam, og
han måtte velsigne eder; således friede jeg eder af hans Hånd.

<span id="an_24:11">24:11</span> Derpå gik I over Jordan og kom til
Jeriko; og Indbyggerne i Jeriko, Amoriterne, Perizziterne, Kana'anæerne,
Hetiterne, Girgasjiterne, Hivviterne og Jebusiterne angreb eder, men jeg
gav dem i eders Hånd.

<span id="an_24:12">24:12</span> Jeg sendte Gedehamse foran eder, og de
drev de tolv Amoriterkonger bort foran eder; det skete ikke ved dit
Sværd eller din Bue.

<span id="an_24:13">24:13</span> Og jeg gav eder et Land, I ikke havde
haft Arbejde med, og Byer, I ikke havde bygget, og I tog Bolig i dem; af
Vinhaver og Oliventræer, I ikke plantede, nyder I nu Frugten.

<span id="an_24:14">24:14</span> Så frygt nu HERREN og tjen ham i
Oprigtighed og Trofasthed, skaf de Guder bort, som eders Forfædre
dyrkede hinsides Floden og i Ægypten, og tjen HERREN!

<span id="an_24:15">24:15</span> Men hvis I ikke synes om at tjene
HERREN, så vælg i Dag, hvem I vil tjene, de Guder, eders Forfædre
dyrkede hinsides Floden, eller Amoriternes Guder, i hvis Land I nu bor.
Men jeg og mit Hus, vi vil tjene HERREN!"

<span id="an_24:16">24:16</span> Da svarede Folket: "Det være langt fra
os at forlade HERREN for at dyrke andre Guder;

<span id="an_24:17">24:17</span> nej, HERREN er vor Gud, han, som førte
os og vore Fædre op fra Ægypten, fra Trællehuset, og gjorde hine store
Tegn for vore Øjne og bevarede os under hele vor Vandring og blandt alle
de Folk, hvis Lande vi drog igennem;

<span id="an_24:18">24:18</span> og HERREN drev alle disse Folk og
Amoriterne, som boede her i Landet, bort foran os. Derfor vil vi også
tjene HERREN, thi han er vor Gud!"

<span id="an_24:19">24:19</span> Da sagde Josua til Folket: "I vil ikke
kunne tjene HERREN, thi han er en hellig Gud; han er en nidkær Gud, som
ikke vil tilgive eders Overtrædelser og Synder.

<span id="an_24:20">24:20</span> Når I forlader HERREN og dyrker
fremmede Guder, vil han vende sig bort og bringe Ulykke over eder og
tilintetgøre eder, skønt han tidligere gjorde vel imod eder."

<span id="an_24:21">24:21</span> Da sagde Folket til Josua: "Nej HERREN
vil vi tjene!"

<span id="an_24:22">24:22</span> Josua sagde da til Folket: "I er Vidner
imod eder selv på, at I har valgt at tjene HERREN.

<span id="an_24:23">24:23</span> Så skaf da de fremmede Guder bort, som
I har hos eder, og bøj eders Hjerte til HERREN, Israels Gud!"

<span id="an_24:24">24:24</span> Da sagde Folket til Josua: "HERREN vor
Gud vil vi tjene, og hans Røst vil vi lyde!"

<span id="an_24:25">24:25</span> Derpå lod Josua samme bag Folket indgå
en Pagt, og han fastsatte det Lov og Ret i Sikem.

<span id="an_24:26">24:26</span> Og Josua opskrev disse Ord i Guds
Lovbog; og han tog en stor Sten og rejste den der under den Eg, som står
i HERRENs Helligdom;

<span id="an_24:27">24:27</span> og Josua sagde til hele Folket: "Se,
Stenen her skal være Vidne imod os; thi den har hørt alle HERRENs Ord,
som han talede til os; den skal være Vidne imod eder; at I ikke skal
fornægte eders Gud!"

<span id="an_24:28">24:28</span> Derpå lod Josua Folket drage bort hver
til sin Arvelod.

<span id="an_24:29">24:29</span> Efter disse Begivenheder døde HERRENs
Tjener Josua, Nuns Søn 110 År gammel.

<span id="an_24:30">24:30</span> Og de jordede ham på hans Arvelod i
Timnat-Sera i Efraims Bjerge norden for Bjerget Ga'asj.

<span id="an_24:31">24:31</span> Og Israel dyrkede HERREN, så længe
Josua levede, og så længe de Ældste var i Live, som overlevede Josua, og
som havde kendt hele det Værk, HERREN havde øvet for Israel.

<span id="an_24:32">24:32</span> Men Josefs Ben, som Israeliterne havde
bragt op fra Ægypten jordede de i Sikem på den Mark Jakob havde købt af
Hamors, Sikems Faders, Sønner for hundrede Kesita, og som han havde
givet Josef i Eje.

<span id="an_24:33">24:33</span> Da Arons Søn Eleazar døde jordede de
ham i hans Søn Pinehass By Gibea, som var givet ham i Efraims Bjerge.

------------------------------------------------------------------------

[Next: Judges](jdg.md)
