[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Danish Bible: 1 Peter

<span id="an_1:1">1:1</span> Peter, Jesu Kristi Apostel, til
Udlændingene i Adspredelse i Pontus, Galatien, Kappadokien, Asien og
Bithynien,

<span id="an_1:2">1:2</span> udvalgte efter Gud Faders Forudviden, ved
Åndens Helligelse, til Lydighed og Bestænkelse med Jesu Kristi Blod:
Nåde og Fred vorde eder mangfoldig til Del!

<span id="an_1:3">1:3</span> Lovet være Gud og vor Herres Jesu Kristi
Fader, som efter sin store Barmhjertighed har genfødt os til et levende
Håb ved Jesu Kristi Opstandelse fra de døde,

<span id="an_1:4">1:4</span> til en uforkrænkelig og ubesmittelig og
uvisnelig Arv, som er bevaret i Himlene til eder,

<span id="an_1:5">1:5</span> I, som ved Guds Kraft bevogtes ved Tro til
en Frelse, som er rede til at åbenbares i den sidste Tid,

<span id="an_1:6">1:6</span> i hvilken I skulle fryde eder, om I end nu
en liden Stund, hvis så skal være, bedrøves i mange Hånde Prøvelser,

<span id="an_1:7">1:7</span> for at eders prøvede Tro, som er meget
dyrebarere end det forgængelige Guld, der dog prøves ved Ild, må findes
til Ros og Herlighed og Ære i Jesu Kristi Åbenbarelse,

<span id="an_1:8">1:8</span> ham, som I ikke have set og dog elske, ham,
som I, skønt I nu ikke se, men tro, skulle fryde eder over med en
uudsigelig og forherliget Glæde,

<span id="an_1:9">1:9</span> når I nå Målet for eders Tro, Sjælenes
Frelse.

<span id="an_1:10">1:10</span> Om denne Frelse have Profeter gransket og
ransaget, de, som profeterede om den Nåde, der skulde blive eder til
Del,

<span id="an_1:11">1:11</span> idet de granskede over, hvilken eller
hvordan en Tid Kristi Ånd, som var i dem, henviste til, når den forud
vidnede om Kristi Lidelser og den derpå følgende Herlighed.

<span id="an_1:12">1:12</span> Og det blev dem åbenbaret, at det ikke
var dem selv, men eder, de tjente med disse Ting, som nu ere blevne eder
kundgjorte ved dem, der have forkyndt eder Evangeliet i den Helligånd,
som blev sendt fra Himmelen, hvilke Ting Engle begære at skue ind i.

<span id="an_1:13">1:13</span> Derfor, binder op om eders Sinds Lænder,
værer ædrue, og sætter fuldt ud eders Håb til den Nåde, som bliver eder
til Del i Jesu Kristi Åbenbarelse.

<span id="an_1:14">1:14</span> Som lydige Børn skulle I ikke skikke eder
efter de forrige Lyster i eders Vankundighed;

<span id="an_1:15">1:15</span> men efter den hellige, som kaldte eder,
skulle også I vorde hellige i al eders Vandel;

<span id="an_1:16">1:16</span> thi der er skrevet: "I skulle være
hellige, thi jeg er hellig."

<span id="an_1:17">1:17</span> Og dersom I påkalde ham som Fader, der
dømmer uden Persons Anseelse efter enhvers Gerning, da bør I vandre i
Frygt eders Udlændigheds Tid,

<span id="an_1:18">1:18</span> vel vidende, at det ikke var med
forkrænkelige Ting,, Sølv eller Guld, at I bleve løskøbte fra eders
tomme Vandel, som var overleveret eder fra Fædrene,

<span id="an_1:19">1:19</span> men med Kristi dyrebare Blod som et
lydeløst og uplettet Lams,

<span id="an_1:20">1:20</span> han, som var forud kendt for Verdens
Grundlæggelse, men blev åbenbaret ved Tidernes Ende for eders Skyld,

<span id="an_1:21">1:21</span> der ved ham tro på Gud, som oprejste ham
fra de døde og gav ham Herlighed, så at eders Tro også er Håb til Gud.

<span id="an_1:22">1:22</span> Lutrer eders Sjæle i Lydighed imod
Sandheden til uskrømtet Broderkærlighed, og elsker hverandre inderligt
af Hjertet,

<span id="an_1:23">1:23</span> genfødte, som I ere, ikke af
forkrænkelig, men af uforkrænkelig Sæd, ved Guds levende og blivende
Ord.

<span id="an_1:24">1:24</span> Thi "alt Kød er som Græs, og al dets
Herlighed som Græssets Blomst; Græsset visner, og Blomsten falder af;

<span id="an_1:25">1:25</span> men Herrens Ord bliver evindelig." Og
dette er det Ord, som er forkyndt eder ved Evangeliet.

<span id="an_2:1">2:1</span> Derfor aflægger al Ondskab og al Svig og
Hykleri og Avind og al Bagtalelse,

<span id="an_2:2">2:2</span> og higer som nyfødte Børn efter Ordets
uforfalskede Mælk, for at I kunne vokse ved den til Frelse,

<span id="an_2:3">2:3</span> om I da have smagt, at Herren er god.

<span id="an_2:4">2:4</span> Kommer til ham, den levende Sten, der vel
er forkastet af Menneskene, men er udvalgt og dyrebar for Gud,

<span id="an_2:5">2:5</span> og lader eder selv som levende Sten opbygge
som et åndeligt Hus, til et helligt Præsteskab, til at frembære åndelige
Ofre, velbehagelige for Gud ved Jesus Kristus.

<span id="an_2:6">2:6</span> Thi det hedder i et Skriftsted: "Se, jeg
lægger i Zion en Hovedhjørnesten, som er udvalgt og dyrebar; og den, som
tror på ham, skal ingenlunde blive til Skamme."

<span id="an_2:7">2:7</span> Eder altså, som tro, hører Æren til; men
for de vantro er denne Sten, som Bygningsmændene forkastede, bleven til
en Hovedhjørnesten og en Anstødssten og en Forargelses Klippe;

<span id="an_2:8">2:8</span> og de støde an, idet de ere genstridige
imod Ordet, hvortil de også vare bestemte.

<span id="an_2:9">2:9</span> Men I ere en udvalgt Slægt, et kongeligt
Præsteskab, et helligt Folk, et Folk til Ejendom, for at I skulle
forkynde hans Dyder, som kaldte eder fra Mørke til sit underfulde Lys,

<span id="an_2:10">2:10</span> I, som fordum ikke vare et Folk, men nu
ere Guds Folk, I, som ikke fandt Barmhjertighed, men nu have fundet
Barmhjertighed.

<span id="an_2:11">2:11</span> I elskede! jeg formaner eder som fremmede
og Udlændinge til at afolde eder fra kødelige Lyster, som jo føre Krig
imod Sjælen,

<span id="an_2:12">2:12</span> så I føre en god Vandel iblandt
Hedningerne, for at de på Grund af de gode Gerninger, som de få at se,
kunne prise Gud på Besøgelsens Dag for det, som de bagtale eder for som
Ugerningsmænd.

<span id="an_2:13">2:13</span> Underordner eder under al menneskelig
Ordning for Herrens Skyld, være sig en Konge som den højeste,

<span id="an_2:14">2:14</span> eller Landshøvdinger som dem, der sendes
af ham til Straf for Ugerningsmænd, men til Ros for dem, som gøre det
gode.

<span id="an_2:15">2:15</span> Thi således er det Guds Villie, at I ved
at gøre det gode skulle bringe de uforstandige Menneskers Vankundighed
til at tie;

<span id="an_2:16">2:16</span> som frie, og ikke som de, der have
Friheden til Ondskabs Skjul, men som Guds Tjenere.

<span id="an_2:17">2:17</span> Ærer alle, elsker Broderskabet, frygter
Gud, ærer Kongen!

<span id="an_2:18">2:18</span> I Trælle! underordner eder under eders
Herrer i al Frygt, ikke alene de gode og milde, men også de urimelige.

<span id="an_2:19">2:19</span> Thi dette finder Yndest, dersom nogen,
bunden til Gud i sin Samvittighed, udholder Genvordigheder, skønt han
lider uretfærdigt.

<span id="an_2:20">2:20</span> Thi hvad Ros er det, om I holde ud, når I
Synde og derfor få Næveslag? Men dersom I holde ud, når I gøre det gode
og lide derfor, dette finder Yndest hos Gud.

<span id="an_2:21">2:21</span> Thi dertil bleve I kaldede, efterdi også
Kristus har lidt for eder, efterladende eder et Forbillede, for at I
skulle følge i hans Fodspor,

<span id="an_2:22">2:22</span> han, som ikke gjorde Synd, ikke heller
blev der fundet Svig i hans Mund,

<span id="an_2:23">2:23</span> han, som ikke skældte igen, da han blev
udskældt, ikke truede, da han led, men overgav det til ham, som dømmer
retfærdigt,

<span id="an_2:24">2:24</span> han, som selv bar vore Synder på sit
Legeme op på Træet, for at vi, afdøde fra vore Synder, skulle leve for
Retfærdigheden, han, ved hvis Sår I ere blevne lægte.

<span id="an_2:25">2:25</span> Thi I vare vildfarende som Får, men ere
nu vendte om til eders Sjæles Hyrde og Tilsynsmand.

<span id="an_3:1">3:1</span> Ligeså, I Hustruer! underordner eder under
eders egne Mænd, for at, selv om nogle ere genstridige imod Ordet, de
kunne vindes uden Ord ved Hustruernes Vandel,

<span id="an_3:2">3:2</span> når de iagttage eders kyske Vandel i Frygt.

<span id="an_3:3">3:3</span> Eders Prydelse skal ikke være den udvortes
med Hårfletning og påhængte Guldsmykker eller Klædedragt,

<span id="an_3:4">3:4</span> men Hjertets skjulte Menneske med den
sagtmodige og stille Ånds uforkrænkelige Prydelse, hvilket er meget
kosteligt for Gud.

<span id="an_3:5">3:5</span> Thi således var det også, at fordum de
hellige Kvinder, som håbede på Gud, prydede sig, idet de underordnede
sig under deres egne Mænd,

<span id="an_3:6">3:6</span> som Sara var Abraham lydig, så hun kaldte
ham Herre, hun, hvis Børn I ere blevne, når I gøre det gode og ikke
frygte nogen Rædsel.

<span id="an_3:7">3:7</span> Ligeså I Mænd! lever med Forstand sammen
med eders Hustruer som med et svagere Kar, og beviser dem Ære som dem,
der også ere Medarvinger til Livets Nådegave, for at eders Bønner ikke
skulle hindres.

<span id="an_3:8">3:8</span> Og til Slutning værer alle enssindede,
medlidende, kærlige imod Brødrene, barmhjertige, ydmyge;

<span id="an_3:9">3:9</span> betaler ikke ondt med ondt, eller Skældsord
med Skældsord, men tværtimod velsigner, thi dertil bleve I kaldede, at I
skulle arve Velsignelse.

<span id="an_3:10">3:10</span> Thi "den, som vil elske Livet og se gode
Dage, skal holde sin Tunge fra ondt og sine Læber fra at tale Svig;

<span id="an_3:11">3:11</span> han vende sig fra ondt og gøre godt; han
søge Fred og jage efter den!

<span id="an_3:12">3:12</span> Thi Herrens Øjne ere over de retfærdige,
og hans Øren til deres Bøn; men Herrens Ansigt er over dem, som gøre
ondt."

<span id="an_3:13">3:13</span> Og hvem er der, som kan volde eder ondt,
dersom I ere nidkære for det gode?

<span id="an_3:14">3:14</span> Men om I også måtte lide for
Retfærdigheds Skyld, er I salige. Nærer ingen Frygt for dem, og
forfærdes ikke;

<span id="an_3:15">3:15</span> men helliger den Herre Kristus i eders
Hjerter, altid rede til at forsvare eder over for enhver, som kræver
eder til Regnskab for det Håb, der er i eder, men med Sagtmodighed og
Frygt,

<span id="an_3:16">3:16</span> idet I have en god Samvittighed, for at
de, der laste eders gode Vandel i Kristus, må blive til Skamme, når de
bagtale eder som Ugerningsmænd.

<span id="an_3:17">3:17</span> Thi det er bedre, om det så er Guds
Villie, at lide, når man gør godt, end når man gør ondt.

<span id="an_3:18">3:18</span> Thi også Kristus led een Gang for Synder,
en retfærdig for uretfærdige, for at han kunde føre os hen til Gud, han,
som led Døden i Kødet, men blev levendegjort i Ånden,

<span id="an_3:19">3:19</span> i hvilken han også gik hen og prædikede
for Ånderne, som vare i Forvaring,

<span id="an_3:20">3:20</span> som fordum vare genstridige, dengang Guds
Langmodighed ventede i Noas Dage, medens Arken byggedes, i hvilken få,
nemlig otte, Sjæle bleve frelste igennem Vand,

<span id="an_3:21">3:21</span> hvilket nu også frelser eder i sit
Modbillede som Dåb, der ikke er Fjernelse af Kødets Urenhed, men en god
Samvittigheds Pagt med Gud ved Jesu Kristi Opstandelse,

<span id="an_3:22">3:22</span> han, som er faren til Himmelen og er ved
Guds højre Hånd, efter at Engle og Myndigheder og Kræfter ere ham
underlagte.

<span id="an_4:1">4:1</span> Efterdi da Kristus har lidt i Kødet, så
skulle også I væbne eder med det samme Sind (thi den, som har lidt i
Kødet, er hørt op med Synd),

<span id="an_4:2">4:2</span> så at I ikke fremdeles leve den øvrige Tid
i Kødet efter Menneskers Lyster, men efter Guds Villie.

<span id="an_4:3">4:3</span> Thi det er nok i den forbigangne Tid at
have gjort Hedningernes Villie, idet I have vandret i Uterlighed,
Lyster, Fylderi, Svir, Drik og skammelig Afgudsdyrkelse;

<span id="an_4:4">4:4</span> hvorfor de forundre sig og spotte, når I
ikke løbe med til den samme Ryggesløshedens Pøl;

<span id="an_4:5">4:5</span> men de skulle gøre ham Regnskab, som er
rede til at dømme levende og døde.

<span id="an_4:6">4:6</span> Thi derfor blev Evangeliet forkyndt også
for døde, for at de vel skulde være dømte på Menneskers Vis i Kødet, men
leve på Guds Vis i Ånden.

<span id="an_4:7">4:7</span> Men alle Tings Ende er kommen nær; værer
derfor årvågne og ædru til Bønner!

<span id="an_4:8">4:8</span> Hav fremfor alt en inderlig Kærlighed til
hverandre; thi "Kærlighed skjuler en Mangfoldighed af Synder".

<span id="an_4:9">4:9</span> Vær gæstfri imod hverandre uden Knurren.

<span id="an_4:10">4:10</span> Eftersom enhver har fået en Nådegave,
skulle I tjene hverandre dermed som gode Husholdere over Guds
mangfoldige Nåde.

<span id="an_4:11">4:11</span> Taler nogen, han tale som Guds Ord; har
nogen en Tjeneste, han tjene, efter som Gud forlener ham Styrke dertil,
for at Gud må æres i alle Ting ved Jesus Kristus, hvem Herligheden og
Magten tilhører i Evighedernes Evigheder! Amen.

<span id="an_4:12">4:12</span> I elskede! undrer eder ikke over den Ild,
som brænder iblandt eder til eders Prøvelse, som om der hændtes eder
noget underligt;

<span id="an_4:13">4:13</span> men glæder eder i samme Mål, som I have
Del i Kristi Lidelser, for at I også kunne glæde og fryde eder ved hans
Herligheds Åbenbarelse.

<span id="an_4:14">4:14</span> Dersom I hånes for Kristi Navns Skyld,
ere I salige; thi Herlighedens og Guds Ånd hviler over eder.

<span id="an_4:15">4:15</span> Thi ingen af eder bør lide som Morder
eller Tyv eller Ugerningsmand eller som en, der blander sig i anden
Mands Sager;

<span id="an_4:16">4:16</span> men lider han som en Kristen, da skamme
han sig ikke, men prise Gud for dette Navn!

<span id="an_4:17">4:17</span> Thi det er Tiden til, at Dommen skal
begynde med Guds Hus: men begynder den først med os, hvad Ende vil det
da få med dem, som ere genstridige imod Guds Evangelium?

<span id="an_4:18">4:18</span> Og dersom den retfærdige med Nød og neppe
bliver frelst, hvor skal da den ugudelige og Synderen blive af?

<span id="an_4:19">4:19</span> Derfor skulle også de, som lide efter
Guds Villie, befale den trofaste Skaber deres Sjæle, idet de gøre det
gode.

<span id="an_5:1">5:1</span> De Ældste iblandt eder formaner jeg som
Medældste og Vidne til Kristi Lidelser, som den, der også har Del i
Herligheden, der skal åbenbares:

<span id="an_5:2">5:2</span> Vogter Guds Hjord hos eder, og fører Tilsyn
med den, ikke tvungne, men frivilligt, ikke for slet Vindings Skyld, men
med Redebonhed;

<span id="an_5:3">5:3</span> ikke heller som de, der ville herske over
Menighederne, men som Mønstre for Hjorden;

<span id="an_5:4">5:4</span> og når da Overhyrden åbenbares, skulle I få
Herlighedens uvisnelige Krans.

<span id="an_5:5">5:5</span> Ligeså, I unge! underordner eder under de
ældre; og ifører eder alle Ydmyghed imod hverandre; thi "Gud står de
hoffærdige imod, men de ydmyge giver han Nåde."

<span id="an_5:6">5:6</span> Derfor ydmyger eder under Guds vældige
Hånd, for at han i sin Tid må ophøje eder.

<span id="an_5:7">5:7</span> Kaster al eders Sørg på ham, thi han har
Omsorg for eder.

<span id="an_5:8">5:8</span> Vær ædru, våger; eders Modstander,
Djævelen, går omkring som en brølende Løve, søgende, hvem han kan
opsluge.

<span id="an_5:9">5:9</span> Står ham imod, faste i Troen, vidende, at
de samme Lidelser fuldbyrdes på eders Brødre i Verden.

<span id="an_5:10">5:10</span> Men al Nådes Gud, som kaldte eder til sin
evige Herlighed i Kristus Jesus efter en kort Tids Lidelse, han vil selv
fuldelig berede eder, styrke, bekræfte, grundfæste eder!

<span id="an_5:11">5:11</span> Ham tilhører Magten i Evighedernes
Evigheder! Amen.

<span id="an_5:12">5:12</span> Med Silvanus, den trofaste Broder (thi
det holder jeg ham for), har jeg i Korthed skrevet eder til for at
formane og bevidne, at dette er Guds sande Nåde, hvori I stå.

<span id="an_5:13">5:13</span> Den medudvalgte i Babylon og min Søn,
Markus, hilser eder.

<span id="an_5:14">5:14</span> Hilser hverandre med Kærligheds Kys! Fred
være med eder alle, som ere i Kristus!

------------------------------------------------------------------------

[Next: 2 Peter](pe2.md)
