[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](plm)  [Next](jam.md) 

------------------------------------------------------------------------

### Danish Bible: Hebrews

<span id="an_1:1">1:1</span> Efter at Gud fordum havde talt mange Gange
og på mange Måder, til Fædrene ved Profeterne, så har han ved Slutningen
af disse Dage talt til os ved sin Søn,

<span id="an_1:2">1:2</span> hvem han har sat til Arving af alle Ting,
ved hvem han også har skabt Verden;

<span id="an_1:3">1:3</span> han, som - efterdi han er hans Herligheds
Glans og hans Væsens udtrykte Billede og bærer alle Ting med sin Krafts
Ord - efter at have gjort Renselse fra Synderne har sat sig ved
Majestætens højre Hånd i det høje,

<span id="an_1:4">1:4</span> idet han er bleven så meget ypperligere end
Englene, som han har arvet et herligere Navn fremfor dem.

<span id="an_1:5">1:5</span> Thi til hvilken af Englene sagde han nogen
Sinde: "Du er min Søn, jeg har født dig i Dag"? og fremdeles: "Jeg skal
være ham en Fader, og han skal være mig en Søn"?

<span id="an_1:6">1:6</span> Og når han atter indfører den førstefødte i
Verden, hedder det: "Og alle Guds Engle skulle tilbede ham".

<span id="an_1:7">1:7</span> Og om Englene hedder det: "Han gør sine
Engle til Vinde og sine Tjenere til Ildslue";

<span id="an_1:8">1:8</span> men om Sønnen,: "Din Trone, o Gud! står i
al Evighed, og Rettens Kongestav er dit Riges Kongestav.

<span id="an_1:9">1:9</span> Du elskede Retfærdighed og hadede
Lovløshed, derfor har Gud, din Gud, salvet dig med Glædens Olie fremfor
dine Medbrødre".

<span id="an_1:10">1:10</span> Og: "Du, Herre! har i Begyndelsen
grundfæstet Jorden, og Himlene ere dine Hænders Gerninger.

<span id="an_1:11">1:11</span> De skulle forgå, men du bliver; og de
skulle til Hobe ældes som et Klædebon,

<span id="an_1:12">1:12</span> ja, som et Klæde skal du sammenrulle dem,
og de skulle omskiftes; men du er den samme, og dine År skulle ikke få
Ende".

<span id="an_1:13">1:13</span> Men til hvilken af Englene sagde han
nogen Sinde: "Sæt dig ved min højre Hånd, indtil jeg får lagt dine
Fjender som en Skammel for dine Fødder"?

<span id="an_1:14">1:14</span> Ere de ikke alle tjenende Ånder, som
udsendes til Hjælp for deres Skyld, der skulle arve Frelse?

<span id="an_2:1">2:1</span> Derfor bør vi des mere agte på det, vi have
hørt, for at vi ikke skulle rives bort.

<span id="an_2:2">2:2</span> Thi når det Ord, som taltes ved Engle, blev
urokket, og hver Overtrædelse og Ulydighed f1k velforskyldt Løn,

<span id="an_2:3">2:3</span> hvorledes skulle da vi undfly, når vi ikke
bryde os om så stor en Frelse, som jo efter først at være bleven
forkyndt ved Herren, er bleven stadfæstet for os af dem, som havde hørt
ham,

<span id="an_2:4">2:4</span> idet Gud vidnede med både ved Tegn og
Undere og mange Hånde kraftige Gerninger og ved Meddelelse af den
Helligånd efter sin Villie.

<span id="an_2:5">2:5</span> Thi det var ikke Engle, han underlagde den
kommende Verden; om hvilken vi tale.

<span id="an_2:6">2:6</span> Men en har vidnet et Sted og sagt: "Hvad er
et Menneske, at du kommer ham i Hu? eller en Menneskesøn, at du ser til
ham?

<span id="an_2:7">2:7</span> Du gjorde ham en kort Tid ringere end
Engle; med Herlighed og Ære kronede du ham;

<span id="an_2:8">2:8</span> alle Ting lagde du under hans Fødder". -
Idet han nemlig underlagde ham alle Ting, undtog han intet fra at være
ham underlagt. Nu se vi imidlertid endnu ikke alle Ting underlagte ham;

<span id="an_2:9">2:9</span> men ham, som en kort Tid var bleven gjort
ringere end Engle, Jesus, se vi på Grund af Dødens Lidelse kronet med
Herlighed og Ære, for at han ved Guds Nåde må have smagt Døden for alle.

<span id="an_2:10">2:10</span> Thi det sømmede sig ham, for hvis Skyld
alle Ting ere, og ved hvem alle Ting ere, når han førte mange Sønner til
Herlighed, da at fuldkomme deres Frelses Ophavsmand igennem Lidelser.

<span id="an_2:11">2:11</span> Thi både den, som helliger, og de, som
helliges, ere alle af een; hvorfor han ikke skammer sig ved at kalde dem
Brødre,

<span id="an_2:12">2:12</span> når han siger: "Jeg vil forkynde dit Navn
for mine Brødre, midt i en Menighed vil jeg lovsynge dig."

<span id="an_2:13">2:13</span> Og fremdeles: "Jeg vil forlade mig på
ham." Og fremdeles: "Se, her er jeg og de Børn, som Gud har givet mig."

<span id="an_2:14">2:14</span> Efterdi da Børnene ere delagtige i Blod
og Kød, blev også han i lige Måde delagtig deri, for at han ved Døden
skulde gøre den magtesløs, som har Dødens Vælde, det er Djævelen,

<span id="an_2:15">2:15</span> og befri alle dem, som på Grund af
Dødsfrygt vare under Trældom al deres Livs Tid.

<span id="an_2:16">2:16</span> Thi det er jo dog ikke Engle, han tager
sig af, men Abrahams Sæd tager han sig af.

<span id="an_2:17">2:17</span> Derfor måtte han blive sine Brødre lig i
alle. Ting, for at han kunde blive en barmhjertig og trofast
Ypperstepræst over for Gud til at sone Folkets Synder.

<span id="an_2:18">2:18</span> Thi idet han har lidt, kan han som den,
der selv er fristet, komme dem til Hjælp, som fristes.

<span id="an_3:1">3:1</span> Derfor, hellige Brødre, delagtige i en
himmelsk Kaldelse! ser hen til vor Bekendelses Udsending og
Ypperstepræst, Jesus,

<span id="an_3:2">3:2</span> der var tro imod den, som beskikkede ham,
ligesom også Moses var det i hele hans Hus.

<span id="an_3:3">3:3</span> Thi han er kendt værdig til større
Herlighed end Moses, i samme Mål som den,der har indrettet et Hus, har
større Ære end Huset selv.

<span id="an_3:4">3:4</span> Thi hvert Hus indrettes af nogen; men den,
som har indrettet alt, er Gud.

<span id="an_3:5">3:5</span> Og Moses var vel tro i hele hans Hus, som
en Tjener, til Vidnesbyrd om, hvad der skulde tales;

<span id="an_3:6">3:6</span> men Kristus er det som en Søn over hans
Hus; og hans Hus ere vi, såfremt vi fastholde Håbets Frimodighed og Ros
urokket indtil Enden.

<span id="an_3:7">3:7</span> Derfor, som den Helligånd siger: "I Dag,
når I høre hans Røst,

<span id="an_3:8">3:8</span> da forhærder ikke eders Hjerter, som det
skete i Forbitrelsen, på Fristelsens Dag i Ørkenen,

<span id="an_3:9">3:9</span> hvor eders Fædre fristede mig ved at sætte
mig på Prøve, og de så dog mine Gerninger i fyrretyve År.

<span id="an_3:10">3:10</span> Derfor harmedes jeg på denne Slægt og
sagde: De fare altid vild i Hjertet; men de kendte ikke mine Veje,

<span id="an_3:11">3:11</span> så jeg svor i min Vrede: Sandelig, de
skulle ikke gå ind til min Hvile" -

<span id="an_3:12">3:12</span> så ser til, Brødre! at der ikke nogen
Sinde i nogen af eder skal findes et ondt, vantro Hjerte, så at han
falder fra den levende Gud.

<span id="an_3:13">3:13</span> Men formaner hverandre hver Dag, så længe
det hedder "i Dag", for at ikke nogen af eder skal forhærdes ved Syndens
Bedrag.

<span id="an_3:14">3:14</span> Thi vi ere blevne delagtige i Kristus,
såfremt vi fastholde vor første Fortrøstning urokket indtil Enden.

<span id="an_3:15">3:15</span> Når der sigs: "I Dag, - når I høre hans
Røst, da forhærder ikke eders Hjerter som i Forbitrelsen":

<span id="an_3:16">3:16</span> hvem vare da vel de, som hørte og dog
voldte Forbitrelse? Mon ikke alle, som gik ud af Ægypten ved Moses?

<span id="an_3:17">3:17</span> Men på hvem harmedes han i fyrretyve År?
Mon ikke på dem, som syndede, hvis døde Kroppe faldt i Ørkenen?

<span id="an_3:18">3:18</span> Og over for hvem tilsvor han, at de ikke
skulde gå ind til hans Hvile, uden dem, som vare blevne genstridige?

<span id="an_3:19">3:19</span> Og vi se, at de ikke kunde gå ind på
Grund af Vantro.

<span id="an_4:1">4:1</span> Lader os derfor, da der endnu står en
Forjættelse tilbage om at indgå til hans Hvile, vogte os for, at nogen
af eder skal mene, at han er kommen for silde.

<span id="an_4:2">4:2</span> Thi også os er der forkyndt godt Budskab
ligesom hine; men Ordet, som de hørte, hjalp ikke dem, fordi det ikke
var forenet med Troen hos dem, som hørte det.

<span id="an_4:3">4:3</span> Thi vi gå ind til Hvilen, vi, som ere komne
til Troen, efter hvad han har sagt: "Så svor jeg i min Vrede: Sandelig,
de skulle ikke gå ind til min Hvile", omendskønt Gerningerne vare
fuldbragte fra Verdens Grundlæggelse.

<span id="an_4:4">4:4</span> Thi han har et Sted sagt om den syvende Dag
således: "Og Gud hvilede på den syvende Dag fra alle sine Gerninger."

<span id="an_4:5">4:5</span> Og fremdeles på dette Sted: "Sandelig, de
skulle ikke gå ind til min Hvile."

<span id="an_4:6">4:6</span> Efterdi der altså står tilbage, at nogle
skulle gå ind til den, og de, hvem der først blev forkyndt godt Budskab,
ikke gik ind for deres Genstridigheds Skyld:

<span id="an_4:7">4:7</span> så bestemmer han atter en Dag: "I Dag",
siger han ved David så lang Tid efter, (som ovenfor sagt): "I Dag, når I
høre hans Røst, da forhærder ikke eders Hjerter!"

<span id="an_4:8">4:8</span> Thi dersom Josva havde skaffet dem Hvile,
da vilde han ikke tale om en anden Dag siden efter.

<span id="an_4:9">4:9</span> Altså er der en Sabbatshvile tilbage for
Guds Folk.

<span id="an_4:10">4:10</span> Thi den, som er gået ind til hans Hvile,
også han har fået Hvile fra sine Gerninger, ligesom Gud fra sine.

<span id="an_4:11">4:11</span> Lader os derfor gøre os Flid for at gå
ind til hin Hvile, for at ikke nogen skal falde ved den samme
Genstridighed, som hine gave Eksempel på.

<span id="an_4:12">4:12</span> Thi Guds Ord er levende og kraftigt og
skarpere end noget tveægget Sværd og trænger igennem, indtil det deler
Sjæl og Ånd, Ledemod såvel som Marv, og dømmer over Hjertets Tanker og
Råd.

<span id="an_4:13">4:13</span> Og ingen Skabning er usynlig for hans
Åsyn; men alle Ting ere nøgne og udspændte for hans Øjne, hvem vi stå
til Regnskab.

<span id="an_4:14">4:14</span> Efterdi vi altså have en stor
Ypperstepræst, som er gået igennem Himlene, Jesus, Guds Søn, da lader os
holde fast ved Bekendelsen!

<span id="an_4:15">4:15</span> Thi vi have ikke en Ypperstepræst, som ej
kan have Medlidenhed med vore Skrøbeligheder, men en sådan, som er
fristet i alle Ting i Lighed med os, dog uden Synd.

<span id="an_4:16">4:16</span> Derfor lader os træde frem med
Frimodighed for Nådens Trone, for at vi kunne få Barmhjertighed og finde
Nåde til betimelig Hjælp.

<span id="an_5:1">5:1</span> Thi hver Ypperstepræst tages iblandt
Mennesker og indsættes for Mennesker til Tjenesten for Gud, for at han
skal frembære både Gaver og Slagtofre for Synder,

<span id="an_5:2">5:2</span> som en, der kan bære over med de vankundige
og vildfarende, eftersom han også selv er stedt i Skrøbelighed

<span id="an_5:3">5:3</span> og for dens Skyld må frembære Syndoffer,
som for Folket således også for sig selv

<span id="an_5:4">5:4</span> Og ingen tager sig selv den Ære, men han
kaldes af Gud, ligesom jo også Aron.

<span id="an_5:5">5:5</span> Således har ej heller Kristus tillagt sig
selv den Ære at blive Ypperstepræst, men den, som sagde til ham: "Du er
min Søn, jeg har født dig i Dag,"

<span id="an_5:6">5:6</span> som han jo også siger et andet Sted: "Du er
Præst til evig Tid, efter Melkisedeks Vis,"

<span id="an_5:7">5:7</span> han, som i sit Køds Dage med stærkt Råb og
Tårer frembar Bønner og ydmyge Begæringer til den, der kunde frelse ham
fra Døden, og blev bønhørt i sin Angst,

<span id="an_5:8">5:8</span> og således, endskønt han var Søn, lærte
Lydighed af det, han led,

<span id="an_5:9">5:9</span> og efter at være fuldkommet blev Årsag til
evig Frelse for alle dem, som lyde ham,

<span id="an_5:10">5:10</span> idet han af Gud blev kaldt Ypperstepræst
efter Melkisedeks Vis.

<span id="an_5:11">5:11</span> Herom have vi meget at sige, og det er
vanskeligt at forklare, efterdi I ere blevne sløve til at høre.

<span id="an_5:12">5:12</span> Thi skønt I efter Tiden endog burde være
Lærere, trænge I atter til, at man skal lære eder Begyndelsesgrundene i
Guds Ord, og I ere blevne sådanne, som trænge til Mælk og ikke til fast
Føde.

<span id="an_5:13">5:13</span> Thi hver, som får Mælk, er ukyndig i den
rette Tale, thi han er spæd;

<span id="an_5:14">5:14</span> men for de fuldkomne er den faste Føde,
for dem, som på Grund af deres Erfaring have Sanserne øvede til at
skelne mellem godt og ondt.

<span id="an_6:1">6:1</span> Lader os derfor forbigå Begyndelsesordet om
Kristus og skride frem til Fuldkommenhed uden atter at lægge Grundvold
med Omvendelse fra døde Gerninger og med Tro på Gud,

<span id="an_6:2">6:2</span> med Lære om Døbelser og Håndspålæggelse og
dødes Opstandelse og evig Dom.

<span id="an_6:3">6:3</span> Ja, dette ville vi gøre, såfremt Gud
tilsteder det.

<span id="an_6:4">6:4</span> Thi dem, som een Gang ere blevne oplyste og
have smagt den himmelske Gave og ere blevne delagtige i den Helligånd

<span id="an_6:5">6:5</span> og have smagt Guds gode Ord og den kommende
Verdens Kræfter, og som ere faldne fra, - dem er det umuligt atter at
forny til Omvendelse

<span id="an_6:6">6:6</span> da de igen korsfæste sig Guds Søn og stille
ham til Spot.

<span id="an_6:7">6:7</span> Thi Jorden, som drikker den ofte derpå
faldende Regn og frembringer Vækster, tjenlige for dem, for hvis Skyld
den også dyrkes, får Velsignelse fra Gud;

<span id="an_6:8">6:8</span> men når den bærer Torne og Tidsler, er den
ubrugbar og Forbandelse nær; Enden med den er at brændes.

<span id="an_6:9">6:9</span> Dog, i Henseende til eder, I elskede! ere
vi overbeviste om det bedre og det, som bringer Frelse, selv om vi tale
således.

<span id="an_6:10">6:10</span> Thi Gud er ikke uretfærdig, så at han
skulde glemme eders Gerning og den Kærlighed, som I have udvist imod
hans Navn, idet I have tjent og tjene de hellige.

<span id="an_6:11">6:11</span> Men vi ønske, at enhver af eder må udvise
den samme Iver efter den fulde Vished i Håbet indtil Enden,

<span id="an_6:12">6:12</span> for at I ikke skulle blive sløve, men
efterfølge dem, som ved Tro og Tålmodighed arve Forjættelserne.

<span id="an_6:13">6:13</span> Thi da Gud gav Abraham Forjættelsen, svor
han ved sig selv, fordi han ingen større havde at sværge ved, og sagde:

<span id="an_6:14">6:14</span> "Sandelig, jeg vil rigeligt velsigne dig
og rigeligt mangfoldiggøre dig."

<span id="an_6:15">6:15</span> Og således opnåede han Forjættelsen ved
at vente tålmodigt.

<span id="an_6:16">6:16</span> Mennesker sværge jo ved en større, og
Eden er dem en Ende på al Modsigelse til Stadfæstelse.

<span id="an_6:17">6:17</span> Derfor, da Gud ydermere vilde vise
Forjættelsens Arvinger sit Råds Uforanderlighed, føjede han en Ed
dertil,

<span id="an_6:18">6:18</span> for at vi ved to uforanderlige Ting, i
hvilke det var umuligt, at Gud kunde lyve, skulde have en kraftig
Opmuntring, vi, som ere flyede hen for at holde fast ved det Håb, som
ligger foran os,

<span id="an_6:19">6:19</span> hvilket vi have som et Sjælens Anker, der
er sikkert og fast og går ind inden for Forhænget,

<span id="an_6:20">6:20</span> hvor Jesus som Forløber gik ind for os,
idet han efter Melkisedeks Vis blev Ypperstepræst til evig Tid.

<span id="an_7:1">7:1</span> Thi denne Melkisedek, Konge i Salem, den
højeste Guds Præst, som gik Abraham i Møde, da han vendte tilbage fra
Kongernes Nederlag, og velsignede ham,

<span id="an_7:2">7:2</span> hvem også Abraham gav Tiende af alt, og
som, når hans Navn udlægges, først er Retfærdigheds Konge, dernæst også
Salems Konge, det er: Freds Konge,

<span id="an_7:3">7:3</span> uden Fader, uden Moder, uden Slægtregister,
uden Dages Begyndelse og uden Livs Ende, men gjort lig med Guds Søn, -
han forbliver Præst for bestandig.

<span id="an_7:4">7:4</span> Ser dog, hvor stor denne er, hvem endog
Patriarken Abraham gav Tiende af Byttet.

<span id="an_7:5">7:5</span> Og hine, som, idet de høre til Levi Sønner,
få Præstedømmet, have et Bud om at tage Tiende efter Loven af Folket,
det er af deres Brødre, endskønt disse ere udgåede af Abrahams Lænd;

<span id="an_7:6">7:6</span> men han, som ikke regner sin Slægt fra dem,
har taget Tiende af Abraham og har velsignet den, som havde
Forjættelserne.

<span id="an_7:7">7:7</span> Men uden al Modsigelse er det den ringere,
som velsignes af den ypperligere.

<span id="an_7:8">7:8</span> Og her er det dødelige Mennesker, som tager
Tiende; men der er det en, om hvem der vidnes, at han lever.

<span id="an_7:9">7:9</span> Ja, så at sige, har endog Levi, som tager
Tiende, igennem Abraham givet Tiende;

<span id="an_7:10">7:10</span> thi han var endnu i Faderens Lænd, da
Melkisedek gik denne i Møde.

<span id="an_7:11">7:11</span> Hvis der altså var Fuldkommelse at få ved
det levitiske Præstedømme (thi på Grundlag af dette har jo Folket fået
Loven), hvilken Trang var der da yderligere til, at en anden Slags Præst
skulde opstå efter Melkisedeks Vis og ikke nævnes efter Arons Vis?

<span id="an_7:12">7:12</span> Når nemlig Præstedømmet omskiftes, sker
der med Nødvendighed også en Omskiftelse af Loven.

<span id="an_7:13">7:13</span> Thi han, om hvem dette siges, har hørt
til en anden Stamme, af hvilken ingen har taget Vare på Alteret.

<span id="an_7:14">7:14</span> thi det er vitterligt, at af Juda er vor
Herre oprunden, og for den Stammes Vedkommende har Moses intet talt om
Præster.

<span id="an_7:15">7:15</span> Og det bliver end ydermere klart, når der
i Lighed med Melkisedek opstår en anden Slags Præst,

<span id="an_7:16">7:16</span> som ikke er bleven det efter et kødeligt
Buds Lov, men efter et uopløseligt Livs Kraft.

<span id="an_7:17">7:17</span> Thi han får det Vidnesbyrd: "Du er Præst
til evig Tid efter Melkisedeks Vis."

<span id="an_7:18">7:18</span> Thi vel sker der Ophævelse af et
forudgående Bud, fordi det var svagt og unyttigt

<span id="an_7:19">7:19</span> (thi Loven har ikke fuldkommet noget);
men der sker Indførelse af et bedre Håb, ved hvilket vi nærme os til
Gud.

<span id="an_7:20">7:20</span> Og så vist som det ikke er sket uden Ed,

<span id="an_7:21">7:21</span> (thi hine ere blevne Præster uden Ed, men
denne med Ed, ved den, som siger til ham: "Herren svor, og han skal ikke
angre det: Du er Præst til evig Tid"):

<span id="an_7:22">7:22</span> så vist er Jesus bleven Borgen for en
bedre Pagt.

<span id="an_7:23">7:23</span> Og hine ere blevne Præster, flere efter
hinanden, fordi de ved Døden hindredes i at vedblive;

<span id="an_7:24">7:24</span> men denne har et uforgængeligt
Præstedømme, fordi han bliver til evig Tid,

<span id="an_7:25">7:25</span> hvorfor han også kan fuldkomment frelse
dem, som komme til Gud ved ham, efterdi han lever altid til at gå i
Forbøn for dem.

<span id="an_7:26">7:26</span> Thi en sådan Ypperstepræst var det også,
som sømmede sig for os, en from, uskyldig, ubesmittet, adskilt fra
Syndere og ophøjet over Himlene;

<span id="an_7:27">7:27</span> en, som ikke hver Dag har nødig, som
Ypperstepræsterne, at frembære Ofre først for sine egne Synder, derefter
for Folkets; thi dette gjorde han een Gang for alle, da han ofrede sig
selv.

<span id="an_7:28">7:28</span> Thi Loven indsætter til Ypperstepræster
Mennesker, som have Skrøbelighed; men Edens Ord, som kom senere end
Loven, indsætter en Søn, som er fuldkommet til evig Tid:

<span id="an_8:1">8:1</span> Men Hovedpunktet ved det, hvorom her tales,
er dette: vi have en sådan Ypperstepræst, der har taget Sæde på højre
Side af Majestætens Trone i Himlene

<span id="an_8:2">8:2</span> som Tjener ved Helligdommen og det sande
Tabernakel, hvilket Herren har oprejst, og ikke et Menneske.

<span id="an_8:3">8:3</span> Thi hver Ypperstepræst indsættes til at
frembære Gaver og Slagtofre; derfor er det nødvendigt, at også denne må
have noget at frembære.

<span id="an_8:4">8:4</span> Dersom han nu var på Jorden, da var han
ikke engang Præst, efterdi der her er dem, som frembære Gaverne efter
Loven;

<span id="an_8:5">8:5</span> hvilke jo tjene ved en Afbildning og Skygge
af det himmelske, således som det blev Moses betydet af Gud, da han
skulde indrette Tabernaklet: "Se til, sagde han, at du gør alting efter
det Forbillede, der blev vist dig på Bjerget."

<span id="an_8:6">8:6</span> Men nu har han fået en så meget ypperligere
Tjeneste, som han også er Mellemmand for en bedre Pagt, der jo er
grundet på bedre Forjættelser.

<span id="an_8:7">8:7</span> Thi dersom hin første var udadlelig, da
vilde der ikke blive søgt Sted for en anden.

<span id="an_8:8">8:8</span> Thi dadlende siger han til dem: "Se, der
kommer Dage, siger Herren, da jeg vil slutte en ny Pagt med Israels Hus
og med Judas Hus;

<span id="an_8:9">8:9</span> ikke som den Pagt, jeg gjorde med deres
Fædre på den Dag, da jeg tog dem ved Hånden for at føre dem ud af
Ægyptens Land; thi de bleve ikke i min Pagt, og jeg brød mig ikke om
dem, siger Herren.

<span id="an_8:10">8:10</span> Thi dette er den Pagt, som jeg vil
oprette med Israels Hus efter de Dage, siger Herren: Jeg vil give mine
Love i deres Sind, og jeg vil indskrive dem i deres Hjerte, og jeg vil
være deres Gud, og de skulle være mit Folk.

<span id="an_8:11">8:11</span> Og de skulle ikke lære hver sin Medborger
og hver sin Broder og sige: Kend Herren; thi de skulle alle kende mig,
fra den mindste indtil den største iblandt dem.

<span id="an_8:12">8:12</span> Thi jeg vil være nådig imod deres
Uretfærdigheder og ikke mere ihukomme deres Synder."

<span id="an_8:13">8:13</span> Når han siger: "en ny", har han erklæret
den første for gammel; men det, som bliver gammelt og ældes, er nu ved
at forsvinde.

<span id="an_9:1">9:1</span> Vel havde også den første Pagt Forskrifter
for Gudstjenesten og en jordisk Helligdom.

<span id="an_9:2">9:2</span> Thi der var indrettet et Telt, det
forreste, hvori Lysestagen var og Bordet og Skuebrødene, det, som jo
kaldes det Hellige.

<span id="an_9:3">9:3</span> Men bag det andet Forhæng var et Telt, det,
som kaldes det Allerhelligste,

<span id="an_9:4">9:4</span> som havde et gyldent Røgelsealter og
Pagtens Ark, overalt beklædt med Guld, i hvilken der var en Guldkrukke
med Mannaen, og Arons Stav, som havde blomstret, og Pagtens Tavler,

<span id="an_9:5">9:5</span> men oven over den var Herlighedens Keruber,
som overskyggede Nådestolen, hvorom der nu ikke skal tales enkeltvis.

<span id="an_9:6">9:6</span> Idet nu dette er således indrettet, gå
Præsterne til Stadighed ind i det forreste Telt, når de forrette
Tjenesten;

<span id="an_9:7">9:7</span> men i det andet går alene Ypperstepræsten
ind een Gang om Året, ikke uden Blod,hvilket han ofrer for sig selv og
Folkets Forseelser,

<span id="an_9:8">9:8</span> hvorved den Helligånd giver til Kende, at
Vejen til Helligdommen endnu ikke er bleven åbenbar, så længe det
førreste Telt endnu står,

<span id="an_9:9">9:9</span> hvilket jo er et Sindbillede indtil den
nærværende Tid, og stemmende hermed frembæres der både Gaver og Ofre,
som ikke i Henseende til Samvittigheden kunne fuldkomme den, der
forretter sin Gudsdyrkelse,

<span id="an_9:10">9:10</span> men som kun, ved Siden af Mad og Drikke
og forskellige Tvættelser, ere kødelige Forskrifter, pålagte indtil den
rette Ordnings Tid.

<span id="an_9:11">9:11</span> Men da Kristus kom som Ypperstepræst for
de kommende Goder, gik han igennem det større og fuldkomnere Telt, som
ikke er gjort med Hænder, det er: som ikke er af denne Skabning,

<span id="an_9:12">9:12</span> og gik ikke heller med Blod af Bukke
eller Kalve, men med sit eget Blod een Gang for alle ind i Helligdommen
og vandt en evig Forløsning.

<span id="an_9:13">9:13</span> Thi dersom Blodet af Bukke og Tyre og
Aske af en Kvie ved at stænkes på de besmittede helliger til Kødets
Renhed:

<span id="an_9:14">9:14</span> hvor meget mere skal da Kristi Blod,
hans, som ved en evig Ånd frembar sig selv lydeløs for Gud, rense eders
Samvittighed fra døde Gerninger til at tjene den levende Gud?

<span id="an_9:15">9:15</span> Og derfor er han Mellemmand for en ny
Pagt, for at de kaldede, da der har fundet Død Sted til Genløsning fra
Overtrædelserne under den første Pagt, må få den evige Arvs Forjættelse.

<span id="an_9:16">9:16</span> Thi hvor der er en Arvepagt, der er det
nødvendigt, at hans Død, som har oprettet Pagten, skal godtgøres.

<span id="an_9:17">9:17</span> Thi en Arvepagt er urokkelig efter døde,
da den ingen Sinde træder i Kraft, medens den, som har oprettet den,
lever.

<span id="an_9:18">9:18</span> Derfor er heller ikke den første bleven
indviet uden Blod

<span id="an_9:19">9:19</span> Thi da hvert Bud efter Loven var forkyndt
af Moses for hele Folket, tog han Kalve- og Bukkeblod med Vand og
skarlagenrød Uld og Isop og bestænkede både Bogen selv og hele Folket,
idet han sagde:

<span id="an_9:20">9:20</span> "Dette er den Pagts Blod, hvilken Gud har
pålagt eder."

<span id="an_9:21">9:21</span> Og Tabernaklet og alle Tjenestens
Redskaber bestænkede han ligeledes med Blodet.

<span id="an_9:22">9:22</span> Og næsten alt bliver efter Loven renset
med Blod, og uden Blods Udgydelse sker der ikke Forladelse.

<span id="an_9:23">9:23</span> Altså var det en Nødvendighed, at
Afbildningerne af de himmelske Ting skulde renses herved, men selve de
himmelske Ting ved bedre Ofre end disse.

<span id="an_9:24">9:24</span> Thi Kristus gik ikke ind i en Helligdom,
som var gjort med Hænder og kun var et Billede af den sande, men ind i
selve Himmelen for nu at træde frem for Guds Ansigt til Bedste for os;

<span id="an_9:25">9:25</span> ikke heller for at han skulde ofre sig
selv mange Gange, ligesom Ypperstepræsten hvert År går ind i
Helligdommen med fremmed Blod;

<span id="an_9:26">9:26</span> ellers havde han måttet lide mange Gange
fra Verdens Grundlæggelse; men nu er han een Gang for alle ved Tidernes
Fuldendelse åbenbaret for at bortskaffe Synden ved sit Offer.

<span id="an_9:27">9:27</span> Og ligesom det er Menneskene beskikket at
dø een Gang og derefter Dom,

<span id="an_9:28">9:28</span> således skal også Kristus, efter at være
bleven een Gang ofret for at bære manges Synder, anden Gang, uden Synd,
vise sig for dem, som foruente ham til Frelse.

<span id="an_10:1">10:1</span> Thi da Loven kun har en Skygge af de
kommende Goder og ikke Tingenes Skikkelse selv, kan den aldrig ved de
samme årlige Ofre, som de bestandig frembære, fuldkomme dem, som træde
frem dermed.

<span id="an_10:2">10:2</span> Vilde man ikke ellers have ophørt at
frembære dem, fordi de ofrende ikke mere havde nogen Bevidsthed om
Synder, når de een Gang vare rensede?

<span id="an_10:3">10:3</span> Men ved Ofrene sker År for År Ihukommelse
af Synder.

<span id="an_10:4">10:4</span> Thi det er umuligt, at Blod af Tyre og
Bukke kan borttage Synder.

<span id="an_10:5">10:5</span> Derfor siger han, idet han indtræder i
Verden: "Slagtoffer og Madoffer havde du ikke Lyst til; men et Legeme
beredte du mig;

<span id="an_10:6">10:6</span> Brændofre og Syndofre havde du ikke Behag
i.

<span id="an_10:7">10:7</span> Da sagde jeg: Se, jeg er kommen (i
Bogrullen er der skrevet om mig) for at gøre, Gud! din Villie."

<span id="an_10:8">10:8</span> Medens han først siger: "Slagtofre og
Madofre og Brændofre og Syndofre havde du ikke Lyst til og ej heller
Behag i" (og disse frembæres dog efter Loven),

<span id="an_10:9">10:9</span> så har han derefter sagt: "Se, jeg er
kommen for at gøre din Villie." Han ophæver det første for at fastsætte
det andet.

<span id="an_10:10">10:10</span> Og ved denne Villie ere vi helligede
ved Ofringen af Jesu Kristi Legeme een Gang for alle.

<span id="an_10:11">10:11</span> Og hver Præst står daglig og tjener og
ofrer mange Gange de samme Ofre, som dog aldrig kunne borttage Synder.

<span id="an_10:12">10:12</span> Men denne har efter at have ofret eet
Offer for Synderne sat sig for bestandig ved Guds højre Hånd,

<span id="an_10:13">10:13</span> idet han for øvrigt venter på, at hans
Fjender skulle lægges som en Skammel for hans Fødder.

<span id="an_10:14">10:14</span> Thi med et eneste Offer har han for
bestandig fuldkommet dem, som helliges.

<span id="an_10:15">10:15</span> Men også den Helligånd giver os
Vidnesbyrd; thi efter at have sagt:

<span id="an_10:16">10:16</span> "Dette er den Pagt, som jeg vil oprette
med dem efter de Dage," siger Herren: "Jeg vil give mine Love i deres
Hjerter, og jeg vil indskrive dem i deres Sind,

<span id="an_10:17">10:17</span> og deres Synder og deres Overtrædelser
vil jeg ikke mere ihukomme."

<span id="an_10:18">10:18</span> Men hvor der er Forladelse for disse,
er der ikke mere Offer for Synd.

<span id="an_10:19">10:19</span> Efterdi vi da, Brødre! have Frimodighed
til den Indgang i Helligdommen ved Jesu Blod,

<span id="an_10:20">10:20</span> som han indviede os som en ny og
levende Vej igennem Forhænget, det er hans Kød,

<span id="an_10:21">10:21</span> og efterdi vi have en stor Præst over
Guds Hus:

<span id="an_10:22">10:22</span> så lader os træde frem med et sandt
Hjerte, i Troens fulde Forvisning, med Hjerterne ved Bestænkelsen
rensede fra en ond Samvittighed, og Legemet tvættet med rent Vand;

<span id="an_10:23">10:23</span> lader os fastholde Håbets Bekendelse
urokket; thi trofast er han, som gav Forjættelsen;

<span id="an_10:24">10:24</span> og lader os give Agt på hverandre, så
vi opflamme hverandre til Kærlighed og gode Gerninger

<span id="an_10:25">10:25</span> og ikke forlade vor egen Forsamling,
som nogle have for Skik, men formane hverandre, og det så meget mere,
som I se, at Dagen nærmer sig.

<span id="an_10:26">10:26</span> Thi Synde vi med Villie, efter at have
modtaget Sandhedens Erkendelse, er der intet Offer mere tilbage for
Synder,

<span id="an_10:27">10:27</span> men en frygtelig Forventelse at Dom og
en brændende Nidkærhed, som skal fortære de genstridige.

<span id="an_10:28">10:28</span> Når en har brudt med Mose Lov, dør han
uden Barmhjertighed på to eller tre Vidners Udsagn;

<span id="an_10:29">10:29</span> hvor meget værre Straf mene I da, at
den skal agtes værd, som træder Guds Søn under Fod og agter Pagtens
Blod, hvormed han blev helliget, for urent og forhåner Nådens Ånd?

<span id="an_10:30">10:30</span> Thi vi kende den, som har sagt: "Mig
hører Hævnen til, jeg vil betale, siger Herren;" og fremdeles: "Herren
skal dømme sit Folk."

<span id="an_10:31">10:31</span> Det er frygteligt at falde i den
levende Guds Hænder.

<span id="an_10:32">10:32</span> Men kommer de forrige Dage i Hu, i
hvilke I, efter at I vare blevne oplyste, udholdt megen Kamp i Lidelser,

<span id="an_10:33">10:33</span> idet I dels selv ved Forhånelser og
Trængsler bleve et Skuespil, dels gjorde fælles Sag med dem, som
fristede sådanne Kår.

<span id="an_10:34">10:34</span> Thi både havde I Medlidenhed med de
fangne, og I fandt eder med Glæde i, at man røvede, hvad I ejede,
vidende, at I selv have en bedre og blivende Ejendom.

<span id="an_10:35">10:35</span> Kaster altså ikke eders Frimodighed
bort, hvilken jo har stor Belønning;

<span id="an_10:36">10:36</span> thi I have Udholdenhed nødig, for at I,
når I have gjort Guds Villie, kunne opnå Forjættelsen.

<span id="an_10:37">10:37</span> Thi "der er endnu kun en såre liden
Stund, så kommer han, der skal komme, og han vil ikke tøve.

<span id="an_10:38">10:38</span> Men min retfærdige skal leve af Tro; og
dersom han unddrager sig, har min Sjæl ikke Behag i ham."

<span id="an_10:39">10:39</span> Men vi ere ikke af dem, som unddrage
sig, til Fortabelse, men af dem, som tro, til Sjælens Frelse,

<span id="an_11:1">11:1</span> Men Tro er en Fortrøstning til det, som
håbes, en Overbevisning om Ting, som ikke ses.

<span id="an_11:2">11:2</span> Ved den fik jo de gamle godt Vidnesbyrd.

<span id="an_11:3">11:3</span> Ved Tro fatte vi, at Verden er bleven
skabt ved Guds Ord, så det ikke er af synlige Ting, at det, som ses, er
blevet til.

<span id="an_11:4">11:4</span> Ved Tro ofrede Abel Gud et bedre Offer
end Kain, og ved den fik han det Vidnesbyrd, at han var retfærdig, idet
Gud bevidnede sit Velbehag i hans Gaver; og ved den taler han endnu
efter sin Død.

<span id="an_11:5">11:5</span> Ved Tro blev Enok borttagen, for at han
ikke skulde se Døden, og han blev ikke funden, efterdi Gud havde taget
ham bort; thi før Borttagelsen har han fået det Vidnesbyrd, at han har
behaget Gud.

<span id="an_11:6">11:6</span> Men uden Tro er det umuligt at behage
ham; thi den, som kommer frem for Gud, bør tro, at han er til, og at han
bliver deres Belønner, som søge ham.

<span id="an_11:7">11:7</span> Ved Tro var det, at Noa, advaret af Gud
om det, som endnu ikke sås, i Gudsfrygt indrettede en Ark til Frelse for
sit Hus; ved den domfældte han Verden og blev Arving til Retfærdigheden
ifølge Tro.

<span id="an_11:8">11:8</span> Ved Tro adlød Abraham, da han blev
kaldet, så han gik ud til et Sted, som han skulde tage til Arv; og han
gik ud, skønt han ikke vidste, hvor han kom hen.

<span id="an_11:9">11:9</span> Ved Tro blev han Udlænding i
Forjættelsens Land som i et fremmed og boede i Telte med Isak og Jakob,
som vare Medarvinger til samme Forjættelse;

<span id="an_11:10">11:10</span> thi han forventede den Stad, som har
fast Grundvold, hvis Bygmester og Grundlægger er Gud.

<span id="an_11:11">11:11</span> Ved Tro fik endog Sara selv Kraft til
at undfange endog ud over sin Alders Tid; thi hun holdt ham for trofast,
som havde forjættet det.

<span id="an_11:12">11:12</span> Derfor avledes der også af en, og det
en udlevet, som Himmelens Stjerner i Mangfoldighed og som Sandet ved
Havets Bred, det, som ikke kan tælles.

<span id="an_11:13">11:13</span> I Tro døde alle disse uden at have
opnået Forjættelserne; men de så dem langt borte og hilsede dem og
bekendte, at de vare fremmede og Udlændinge på Jorden.

<span id="an_11:14">11:14</span> De, som sige sådant, give jo klarlig
til Kende, at de søge et Fædreland.

<span id="an_11:15">11:15</span> Og dersom de havde haft det, hvorfra de
vare udgåede, i Tanker, havde de vel haft Tid til at vende tilbage;

<span id="an_11:16">11:16</span> men nu hige de efter et bedre, det er
et himmelsk; derfor skammer Gud sig ikke ved dem, ved at kaldes deres
Gud; thi han har betedt dem en, Stad.

<span id="an_11:17">11:17</span> Ved Tro har Abraham ofret Isak, da han
blev prøvet, ja, den. enbårne ofrede han, som havde modtaget
Forjættelserne,

<span id="an_11:18">11:18</span> til hvem der var sagt: "I Isak skal en
Sæd få Navn efter dig; "

<span id="an_11:19">11:19</span> thi han betænkte, at Gud var mægtig
endog til at oprejse fra de døde, hvorfra han jo også lignelsesvis fik
ham tilbage.

<span id="an_11:20">11:20</span> Ved Tro udtalte Isak Velsignelse over
Jakob og Esau angående kommende Ting.

<span id="an_11:21">11:21</span> Ved Tro velsignede Jakob døende hver af
Josefs Sønner og tilbad, lænende sig over sin Stav.

<span id="an_11:22">11:22</span> Ved Tro talte Josef på sit yderste om
Israels Børns Udgang og gav Befaling om sine Ben.

<span id="an_11:23">11:23</span> Ved Tro blev Moses, da han var født,
skjult i tre Måneder af sine Forældre, fordi de så, at Barnet var
dejligt, og de frygtede ikke for Kongens Befaling.

<span id="an_11:24">11:24</span> Ved Tro nægtede Moses, da han var
bleven stor, at kaldes Søn af Faraos Datter

<span id="an_11:25">11:25</span> og valgte hellere at lide ondt med Guds
Folk end at have en kortvarig Nydelse af Synd,

<span id="an_11:26">11:26</span> idet han agtede Kristi Forsmædelse for
større Rigdom end Ægyptens Skatte; thi han så hen til Belønningen.

<span id="an_11:27">11:27</span> Ved Tro forlod han Ægypten uden at
frygte for Kongens Vrede; thi som om han så den usynlige, holdt han ud.

<span id="an_11:28">11:28</span> Ved Tro har han indstiftet Påsken og
Påstrygelsen af Blodet, for at den, som ødelagde de førstefødte, ikke
skulde røre dem.

<span id="an_11:29">11:29</span> Ved Tro gik de igennem det røde Hav som
over tørt Land, medens Ægypterne druknede under Forsøget derpå.

<span id="an_11:30">11:30</span> Ved Tro faldt Jerikos Mure, efter at de
vare omgåede i syv Dage.

<span id="an_11:31">11:31</span> Ved Tro undgik Skøgen Rahab at omkomme
med de genstridige; thi hun modtog Spejderne med Fred.

<span id="an_11:32">11:32</span> Dog, hvorfor skal jeg tale mere? Tiden
vil jo fattes mig, hvis jeg skal fortælle om Gideon, Barak, Samson,
Jefta, David og Samuel og Profeterne,

<span id="an_11:33">11:33</span> som ved Tro overvandt Riger, øvede
Retfærdighed, opnåede Forjættelser, stoppede Løvers Mund,

<span id="an_11:34">11:34</span> slukkede Ilds Kraft, undslap Sværds Od,
bleve stærke efter Svaghed, bleve vældige i Krig, bragte fremmedes Hære
til at vige.

<span id="an_11:35">11:35</span> Kvinder fik deres døde igen ved
Opstandelse. Andre bleve lagte på Pinebænk og toge ikke imod Befrielse,
for at de måtte opnå en bedre Opstandelse.

<span id="an_11:36">11:36</span> Andre måtte friste Forhånelser og
Hudstrygelser, tilmed Lænker og Fængsel;

<span id="an_11:37">11:37</span> de bleve stenede, gennemsavede,
fristede, dræbte med Sværd, gik omkring i Fåre- og Gedeskind, lidende
Mangel, betrængte, mishandlede

<span id="an_11:38">11:38</span> (dem var Verden ikke værd), omvankende
i Ørkener og på Bjerge og i Huler og Jordens Kløfter.

<span id="an_11:39">11:39</span> Og alle disse, skønt de havde
Vidnesbyrd for deres Tro, opnåede ikke Forjættelsen,

<span id="an_11:40">11:40</span> efterdi Gud forud havde udset noget
bedre for os, for at de ikke skulde fuldkommes uden os.

<span id="an_12:1">12:1</span> Derfor lader også os, efterdi vi have så
stor en Sky af Vidner omkring os, aflægge enhver Byrde og Synden, som
lettelig hilder os, og med Udholdenhed gennemløbe den foran os liggende
Bane,

<span id="an_12:2">12:2</span> idet vi se hen til Troens Begynder og
Fuldender, Jesus, som for den foran ham liggende Glædes Skyld udholdt et
Kors, idet han ringeagtede Skændselen, og som har taget Sæde på højre
Side af Guds Trone.

<span id="an_12:3">12:3</span> Ja, tænker på ham, som har udholdt en
sådan Modsigelse imod sig af Syndere, for at I ikke skulle blive trætte
og forsagte i eders Sjæle,

<span id="an_12:4">12:4</span> Endnu have I ikke stået imod indtil
Blodet i eders Kamp imod Synden,

<span id="an_12:5">12:5</span> og I have glemt Formaningen, der jo dog
taler til eder som til Sønner: "Min Søn! agt ikke Herrens Tugtelse
ringe, vær heller ikke forsagt, når du revses af ham;

<span id="an_12:6">12:6</span> thi hvem Herren elsker, den tugter han,
og han slår hårdelig hver Søn, som han tager sig af."

<span id="an_12:7">12:7</span> Holder ud og lader eder tugte; Gud
handler med eder som med Sønner; thi hvem er den Søn, som Faderen ikke
tugter?

<span id="an_12:8">12:8</span> Men dersom I ere uden Tugtelse, hvori
alle have fået Del, da ere I jo uægte og ikke Sønner.

<span id="an_12:9">12:9</span> Fremdeles, vore kødelige Fædre havde vi
til Optugtere, og vi følte Ærefrygt; skulde vi da ikke meget mere
underordne os under Åndernes Fader og leve?

<span id="an_12:10">12:10</span> thi hine tugtede os for nogle få Dage
efter deres Tykke, men han gør det til vort Gavn, for at vi skulle få
Del i hans Hellighed.

<span id="an_12:11">12:11</span> Al Tugtelse synes vel, imedens den er
nærværende, ikke at være til Glæde, men til Bedrøvelse; men siden giver
den til Gengæld dem, som derved ere øvede, en Fredens Frugt i
Retfærdighed.

<span id="an_12:12">12:12</span> Derfor, retter de slappede Hænder og de
lammede Knæ,

<span id="an_12:13">12:13</span> og træder lige Spor med eders Fødder,
for at ikke det lamme skal vrides af Led, men snarere helbredes.

<span id="an_12:14">12:14</span> Stræber efter Fred med alle og efter
Helliggørelsen, uden hvilken ingen skal se Herren;

<span id="an_12:15">12:15</span> og ser til, at ikke nogen går Glip af
Guds Nåde, at ikke nogen bitter Rod skyder op og gør Skade, og de mange
smittes ved den;

<span id="an_12:16">12:16</span> at ikke nogen er en utugtig eller en
vanhellig som Esau, der for een Ret Mad solgte sin Førstefødselsret.

<span id="an_12:17">12:17</span> Thi I vide, at han også siden, da han
ønskede at arve Velsignelsen, blev forkastet (thi han fandt ikke Rum for
Omvendelse), omendskønt han begærede den med Tårer.

<span id="an_12:18">12:18</span> I ere jo ikke komne til en håndgribelig
og brændende Ild og til Mulm og Mørke og Uvejr,

<span id="an_12:19">12:19</span> og ikke til Basunens Klang og til en
talende Røst, hvorom de, der hørte den, bade, at der ikke mere måtte
tales til dem.

<span id="an_12:20">12:20</span> Thi de kunde ikke bære det, som blev
påbudt: "Endog om et Dyr rører ved Bjerget, skal det stenes".

<span id="an_12:21">12:21</span> Og - så frygteligt var Synet - Moses
sagde: "Jeg er forfærdet og bæver."

<span id="an_12:22">12:22</span> Men I ere komne til Zions Bjerg og til
den levende Guds Stad, til det himmelske Jerusalem og til Englenes
Titusinder i Højtidsskare

<span id="an_12:23">12:23</span> og til de førstefødtes Menighed, som
ere indskrevne i Himlene, og til en Dommer, som er alles Gud, og til de
fuldkommede retfærdiges Ånder

<span id="an_12:24">12:24</span> og til den nye Pagts Mellemmand, Jesus,
og til Bestænkelsens Blod, som taler bedre end Abel.

<span id="an_12:25">12:25</span> Ser til, at I ikke bede eder fri for
den, som taler. Thi når de, som bade sig fri for ham, der talte sit
Guddomsord på Jorden, ikke undslap, da skulle vi det meget mindre, når
vi vende os bort fra ham, der taler fra Himlene,

<span id="an_12:26">12:26</span> han, hvis Røst dengang rystede Jorden,
men som nu har forjættet og sagt: "Endnu een Gang vil jeg ryste, ikke
alene Jorden, men også Himmelen."

<span id="an_12:27">12:27</span> Men dette "endnu een Gang" giver til
Kende, at de Ting, der rystes, skulle omskiftes, efterdi de ere skabte,
for at de Ting, der ikke rystes, skulle blive.

<span id="an_12:28">12:28</span> Derfor, efterdi vi modtage et Rige, som
ikke kan rystes, så lader os være taknemmelige og derved tjene Gud til
hans Velbehag, med Ængstelse og Frygt.

<span id="an_12:29">12:29</span> Thi vor Gud er en fortærende Ild.

<span id="an_13:1">13:1</span> Broderkærligheden blive ved!

<span id="an_13:2">13:2</span> Glemmer ikke Gæstfriheden; thi ved den
have nogle, uden at vide det, haft Engle til Gæster.

<span id="an_13:3">13:3</span> Kommer de fangne i Hu, som vare I selv
medfangne; dem, der lide ilde, som de, der også selv ere i et Legeme.

<span id="an_13:4">13:4</span> Ægteskabet være æret hos alle, og
Ægtesengen ubesmittet; thi utugtige og Horkarle skal Gud dømme.

<span id="an_13:5">13:5</span> Eders Vandel være uden Pengegridskhed,
nøjes med det, I have; thi han har selv sagt: "Jeg vil ingenlunde slippe
dig og ingenlunde forlade dig,"

<span id="an_13:6">13:6</span> så at vi kunne sige med frit Mod: "Herren
er min Hjælper, jeg vil ikke frygte; hvad kan et Menneske gøre mig?"

<span id="an_13:7">13:7</span> Kommer eders Vejledere i Hu, som have
forkyndt eder Guds Ord, og idet I betragte deres Vandrings Udgang, så
efterligner deres Tro!

<span id="an_13:8">13:8</span> Jesus Kristus er i Går og i Dag den
samme, ja, til evig Tid.

<span id="an_13:9">13:9</span> Lader eder ikke lede vild af mange Hånde
og fremmede Lærdomme; thi det er godt, at Hjertet styrkes ved Nåden,
ikke ved Spiser; thi deraf have de, som holdt sig dertil, ingen Nytte
haft.

<span id="an_13:10">13:10</span> Vi have et Alter, hvorfra de, som tjene
ved Tabernaklet, ikke have Ret til at spise.

<span id="an_13:11">13:11</span> Thi de Dyr, hvis Blod for Syndens Skyld
bæres ind i Helligdommen af Ypperstepræsten, deres Kroppe opbrændes uden
for Lejren.

<span id="an_13:12">13:12</span> Derfor led også Jesus uden for Porten,
for at han kunde hellige Folket ved sit eget Blod.

<span id="an_13:13">13:13</span> Så lader os da gå ud til ham uden for
Lejren, idet vi bære hans Forsmædelse;

<span id="an_13:14">13:14</span> thi her have vi ikke en blivende Stad,
men vi søge den kommende.

<span id="an_13:15">13:15</span> Lader os da ved ham altid frembære Gud
Lovprisnings Offer, det er: en Frugt af Læber, som bekende hans Navn.

<span id="an_13:16">13:16</span> Men glemmer ikke at gøre vel og at
meddele; thi i sådanne Ofre har Gud Velbehag.

<span id="an_13:17">13:17</span> Lyder eders Vejledere og retter eder
efter dem; thi de våge over, eders Sjæle som de, der skulle gøre
Regnskab - for at de må gøre dette med Glæde og ikke sukkende: thi dette
er eder ikke gavnligt.

<span id="an_13:18">13:18</span> Beder for os; thi vi ere forvissede om,
at vi have en god Samvittighed, idet vi ønske at vandre rettelig i alle
Ting.

<span id="an_13:19">13:19</span> Og jeg formaner eder des mere til at
gøre dette, for at jeg desto snarere kan gives eder igen.

<span id="an_13:20">13:20</span> Men Fredens Gud, som førte den store
Fårenes Hyrde, vor Herre Jesus, op fra de døde med en evig Pagts Blod,

<span id="an_13:21">13:21</span> han bringe eder til Fuldkommenhed i alt
godt, til at gøre hans Villie, og han virke i eder det, som er
velbehageligt for hans Åsyn, ved Jesus Kristus: ham være Æren i
Evighedernes Evigheder: Amen.

<span id="an_13:22">13:22</span> Jeg beder eder, Brødre! at I finde eder
i dette Formaningsord; thi jeg har jo skrevet til eder i Korthed.

<span id="an_13:23">13:23</span> Vid, at vor Broder Timotheus er
løsladt; sammen med ham vil jeg se eder, dersom han snart kommer.

<span id="an_13:24">13:24</span> Hilser alle eders Vejledere og alle de
hellige! De fra Italien hilse eder.

<span id="an_13:25">13:25</span> Nåden være med eder alle!

------------------------------------------------------------------------

[Next: James](jam.md)
