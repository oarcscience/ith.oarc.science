[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](co1)  [Next](gal.md) 

------------------------------------------------------------------------

### Danish Bible: 2 Corinthians

<span id="an_1:1">1:1</span> Paulus, ved Guds Villie Kristi Jesu
Apostel, og Broderen Timotheus til Guds Menighed, som er i Korinth,
tillige med alle de hellige, som ere i hele Akaja:

<span id="an_1:2">1:2</span> Nåde være med eder og Fred fra Gud vor
Fader og den Herre Jesus Kristus!

<span id="an_1:3">1:3</span> Lovet være Gud og vor Herres Jesu Kristi
Fader, Barmhjertighedens Fader og al Trøsts Gud,

<span id="an_1:4">1:4</span> som trøster os under al vor Trængsel, for
at vi må kunne trøste dem, som ere i alle Hånde Trængsel, med den Trøst,
hvormed vi selv trøstes af Gud!

<span id="an_1:5">1:5</span> Thi ligesom Kristi Lidelser komme rigeligt
over os, således bliver også vor Trøst rigelig ved Kristus.

<span id="an_1:6">1:6</span> Men hvad enten vi lide Trængsel, sker det
til eders Trøst og Frelse, eller vi trøstes, sker det til eders Trøst,
som viser sin Kraft i, at I udholde de samme Lidelser, som også vi lide;
og vort Håb om eder er fast,

<span id="an_1:7">1:7</span> efterdi vi vide, at ligesom I ere delagtige
i Lidelserne, således ere I det også i Trøsten.

<span id="an_1:8">1:8</span> Thi vi ville ikke, Brødre! at I skulle være
uvidende om den Trængsel, som kom over os i Asien, at vi bleve
overvættes besværede, over Evne, så at vi endog mistvivlede om Livet.

<span id="an_1:9">1:9</span> Ja, selv have vi hos os selv fået det Svar:
"Døden", for at vi ikke skulde forlade os på os selv, men på Gud, som
oprejser de døde,

<span id="an_1:10">1:10</span> han, som friede os ud af så stor en
Dødsfare og vil fri os, til hvem vi have sat vort Håb, at han også
fremdeles vil fri os,

<span id="an_1:11">1:11</span> idet også I komme os til Hjælp med Bøn
for os, for at der fra mange Munde må blive rigeligt takket for os, for
den Nåde, som er bevist os.

<span id="an_1:12">1:12</span> Thi dette er vor Ros, vor Samvittigheds
Vidnesbyrd, at i Guds Hellighed og Renhed, ikke i kødelig Visdom, men i
Guds Nåde have vi færdedes i Verden, men mest hos eder.

<span id="an_1:13">1:13</span> Thi vi skrive eder ikke andet til end
det, som I læse eller også erkende; men jeg håber, at I indtil Enden
skulle erkende,

<span id="an_1:14">1:14</span> ligesom I også til Dels have erkendt om
os, at vi ere eders Ros, ligesom I ere vor, på den Herres Jesu Dag.

<span id="an_1:15">1:15</span> Og i Tillid hertil havde jeg i Sinde at
komme først til eder, for at I skulde få Nåde to Gange,

<span id="an_1:16">1:16</span> og om ad eder at drage til Makedonien og
atter fra Makedonien at komme til eder og blive befordret videre af eder
til Judæa.

<span id="an_1:17">1:17</span> Når jeg nu havde dette i Sinde, mon jeg
da så handlede i Letsindighed? Eller hvad jeg beslutter, beslutter jeg
det efter Kødet, for at der hos mig skal være Ja, Ja og Nej, Nej?

<span id="an_1:18">1:18</span> Så sandt Gud er trofast, er vor Tale til
eder ikke Ja og Nej.

<span id="an_1:19">1:19</span> Thi Guds Søn, Kristus Jesus, som blev
prædiket iblandt eder ved os, ved mig og Silvanus og Timotheus, han blev
ikke Ja og Nej, men Ja er vorden i ham.

<span id="an_1:20">1:20</span> Thi så mange, som Guds Forjættelser ere,
i ham have de deres Ja; derfor få de også ved ham deres Amen, Gud til
Ære ved os.

<span id="an_1:21">1:21</span> Men den, som holder os med eder fast til
Kristus og salvede os, er Gud,

<span id="an_1:22">1:22</span> som også beseglede os og gav os Åndens
Pant i vore Hjerter.

<span id="an_1:23">1:23</span> Men jeg kalder Gud til Vidne over min
Sjæl på, at det var for at skåne eder, at jeg ikke igen kom til Korinth.

<span id="an_1:24">1:24</span> Ikke at vi ere Herrer over eders Tro, men
vi ere Medarbejdere på eders Glæde; thi i Troen stå I.

<span id="an_2:1">2:1</span> Men jeg beslutte dette hos mig selv, at jeg
vilde ikke atter komme til eder med Bedrøvelse.

<span id="an_2:2">2:2</span> Thi dersom jeg bedrøver eder, hvem er da
den, som gør mig glad, uden den, som bedrøves af mig?

<span id="an_2:3">2:3</span> Og jeg skrev netop derfor, for at jeg ikke,
når jeg kom, skulde have Bedrøvelse af dem, som jeg burde have Glæde af,
idet jeg havde den Tillid til eder alle, at min Glæde deles af eder
alle.

<span id="an_2:4">2:4</span> Thi ud af stor Hjertets Trængsel og
Beklemthed skrev jeg eder til, under mange Tårer, ikke for at I skulde
blive bedrøvede, men for at I skulde kende den Kærlighed, som jeg har
særlig til eder.

<span id="an_2:5">2:5</span> Men dersom nogen har voldt Bedrøvelse, har
han ikke bedrøvet mig, men til Dels, for ikke at sige det hårdere, eder
alle.

<span id="an_2:6">2:6</span> Det er nok for ham med denne Straf, som han
har fået af de fleste,

<span id="an_2:7">2:7</span> så at I tværtimod snarere skulle tilgive og
trøste ham, for at han ikke skal drukne i den alt for store Bedrøvelse.

<span id="an_2:8">2:8</span> Derfor formaner jeg eder til at vedtage at
vise ham Kærlighed.

<span id="an_2:9">2:9</span> Det var nemlig også derfor, at jeg skrev,
for at erfare, hvor vidt I stå Prøve, om I ere lydige i alt.

<span id="an_2:10">2:10</span> Men hvem I tilgive noget, ham tilgiver
også jeg; thi også hvad jeg selv har tilgivet, om jeg har tilgivet
noget, det har jeg gjort for eders Skyld, for Kristi Åsyn,

<span id="an_2:11">2:11</span> for at vi ikke skulle bedrages af Satan;
thi hans Anslag ere os ikke ubekendte.

<span id="an_2:12">2:12</span> Da jeg kom til Troas for at prædike
Kristi Evangelium, og der var åbnet mig en Dør i Herren,

<span id="an_2:13">2:13</span> da havde jeg ingen Ro i min Ånd, fordi
jeg ikke fandt Titus, min Broder; men jeg tog Afsked med dem og drog til
Makedonien.

<span id="an_2:14">2:14</span> Men Gud ske Tak, som altid fører os i
Sejrstog i Kristus og lader sin Kundskabs Duft blive kendelig ved os på
ethvert Sted.

<span id="an_2:15">2:15</span> Thi en Kristi Vellugt ere vi for Gud,
iblandt dem, som frelses, og iblandt dem, som fortabes,

<span id="an_2:16">2:16</span> for disse en Duft af Død til Død, for
hine en Duft af Liv til Liv. Og hvem er dygtig dertil?

<span id="an_2:17">2:17</span> Thi vi ere ikke som de mange, at vi gøre
en Forretning af Guds Ord, men som af Renhed, som af Gud tale vi for
Guds Åsyn i Kristus.

<span id="an_3:1">3:1</span> Begynde vi atter at anbefale os selv? eller
behøve vi, som nogle, Anbefalingsbreve til eder eller fra eder?

<span id="an_3:2">3:2</span> I ere vort Brev, som er indskrevet i vore
Hjerter, og som kendes og læses af alle Mennesker,

<span id="an_3:3">3:3</span> idet det ligger klart som Dagen, at I ere
et Kristi Brev, udfærdiget af os, indskrevet ikke med Blæk, men med den
levende Guds Ånd, ikke på Stentavler, men på Hjerters Kødtavler.

<span id="an_3:4">3:4</span> Men en sådan Tillid have vi til Gud ved
Kristus,

<span id="an_3:5">3:5</span> ikke at vi af os selv ere dygtige til at
udtænke noget som ud af os selv; men vor Dygtighed er af Gud,

<span id="an_3:6">3:6</span> som også gjorde os dygtige til at være en
ny Pagts Tjenere, ikke Bogstavens, men Åndens; thi Bogstaven ihjelslår,
men Ånden levendegør.

<span id="an_3:7">3:7</span> Men når Dødens Tjeneste, med Bogstaver
indristet i Sten, fremtrådte i Herlighed, så at Israels Børn ikke kunde
fæste Øjet på Moses's Ansigt på Grund af hans Ansigts Herlighed, som dog
forsvandt,

<span id="an_3:8">3:8</span> hvorledes skal da ikke Åndens Tjeneste end
mere være i Herlighed?

<span id="an_3:9">3:9</span> Thi når Fordømmelsens Tjeneste havde
Herlighed, er meget mere Retfærdighedens Tjeneste rig på Herlighed.

<span id="an_3:10">3:10</span> Ja, det herlige er jo i dette Tilfælde
endog uden Herlighed i Sammenligning med den endnu større Herlighed.

<span id="an_3:11">3:11</span> Thi når det, der forsvandt, fremtrådte
med Herlighed, da skal meget mere det, der bliver, være i Herlighed.

<span id="an_3:12">3:12</span> Efterdi vi altså have et sådant Håb, gå
vi frem med stor Frimodighed

<span id="an_3:13">3:13</span> og gøre ikke som Moses, der lagde et
Dække over sit Ansigt, for at Israels Børn ikke skulde fæste Øjet på, at
det, der forsvandt, fik Ende.

<span id="an_3:14">3:14</span> Men deres Tanker bleve forhærdede; thi
indtil den Dag i Dag forbliver det samme Dække over Oplæsningen af den
gamle Pagt uden at tages bort; thi i Kristus er det, at det svinder.

<span id="an_3:15">3:15</span> Men der ligger indtil denne Dag et Dække
over deres Hjerte, når Moses oplæses;

<span id="an_3:16">3:16</span> når de derimod omvende sig til Herren, da
borttages Dækket.

<span id="an_3:17">3:17</span> Men Herren er Ånden, og hvor Herrens Ånd
er, er der Frihed.

<span id="an_3:18">3:18</span> Men alle vi, som med ubedækket Ansigt
skue Herrens Herlighed som i et Spejl, blive forvandlede til det samme
Billede, fra Herlighed til Herlighed, så som det er fra Åndens Herre.

<span id="an_4:1">4:1</span> Derfor, da vi have denne Tjeneste efter den
Barmhjertighed, som er bleven os til Del, så tabe vi ikke Modet;

<span id="an_4:2">4:2</span> men vi have frasagt os de skammelige
Smugveje, så vi ikke vandre i Træskhed, ej heller forfalske Guds Ord,
men ved Sandhedens Åbenbarelse anbefale os til alle Menneskers
Samvittighed for Guds Åsyn.

<span id="an_4:3">4:3</span> Men om også vort Evangelium er tildækket,
da er det tildækket iblandt dem, som fortabes,

<span id="an_4:4">4:4</span> dem, i hvem denne Verdens Gud har
forblindet de vantros Tanker, for at Lyset ikke skulde skinne fra
Evangeliet om Kristi Herlighed, han, som er Guds Billede.

<span id="an_4:5">4:5</span> Thi ikke os selv prædike vi, men Kristus
Jesus som Herre, os derimod som eders Tjenere for Jesu Skyld.

<span id="an_4:6">4:6</span> Thi Gud, som sagde: "Af Mørke skal Lys
skinne frem", han har ladet det skinne i vore Hjerter for, at bringe
Kundskaben om Guds Herlighed på Kristi Åsyn for Lyset.

<span id="an_4:7">4:7</span> Men denne Skat have vi i Lerkar, for at den
overvættes Kraft må være Guds, og ikke fra os,

<span id="an_4:8">4:8</span> vi, som trænges på alle Måder, men ikke
stænges inde, ere tvivlrådige, men ikke fortvivlede,

<span id="an_4:9">4:9</span> forfulgte, men ikke forladte, nedslagne,
men ikke ihjelslagne,

<span id="an_4:10">4:10</span> altid bærende Jesu Dødelse om i Legemet,
for at også Jesu Liv må åbenbares i vort Legeme.

<span id="an_4:11">4:11</span> Thi altid overgives vi, som leve, til Død
for Jesu Skyld, for at også Jesu Liv må åbenbares i vort dødelige Kød.

<span id="an_4:12">4:12</span> Således er Døden virksom i os, men Livet
i eder!

<span id="an_4:13">4:13</span> Men efterdi vi have den samme Troens Ånd,
som der er skrevet: "Jeg troede, derfor talte jeg," så tro også vi, og
derfor tale vi også,

<span id="an_4:14">4:14</span> idet vi vide, at han, som oprejste den
Herre Jesus, skal også oprejse os med Jesus og fremstille os tillige med
eder.

<span id="an_4:15">4:15</span> Thi det sker alt sammen for eders Skyld,
for at Nåden må vokse ved at nå til flere, og til Guds Ære forøge
Taksigelsen.

<span id="an_4:16">4:16</span> Derfor tabe vi ikke Modet; men om også
vort udvortes Menneske fortæres, fornyes dog vort indvortes Dag for Dag.

<span id="an_4:17">4:17</span> Thi vor Trængsel, som er stakket og let,
virker for os over al Måde og Mål en evig Vægt af Herlighed,

<span id="an_4:18">4:18</span> idet vi ikke se på de synlige Ting, men
på de usynlige; thi de synlige ere timelige, men de usynlige ere evige.

<span id="an_5:1">5:1</span> Thi vi vide, at dersom vor jordiske
Teltbolig nedbrydes, have vi en Bygning fra Gud, en Bolig, som ikke er
gjort med Hænder, en evig i Himlene.

<span id="an_5:2">5:2</span> Ja, også i denne sukke vi, længselsfulde
efter at overklædes med vor Bolig fra Himmelen,

<span id="an_5:3">5:3</span> så sandt vi da som iklædte ikke skulle
findes nøgne.

<span id="an_5:4">5:4</span> Ja, vi, som ere i dette Telt, sukke;
besværede, efterdi vi ikke ville afklædes, men overklædes, for at det
dødelige kan blive opslugt af Livet.

<span id="an_5:5">5:5</span> Men den, som har sat os i Stand just til
dette, er Gud, som gav os Åndens Pant.

<span id="an_5:6">5:6</span> Derfor ere vi altid frimodige og vide, at
medens vi ere hjemme i Legemet, ere vi borte fra Herren

<span id="an_5:7">5:7</span> thi i Tro vandre vi, ikke i Beskuelse

<span id="an_5:8">5:8</span> ja, vi ere frimodige og have snarere Lyst
til at vandre bort fra Legemet og være hjemme hos Herren.

<span id="an_5:9">5:9</span> Derfor sætte vi også vor Ære i, hvad enten
vi ere hjemme eller borte, at være ham velbehagelige.

<span id="an_5:10">5:10</span> Thi vi skulle alle åbenbares for Kristi
Domstol, for at hver kan få igen, hvad der ved Legemet er gjort, efter
det, som han har øvet, enten godt eller ondt.

<span id="an_5:11">5:11</span> Efterdi vi da kende Frygten for Herren,
søge vi at vinde Mennesker; men for Gud ere vi åbenbare; ja, jeg håber,
at vi også ere åbenbare for eders Samvittigheder.

<span id="an_5:12">5:12</span> Ikke anbefale vi atter os selv til eder;
men vi give eder Anledning til at rose eder af os, for at I, kunne have
noget at svare dem, som rose sig af det udvortes og ikke af Hjertet.

<span id="an_5:13">5:13</span> Thi når vi "bleve afsindige"; var det for
Guds Skyld, og når vi ere besindige, er det for eders Skyld.

<span id="an_5:14">5:14</span> Thi Kristi Kærlighed tvinger os,

<span id="an_5:15">5:15</span> idet vi have sluttet således: Een er død
for alle, altså ere de alle døde; og han døde for alle, for at de
levende ikke mere skulle leve for sig selv, men for ham, som er død og
oprejst for dem.

<span id="an_5:16">5:16</span> Således vide vi fra nu af ikke af nogen
efter Kødet; om vi også have kendt Kristus efter Kødet, gøre vi det dog
ikke mere nu.

<span id="an_5:17">5:17</span> Derfor, om nogen er i Kristus, da er han
en ny Skabning; det gamle er forbigangent, se, det er blevet nyt!

<span id="an_5:18">5:18</span> Men alt dette er fra Gud, som forligte os
med sig selv ved Kristus og gav os Forligelsens Tjeneste,

<span id="an_5:19">5:19</span> efterdi det jo var Gud, som i Kristus
forligte Verden med sig selv, idet han ikke tilregner dem deres
Overtrædelser og har nedlagt Forligelsens Ord i os.

<span id="an_5:20">5:20</span> Vi ere altså Sendebud i Kristi Sted, som
om Gud formaner ved os; vi bede i Kristi Sted: Bliver forligte med Gud!

<span id="an_5:21">5:21</span> Den, som ikke kendte Synd, har han gjort
til Synd for os, for at vi skulle blive Guds Retfærdighed i ham.

<span id="an_6:1">6:1</span> Men som Medarbejdere formane vi også til,
at I ikke forgæves må have modtaget Guds Nåde;

<span id="an_6:2">6:2</span> (han siger jo: "På en behagelig Tid
bønhørte jeg dig, og på en Frelsens Dag hjalp jeg dig." Se, nu er det en
velbehagelig Tid, se, nu er det en Frelsens Dag;)

<span id="an_6:3">6:3</span> og vi give ikke i nogen Ting noget Anstød,
for at Tjenesten ikke skal blive lastet;

<span id="an_6:4">6:4</span> men i alting anbefale vi som Guds Tjenere
os selv ved stor Udholdenhed i Trængsler, i Nød, i Angster,

<span id="an_6:5">6:5</span> under Slag, i Fængsler, under Oprør, under
Besværligheder, i Nattevågen, i Faste,

<span id="an_6:6">6:6</span> ved Renhed, ved Kundskab, ved Langmodighed,
ved Velvillighed, ved den Helligånd, ved uskrømtet Kærlighed,

<span id="an_6:7">6:7</span> ved Sandheds Ord, ved Guds Kraft, ved
Retfærdighedens Våben både til Angreb og Forsvar;

<span id="an_6:8">6:8</span> ved Ære og Vanære, ved ondt Rygte og godt
Rygte; som Forførere og dog sanddru;

<span id="an_6:9">6:9</span> som ukendte og dog velkendte; som døende,
og se, vi leve; som de, der tugtes, dog ikke til Døde;

<span id="an_6:10">6:10</span> som bedrøvede, dog altid glade; som
fattige, der dog gøre mange rige; som de, der intet have, og dog eje
alt.

<span id="an_6:11">6:11</span> Vor Mund er opladt over for eder,
Korinthiere! vort Hjerte er udvidet.

<span id="an_6:12">6:12</span> I have ikke snæver Plads i os, men der er
snæver Plads i eders Hjerter.

<span id="an_6:13">6:13</span> Men ligeså til Gengæld (jeg taler som til
mine Børn), må også I udvide eders Hjerter!

<span id="an_6:14">6:14</span> Drager ikke i ulige Åg med vantro; thi
hvad Fællesskab har Retfærdighed og Lovløshed? eller hvad Samfund har
Lys med Mørke?

<span id="an_6:15">6:15</span> Hvad Samklang er der mellem Kristus og
Belial? eller hvad Delagtighed har en troende med en vantro?

<span id="an_6:16">6:16</span> Hvad Samstemning har Guds Tempel med
Afguder? Thi vi ere den levende Guds Tempel, ligesom Gud har sagt: "Jeg
vil bo og vandre iblandt dem, og jeg vil være deres Gud, og de skulle
være mit Folk."

<span id="an_6:17">6:17</span> "Derfor går ud fra dem og udskiller eder
fra dem, siger Herren, og rører ikke noget urent; og jeg vil antage mig
eder,"

<span id="an_6:18">6:18</span> "og jeg vil være eders Fader, og I skulle
være mine Sønner og Døtre, siger Herren, den Almægtige."

<span id="an_7:1">7:1</span> Derfor, efterdi vi have disse Forjættelser,
I elskede! så lader os rense os selv fra al Kødets og Åndens
Besmittelse, så vi gennemføre Hellighed i Guds Frygt!

<span id="an_7:2">7:2</span> Giver os Rum; ingen have vi gjort Uret,
ingen ødelagt, ingen bedraget.

<span id="an_7:3">7:3</span> Jeg siger det ikke for at fælde Dom; jeg
har jo sagt tilforn, at I ere i vore Hjerter, så at vi dø sammen og leve
sammen.

<span id="an_7:4">7:4</span> Jeg har stor Frimodighed over for eder; jeg
roser mig meget af eder, jeg er fuld af Trøst, jeg strømmer over af
Glæde under al vor Trængsel.

<span id="an_7:5">7:5</span> Thi også da vi kom til Makedonien, havde
vort Kød ingen Ro, men vi trængtes på alle Måder: udadtil Kampe,
indadtil Angster.

<span id="an_7:6">7:6</span> Men han, som trøster de nedbøjede, Gud, han
trøstede os ved Titus's Komme;

<span id="an_7:7">7:7</span> dog ikke alene ved hans Komme, men også ved
den Trøst, hvormed han var bleven trøstet over eder, idet han fortalte
os om eders Længsel, eders Gråd, eders Nidkærhed for mig, så at jeg
glædede mig end mere.

<span id="an_7:8">7:8</span> Thi om jeg end har bedrøvet eder ved
Brevet, fortryder jeg det ikke. Om jeg også har fortrudt det, - jeg ser
jo, at hint Brev, ihvorvel kun til en Tid, har bedrøvet eder, -

<span id="an_7:9">7:9</span> så glæder jeg mig nu, ikke over, at I bleve
bedrøvede, men over, at I bleve bedrøvede til Omvendelse; thi I bleve
bedrøvede efter Guds Sind, for at I ikke i nogen Måde skulde lide Skade
af os.

<span id="an_7:10">7:10</span> Thi den Bedrøvelse, der er efter Guds
Sind, virker Omvendelse til Frelse, som ikke fortrydes; men Verdens
Bedrøvelse virker Død.

<span id="an_7:11">7:11</span> Thi se, just dette, at I bleve bedrøvede
efter Guds Sind, hvor stor en Iver virkede det ikke hos eder, ja
Forsvar, ja Harme, ja Frygt, ja Længsel, ja Nidkærhed, ja Straf! På
enhver Måde beviste I, at I selv vare rene i den Sag.

<span id="an_7:12">7:12</span> Altså, når jeg skrev til eder, var det
ikke for hans Skyld, som gjorde Uret, ikke heller for hans Skyld, som
led Uret, men for at eders Iver for os skulde blive åbenbar hos eder for
Guds Åsyn.

<span id="an_7:13">7:13</span> Derfor ere vi blevne trøstede. Men til
vor Trøst kom end yderligere Glæden over Titus's Glæde, fordi hans Ånd
har fået Vederkvægelse fra eder alle.

<span id="an_7:14">7:14</span> Thi i hvad jeg end har rost mig af eder
for ham, er jeg ikke bleven til Skamme; men ligesom vi i alle Ting have
talt Sandhed til eder, således er også vor Ros for Titus bleven Sandhed.

<span id="an_7:15">7:15</span> Og hans Hjerte drages inderligere til
eder, når han mindes Lydigheden hos eder alle,hvorledes I modtoge ham
med Frygt og Bæven.

<span id="an_7:16">7:16</span> Jeg glæder mig over, at jeg i alt kan
lide på eder.

<span id="an_8:1">8:1</span> Men vi kundgøre eder, Brødre! den Guds
Nåde, som er given i Makedoniens Menigheder,

<span id="an_8:2">8:2</span> at under megen Trængsels Prøvelse har deres
overstrømmende Glæde og deres dybe Fattigdom strømmet over i deres
Gavmildheds Rigdom.

<span id="an_8:3">8:3</span> Thi efter Evne (det vidner jeg) gave de,
ja, over Evne af egen Drift,

<span id="an_8:4">8:4</span> idet de med megen Overtalelse bade os om
den Nåde at måtte tage Del i Hjælpen til de hellige,

<span id="an_8:5">8:5</span> og ikke alene som vi havde håbet, men sig
selv gav de først og fremmest til Herren og så til os, ved Guds Villie,

<span id="an_8:6">8:6</span> så at vi opfordrede Titus til, ligesom han
forhen havde begyndt, således også til at tilendebringe hos eder også
denne Gave.

<span id="an_8:7">8:7</span> Men ligesom I ere rige i alt, i Tro og Tale
og Erkendelse og al Iver og i eders Kærlighed til os: måtte I da være
rige også i denne Gave!

<span id="an_8:8">8:8</span> Jeg siger det ikke som en Befaling, men for
ved andres Iver at prøve også eders Kærligheds Ægthed.

<span id="an_8:9">8:9</span> I kende jo vor Herres Jesu Kristi Nåde, at
han for eders Skyld blev fattig, da han var rig, for at I ved hans
Fattigdom skulde blive rige.

<span id="an_8:10">8:10</span> Og jeg giver min Mening herom til Kende;
thi dette er eder gavnligt, I, som jo i Fjor vare de første til at
begynde, ikke alene med Gerningen, men endogså med Villien dertil.

<span id="an_8:11">8:11</span> Men fuldbringer da nu også Gerningen, for
at, ligesom I vare redebonne til at ville, I også må fuldbringe det
efter eders Evne.

<span id="an_8:12">8:12</span> Thi når Redebonheden er til Stede, da er
den velbehagelig efter, hvad den evner, ikke efter, hvad den ikke evner.

<span id="an_8:13">8:13</span> Det er nemlig ikke Meningen, at andre
skulle have Lettelse og I Trængsel; nej, det skal være ligeligt. Nu for
Tiden må eders Overflod komme hines Trang til Hjælp,

<span id="an_8:14">8:14</span> for at også hines Overflod kan komme
eders Trang til Hjælp, for at der kan blive Ligelighed,

<span id="an_8:15">8:15</span> som der er skrevet: "Den, som sankede
meget, fik ikke for meget, og den, som sankede lidet, fik ikke for
lidt."

<span id="an_8:16">8:16</span> Men Gud ske Tak, som giver den samme Iver
for eder i Titus's Hjerte!

<span id="an_8:17">8:17</span> Thi vel har han modtaget min Opfordring;
men da han er så ivrig, så er det af egen Drift, at han rejser til eder.

<span id="an_8:18">8:18</span> Og sammen med ham sende vi den Broder,
hvis Ros i Evangeliet går igennem alle Menighederne,

<span id="an_8:19">8:19</span> og ikke det alene, men han er også
udvalgt af Menighederne til at rejse med os med denne Gave, som besørges
af os, for at fremme selve Herrens Ære og vor Redebonhed,

<span id="an_8:20">8:20</span> idet vi undgå dette, at nogen skulde
kunne laste os i Anledning af denne rige Hjælp, som besørges af os;

<span id="an_8:21">8:21</span> thi vi lægge Vind på, hvad der er godt
ikke alene i Herrens, men også i Menneskers Øjne.

<span id="an_8:22">8:22</span> Men sammen med dem sende vi vor Broder,
hvis Iver vi ofte i mange Måder have prøvet, men som nu er langt
ivrigere på Grund af sin støre Tillid til eder.

<span id="an_8:23">8:23</span> Hvad Titus angår, da er han min Fælle og
Medarbejder hos eder, og hvad vore Brødre angår, da ere de
Menighedsudsendinge, Kristi Ære.

<span id="an_8:24">8:24</span> Så giver dem da for Menighedernes Åsyn
Beviset på eders Kærlighed og for det, vi have rost eder for.

<span id="an_9:1">9:1</span> Thi om Hjælpen til de hellige er det
overflødigt at skrive til eder;

<span id="an_9:2">9:2</span> jeg kend eders Redebonhed, for hvilken jeg
roser mig af eder hos Makedonierne, at nemlig Akaja alt fra i Fjor har
været beredt; og eders Nidkærhed æggede de fleste.

<span id="an_9:3">9:3</span> Men jeg sender Brødrene, for at vor Ros
over eder i dette Stykke ikke skal vise sig tom, og for at I.som jeg
sagde, må være beredte.

<span id="an_9:4">9:4</span> for at ikke, når der kommer Makedoniere med
mig, og de finder eder uforberedte, vi (for ej at sige I) da skulle
blive til Skamme med denne Tillidsfuldhed.

<span id="an_9:5">9:5</span> Derfor har jeg anset det for nødvendigt at
opfordre Brødrene til at gå i Forvejen til eder og forud bringe eders
tidligere lovede Velsignelse i Stand, for at den kan være rede som
Velsignelse og ikke som Karrighed.

<span id="an_9:6">9:6</span> Men dette siger jeg: Den, som sår sparsomt,
skal også høste sparsomt, og den, som sår med Velsignelser, skal også
høste med Velsignelser.

<span id="an_9:7">9:7</span> Enhver give, efter som han har sat sig for
i sit Hjerte, ikke fortrædeligt eller af Tvang; thi Gud elsker en glad
Giver.

<span id="an_9:8">9:8</span> Men Gud er mægtig til at lade al Nåde
rigeligt tilflyde eder, for at I i alting altid kunne have til fuld
Tilfredshed og have rigeligt til al god Gerning,

<span id="an_9:9">9:9</span> som der er skrevet: "Han spredte ud, han
gav de fattige, hans Retfærdighed bliver til evig Tid."

<span id="an_9:10">9:10</span> Men han, som giver "Sædemanden Sæd og
Brød til at spise," han vil også skænke og mangfoldiggøre eders Udsæd og
give eders Retfærdigheds Frugter Vækst,

<span id="an_9:11">9:11</span> så I blive rige i alle Måder til al
Gavmildhed, hvilken igennem os virker Taksigelse til Gud.

<span id="an_9:12">9:12</span> Thi denne Offertjenestes Ydelse ikke
alene afhjælper de helliges Trang, men giver også et Overskud ved manges
Taksigelser til Gud,

<span id="an_9:13">9:13</span> når de ved det prøvede Sind, som denne
Ydelse viser, bringes til at prise Gud for Lydigheden i eders Bekendelse
til Kristi Evangelium og for Oprigtigheden i eders Samfund med dem og
med alle,

<span id="an_9:14">9:14</span> også ved deres Bøn for eder, idet de
længes efter eder på Grund af Guds overvættes Nåde imod eder.

<span id="an_9:15">9:15</span> Gud ske Tak for hans uudsigelige Gave!

<span id="an_10:1">10:1</span> Men jeg selv, Paulus, formaner eder ved
Kristi Sagtmodighed og Mildhed, jeg, som, "når I se derpå, er ydmyg
iblandt eder, men fraværende er modig over for eder",

<span id="an_10:2">10:2</span> ja, jeg beder eder om ikke nærværende at
skulle være modig med den Tillidsfuldhed, hvormed jeg agter at træde
dristigt op imod nogle, som anse os for at vandre efter Kødet.

<span id="an_10:3">10:3</span> Thi om vi end vandre i Kødet, så stride
vi dog ikke efter Kødet;

<span id="an_10:4">10:4</span> thi vore Stridsvåben er ikke kødelige,
men mægtige for Gud til Fæstningers Nedbrydelse,

<span id="an_10:5">10:5</span> idet vi nedbryde Tankebygninger og al
Højhed, som rejser sig imod Erkendelsen af Gud, og tage enhver Tanke til
Fange til Lydighed imod Kristus

<span id="an_10:6">10:6</span> og ere rede til at straffe al Ulydighed,
når eders Lydighed er bleven fuldkommen.

<span id="an_10:7">10:7</span> Se I på det udvortes? Dersom nogen
trøster sig til selv at høre Kristus til, da slutte han igen fra sig
selv, at ligesom han hører Kristus til, således gøre vi det også.

<span id="an_10:8">10:8</span> Ja, dersom jeg endog vilde rose mig noget
mere af vor Magt, som Herren gav os til eders Opbyggelse og ikke til
eders Nedbrydelse, skal jeg dog ikke blive til Skamme,

<span id="an_10:9">10:9</span> for at jeg ikke skal synes at ville
skræmme eder ved mine Breve;

<span id="an_10:10">10:10</span> thi Brevene, siger man, ere vægtige og
stærke, men hans legemlige Nærværelse er svag, og hans Tale intet værd.

<span id="an_10:11">10:11</span> En sådan betænke, at således som vi
fraværende ere med Ord ved Breve, således ville vi, også nærværende være
i Gerning.

<span id="an_10:12">10:12</span> Thi vi driste os ikke til at regne os
iblandt eller sammenligne os med somme af dem, der anbefale sig selv;
men selv indse de ikke, at de måle sig med sig selv og sammenligne sig
med sig selv.

<span id="an_10:13">10:13</span> Vi derimod ville ikke rose os ud i det
umålelige, men efter Målet af den Grænselinie, som Gud har tildelt os
som Mål, at nå også til eder.

<span id="an_10:14">10:14</span> Thi vi strække os ikke for vidt, som om
vi ikke nåede til eder; vi ere jo komne også indtil eder i Kristi
Evangelium,

<span id="an_10:15">10:15</span> så vi ikke rose os ud i det umålelige
af andres Arbejder, men have det Håb, at, når eders Tro vokser, ville vi
hos eder blive store, efter vor Grænselinie, så vi kunne komme langt
videre

<span id="an_10:16">10:16</span> og forkynde Evangeliet i Landene
hinsides eder, men ikke rose os inden for en andens Grænselinie af det
allerede fuldførte.

<span id="an_10:17">10:17</span> Men den, som roser sig, rose sig af
Herren!

<span id="an_10:18">10:18</span> Thi ikke den, der anbefaler sig selv,
står Prøve, men den, hvem Herren anbefaler.

<span id="an_11:1">11:1</span> Gid I vilde finde eder i en Smule Dårskab
af mig! Dog, I gør det Jo nok.

<span id="an_11:2">11:2</span> Thi jeg er nidkær for eder med Guds
Nidkærhed; jeg har jo trolovet eder med een Mand for at fremstille en
ren Jomfru for Kristus.

<span id="an_11:3">11:3</span> Men jeg frygter for, at ligesom Slangen
bedrog Eva ved sin Træskhed, således skulle eders Tanker fordærves og
miste det oprigtige Sindelag over for Kristus.

<span id="an_11:4">11:4</span> Thi dersom nogen kommer og prædiker en
anden Jesus, som vi ikke prædikede, eller I få en anderledes Ånd, som I
ikke fik, eller et anderledes Evangelium, som I ikke modtoge, da vilde I
kønt finde eder deri.

<span id="an_11:5">11:5</span> Thi jeg mener ikke at stå tilbage i noget
for de såre store Apostle.

<span id="an_11:6">11:6</span> Er jeg end ulærd i Tale, så er jeg det
dog ikke i Kundskab; tværtimod på enhver Måde have vi lagt den for Dagen
for eder i alle Stykker.

<span id="an_11:7">11:7</span> Eller gjorde jeg Synd i at fornedre mig
selv, for at I skulde ophøjes, idet jeg forkyndte eder Guds Evangelium
for intet?

<span id="an_11:8">11:8</span> Andre Menigheder plyndrede jeg, idet jeg
tog Sold af dem for at tjene eder, og medens jeg var nærværende hos eder
og kom i Trang, faldt jeg ingen til Byrde;

<span id="an_11:9">11:9</span> thi min Trang afhjalp Brødrene, da de kom
fra Makedonien, og i alt har jeg holdt og vil jeg holde mig uden Tynge
for eder.

<span id="an_11:10">11:10</span> Så vist som Kristi Sandhed er i mig,
skal denne Ros ikke fratages mig i Akajas Egne.

<span id="an_11:11">11:11</span> Hvorfor? mon fordi jeg ikke elsker
eder? Gud ved det.

<span id="an_11:12">11:12</span> Men hvad jeg gør, det vil jeg fremdeles
gøre, for at jeg kan afskære dem Lejligheden, som søge en Lejlighed, til
at findes os lige i det, hvoraf de rose sig.

<span id="an_11:13">11:13</span> Thi sådanne ere falske Apostle,
svigefulde Arbejdere, som påtage sig Skikkelse af Kristi Apostle.

<span id="an_11:14">11:14</span> Og det er intet Under; thi Satan selv
påtager sig Skikkelse af en Lysets Engel.

<span id="an_11:15">11:15</span> Derfor er det ikke noget stort, om også
hans Tjenere påtage sig Skikkelse som Retfærdigheds Tjenere; men deres
Ende skal være efter deres Gerninger.

<span id="an_11:16">11:16</span> Atter siger jeg: Ingen må agte mig for
en Dåre; men hvis så skal være, så tåler mig endog som en Dåre, for at
også jeg kan rose mig en Smule.

<span id="an_11:17">11:17</span> Hvad jeg nu taler, taler jeg ikke efter
Herrens Sind, men som i Dårskab, idet jeg så tillidsfuldt roser mig.

<span id="an_11:18">11:18</span> Efterdi mange rose sig med Hensyn til
Kødet, vil også jeg rose mig.

<span id="an_11:19">11:19</span> Gerne finde I eder jo i Dårerne,
efterdi I ere kloge.

<span id="an_11:20">11:20</span> I finde eder jo i, om nogen gør eder
til Trælle, om nogen æder eder op, om nogen tager til sig, om nogen
ophøjer sig, om nogen slår eder i Ansigtet.

<span id="an_11:21">11:21</span> Med Skamfuldhed siger jeg det, efterdi
vi have været svage; men hvad end nogen trodser på (jeg taler i
Dårskab), derpå trodser også jeg.

<span id="an_11:22">11:22</span> Ere de Hebræere? Jeg også. Ere de
Israeliter? Jeg også. Ere de Abrahams Sæd? Jeg også.

<span id="an_11:23">11:23</span> Ere de Kristi Tjenere? Jeg taler i
Vanvid: jeg er det mere. Jeg har lidt langt flere Besværligheder, fået
langt flere Slag, været hyppigt i Fængsel, ofte i Dødsfare.

<span id="an_11:24">11:24</span> Af Jøder har jeg fem Gange fået
fyrretyve Slag mindre end eet.

<span id="an_11:25">11:25</span> Tre Gange er jeg bleven pisket, een
Gang stenet, tre Gange har jeg lidt Skibbrud, et Døgn har jeg tilbragt
på Dybet;

<span id="an_11:26">11:26</span> ofte på Rejser, i Farer fra Floder, i
Farer iblandt Røvere, i Farer fra mit Folk, i Farer fra Hedninger, i
Farer i By, i Farer i Ørken, i Farer på Havet, i Farer iblandt falske
Brødre;

<span id="an_11:27">11:27</span> i Møje og Anstrengelse, ofte i
Nattevågen, i Hunger og Tørst, ofte i Faste, i Kulde og Nøgenhed;

<span id="an_11:28">11:28</span> foruden hvad der kommer til, mit
daglige Overløb, Bekymringen for alle Menighederne.

<span id="an_11:29">11:29</span> Hvem er skrøbelig, uden at også jeg er
det? hvem bliver forarget, uden at det brænder i mig?

<span id="an_11:30">11:30</span> Dersom jeg skal rose mig, da vil jeg
rose mig af min Magtesløshed.

<span id="an_11:31">11:31</span> Gud og den Herres Jesu Fader, som er
højlovet i Evighed, ved, at jeg ikke lyver.

<span id="an_11:32">11:32</span> I Damaskus holdt Kong Aretas's
Statholder Damaskenernes Stad bevogtet for at gribe mig;

<span id="an_11:33">11:33</span> men jeg blev igennem en Luge firet ned
over Muren i en Kurv og undflyede af hans Hænder.

<span id="an_12:1">12:1</span> Rose mig må jeg Gavnligt er det vel ikke;
men jeg vil komme til Syner og Åbenbarelser fra Herren.

<span id="an_12:2">12:2</span> Jeg kender et Menneske i Kristus, som for
fjorten År siden om han var i Legemet, det ved jeg ikke, eller uden for
Legemet, det ved jeg ikke, Gud ved det blev bortrykket indtil den tredje
Himmel.

<span id="an_12:3">12:3</span> Og jeg ved, at dette Menneske (om han var
i Legemet, eller uden Legemet, det ved jeg ikke, Gud ved det),

<span id="an_12:4">12:4</span> at han blev bortrykket ind i Paradiset,
og hørte uudsigelige Ord, som det ikke er et Menneske tilladt at udtale.

<span id="an_12:5">12:5</span> Af en sådan vil jeg rose mig; men af mig
selv vil jeg ikke rose mig, uden af min Magtesløshed.

<span id="an_12:6">12:6</span> Thi vel bliver jeg ikke en Dåre, om jeg
vilde rose mig; thi det vil være Sandhed, jeg siger; men jeg afholder
mig derfra, for at ingen skal tænke højere om mig, end hvad han ser mig
være, eller hvad han hører af mig.

<span id="an_12:7">12:7</span> Og for at jeg ikke skal hovmode mig af de
høje Åbenbarelser, blev der givet mig en Torn i Kødet, en Satans Engel,
for at han skulde slå mig i Ansigtet, for at jeg ikke skulde hovmode
mig.

<span id="an_12:8">12:8</span> Om denne bad jeg Herren tre Gange, at han
måtte vige fra mig;

<span id="an_12:9">12:9</span> og han har sagt mig: "Min Nåde er dig
nok; thi Kraften fuldkommes i Magtesløshed." Allerhelst vil jeg derfor
rose mig af min Magtesløshed, for at Kristi Kraft kan tage Bolig i mig.

<span id="an_12:10">12:10</span> Derfor er jeg veltilfreds under
Magtesløshed, under Overlast, under Nød, under Forfølgelser, under
Angster for Kristi Skyld; thi når jeg er magtesløs, da er jeg stærk.

<span id="an_12:11">12:11</span> Jeg er bleven en Dåre. I tvang mig
dertil. Jeg burde jo anbefales af eder; thi jeg har ikke stået tilbage i
noget for de såre store Apostle, om jeg end, intet er.

<span id="an_12:12">12:12</span> En Apostels Tegn bleve jo udførte,
iblandt eder under Udholdenhed, ved Tegn og Undere og kraftige
Gerninger.

<span id="an_12:13">12:13</span> Thi hvad er det vel, hvori I bleve
stillede ringere end de andre Menigheder; uden at jeg ikke selv faldt
eder til Byrde? Tilgiver mig denne Uret!

<span id="an_12:14">12:14</span> Se, dette er nu tredje Gang, jeg står
rede til at komme til eder, og jeg vil ikke falde til Byrde; thi jeg
søger ikke eders Gods, men eder selv, thi Børnene skulle ikke samle
sammen til Forældrene, men Forældrene til Børnene.

<span id="an_12:15">12:15</span> Men jeg vil med Glæde gøre Opofrelser
ja, opofres for eders Sjæle. Mon jeg, når jeg elsker eder højere, elskes
mindre?

<span id="an_12:16">12:16</span> Men lad så være, at jeg ikke har været
eder til Byrde, men jeg var træsk og fangede eder med List!

<span id="an_12:17">12:17</span> Har jeg da gjort mig Fordel af eder ved
nogen af dem, jeg har sendt til eder?

<span id="an_12:18">12:18</span> Jeg opfordrede Titus og sendte Broderen
med; har Titus da gjort sig nogen Fordel af eder? Vandrede vi ikke i den
samme Ånd, i de samme Fodspor?

<span id="an_12:19">12:19</span> Alt længe have I ment, at vi forsvare
os for eder. Nej, for Guds Åsyn tale vi i Kristus. Men det sker alt
sammen, I elskede, for eders Opbyggelses Skyld.

<span id="an_12:20">12:20</span> Thi jeg frygter for, at, når jeg
kommer, jeg da måske ikke skal finde eder sådanne, som jeg ønsker, og at
jeg skal findes af eder sådan, som I ikke ønske; at der skal være Kiv,
Nid, Hidsighed, Rænker, Bagtalelser, Øretuderier, Opblæsthed,
Klammerier,

<span id="an_12:21">12:21</span> at min Gud, når jeg kommer igen, skal
ydmyge mig i Anledning af eder, og jeg skal sørge over mange af dem, som
forhen have syndet og ikke have omvendt sig fra den Urenhed og Utugt og
Uterlighed, som de bedreve.

<span id="an_13:1">13:1</span> Det er nu tredje Gang, jeg kommer til
eder. På to og tre Vidners Mund skal enhver Sag stå fast.

<span id="an_13:2">13:2</span> Jeg har sagt det forud og siger det
forud, ligesom da jeg anden Gang var nærværende, således også nu
fraværende til dem, som forhen have syndet, og til alle de øvrige, at,
om jeg kommer igen, vil jeg ikke skåne,

<span id="an_13:3">13:3</span> efterdi I fordre Bevis på, at Kristus
taler i mig, han, som ikke er magtesløs over for eder, men er stærk
iblandt eder.

<span id="an_13:4">13:4</span> Thi vel blev han korsfæstet i
Magtesløshed, men han lever ved Guds Kraft; også vi ere svage i ham, men
vi skulle leve med ham ved Guds Kraft over for eder.

<span id="an_13:5">13:5</span> Ransager eder selv, om I ere i Troen;
prøver eder selv! Eller erkende I ikke om eder selv, at Jesus Kristus er
i eder? ellers ere I udygtige.

<span id="an_13:6">13:6</span> Men jeg håber, at I skulle kende, at vi
ere ikke udygtige.

<span id="an_13:7">13:7</span> Men vi bede til Gud om, at I intet ondt
må gøre; ikke for at vi må vise os dygtige, men for at I må gøre det
gode, vi derimod stå som udygtige.

<span id="an_13:8">13:8</span> Thi vi formå ikke noget imod Sandheden,
men for Sandheden.

<span id="an_13:9">13:9</span> Thi vi glæde os, når vi ere magtesløse,
og I ere stærke; dette ønske vi også, at I må blive fuldkommengjorte.

<span id="an_13:10">13:10</span> Derfor skriver jeg dette fraværende,
for at jeg ikke nærværende skal bruge Strenghed, efter den Magt, som
Herren har givet mig til Opbyggelse, og ikke til Nedbrydelse.

<span id="an_13:11">13:11</span> I øvrigt, Brødre! glæder eder, bliver
fuldkommengjorte, lader eder formane, værer enige, værer fredsommelige;
og Kærlighedens og Fredens Gud skal være med eder.

<span id="an_13:12">13:12</span> Hilser hverandre med et helligt Kys!

<span id="an_13:13">13:13</span> Alle de hellige hilse eder.

<span id="an_13:14">13:14</span> Den Herres Jesu Kristi Nåde og Guds
Kærlighed og den Helligånds Samfund være med eder alle!

------------------------------------------------------------------------

[Next: Galatians](gal.md)
