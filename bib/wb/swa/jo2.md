[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](jo1)  [Next](jo3) 

------------------------------------------------------------------------

### Swahili Bible: 2 John

<span id="an_1:1">1:1</span> Mimi Mzee nakuandikia wewe Bimkubwa mteule,
pamoja na watoto wako ninaowapenda kweli. Wala si mimi tu ninayewapenda,
bali pia wote wanaoujua ule ukweli wanawapenda ninyi,

<span id="an_1:2">1:2</span> kwa sababu ukweli unakaa nasi milele.

<span id="an_1:3">1:3</span> Neema na huruma na amani zitokazo kwa Mungu
Baba na kwa Yesu Kristo, Mwana wa Baba, zitakuwa pamoja nasi katika
ukweli na upendo.

<span id="an_1:4">1:4</span> Nilifurahi sana kuona kwamba baadhi ya
watoto wako wanaishi katika ukweli kama Baba alivyotuamuru.

<span id="an_1:5">1:5</span> Basi, Bimkubwa, ninalo ombi moja kwako:
tupendane. Ombi hili si amri mpya, bali ni amri ileile tuliyokuwa nayo
tangu mwanzo.

<span id="an_1:6">1:6</span> Upendo maana yake ni kuishi kwa kuzitii
amri zake Mungu. Amri niliyoisikia tangu mwanzo ndiyo hii: mnapaswa
nyote kuishi katika upendo.

<span id="an_1:7">1:7</span> Wadanganyifu wengi wamezuka duniani, watu
ambao hawakiri kwamba Yesu Kristo amekuja kwetu akawa binadamu. Mtu
asemaye hivyo ni mdanganyifu na ni Adui wa Kristo.

<span id="an_1:8">1:8</span> Basi, jihadharini ninyi wenyewe ili msije
mkapoteza kile mlichokishugulikia, bali mpate tuzo lenu kamili.

<span id="an_1:9">1:9</span> Asiyezingatia na kudumu katika mafundisho
ya Kristo, bali anayakiuka, hana Mungu. Lakini anayedumu katika
mafundisho hayo anaye Baba na Mwana.

<span id="an_1:10">1:10</span> Basi, kama mtu akija kwenu bila
kuwaleteeni mafundisho hayo, msimkaribishe nyumbani kwenu, wala
msimsalimu.

<span id="an_1:11">1:11</span> Maana anayemsalimu mtu huyo,
anashirikiana naye katika matendo yake maovu.

<span id="an_1:12">1:12</span> Ninayo mengi ya kuwaambieni lakini
sipendi kufanya hivyo kwa karatasi na wino; badala yake, natumaini
kuwatembeleeni na kuzungumza nanyi ana kwa ana, ili furaha yetu
ikamilike.

<span id="an_1:13">1:13</span> Watoto wa dada yako mteule wanakusalimu.

------------------------------------------------------------------------

[Next: 3 John](jo3)
