[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jam)  [Next](pe2.md) 

------------------------------------------------------------------------

### Hungarian Bible: 1 Peter

<span id="an_1:1">1:1</span> Péter, Jézus Krisztusnak apostola, a
Pontusban, Galátziában, Kappadóciában, Ázsiában és Bithiniában elszéledt
jövevényeknek,

<span id="an_1:2">1:2</span> A kik ki vannak választva az Atya Isten
eleve rendelése szerint, a Lélek megszentelésében, engedelmességre és
Jézus Krisztus vérével való meghintésre: kegyelem és békesség adassék
néktek bõségesen.

<span id="an_1:3">1:3</span> Áldott az Isten és a mi Urunk Jézus
Krisztusnak Atyja, a ki az õ nagy irgalmassága szerint újonnan szûlt
minket élõ reménységre Jézus Krisztusnak a halálból való feltámadása
által,

<span id="an_1:4">1:4</span> Romolhatatlan, szeplõtelen és
hervadhatatlan örökségre, a mely a mennyekben van fenntartva számunkra,

<span id="an_1:5">1:5</span> A kiket Isten hatalma õriz hit által az
idvességre, a mely készen van, hogy az utolsó idõben nyilvánvalóvá
legyen.

<span id="an_1:6">1:6</span> A melyben örvendeztek, noha most kissé, ha
meg kell lenni, szomorkodtok különféle kísértések között,

<span id="an_1:7">1:7</span> Hogy a ti kipróbált hitetek, a mi sokkal
becsesebb a veszendõ, de tûz által kipróbált aranynál, dícséretre,
tisztességre és dicsõségre méltónak találtassék a Jézus Krisztus
megjelenésekor;

<span id="an_1:8">1:8</span> A kit, noha nem láttatok, szerettek; a
kiben, noha most nem látjátok, de hisztek \[benne\], kibeszélhetetlen és
dicsõült örömmel örvendeztek:

<span id="an_1:9">1:9</span> Elérvén hitetek czélját, a lélek
idvességét.

<span id="an_1:10">1:10</span> A mely idvesség felõl tudakozódtak és
nyomozódtak a próféták, a kik az irántatok való kegyelem felõl
jövendöltek:

<span id="an_1:11">1:11</span> Nyomozódván, hogy mely vagy milyen idõre
jelenté \[azt\] ki a Krisztusnak õ bennök levõ Lelke, a ki eleve
bizonyságot tett a Krisztus szenvedéseirõl és az azok után való
dicsõségrõl.

<span id="an_1:12">1:12</span> A kiknek megjelentetett, hogy nem
magoknak, hanem nékünk szolgáltak azokkal, a melyeket most hirdetnek
néktek azok, a kik prédikálták néktek az evangyéliomot az egekbõl
küldött Szent Lélek által; a mikbe angyalok vágyakoznak betekinteni.

<span id="an_1:13">1:13</span> Annakokáért felövezvén elmétek derekait,
mint józanok, tökéletesen reménykedjetek abban a kegyelemben, a melyet a
Jézus Krisztus hoz néktek, mikor megjelen.

<span id="an_1:14">1:14</span> Mint engedelmes gyermekek ne szabjátok
magatokat a ti elõbbi kívánságaitokhoz, a melyek tudatlanságotok alatt
voltak bennetek;

<span id="an_1:15">1:15</span> Hanem a miképen szent az, a ki elhívott
titeket, ti is szentek legyetek teljes életetekben;

<span id="an_1:16">1:16</span> Mert meg van írva: Szentek legyetek, mert
én szent vagyok.

<span id="an_1:17">1:17</span> És ha Atyának hívjátok õt, a ki
személyválogatás nélkül ítél, kinek- kinek cselekedete szerint,
félelemmel töltsétek a ti jövevénységtek idejét:

<span id="an_1:18">1:18</span> Tudván, hogy nem veszendõ holmin, ezüstön
vagy aranyon váltattatok meg a ti atyáitoktól örökölt hiábavaló
életetekbõl;

<span id="an_1:19">1:19</span> Hanem drága véren, mint hibátlan és
szeplõtlen bárányén, a Krisztusén:

<span id="an_1:20">1:20</span> A ki eleve el volt ugyan rendelve, a
világ megalapítása elõtt, megjelent pedig az idõk végén ti érettetek,

<span id="an_1:21">1:21</span> A kik õ általa hisztek Istenben, a ki
feltámasztotta õt a halálból és dicsõséget adott néki; hogy a ti hitetek
reménység is legyen Istenben.

<span id="an_1:22">1:22</span> Lelketeket az igazság iránt való
engedelmességben képmutatás nélkül való atyafiúi szeretetre tisztítván
meg a Lélek által, egymást tiszta szívbõl buzgón szeressétek;

<span id="an_1:23">1:23</span> Mint a kik újonnan születtetek nem
romlandó magból, de romolhatatlanból, Istennek ígéje által, a mely él és
megmarad örökké.

<span id="an_1:24">1:24</span> Mert minden test olyan, mint a fû, és az
embernek minden dicsõsége olyan, mint a fû virága. Megszárad a fû, és
virága elhull:

<span id="an_1:25">1:25</span> De az Úr beszéde megmarad örökké. Ez
pedig az a beszéd, a mely néktek hirdettetett.

<span id="an_2:1">2:1</span> Levetvén azért minden gonoszságot, minden
álnokságot, képmutatást, irígykedést, és minden rágalmazást.

<span id="an_2:2">2:2</span> Mint most született csecsemõk, a tiszta,
hamisítatlan tej után vágyakozzatok, hogy azon növekedjetek;

<span id="an_2:3">2:3</span> Mivelhogy ízleltétek, hogy jóságos az Úr.

<span id="an_2:4">2:4</span> A kihez járulván, mint élõ, az emberektõl
ugyan megvetett, de Istennél választott, becses kõhöz,

<span id="an_2:5">2:5</span> Ti magatok is mint élõ kövek épüljetek fel
lelki házzá, szent papsággá, hogy lelki áldozatokkal áldozzatok, a
melyek kedvesek Istennek a Jézus Krisztus által.

<span id="an_2:6">2:6</span> Azért van meg az Írásban: Ímé szegeletkövet
teszek Sionban, a mely kiválasztott, becses; és a ki hisz abban, meg nem
szégyenül.

<span id="an_2:7">2:7</span> Tisztesség azért néktek, a kik hisztek; az
engedetleneknek pedig: A kõ, a melyet az építõk megvetettek, az lett a
szegeletnek fejévé és megütközésnek kövévé s botránkozásnak sziklájává;

<span id="an_2:8">2:8</span> A kik engedetlenek lévén, megütköznek az
ígében, a mire rendeltettek is.

<span id="an_2:9">2:9</span> Ti pedig választott nemzetség, királyi
papság, szent nemzet, megtartásra való nép vagytok, hogy hirdessétek
Annak hatalmas dolgait, a ki a sötétségbõl az õ csodálatos világosságára
hívott el titeket;

<span id="an_2:10">2:10</span> A kik hajdan nem nép \[voltatok\], most
pedig Isten népe \[vagytok;\] a kik nem kegyelmezettek \[voltatok,\]
most pedig kegyelmezettek \[vagytok.\]

<span id="an_2:11">2:11</span> Szeretteim, kérlek titeket, mint
jövevényeket és idegeneket, tartóztassátok meg magatokat a testi
kívánságoktól, a melyek a lélek ellen vitézkednek;

<span id="an_2:12">2:12</span> Magatokat a pogányok közt jól viselvén,
hogy a miben rágalmaznak titeket mint gonosztévõket, a jó
cselekedetekbõl, ha látják \[azokat,\] dicsõítsék Istent a meglátogatás
napján.

<span id="an_2:13">2:13</span> Engedelmeskedjetek azért minden emberi
rendelésnek az Úrért: akár királynak, mint felebbvalónak;

<span id="an_2:14">2:14</span> Akár helytartóknak, mint a kiket õ küld a
gonosztévõk megbüntetésére, a jól cselekvõknek pedig dícsérésére.

<span id="an_2:15">2:15</span> Mert úgy van az Isten akaratja, hogy jót
cselekedvén, elnémítsátok a balgatag emberek tudatlanságát;

<span id="an_2:16">2:16</span> Mint szabadok, és nem mint a kiknél a
szabadság a gonoszság palástja, hanem mint Istennek szolgái.

<span id="an_2:17">2:17</span> Mindenkit tiszteljetek, az atyafiúságot
szeressétek; az Istent féljétek; a királyt tiszteljétek.

<span id="an_2:18">2:18</span> A cselédek teljes félelemmel
engedelmeskedjenek az uraknak; nem csak a jóknak és kíméleteseknek, de a
szívteleneknek is.

<span id="an_2:19">2:19</span> Mert az kedves dolog, ha valaki Istenrõl
való meggyõzõdéséért tûr keserûségeket, méltatlanul szenvedvén.

<span id="an_2:20">2:20</span> Mert micsoda dicsõség az, ha vétkezve és
arczul veretve tûrtök? de ha jót cselekedve és \[mégis\] szenvedve
tûrtök, ez kedves dolog Istennél.

<span id="an_2:21">2:21</span> Mert arra hívattatok el; hiszen Krisztus
is szenvedett érettetek, néktek példát hagyván, hogy az õ nyomdokait
kövessétek:

<span id="an_2:22">2:22</span> A ki bûnt nem cselekedett, sem a szájában
álnokság nem találtatott:

<span id="an_2:23">2:23</span> A ki szidalmaztatván, viszont nem
szidalmazott, szenvedvén nem fenyegetõzött; hanem hagyta az igazságosan
ítélõre:

<span id="an_2:24">2:24</span> A ki a mi bûneinket maga vitte fel
testében a fára, hogy a bûnöknek meghalván, az igazságnak éljünk: a
kinek sebeivel szógyultatok meg.

<span id="an_2:25">2:25</span> Mert olyanok valátok, mint tévelygõ
juhok; de most megtértetek lelketek pásztorához és felvigyázójához.

<span id="an_3:1">3:1</span> Hasonlóképen az asszonyok
engedelmeskedjenek az õ férjöknek, hogy ha némelyek nem
engedelmeskednének is az ígének, feleségük magaviselete által íge nélkül
is megnyeressenek;

<span id="an_3:2">3:2</span> Szemlélvén a ti félelemben való
feddhetetlen életeteket.

<span id="an_3:3">3:3</span> A kiknek ékessége ne legyen külsõ, hajuknak
fonogatásából és aranynak felrakásából vagy öltözékek felvevésébõl való;

<span id="an_3:4">3:4</span> Hanem a szívnek elrejtett embere, a szelíd
és csendes lélek romolhatatlanságával, a mi igen becses az Isten elõtt.

<span id="an_3:5">3:5</span> Mert így ékesítették magokat hajdan ama
szent asszonyok is, a kik Istenben reménykedtek, engedelmeskedvén az õ
férjöknek.

<span id="an_3:6">3:6</span> Miként Sára engedelmeskedett Ábrahámnak,
urának nevezvén õt, a kinek gyermekei lettetek, ha jót cselekesztek, és
semmi félelemtõl nem rettegtek.

<span id="an_3:7">3:7</span> A férfiak hasonlóképen, együtt lakjanak
értelmes módon \[feleségükkel,\]az asszonyi nemnek, mint gyöngébb
edénynek, tisztességet tévén, mint a kik örökös társaik az élet
kegyelmében; hogy a ti imádságaitok meg ne hiúsuljanak.

<span id="an_3:8">3:8</span> Végezetre mindnyájan \[legyetek\]
egyértelmûek, rokonérzelmûek, atyafiszeretõk, irgalmasak, kegyesek:

<span id="an_3:9">3:9</span> Nem fizetvén gonoszszal a gonoszért, avagy
szidalommal a szidalomért; sõt ellenkezõleg áldást mondván, tudva, hogy
arra hivattatok el, hogy áldást örököljetek,

<span id="an_3:10">3:10</span> Mert a ki akarja az életet szeretni, jó
napokat látni, tiltsa meg nyelvét a gonosztól, és ajkait, hogy ne
szóljanak álnokságot:

<span id="an_3:11">3:11</span> Forduljon el a gonosztól, és cselekedjék
jót; keresse a békességet, és kövesse azt.

<span id="an_3:12">3:12</span> Mert az Úr szemei az igazakon \[vannak\],
és az õ fülei azoknak könyörgésein; az Úr orczája pedig a gonoszt
cselekvõkön.

<span id="an_3:13">3:13</span> És kicsoda az, a ki bántalmaz titeket, ha
a jónak követõi lesztek?

<span id="an_3:14">3:14</span> De ha szenvedtek is az igazságért,
boldogok \[vagytok, \]azoktól való félelembõl pedig ne féljetek, se
zavarba ne essetek;

<span id="an_3:15">3:15</span> Az Úr Istent pedig szenteljétek meg a ti
szívetekben. Mindig készek \[legyetek\] megfelelni mindenkinek, a ki
számot kér tõletek a bennetek levõ reménységrõl, szelídséggel és
félelemmel:

<span id="an_3:16">3:16</span> Jó lelkiismeretetek lévén; hogy a miben
rágalmaznak titeket, mint gonosztevõket, megszégyenüljenek a kik
gyalázzák a ti Krisztusban való jó élteteket.

<span id="an_3:17">3:17</span> Mert jobb ha jót cselekedve szenvedtek,
ha így akarja az Isten akarata, hogynem gonoszt cselekedve.

<span id="an_3:18">3:18</span> Mert Krisztus is szenvedett egyszer a
bûnökért, mint igaz a nem igazakért, hogy minket Istenhez vezéreljen;
megölettetvén ugyan test szerint, de megeleveníttetvén lélek szerint;

<span id="an_3:19">3:19</span> A melyben elmenvén, a tömlöczben lévõ
lelkeknek is prédikált,

<span id="an_3:20">3:20</span> A melyek engedetlenek voltak egykor,
mikor egyszer várt az Isten béketûrése a Noé napjaiban, a bárka
készítésekor, a melyben kevés, azaz nyolcz lélek tartatott meg víz
által;

<span id="an_3:21">3:21</span> A mi minket is megtart most képmás
gyanánt, mint keresztség, a mi nem a test szenyjének lemosása, hanem jó
lelkiismeret keresése Isten iránt, a Jézus Krisztus feltámadása által;

<span id="an_3:22">3:22</span> A ki Istennek jobbján van, felmenvén a
mennybe; a kinek alávettettek az angyalok, hatalmasságok és erõk.

<span id="an_4:1">4:1</span> Minthogy azért Krisztus testileg
szenvedett, fegyverkezzetek fel ti is azzal a gondolattal, hogy a ki
testileg szenved, megszûnik a bûntõl,

<span id="an_4:2">4:2</span> Hogy többé ne embereknek kívánságai, hanem
Isten akarata szerint éljétek a testben hátralevõ idõt.

<span id="an_4:3">4:3</span> Mert elég nékünk, hogy életünk elfolyt
idejében a pogányok akaratát cselekedtük, járván feslettségekben,
kívánságokban, részegségekben, dobzódásokban, ivásokban és undok
bálványimádásokban.

<span id="an_4:4">4:4</span> A mi miatt csudálkoznak, hogy nem futtok
velök együtt a kicsapongásnak ugyanabba az áradatába, szitkozódván.

<span id="an_4:5">4:5</span> A kik számot adnak majd annak, a ki készen
van megítélni élõket és holtakat.

<span id="an_4:6">4:6</span> Mert azért hirdettetett az evangyéliom a
holtaknak is, hogy megítéltessenek emberek szerint testben, de éljenek
Isten szerint lélekben.

<span id="an_4:7">4:7</span> A vége pedig mindennek közel van.
Annakokáért legyetek mértékletesek és józanok, hogy imádkozhassatok.

<span id="an_4:8">4:8</span> Mindenek elõtt pedig legyetek hajlandók az
egymás iránti szeretetre; mert a szeretet sok vétket elfedez.

<span id="an_4:9">4:9</span> \[Legyetek\] egymáshoz vendégszeretõk,
zúgolódás nélkül.

<span id="an_4:10">4:10</span> Kiki amint kegyelmi ajándékot kapott,
\[úgy\] sáfárkodjatok azzal egymásnak, mint Isten sokféle kegyelmének jó
sáfárai;

<span id="an_4:11">4:11</span> Ha valaki szól, mintegy Isten ígéit
\[szólja:\] ha valaki szolgál, mintegy azzal az erõvel \[szolgáljon,\] a
melyet Isten ád: hogy mindenben dícsõíttessék a Jézus Krisztus által, a
kinek dicsõség és hatalom örökkön-örökké. Ámen.

<span id="an_4:12">4:12</span> Szeretteim, ne rémüljetek meg attól a
tûztõl, a mely próbáltatás végett támadt köztetek, mintha valami
rémületes dolog történnék veletek;

<span id="an_4:13">4:13</span> Sõt, a mennyiben részetek van a Krisztus
szenvedéseiben, örüljetek, hogy az õ dicsõségének megjelenésekor is
vígadozva örvendezhessetek.

<span id="an_4:14">4:14</span> Boldogok \[vagytok,\] ha Krisztus nevéért
gyaláznak titeket; mert megnyugszik rajtatok a dicsõségnek és az
Istennek Lelke, \[a mit\] amazok káromolnak ugyan, de ti dicsõítitek
azt.

<span id="an_4:15">4:15</span> Mert senki se szenvedjen közületek mint
gyilkos, vagy tolvaj, vagy gonosztévõ, vagy mint más dolgába avatkozó:

<span id="an_4:16">4:16</span> Ha pedig mint keresztyén \[szenved,\] ne
szégyelje, sõt dicsõítse azért az Istent.

<span id="an_4:17">4:17</span> Mert \[itt\] az ideje, hogy elkezdõdjék
az ítélet az Istennek házán: ha pedig elõször mi rajtunk \[kezdõdik\],
mi lesz azoknak a végök, a kik nem engedelmeskednek az Isten
evangyéliomának?

<span id="an_4:18">4:18</span> És ha az igaz \[is\] alig tartatik meg,
hová lesz az istentelen és bûnös?

<span id="an_4:19">4:19</span> Annakokáért a kik az Isten akaratából
szenvednek is, ajánlják \[néki\] lelköket mint hû teremtõnek, jót
cselekedvén.

<span id="an_5:1">5:1</span> A köztetek lévõ presbitereket kérem én, a
presbitertárs, és a Krisztus szenvedésének tanuja, és a megjelenendõ
dicsõségnek részese;

<span id="an_5:2">5:2</span> Legeltessétek az Istennek köztetek lévõ
nyáját, gondot viselvén arra nem kényszerítésbõl, hanem örömest; sem nem
rút nyerészkedésbõl, hanem jóindulattal;

<span id="an_5:3">5:3</span> Sem nem úgy, hogy uralkodjatok a
gyülekezeteken, hanem mint példányképei a nyájnak.

<span id="an_5:4">5:4</span> És mikor megjelenik a fõpásztor, elnyeritek
a dicsõségnek hervadatlan koronáját.

<span id="an_5:5">5:5</span> Hasonlatosképen ti ifjabbak
engedelmeskedjetek a véneknek: mindnyájan pedig, egymásnak
engedelmeskedvén, az alázatosságot öltsétek fel, mert az Isten a
kevélyeknek ellene áll, az alázatosaknak pedig kegyelmet ád.

<span id="an_5:6">5:6</span> Alázzátok meg tehát magatokat Istennek
hatalmas keze alatt, hogy felmagasztaljon titeket annak idején.

<span id="an_5:7">5:7</span> Minden gondotokat õ reá vessétek, mert néki
gondja van reátok.

<span id="an_5:8">5:8</span> Józanok legyetek, vigyázzatok; mert a ti
ellenségetek, az ördög, mint ordító oroszlán szerte jár, keresvén, kit
elnyeljen:

<span id="an_5:9">5:9</span> A kinek álljatok ellen, erõsek lévén a
hitben, tudva, hogy a világban lévõ atyafiságotokon ugyanazok a
szenvedések telnek be.

<span id="an_5:10">5:10</span> A minden kegyelemnek Istene pedig, a ki
az õ örök dicsõségére hívott el minket a Krisztus Jézusban, titeket, a
kik rövid ideig szenvedtetek, õ maga tegyen tökéletesekké, erõsekké,
szilárdakká és állhatatosokká,

<span id="an_5:11">5:11</span> Övé a dicsõség és a hatalom
örökkön-örökké. Ámen.

<span id="an_5:12">5:12</span> Silvánus által, a ki, a mint gondolom, hû
atyátokfia, röviden írtam, intve és bizonyságot téve, hogy az az
Istennek igaz kegyelme, a melyben állotok.

<span id="an_5:13">5:13</span> Köszönt titeket a \[veletek\] együtt
választott babiloni \[gyülekezet\] és Márk, az én fiam.

<span id="an_5:14">5:14</span> Köszöntsétek egymást szeretet csókjával.
Békesség mindnyájatoknak, a kik Krisztusban vagytok.

------------------------------------------------------------------------

[Next: 2 Peter](pe2.md)
