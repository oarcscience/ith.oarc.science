[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jer)  [Next](eze.md) 

------------------------------------------------------------------------

### Hungarian Bible: Lamentations

<span id="an_1:1">1:1</span> Jaj! de árván ül a nagy népû város! Olyanná
lõn, mint az özvegyasszony! Nagy volt a nemzetek között, a tartományok
közt fejedelemasszony: robotossá lõn!

<span id="an_1:2">1:2</span> Sírván sír éjjelente, s könny \[borítja\]
az orczáját! Senki sincs, ki vígasztalná, azok közül, kik szerették;
mind megcsalták barátai, ellenségeivé lõnek.

<span id="an_1:3">1:3</span> Számkivetésbe méne Júda a nyomorúság és a
szolgálat sokasága miatt! Ott ül õ a pogányok közt; nem talál
nyugodalmat; valamennyi üldözõje utólérte a szorultságában.

<span id="an_1:4">1:4</span> Sionnak útai gyászolnak; nincsen, a ki
ünnepnapra járjon; kapuja mind elpusztult; papjai sóhajtoznak, szûzei
nyögnek, csak keserûsége van néki.

<span id="an_1:5">1:5</span> Elnyomói fõkké lettek; ellenségei boldogok!
Bizony az Úr verte meg õt az õ sok bûne miatt; gyermekei rabságra mentek
az elnyomó elõtt.

<span id="an_1:6">1:6</span> És elhagyta Sion leányát minden õ ékessége;
fejedelmei olyanok lettek, mint a szarvasok, a melyek nem találnak
eledelt, és erõtelenül futnak az üldözõ elõtt.

<span id="an_1:7">1:7</span> Emlékezik Jeruzsálem az õ nyomorúságának és
eltiportatásának napjain minden õ gyönyörûségérõl, a melyek voltak
eleitõl fogva; mert az õ népe ellenség kezébe esett és nem volt
segítsége. Látták õt az ellenségek; nevettek megsemmisülésén.

<span id="an_1:8">1:8</span> Vétkezvén vétkezett Jeruzsálem, azért lett
csúfsággá, minden tisztelõje megvetette, mert látták az õ
mezítelenségét, õ maga pedig sóhajtoz és elfordul.

<span id="an_1:9">1:9</span> Szennye a ruhája szélén; nem gondolt a
jövõjére; csudálatosan alásülyedt, nincs vígasztalója. Lásd meg Uram, az
én nyomorúságomat, mert ellenség vett erõt \[rajtam!\]

<span id="an_1:10">1:10</span> Szorongató nyújtja kezét minden kincse
után, sõt látta, hogy pogányok mentek be az õ szent helyébe, a kikrõl
azt parancsoltad, hogy be ne menjenek a te községedbe.

<span id="an_1:11">1:11</span> Egész népe sóhajtoz, futkosnak a kenyér
után, odaadják drágaságaikat az ételért, hogy megéledjenek. Lásd meg
Uram és tekintsd meg, mily útálatossá lettem!

<span id="an_1:12">1:12</span> Mindnyájatokat kérlek, ti járókelõk:
tekintsétek meg és lássátok meg, ha van-é oly bánat, mint az én bánatom,
a mely engem ért, a melylyel engem sujtott az Úr az õ búsult haragjának
napján!

<span id="an_1:13">1:13</span> A magasságból tüzet bocsátott
csontjaimba, és az hatalmaskodik bennök; hálót vetett lábaimnak; hátra
vetett, pusztává tett engem; egész napon beteg \[vagyok.\]

<span id="an_1:14">1:14</span> Saját kezével rótta össze az én vétkeim
igáját; ráfonódtak nyakamra; megrendítette erõmet; oda adott engem az Úr
azok kezébe, a kik elõtt meg nem állhatok.

<span id="an_1:15">1:15</span> Rakásra hányta az Úr minden vitézemet én
bennem; gyûlést hívott össze ellenem, hogy összetörje ifjaimat; sajtóba
taposta az Úr Júda szûz leányát.

<span id="an_1:16">1:16</span> Ezekért sírok én; szemembõl, szemembõl
víz folyik alá, mert messze távozott tõlem a vígasztaló, a ki
megélesszen engem; fiaim elvesztek, mert gyõzött az ellenség.

<span id="an_1:17">1:17</span> Terjesztgeti kezeit Sion: nincs
vígasztalója; szorongatókat rendelt az Úr Jákób ellen köröskörül;
Jeruzsálem csúfsággá lett közöttök.

<span id="an_1:18">1:18</span> Igaz õ, az Úr, mert az õ szava ellen
rugódoztam! Halljátok meg kérlek, mind ti népek, és lássátok meg az én
bánatomat: szûzeim és ifjaim fogságba menének!

<span id="an_1:19">1:19</span> Kiáltottam azoknak, a kik szerettek engem
de õk megcsaltak engem; papjaim és véneim a városban multak ki, a mikor
étel után futkostak, hogy megéledjenek.

<span id="an_1:20">1:20</span> Lásd meg Uram, hogy szorongattatom, belsõ
részeim megháborodtak; elfordult bennem az én szívem, mert bizony pártot
ütöttem; künn fegyver pusztít, benn \[minden\] olyan, mint a halál!

<span id="an_1:21">1:21</span> Hallották, hogy sóhajtozom és nincs
vígasztalóm; minden ellenségem hallotta veszedelmemet; örültek, hogy te
\[ezt\] cselekedted. Hozd el a napot, a melyet hirdettél, hogy olyanok
legyenek, mint én!

<span id="an_1:22">1:22</span> Jusson elõdbe minden gonoszságuk, és úgy
bánj velök, a miképen én velem bántál az én minden bûnömért; mert sok az
én sóhajtozásom, és beteg a szívem.

<span id="an_2:1">2:1</span> Jaj; de sûrû felhõt borított haragjában az
Úr Sionnak leányára! az égbõl a földre veté Izráel ékességét, és nem
emlékezett meg lábainak zsámolyáról az õ haragja napján.

<span id="an_2:2">2:2</span> Elnyelte az Úr, nem kimélte Jákóbnak minden
hajlékát, letörte haragjában Júda leányának erõsségeit, a földre
terítette; megfertõzteté az országot és fejedelmeit.

<span id="an_2:3">2:3</span> Felgerjedt haragjában letördelé Izráelnek
minden szarvát; hátravoná jobbkezét az ellenség elõl, Jákób ellen pedig
mint lángoló tûz emésztett köröskörül.

<span id="an_2:4">2:4</span> Feszítette kézívét, mint valami ellenség,
kinyújtá jobbkezét, mint támadó, és megölt mindent, a mi a szemnek
kivánatos; Sion leányának sátorában, mint a tüzet önté ki búsulását.

<span id="an_2:5">2:5</span> Olyan volt az Úr, mint valami ellenség;
elnyelte Izráelt, elnyelte minden palotáját, elrontá erõsségeit, és
megsokasította Júda leányának a búját, baját.

<span id="an_2:6">2:6</span> És eltapodta sátorát, mint valami kertet,
lerombolta gyülekezése helyét; elfeledtete az Úr a Sionon ünnepet és
szombatot, és megútált haragja hevében királyt és papot.

<span id="an_2:7">2:7</span> Megvetette az Úr az õ oltárát, megútálta
szent helyét; ellenség kezébe adá palotáinak kõfalait; zajt ütöttek az
Úr házában, mint ünnepnapon.

<span id="an_2:8">2:8</span> Gondolá az Úr, hogy lerontja Sion leányának
kõfalát; kiterjeszté a mérõkötelet, nem vonta vissza kezét a
pusztítástól, és siralomra jutott a bástya és a kõfal, együtt
búslakodnak!

<span id="an_2:9">2:9</span> Kapui besülyedtek a földbe, elveszté és
összetöré annak zárait; királya és fejedelmei a pogányok közt vannak.
Nincsen törvény, sõt prófétái sem nyernek kijelentést az Úrtól.

<span id="an_2:10">2:10</span> A földön ülnek, elnémultak Sion leányának
vénei, port szórtak a fejökre; zsákba öltöztek, földre csüggesztették
fejöket Jeruzsálemnek szûzei.

<span id="an_2:11">2:11</span> Elsenyvedtek szemeim a könyhullatástól,
belsõ részeim háborognak, májam a földre omlik az én népem leányának
romlása miatt, mikor elalélt a kis gyermek és a csecsszopó a város
utczáin.

<span id="an_2:12">2:12</span> Azt mondták anyjoknak: Hol a kenyér, meg
a bor? mikor elaléltak, mint a sebesültek a város utczáin, mikor
kilehelték lelköket anyjoknak kebelén.

<span id="an_2:13">2:13</span> Mivel bizonyítsak melletted, mihez
hasonlítsalak, Jeruzsálem leánya, mivel mérjelek össze téged, hogy
megvígasztaljalak, Sionnak szûz leánya?! Bizony nagy a te romlásod, mint
a tenger: kicsoda gyógyít meg téged?!

<span id="an_2:14">2:14</span> A te prófétáid hazugságot és bolondságot
hirdettek néked, és nem fedték fel a te álnokságodat, hogy elfordították
volna fogságodat; hanem láttak tenéked hazug és megtévelyítõ
prófétálásokat.

<span id="an_2:15">2:15</span> Összecsapják feletted kezöket minden
járó-kelõk; süvöltenek és csóválják fejöket Jeruzsálem leánya felett:
Ez-é az a város, a melyrõl azt mondták: tökéletes szépség, az egész
földnek öröme?

<span id="an_2:16">2:16</span> Feltátották ellened szájokat minden
ellenségeid; süvöltenek és csikorgatják fogukat, mondván: Nyeljük el õt!
Bizony ez a nap az, a melyet vártunk; megértük, látjuk!

<span id="an_2:17">2:17</span> Megcselekedte az Úr, a miket gondolt;
beváltotta szavát, a melyet szólt eleitõl fogva; rombolt és nem kimélt,
és megvidámította rajtad az ellenséget, felemelte szarvát a te
szorongatóidnak.

<span id="an_2:18">2:18</span> Kiáltott az õ szívök az Úrhoz: Oh Sion
leányának kõfala! Folyjon alá könnyed mint a patak, éjjel és nappal; ne
szakadjon félbe, síró szemed meg se pihenjen.

<span id="an_2:19">2:19</span> Kelj fel, riadj éjjel, az õrjárások
kezdetén; öntsd ki, mint a vizet a te szívedet az Úr szine elõtt; emeld
fel hozzá kezeidet a te kisdedeidnek életéért, a kik elaléltak az éhség
miatt minden utczának szegletén.

<span id="an_2:20">2:20</span> Lásd meg Uram és tekintsd meg, kivel
cselekedtél így! Avagy megegyék-é az asszonyok az õ méhöknek gyümölcsét,
dédelgetett kisdedeiket; avagy megölettessék-é az Úrnak szent helyén pap
és próféta?

<span id="an_2:21">2:21</span> Az utczákon a földön fekszik gyermek és
vén; szûzeim és ifjaim fegyver miatt hullottak el; öldököltél haragod
napján, mészároltál, nem kiméltél.

<span id="an_2:22">2:22</span> Egybehívtad mint valami ünnepnapra az én
rettegtetõimet mindenfelõl, és nem volt az Úr haragjának napján, a ki
elmenekült és megszabadult volna. A kiket dédelgettem és felneveltem,
ellenségem emésztette meg õket!

<span id="an_3:1">3:1</span> Én vagyok az az ember, a ki nyomorúságot
látott az õ haragjának vesszeje miatt.

<span id="an_3:2">3:2</span> Engem vezérlett és járatott sötétségben és
nem világosságban.

<span id="an_3:3">3:3</span> Bizony ellenem fordult, \[ellenem\]
fordítja kezét minden nap.

<span id="an_3:4">3:4</span> Megfonnyasztotta testemet és bõrömet,
összeroncsolta csontjaimat.

<span id="an_3:5">3:5</span> \[Erõsséget\] épített ellenem és körülvett
méreggel és fáradsággal.

<span id="an_3:6">3:6</span> Sötét helyekre ültetett engem, mint az
örökre meghaltakat.

<span id="an_3:7">3:7</span> Körülkerített, hogy ki ne mehessek, nehézzé
tette lánczomat.

<span id="an_3:8">3:8</span> Sõt ha kiáltok és segítségül hívom is, nem
hallja meg imádságomat.

<span id="an_3:9">3:9</span> Elkerítette az én útaimat terméskõvel,
ösvényeimet elforgatta.

<span id="an_3:10">3:10</span> Ólálkodó medve õ nékem \[és\] lesben álló
oroszlán.

<span id="an_3:11">3:11</span> Útaimat elterelte, és darabokra vagdalt
és elpusztított engem!

<span id="an_3:12">3:12</span> Kifeszítette kézívét, és a nyíl elé
czélul állított engem!

<span id="an_3:13">3:13</span> Veséimbe bocsátotta tegzének fiait.

<span id="an_3:14">3:14</span> Egész népemnek csúfjává lettem, és
gúnydalukká napestig.

<span id="an_3:15">3:15</span> Eltöltött engem keserûséggel,
megrészegített engem ürömmel.

<span id="an_3:16">3:16</span> És kova-kõvel tördelte ki fogaimat; porba
tiprott engem.

<span id="an_3:17">3:17</span> És kizártad lelkem a békességbõl;
elfeledkeztem a jóról.

<span id="an_3:18">3:18</span> És mondám: Elveszett az én erõm és az én
reménységem az Úrban.

<span id="an_3:19">3:19</span> Emlékezzél meg az én nyomorúságomról és
eltapodtatásomról, az ürömrõl és a méregrõl!

<span id="an_3:20">3:20</span> Vissza-visszaemlékezik, és megalázódik
bennem az én lelkem.

<span id="an_3:21">3:21</span> Ezt veszem szívemre, azért bízom.

<span id="an_3:22">3:22</span> Az Úr kegyelmessége az, hogy még nincsen
végünk; mivel nem fogyatkozik el az õ irgalmassága!

<span id="an_3:23">3:23</span> Minden reggel meg-megújul; nagy a te
hûséged!

<span id="an_3:24">3:24</span> Az Úr az én örökségem, mondja az én
lelkem, azért benne bízom.

<span id="an_3:25">3:25</span> Jó az Úr azoknak, a kik várják õt; a
léleknek, a mely keresi õt.

<span id="an_3:26">3:26</span> Jó várni és megadással lenni az Úr
szabadításáig.

<span id="an_3:27">3:27</span> Jó a férfiúnak, ha igát visel
ifjúságában.

<span id="an_3:28">3:28</span> Egyedül ül és hallgat, mert felvette
magára.

<span id="an_3:29">3:29</span> Porba teszi száját, \[mondván:\] Talán
van \[még\] reménység?

<span id="an_3:30">3:30</span> Orczáját tartja az õt verõnek,
megelégszik gyalázattal.

<span id="an_3:31">3:31</span> Mert nem zár ki örökre az Úr.

<span id="an_3:32">3:32</span> Sõt, ha megszomorít, meg is vígasztal az
õ kegyelmességének gazdagsága szerint.

<span id="an_3:33">3:33</span> Mert nem szíve szerint veri és szomorítja
meg az embernek fiát.

<span id="an_3:34">3:34</span> Hogy lábai alá tiporja valaki a föld
minden foglyát;

<span id="an_3:35">3:35</span> Hogy elfordíttassék az ember ítélete a
Magasságosnak színe elõtt;

<span id="an_3:36">3:36</span> Hogy elnyomassék az ember az õ peres
dolgában: ezt az Úr nem nézi el.

<span id="an_3:37">3:37</span> Kicsoda az, a ki szól és meglesz, ha nem
parancsolja az Úr?

<span id="an_3:38">3:38</span> A Magasságosnak szájából nem jõ ki a
gonosz és a jó.

<span id="an_3:39">3:39</span> Mit zúgolódik az élõ ember? Ki-ki a maga
bûneiért \[bûnhõdik.\]

<span id="an_3:40">3:40</span> Tudakozzuk a mi útainkat és vizsgáljuk
meg, és térjünk az Úrhoz.

<span id="an_3:41">3:41</span> Emeljük fel szíveinket kezeinkkel
egyetemben Istenhez az égben.

<span id="an_3:42">3:42</span> Mi voltunk gonoszok és pártütõk, azért
nem bocsátottál meg.

<span id="an_3:43">3:43</span> Felöltötted a haragot és üldöztél minket,
öldököltél, nem kiméltél.

<span id="an_3:44">3:44</span> Felöltötted a felhõt, hogy hozzád ne
jusson az imádság.

<span id="an_3:45">3:45</span> Sepredékké és útálattá tettél minket a
népek között.

<span id="an_3:46">3:46</span> Feltátotta száját ellenünk minden
ellenségünk.

<span id="an_3:47">3:47</span> Rettegés és tõr van mi rajtunk, pusztulás
és romlás.

<span id="an_3:48">3:48</span> Víz-patakok folynak alá az én szemembõl
népem leányának romlása miatt.

<span id="an_3:49">3:49</span> Szemem csörgedez és nem szünik meg, nincs
pihenése,

<span id="an_3:50">3:50</span> Míg ránk nem tekint és meg nem lát az Úr
az égbõl.

<span id="an_3:51">3:51</span> Szemem bánatba ejté lelkemet városomnak
minden leányáért.

<span id="an_3:52">3:52</span> Vadászva vadásztak reám, mint valami
madárra, ellenségeim ok nélkül.

<span id="an_3:53">3:53</span> Veremben fojtották meg életemet, és követ
hánytak rám.

<span id="an_3:54">3:54</span> Felüláradtak a vizek az én fejem felett;
mondám: Kivágattam!

<span id="an_3:55">3:55</span> Segítségül hívtam a te nevedet, oh Uram,
a legalsó verembõl.

<span id="an_3:56">3:56</span> Hallottad az én szómat; ne rejtsd el
füledet sóhajtásom és kiáltásom elõl.

<span id="an_3:57">3:57</span> Közelegj hozzám, mikor segítségül hívlak
téged; mondd: Ne félj!

<span id="an_3:58">3:58</span> Pereld meg Uram lelkemnek perét; váltsd
meg életemet.

<span id="an_3:59">3:59</span> Láttad, oh Uram, az én
bántalmaztatásomat; ítéld meg ügyemet.

<span id="an_3:60">3:60</span> Láttad minden bosszúállásukat, minden
ellenem való gondolatjokat.

<span id="an_3:61">3:61</span> Hallottad Uram az õ szidalmazásukat,
minden ellenem való gondolatjokat;

<span id="an_3:62">3:62</span> Az ellenem támadóknak ajkait, és ellenem
való mindennapi szándékukat.

<span id="an_3:63">3:63</span> Tekintsd meg leülésöket és felkelésöket;
én vagyok az õ gúnydaluk.

<span id="an_3:64">3:64</span> Fizess meg nékik, Uram, az õ kezeiknek
munkája szerint.

<span id="an_3:65">3:65</span> Adj nékik szívbeli konokságot; átkodul
reájok.

<span id="an_3:66">3:66</span> Üldözd haragodban, és veszesd el õket az
Úr ege alól!

<span id="an_4:1">4:1</span> Jaj! de meghomályosodott az arany,
elváltozott a szép színarany, kiszórattak a szent hely kövei minden
utcza szegletére.

<span id="an_4:2">4:2</span> Sionnak drága fiait, a kik becsesebbek
valának mint a színarany, cserépedénynek tekintették, a fazekas
munkájának.

<span id="an_4:3">4:3</span> Még a sárkányok is oda nyujtják emlõiket,
szoptatják fiaikat; az én népem leánya pedig kegyetlen, mint a
struczmadarak a pusztában.

<span id="an_4:4">4:4</span> A csecsemõ nyelve az ínyéhez tapadt a
szomjúság miatt; a kisdedek kenyeret kértek, és nem volt, a ki nyujtott
volna nékik.

<span id="an_4:5">4:5</span> Kik pompás ételeket evének, elpusztulának
az utczákon; a kik bíborban neveltetének, a szemétdombot ölelgetik.

<span id="an_4:6">4:6</span> Bizony nagyobb az én népem leányának
bûnhõdése Sodoma bûnhõdésénél, a mely elsülyedt egy pillanat alatt, noha
kézzel sem ütöttek felé.

<span id="an_4:7">4:7</span> Az õ názireusai tisztábbak valának a hónál,
fehérebbek a tejnél, testök pirosabb vala, mint a korál, termetök mint a
zafir.

<span id="an_4:8">4:8</span> \[De most\] feketébb az õ ábrázatjok a
koromnál, nem ismerik meg õket az utczákon; bõrük csontjaikhoz ragadt,
elszáradt, mint a fa.

<span id="an_4:9">4:9</span> Jobban jártak, a kik fegyverrel ölettek
meg, mint a kik éhen vesztek el; mert azok átveretve multak ki, \[ezek
pedig\] a mezõ termésének hiánya miatt.

<span id="an_4:10">4:10</span> Irgalmas anyák kezei megfõzték
gyermekeiket, hogy azok eledeleik legyenek az én népem leányának
romlásakor.

<span id="an_4:11">4:11</span> Megteljesíté az Úr az õ búsulását,
kiöntötte az õ felgerjedt haragját, és tüzet gyújtott a Sionban, és
megemésztette annak fundamentomait.

<span id="an_4:12">4:12</span> Nem hitték a föld királyai, sem a föld
kerekségének lakosai, hogy szorongató és ellenség vonuljon be
Jeruzsálemnek kapuin.

<span id="an_4:13">4:13</span> Az õ prófétáinak bûne, az õ papjainak
vétke miatt \[van ez,\] a kik az igazaknak vérét ontották abban.

<span id="an_4:14">4:14</span> Tántorogtak, mint vakok az utczákon,
vérrel bemocskolva, annyira, hogy ruháikat sem érinthették.

<span id="an_4:15">4:15</span> Távozzatok! tisztátalan! kiáltották
azoknak; távozzatok, távozzatok, ne illessetek! Bizony elfutottak,
bujdostak is; a pogányok közt ezt mondták: Nem lakhatnak itt sokáig!

<span id="an_4:16">4:16</span> Az Úr haragja oszlatta el õket; többé nem
tekint reájok, \[mivelhogy\] a papok orczáját nem tisztelték, a véneken
nem könyörültek.

<span id="an_4:17">4:17</span> Még mikor meg voltunk, elepedve néztek
szemeink a hiábavaló segedelem után; esengve várakoztunk olyan népre, a
mely nem szabadított meg.

<span id="an_4:18">4:18</span> Vadásztak lépéseinkre úgy, hogy nem
járhattunk a mi utczáinkon; elközelgetett a mi végünk, beteltek a mi
napjaink, bizony eljött a mi végünk!

<span id="an_4:19">4:19</span> Gyorsabbak valának a mi üldözõink az
égnek saskeselyûinél; a hegyeken kergettek minket, a pusztában
ólálkodtak utánunk.

<span id="an_4:20">4:20</span> Orrunk lehellete, az Úr felkentje
megfogattaték az õ vermeikben, a kirõl azt mondottuk: az õ árnyékában
élünk a pogányok között.

<span id="an_4:21">4:21</span> Örülj és vígadozz, Edom leánya, a ki Uz
földjén lakozol, \[mert \]még te rád is rád kerül a pohár, megrészegedel
és meztelenkedel.

<span id="an_4:22">4:22</span> Eltörültetik a te álnokságod, oh Sion
leánya, nem fog téged számûzni többé; meglátogatja a te álnokságodat,
Edom leánya fölfedi a te bûneidet.

<span id="an_5:1">5:1</span> Emlékezzél meg Uram, mi esett meg rajtunk;
tekintsd meg és lásd meg gyalázatunkat!

<span id="an_5:2">5:2</span> A mi örökségünk idegenekre szállt; házaink
a jövevényekéi.

<span id="an_5:3">5:3</span> Apátlan árvák lettünk; anyáink, mint az
özvegyek.

<span id="an_5:4">5:4</span> Vizünket pénzért iszszuk, tûzifánkat áron
kapjuk.

<span id="an_5:5">5:5</span> Nyakunknál fogva hajtatunk; elfáradtunk,
nincsen nyugtunk.

<span id="an_5:6">5:6</span> Égyiptomnak adtunk kezet, az assziroknak,
hogy jóllakjunk kenyérrel.

<span id="an_5:7">5:7</span> Apáink vétkeztek; nincsenek; mi hordozzuk
vétkeiket.

<span id="an_5:8">5:8</span> Szolgák uralkodnak rajtunk; nincs a ki
megszabadítson kezökbõl.

<span id="an_5:9">5:9</span> Életünk veszélyeztetésével szerezzük
kenyerünket a pusztában levõ fegyver miatt.

<span id="an_5:10">5:10</span> Bõrünk, mint a kemencze, megfeketedett az
éhség lázától.

<span id="an_5:11">5:11</span> Az asszonyokat meggyalázták Sionban, a
szûzeket Júda városaiban.

<span id="an_5:12">5:12</span> A fejedelmeket kezökkel akasztották fel;
a vének orczáit nem becsülik.

<span id="an_5:13">5:13</span> Az ifjak a kézi malmot hordozzák, és a
gyermekek a fahordásban botlanak el.

<span id="an_5:14">5:14</span> A vének eltüntek a kapuból,
\[megszüntek\] az ifjak énekelni.

<span id="an_5:15">5:15</span> Oda van a mi szívünk öröme, gyászra
fordult a mi körtánczunk.

<span id="an_5:16">5:16</span> Elesett a mi fejünknek koronája, jaj most
nékünk mert vétkeztünk!

<span id="an_5:17">5:17</span> Ezért lett beteg a mi szívünk, ezekért
homályosodtak meg a mi szemeink;

<span id="an_5:18">5:18</span> A Sion hegyéért, hogy elpusztult; rókák
futkosnak azon!

<span id="an_5:19">5:19</span> Te Uram örökké megmaradsz; a te királyi
széked nemzedékrõl nemzedékre!

<span id="an_5:20">5:20</span> Miért feledkezel el örökre mi rólunk?
\[miért\] hagysz el minket hosszú idõre?

<span id="an_5:21">5:21</span> Téríts vissza Uram magadhoz és
visszatérünk; újítsd meg a mi napjainkat, mint régen.

<span id="an_5:22">5:22</span> Mert bizony-bizony megvetettél minket;
megharagudtál ránk felettébb!

------------------------------------------------------------------------

[Next: Ezekiel](eze.md)
