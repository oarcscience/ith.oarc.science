[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe2)  [Next](jo2.md) 

------------------------------------------------------------------------

### Hungarian Bible: 1 John

<span id="an_1:1">1:1</span> A mi kezdettõl fogva vala, a mit
hallottunk, a mit szemeinkkel láttunk , a mit szemléltünk, és kezeinkkel
illettünk, az életnek Ígéjérõl.

<span id="an_1:2">1:2</span> (És az élet megjelent és láttuk és
tanubizonyságot teszünk róla és hirdetjük néktek az örök életet, a mely
az Atyánál vala és megjelent nékünk;)

<span id="an_1:3">1:3</span> A mit hallottunk és láttunk, hirdetjük
néktek, hogy néktek is közösségtek legyen velünk, és pedig a mi
közösségünk az Atyával és az õ Fiával, a Jézus Krisztussal.

<span id="an_1:4">1:4</span> És ezeket azért írjuk néktek, hogy örömetek
teljes legyen.

<span id="an_1:5">1:5</span> És ez az az üzenet, a melyet tõle
hallottunk és hirdetünk néktek, hogy az Isten világosság és nincsen õ
benne semmi sötétség.

<span id="an_1:6">1:6</span> Ha azt mondjuk, hogy közösségünk van vele,
és sötétségben járunk; hazudunk és nem az igazságot cselekeszszük.

<span id="an_1:7">1:7</span> Ha pedig a világosságban járunk, a mint õ
maga a világosságban van: közösségünk van egymással, és Jézus
Krisztusnak, az õ Fiának vére megtisztít minket minden bûntõl.

<span id="an_1:8">1:8</span> Ha azt mondjuk, hogy nincsen bûn mi
bennünk, magunkat csaljuk meg és igazság nincsen mi bennünk.

<span id="an_1:9">1:9</span> Ha megvalljuk bûneinket, hû és igaz, hogy
megbocsássa bûneinket és megtisztítson minket minden hamisságtól.

<span id="an_1:10">1:10</span> Ha azt mondjuk, hogy nem vétkeztünk,
hazuggá teszszük õt, és az õ ígéje nincsen mi bennünk.

<span id="an_2:1">2:1</span> Én fiacskáim, ezeket azért írom néktek,
hogy ne vétkezzetek. És ha valaki vétkezik, van Szószólónk az Atyánál,
az igaz Jézus Krisztus.

<span id="an_2:2">2:2</span> És õ engesztelõ áldozat a mi vétkeinkért;
de nemcsak a mienkért, hanem az egész világért is.

<span id="an_2:3">2:3</span> És arról tudjuk meg, hogy megismertük õt,
ha az õ parancsolatait megtartjuk.

<span id="an_2:4">2:4</span> A ki ezt mondja: Ismerem õt, és az õ
parancsolatait nem tartja meg, hazug az, és nincs meg abban az igazság.

<span id="an_2:5">2:5</span> A ki pedig megtartja az õ beszédét, abban
valósággal teljessé lett az Isten szeretete. Errõl tudjuk meg, hogy õ
benne vagyunk;

<span id="an_2:6">2:6</span> A ki azt mondja, hogy õ benne marad, annak
úgy kell járnia, a mint õ járt.

<span id="an_2:7">2:7</span> Atyámfiai, nem új parancsolatot írok
néktek, hanem régi parancsolatot, a mely elõttetek volt kezdettõl fogva;
a régi parancsolat az íge, a melyet hallottatok kezdettõl fogva.

<span id="an_2:8">2:8</span> Viszont új parancsolatot írok néktek, a mi
igaz õ benne és ti bennetek; mert a sötétség szûnni kezd, és az igaz
világosság már fénylik.

<span id="an_2:9">2:9</span> A ki azt mondja, hogy a világosságban van,
és gyûlöli az õ atyjafiát az még mindig a sötétségben van.

<span id="an_2:10">2:10</span> A ki szereti az õ atyjafiát a
világosságban marad, és nincs benne botránkozásra való.

<span id="an_2:11">2:11</span> A ki pedig gyûlöli az õ atyjafiát, a
sötétségben van, és a sötétségben jár, és nem tudja hová megy, mert a
sötétség megvakította az õ szemeit.

<span id="an_2:12">2:12</span> Írok néktek, gyermekek, mert a ti
bûneitek megbocsáttattak az õ nevéért.

<span id="an_2:13">2:13</span> Írok néktek atyák, mert megismertétek
azt, a ki kezdettõl fogva van. Írok néktek ifjak, mert meggyõztétek a
gonoszt. Írok néktek fiacskák, mert megismertétek az Atyát.

<span id="an_2:14">2:14</span> Írtam néktek atyák, mert megismertétek
azt, a ki kezdettõl fogva van. Írtam néktek ifjak, mert erõsek vagytok,
és az Isten ígéje megmarad bennetek, és meggyõztétek a gonoszt.

<span id="an_2:15">2:15</span> Ne szeressétek a világot, se azokat, a
mik a világban vannak. Ha valaki a világot szereti, nincs meg abban az
Atya szeretete.

<span id="an_2:16">2:16</span> Mert mindaz, a mi a világban van, a test
kívánsága, és a szemek kívánsága, és az élet kérkedése nem az Atyától
van, hanem a világból.

<span id="an_2:17">2:17</span> És a világ elmúlik, és annak kívánsága
is; de a ki az Isten akaratát cselekszi, megmarad örökké.

<span id="an_2:18">2:18</span> Fiacskáim, itt az utolsó óra; és a mint
hallottátok, hogy az antikrisztus eljõ, így most sok antikrisztus
támadt; a honnan tudjuk, hogy itt az utolsó óra.

<span id="an_2:19">2:19</span> Közülünk váltak ki, de nem voltak
közülünk valók; mert ha közülünk valók lettek volna, velünk maradtak
volna; de hogy nyilvánvalóvá legyen felõlük, hogy nem mindnyájan
közülünk valók.

<span id="an_2:20">2:20</span> És néktek kenetetek van a Szenttõl, és
mindent tudtok.

<span id="an_2:21">2:21</span> Nem azért írtam néktek, mivel nem
ismeritek az igazságot, hanem mivel ismeritek azt, és mivel semmi
sincsen az igazságból, a mi hazugság.

<span id="an_2:22">2:22</span> Ki a hazug, ha nem az, a ki tagadja hogy
a Jézus a Krisztus? Ez az antikrisztus, a ki tagadja az Atyát és a Fiút.

<span id="an_2:23">2:23</span> Senkiben nincs meg az Atya, a ki tagadja
a Fiút. A ki vallást tesz a Fiúról, abban az Atya is megvan.

<span id="an_2:24">2:24</span> A mit azért ti kezdettõl hallottatok, az
maradjon meg bennetek. Ha bennetek marad az, a mit kezdettõl fogva
hallottatok, ti is az Atyában és a Fiúban maradtok.

<span id="an_2:25">2:25</span> És az az ígéret, a melyet õ ígért nékünk:
az örök élet.

<span id="an_2:26">2:26</span> Ezeket írtam néktek azok felõl, a kik
elhitetnek titeket.

<span id="an_2:27">2:27</span> És az a kenet, a melyet ti kaptatok tõle,
bennetek marad, és \[így\] nincs szükségetek arra, hogy valaki tanítson
titeket; hanem a mint az a kenet megtanít titeket mindenre, úgy igaz
\[is\] az és nem hazugság, és a miként megtanított titeket, úgy
maradjatok õ benne.

<span id="an_2:28">2:28</span> És most, fiacskáim, maradjatok õ benne;
hogy mikor megjelenik, bizodalmunk legyen, és meg ne szégyenüljünk
elõtte az õ eljövetelekor.

<span id="an_2:29">2:29</span> Ha tudjátok, hogy õ igaz, tudjátok, hogy
a ki az igazságot cselekszi, az mind tõle született.

<span id="an_3:1">3:1</span> Lássátok milyen nagy szeretetet adott
nékünk az Atya, hogy Isten fiainak neveztetünk! A világ azért nem ismer
minket, mert nem ismerte meg Õt.

<span id="an_3:2">3:2</span> Szeretteim, most Isten gyermekei vagyunk,
és még nem lett nyilvánvalóvá, hogy mivé leszünk. De tudjuk, hogy ha
nyilvánvalóvá lesz, hasonlókká leszünk Õ hozzá; mert meg fogjuk õt
látni, a mint van.

<span id="an_3:3">3:3</span> És a kiben megvan ez a reménység Õ iránta,
az mind megtisztítja õ magát, a miképen Õ is tiszta.

<span id="an_3:4">3:4</span> Valaki a bûnt cselekszi, az a
törvénytelenséget is cselekszi; a bûn pedig a törvénytelenség.

<span id="an_3:5">3:5</span> És tudjátok, hogy õ azért jelent meg, hogy
a mi bûneinket elvegye; és õ benne nincsen bûn.

<span id="an_3:6">3:6</span> A ki õ benne marad, egy sem esik bûnbe; a
ki bûnbe esik, egy sem látta õt, sem meg nem ismerte õt.

<span id="an_3:7">3:7</span> Fiacskáim! senki el ne hitessen benneteket:
a ki az igazságot cselekszi, igaz az, a miként Õ is igaz:

<span id="an_3:8">3:8</span> A ki a bûnt cselekszi az ördögbõl van; mert
az ördög kezdettõl fogva bûnben leledzik. Azért jelent meg az Istennek
Fia, hogy az ördög munkáit lerontsa.

<span id="an_3:9">3:9</span> Senki sem cselekszik bûnt, a ki az Istentõl
született, mert benne marad annak magva; és nem cselekedhetik bûnt,
mivelhogy Istentõl született.

<span id="an_3:10">3:10</span> Errõl ismerhetõk meg az Isten gyermekei
és az ördög gyermekei: a ki igazságot nem cselekszik, az egy sem az
Istentõl való, és az \[sem\], a ki nem szereti az õ atyjafiát.

<span id="an_3:11">3:11</span> Mert ez az üzenet, a melyet kezdettõl
fogva hallottatok, hogy szeressük egymást;

<span id="an_3:12">3:12</span> Nem úgy, mint Kain, \[aki\] a gonosztól
vala, és meggyilkolá az õ testvérét. És miért gyilkolta meg azt? Mivel
az õ cselekedetei gonoszok valának, a testvéreié pedig igazak.

<span id="an_3:13">3:13</span> Ne csodálkozzatok atyámfiai, ha gyûlöl
titeket a világ!

<span id="an_3:14">3:14</span> Mi tudjuk, hogy általmentünk a halálból
az életbe, mert szeretjük a mi atyánkfiait. A ki nem szereti az õ
atyjafiát, a halálban marad.

<span id="an_3:15">3:15</span> A ki gyûlöli az õ atyjafiát, mind
embergyilkos az: és tudjátok, hogy egy embergyilkosnak sincs örök élete,
a mi megmaradhatna õ benne.

<span id="an_3:16">3:16</span> Arról ismertük meg a szeretetet, hogy Õ
az õ életét adta érettünk: mi is kötelesek vagyunk odaadni életünket a
mi atyánkfiaiért.

<span id="an_3:17">3:17</span> A kinek pedig van mibõl élnie e világon,
és elnézi, hogy az õ atyjafia szükségben van, és elzárja attól az õ
szívét, miképen marad meg abban az Isten szeretete?

<span id="an_3:18">3:18</span> Fiacskáim, ne szóval szeressünk, se
nyelvvel; hanem cselekedettel és valósággal.

<span id="an_3:19">3:19</span> És errõl ismerjük meg, hogy mi az
igazságból vagyunk, és így tesszük bátorságosakká õ elõtte a mi
szíveinket.

<span id="an_3:20">3:20</span> Hogy ha vádol minket a szív, mivelhogy
nagyobb az Isten a mi szívünknél, és mindent tud.

<span id="an_3:21">3:21</span> Szeretteim, ha szívünk nem vádol minket,
bizodalmunk van az Istenhez;

<span id="an_3:22">3:22</span> És akármit kérjünk, megnyerjük tõle, mert
megtartjuk az õ parancsolatait, és azokat cselekeszszük, a mik kedvesek
elõtte.

<span id="an_3:23">3:23</span> Ez pedig az õ parancsolata, hogy higyjünk
az õ Fiának, a Jézus Krisztusnak nevében, és szeressük egymást, a mint
megparancsolta nékünk.

<span id="an_3:24">3:24</span> És a ki az õ parancsolatait megtartja, az
Õ benne marad és Õ is abban; és abból ismerjük meg, hogy bennünk marad,
abból a Lélekbõl, a melyet nékünk adott.

<span id="an_4:1">4:1</span> Szeretteim, ne higyjetek minden léleknek,
hanem próbáljátok meg a lelkeket, ha Istentõl vannak-é; mert sok hamis
próféta jött ki a világba.

<span id="an_4:2">4:2</span> Errõl ismerjétek meg az Isten Lelkét:
valamely lélek Jézust testben megjelent Krisztusnak vallja, az Istentõl
van;

<span id="an_4:3">4:3</span> És valamely lélek nem vallja Jézust testben
megjelent Krisztusnak, nincsen az Istentõl: és az az antikrisztus
\[lelke,\] a melyrõl hallottátok, hogy eljõ; és most e világban van már.

<span id="an_4:4">4:4</span> Ti az Istentõl vagytok fiacskáim, és
legyõztétek azokat; mert nagyobb az, a ki bennetek van, mint az, a ki e
világban van.

<span id="an_4:5">4:5</span> Azok a világból valók; azért a világ
szerint beszélnek, és a világ hallgat rájok.

<span id="an_4:6">4:6</span> Mi az Istentõl vagyunk: a ki ismeri az
Istent, hallgat reánk, a ki nincsen az Istentõl, nem hallgat reánk.
Errõl ismerjük meg az igazságnak lelkét és a tévelygésnek lelkét.

<span id="an_4:7">4:7</span> Szeretteim, szeressük egymást: mert a
szeretet az Istentõl van; és mindaz, a ki szeret, az Istentõl született,
és ismeri az Istent.

<span id="an_4:8">4:8</span> A ki nem szeret, nem ismerte meg az Istent;
mert az Isten szeretet.

<span id="an_4:9">4:9</span> Az által lett nyilvánvalóvá az Isten
szeretete bennünk, hogy az õ egyszülött Fiát elküldte az Isten e
világra, hogy éljünk általa.

<span id="an_4:10">4:10</span> Nem abban van a szeretet, hogy mi
szerettük az Istent, hanem hogy õ szeretett minket, és elküldte az õ
Fiát engesztelõ áldozatul a mi bûneinkért.

<span id="an_4:11">4:11</span> Szeretteim, ha így szeretett minket az
Isten, nekünk is szeretnünk kell egymást.

<span id="an_4:12">4:12</span> Az Istent soha senki nem látta: Ha
szeretjük egymást, az Isten bennünk marad, és az õ szeretete teljessé
lett bennünk:

<span id="an_4:13">4:13</span> Errõl ismerjük meg, hogy benne maradunk
és õ mibennünk; mert a maga Lelkébõl adott minékünk.

<span id="an_4:14">4:14</span> És mi láttuk és bizonyságot teszünk, hogy
az Atya elküldte a Fiút a világ üdvözítõjéül.

<span id="an_4:15">4:15</span> A ki vallja, hogy Jézus az Istennek Fia,
az Isten megmarad abban, és õ \[is\] az Istenben.

<span id="an_4:16">4:16</span> És mi megismertük és elhittük az Istennek
irántunk való szeretetét. Az Isten szeretet; és a ki a szeretetben
marad, az Istenben marad, és az Isten \[is\] õ benne.

<span id="an_4:17">4:17</span> Azzal lesz teljessé a szeretet közöttünk,
hogy bizodalmunk van az ítélet napjához, mert a mint õ van, úgy vagyunk
mi is e világban.

<span id="an_4:18">4:18</span> A szeretetben nincsen félelem; sõt a
teljes szeretet kiûzi a félelmet, mert a félelem gyötrelemmel jár: a ki
pedig fél, nem lett teljessé a szeretetben.

<span id="an_4:19">4:19</span> Mi szeressük õt; mert õ elõbb szeretett
minket!

<span id="an_4:20">4:20</span> Ha azt mondja valaki, hogy: Szeretem az
Istent, és gyûlöli a maga atyjafiát, hazug az: mert a ki nem szereti a
maga atyjafiát, a kit lát, hogyan szeretheti az Istent, a kit nem lát?

<span id="an_4:21">4:21</span> Az a parancsolatunk is van õ tõle, hogy a
ki szereti az Istent, szeresse a maga atyjafiát is.

<span id="an_5:1">5:1</span> Mindaz, a ki hiszi, hogy Jézus a Krisztus,
Istentõl született; és mindaz, a ki szereti a szülõt, azt is szereti, a
ki attól született.

<span id="an_5:2">5:2</span> Abból ismerjük meg, hogy szeretjük az Isten
gyermekeit, hogyha az Istent szeretjük, és az õ parancsolatait
megtartjuk.

<span id="an_5:3">5:3</span> Mert az az Isten szeretete, hogy megtartjuk
az õ parancsolatait; az õ parancsolatai pedig nem nehezek.

<span id="an_5:4">5:4</span> Mert mindaz, a mi az Istentõl született,
legyõzi a világot; és az a gyõzedelem, a mely legyõzte a világot, a mi
hitünk.

<span id="an_5:5">5:5</span> Ki az, a ki legyõzi a világot, ha nem az, a
ki hiszi, hogy Jézus az Isten Fia?!

<span id="an_5:6">5:6</span> Ez az, a ki víz és vér által jõ vala, Jézus
a Krisztus; nemcsak a vízzel, hanem a vízzel és a vérrel. És a Lélek az,
a mely bizonyságot tesz, mert a Lélek az igazság.

<span id="an_5:7">5:7</span> Mert hárman vannak, a kik bizonyságot
tesznek a mennyben, az Atya, az Íge és a Szent Lélek: és ez a három egy.

<span id="an_5:8">5:8</span> És hárman vannak, a kik bizonyságot tesznek
a földön, a Lélek, a víz és a vér; és ez a három \[is\] egy.

<span id="an_5:9">5:9</span> Ha elfogadjuk az emberek bizonyságtételét,
az Isten bizonyságtétele nagyobb: mert az Isten bizonyságtétele az, a
melylyel bizonyságot tett az õ Fiáról.

<span id="an_5:10">5:10</span> A ki hisz az Isten Fiában,
bizonyságtétele van önmagában. A ki nem hisz az Istennek, hazuggá tette
õt; mert nem hitt abban a bizonyságtételben, a melylyel bizonyságot tett
Isten az õ Fiáról.

<span id="an_5:11">5:11</span> És ez az a bizonyságtétel, hogy örök
életet adott nékünk az Isten és ez az élet az õ Fiában van.

<span id="an_5:12">5:12</span> A kié a Fiú, azé az élet: a kiben nincs
meg az Isten Fia, az élet sincs meg abban.

<span id="an_5:13">5:13</span> Ezeket írtam néktek, a kik hisztek az
Isten Fiának nevében, hogy tudjátok meg, hogy örök életetek van, és hogy
higyjetek az Isten Fiának nevében.

<span id="an_5:14">5:14</span> És ez az a bizodalom, a melylyel õ hozzá
vagyunk, hogy ha kérünk valamit az õ akarata szerint, meghallgat minket:

<span id="an_5:15">5:15</span> És ha tudjuk, hogy meghallgat bennünket,
akármit kérünk, tudjuk, hogy megvannak a kéréseink, a melyeket kértünk õ
tõle.

<span id="an_5:16">5:16</span> Ha valaki látja, hogy az õ atyjafia
vétkezik, \[de\] nem halálos bûnt, könyörögjön, és \[az\] \[Isten\]
életet ad annak, a ki nem halálos bûnnel vétkezik. Van halálos bûn; nem
az ilyenért mondom, hogy könyörögjön.

<span id="an_5:17">5:17</span> Minden igazságtalanság bûn; de van nem
halálos bûn \[is\].

<span id="an_5:18">5:18</span> Tudjuk, hogy valaki Istentõl született,
nem vétkezik: hanem a ki Istentõl született, megõrzi magát, és a gonosz
nem illeti õt.

<span id="an_5:19">5:19</span> Tudjuk, hogy Istentõl vagyunk, és az
egész világ a gonoszságban vesztegel.

<span id="an_5:20">5:20</span> De tudjuk \[azt is,\] hogy az Isten Fia
eljött, és értelmet adott nékünk arra, hogy megismerjük az igazat, és
\[hogy\] mi az igazban, az õ Fiában, a Jézus Krisztusban vagyunk. Ez az
igaz Isten és az örök élet.

<span id="an_5:21">5:21</span> Fiacskáim, oltalmazzátok meg magatokat a
bálványoktól. Ámen!

------------------------------------------------------------------------

[Next: 2 John](jo2.md)
