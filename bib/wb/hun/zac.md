[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](hag)  [Next](mal.md) 

------------------------------------------------------------------------

### Hungarian Bible: Zechariah

<span id="an_1:1">1:1</span> Dárius második esztendejében, a nyolczadik
hónapban szóla az Úr Zakariáshoz, a Berekiás fiához, a ki Iddó próféta
fia, mondván:

<span id="an_1:2">1:2</span> Igen megharagudott az Úr a ti atyáitokra.

<span id="an_1:3">1:3</span> Mondjad azért nékik: Ezt mondja a
Seregeknek Ura: Térjetek hozzám, szól a Seregeknek Ura, és hozzátok
térek, mond a Seregeknek Ura.

<span id="an_1:4">1:4</span> Ne legyetek olyanok, mint atyáitok, a
kikhez az elébbi próféták kiáltottak, mondván: Ezt mondja a Seregeknek
Ura: Térjetek meg kérlek a ti gonosz útaitokról, és a ti gonosz
cselekedeteitekbõl, de nem hallgattak meg, és nem figyelmeztek reám,
szól az Úr.

<span id="an_1:5">1:5</span> Atyáitok? Hol vannak õk? És a próféták
örökké élnek-é?

<span id="an_1:6">1:6</span> De az én beszédeim és végzéseim, a melyeket
szolgáim, a próféták által hirdettem: nem beteljesedtek-é a ti
atyáitokon? És megtértek és azt mondták: A mint elhatározta vala a
Seregeknek Ura, hogy a mi útaink és cselekedeteink szerint bánik velünk:
úgy bánt velünk.

<span id="an_1:7">1:7</span> A tizenegyedik hónapnak, azaz a Sebat
hónapnak huszonnegyedik napján, Dáriusnak második esztendejében, szóla
az Úr Zakariáshoz, a Berekiás fiához, a ki Iddó próféta fia, mondván:

<span id="an_1:8">1:8</span> Látám éjszaka, hogy ímé, egy férfiú veres
lovon ül vala, és áll vala a mirtus-fák között, a melyek egy árnyas
völgyben valának; háta megett pedig veres, tarka és fehér lovak.

<span id="an_1:9">1:9</span> És mondám: Mik ezek Uram? És mondá nékem az
angyal, a ki beszél vala nékem: Én megmutatom néked: mik ezek.

<span id="an_1:10">1:10</span> Akkor felele az a férfiú, a ki a
mirtus-fák között áll vala, és mondá: Azok ezek, a kiket az Úr küldött,
hogy járják be e földet;

<span id="an_1:11">1:11</span> És felelének az Úr angyalának, a ki a
mirtus-fák között áll vala, és mondák: Bejártuk a földet, és ímé, az
egész föld vesztegel és nyugodt.

<span id="an_1:12">1:12</span> Az Úr angyala pedig felele, és mondá:
Seregeknek Ura! Meddig nem könyörülsz még Jeruzsálemen és Júdának
városain, a melyekre haragszol immár hetven esztendõ óta?

<span id="an_1:13">1:13</span> És nyájas szavakkal, vígasztaló szókkal
felele az Úr az angyalnak, a ki beszél vala velem.

<span id="an_1:14">1:14</span> És mondá nékem az angyal, a ki beszél
vala velem: Kiálts, ezt mondván: Ezt mondja a Seregeknek Ura: szeretem
Jeruzsálemet és a Siont nagy szeretettel!

<span id="an_1:15">1:15</span> De nagy haraggal haragszom én a hivalkodó
népekre, a kikre kevéssé haragudtam \[ugyan,\] de õk gonoszra törtek.

<span id="an_1:16">1:16</span> Azt mondja azért az Úr:
könyörületességgel fordulok Jeruzsálemhez; benne építtetik meg az én
házam, szól a Seregeknek Ura, és mérõzsinór nyujtatik ki Jeruzsálem
felett.

<span id="an_1:17">1:17</span> Mégis kiálts, mondván: Ezt mondja a
Seregeknek Ura: Bõvelkedni fognak még városaim a jóban, mert
megvígasztalja még az Úr a Siont, és magáévá fogadja még Jeruzsálemet!

<span id="an_1:18">1:18</span> Majd felemelém szemeimet, és ímé, négy
szarvat láték.

<span id="an_1:19">1:19</span> És mondám az angyalnak, a ki beszél vala
velem: Mik ezek? És monda nékem: Ezek azok a szarvak, a melyek
szétszórták Júdát, Izráelt és Jeruzsálemet.

<span id="an_1:20">1:20</span> Azután mutata nékem az Úr négy
mesterembert.

<span id="an_1:21">1:21</span> És mondám: Mit jöttek ezek cselekedni? Õ
pedig szóla, mondván: Ezek azok a szarvak, a melyek szétszórták Júdát
annyira, hogy senki sem emelheti vala fel fejét: de eljöttek ezek, hogy
elrettentsék õket, hogy letörjék a pogányok szarvait, a kik szarvakkal
támadtak vala Júda földe ellen, hogy szétszórják azt.

<span id="an_2:1">2:1</span> Felemelém ismét szemeimet, és ímé, láték
egy férfiút és a kezében mérõ- kötelet.

<span id="an_2:2">2:2</span> És mondám: Hová mégy te? És mondá nékem:
Megmérni Jeruzsálemet, hogy lássam: mennyi a széle és mennyi a hossza?

<span id="an_2:3">2:3</span> És ímé, az angyal, a ki beszél vala velem,
kijöve, és más angyal \[is\] kijöve eléje.

<span id="an_2:4">2:4</span> És monda annak: Fuss, és szólj e
gyermekhez, mondván: Kerítetlenül fogják lakni Jeruzsálemet a benne levõ
emberek és barmok sokasága miatt.

<span id="an_2:5">2:5</span> Én pedig, szól az Úr, tûz-fal leszek
körülötte és megdicsõítem magamat õ benne!

<span id="an_2:6">2:6</span> Jaj, jaj! Fussatok ki az északi földrõl,
így szól az Úr, mert az ég négy szele felé szórtalak szét titeket, szól
az Úr.

<span id="an_2:7">2:7</span> Jaj Sion! Szabadítsd ki magadat, ki Babilon
leányánál lakozol.

<span id="an_2:8">2:8</span> Mert így szól a Seregeknek Ura: Dicsõség
után küldött engem a pogányokhoz, a kik fosztogatnak titeket, mert a ki
titeket bánt, az õ szemefényét bántja.

<span id="an_2:9">2:9</span> Mert ímé én felemelem kezemet ellenök, és
saját szolgáik prédájává lesznek, és megtudjátok, hogy a Seregeknek Ura
küldött el engem.

<span id="an_2:10">2:10</span> Örülj és örvendezz, Sionnak leánya, mert
ímé elmegyek és közötted lakozom! így szól az Úr.

<span id="an_2:11">2:11</span> És sok pogány csatlakozik azon a napon az
Úrhoz, és népemmé lesznek, és közötted lakozom, és megtudod, hogy a
Seregeknek Ura küldött hozzád engem.

<span id="an_2:12">2:12</span> És birtokba veszi az Úr Júdát, mint az õ
osztályrészét a szent földön, és újra magáévá fogadja Jeruzsálemet.

<span id="an_2:13">2:13</span> Hallgasson minden test az Úr elõtt: mert
felkelt az õ szentséges helyérõl.

<span id="an_3:1">3:1</span> Azután megmutatá nékem Jósuát, a fõpapot, a
ki az Úr angyala elõtt álla, és a Sátánt, a ki jobb keze felõl álla,
hogy vádolja õt.

<span id="an_3:2">3:2</span> És mondá az Úr a Sátánnak: Dorgáljon meg
téged az Úr, te Sátán; dorgáljon meg az Úr, a ki magáévá fogadja
Jeruzsálemet. Avagy nem tûzbõl kikapott üszög-é ez?

<span id="an_3:3">3:3</span> Jósua pedig szennyes ruhába vala
öltöztetve, és áll vala az angyal elõtt.

<span id="an_3:4">3:4</span> És szóla és monda az elõtte állóknak,
mondván: Vegyétek le róla a szennyes ruhákat! És monda néki: Lásd!
Levettem rólad a te álnokságodat, és ünnepi ruhákba öltöztetlek téged!

<span id="an_3:5">3:5</span> Azután mondám: Tegyenek fejére tiszta
süveget! Feltevék azért fejére a tiszta süveget, és ruhákba öltözteték
õt, az Úrnak angyala pedig \[ott\] áll vala.

<span id="an_3:6">3:6</span> És bizonyságot tõn az Úrnak angyala
Jósuának, mondván:

<span id="an_3:7">3:7</span> Ezt mondja a Seregeknek Ura: Ha az én
útaimban jársz, és ha parancsolataimat magtartod: te is ítélõje leszel
az én házamnak, sõt õrizni fogod az én pitvaraimat, és ki- s bejárást
engedek néked ez itt állók között.

<span id="an_3:8">3:8</span> Halld meg Jósua, te fõpap; te és barátaid,
a kik elõtted ülnek, mert jelképes férfiak ezek: Ímé, bizony elõhozom az
én szolgámat, Csemetét!

<span id="an_3:9">3:9</span> Mert ímé e kõ az, a melyet Jósua elé
helyezek; egy kövön hét szem; ímé, én faragom annak faragványait, így
szól a Seregeknek Ura, és eltörlöm e földnek álnokságait egy napon.

<span id="an_3:10">3:10</span> Azon a napon, így szól a Seregeknek Ura,
kiki hívja majd a maga felebarátját a szõlõtõ alá és a fügefa alá.

<span id="an_4:1">4:1</span> Majd visszatére az angyal, a ki beszél vala
velem, és felkölte engem, mint mikor valaki álmából költetik fel.

<span id="an_4:2">4:2</span> És mondá nékem: Mit látsz te? És mondám:
Látok ímé egy merõ arany gyertyatartót, tetején az olajtartója, rajta
pedig annak hét szövétneke, és hét csõ a szövétnekekhez, a melyek a
tetején vannak;

<span id="an_4:3">4:3</span> És mellette két olajfa: egyik az olajtartó
jobb oldalán, a másik pedig annak bal oldalán.

<span id="an_4:4">4:4</span> És felelék, és mondám az angyalnak, a ki
beszél vala velem, mondván: Mik ezek, Uram?

<span id="an_4:5">4:5</span> És felele az angyal, a ki beszél vala
velem, és mondá nékem: Hát nem tudod-é, mik ezek? És mondám: Nem, Uram!

<span id="an_4:6">4:6</span> És felele, és szóla nékem, mondván: Az
Úrnak beszéde ez Zorobábelhez, mondván: Nem erõvel, sem hatalommal,
hanem az én lelkemmel! azt mondja a Seregeknek Ura.

<span id="an_4:7">4:7</span> Ki vagy te, te nagy hegy? Lapálylyá
\[leszel\] Zorobábel elõtt, és felviszi a csúcs-követ, \[és ilyen\]
kiáltás \[támad:\] Áldás, áldás reá!

<span id="an_4:8">4:8</span> És szóla hozzám az Úr, mondván:

<span id="an_4:9">4:9</span> A Zorobábel kezei veték meg e ház alapját,
és az õ kezei végzik el azt, és megtudod, hogy a Seregeknek Ura küldött
el engem hozzátok.

<span id="an_4:10">4:10</span> Mert a kik csúfolták a kicsiny kezdetet,
örülni fognak, ha meglátják Zorobábel kezében az ónkövet. Hét van ilyen,
az Úrnak szemei ezek, a melyek átpillantják az egész földet.

<span id="an_4:11">4:11</span> És felelék, és mondám néki: Mi ez a két
olajfa a gyertyatartó jobb és bal oldalán?

<span id="an_4:12">4:12</span> És másodszor is felelék, és mondám néki:
Micsoda az olajfának az a két ága, a melyek a két arany csõ mellett
vannak, és öntik magukból az aranyat?

<span id="an_4:13">4:13</span> És szóla nékem, mondván: Hát nem tudod-é,
mik ezek? És mondám: Nem, Uram!

<span id="an_4:14">4:14</span> És mondá nékem: Ezek ketten az olajjal
felkenettek, a kik az egész föld Ura mellett állnak.

<span id="an_5:1">5:1</span> Azután ismét felemelém szemeimet, és látám,
hogy ímé, egy könyv repül vala.

<span id="an_5:2">5:2</span> És monda nékem: Mit látsz te? És én mondám:
Látok egy repülõ könyvet, húsz sing a hossza és tíz sing a széle.

<span id="an_5:3">5:3</span> És monda nékem: Ez az átok, a mely kihat az
egész föld színére; mert mindaz, a ki lop, ehhez képest fog innen
kiirtatni, és mindaz, a ki \[hamisan\] esküszik, ehhez képest fog innen
kiirtatni.

<span id="an_5:4">5:4</span> Kibocsátom ezt, szól a Seregeknek Ura, és
bemegy a lopónak házába, és annak házába, a ki hamisan esküszik az én
nevemre, és ott marad annak házában, és megemészti azt, s annak fáit és
köveit.

<span id="an_5:5">5:5</span> Majd kijöve az angyal, a ki beszél vala
velem, és monda nékem: Emeld csak fel szemeidet, és lásd meg: micsoda
az, a mi kijön?

<span id="an_5:6">5:6</span> És mondám: Micsoda ez? Õ pedig mondá: Az, a
mi kijön, mérõedény. És mondá: Ilyen a formájok az egész földön.

<span id="an_5:7">5:7</span> És ímé, egy kerek ón-darab repül vala, és
ül vala egy asszony a mérõ- edény közepében.

<span id="an_5:8">5:8</span> És mondá: Ez az istentelenség. És veté ezt
a mérõ-edény közepébe, a darab ónt pedig veté annak szájára.

<span id="an_5:9">5:9</span> És felemelém szemeimet, és látám, hogy ímé,
két asszony jöve elõ, és szél vala szárnyaikban, és szárnyaik olyanok,
mint az eszterágnak szárnyai, és felemelék a mérõ-edényt a föld és az ég
közé.

<span id="an_5:10">5:10</span> És mondám az angyalnak, a ki beszél vala
velem: Hová viszik ezek a mérõ- edényt?

<span id="an_5:11">5:11</span> És mondá nékem: Hogy házat építsenek
annak a Sineár földén, és oda erõsítsék, és ott hagyják azt a maga
helyén.

<span id="an_6:1">6:1</span> Majd megfordulék és felemelém szemeimet, és
látám, hogy ímé négy szekér jön vala ki két hegy közül, és azok a hegyek
ércz-hegyek.

<span id="an_6:2">6:2</span> Az elsõ szekérben veres lovak, a második
szekérben fekete lovak;

<span id="an_6:3">6:3</span> És a harmadik szekérben fehér lovak; a
negyedik szekérben pedig tarka lovak, erõsek.

<span id="an_6:4">6:4</span> És megszólalék, és mondám az angyalnak, a
ki beszél vala velem: Mik ezek, Uram?

<span id="an_6:5">6:5</span> Az angyal felele, és mondá nékem: Ezek az
égnek négy szele, jõnek az egész föld Ura mellett való szolgálatukból.

<span id="an_6:6">6:6</span> A melyben a fekete lovak vannak, észak
földére mennek, és a fehérek mennek utánok, a tarkák pedig a dél földére
mennek;

<span id="an_6:7">6:7</span> Az erõsek is mennek és kivánják eljárni a
földet. És mondá: Menjetek, járjátok el a földet; és eljárák a földet.

<span id="an_6:8">6:8</span> Majd híva engem, és beszéle velem, mondván:
Lásd! Az észak földére menõk lecsendesíték lelkemet északnak földén.

<span id="an_6:9">6:9</span> És szóla az Úr hozzám, mondván:

<span id="an_6:10">6:10</span> Végy a számkivetésbõl valóktól:
Heldaitól, Tóbiástól és Jedajától; és menj be azon a napon, menj be
Jósiának, a Sefániás fiának házába, a kik Babilonból jöttenek,

<span id="an_6:11">6:11</span> Végy ugyanis ezüstöt és aranyat, és
csinálj koronákat, és tedd Jósuának, a Jehosadák fiának, a fõpapnak
fejére!

<span id="an_6:12">6:12</span> És szólj néki, mondván: Ezt mondja a
Seregeknek Ura, mondván: Ímé, egy férfiú, a neve Csemete, mert csemete
támad belõle, és megépíti az Úrnak templomát!

<span id="an_6:13">6:13</span> Mert õ fogja megépíteni az Úrnak
templomát, és nagy lesz az õ dicsõsége, és ülni és uralkodni fog az õ
székében, és pap is lesz az õ székében, és békesség tanácsa lesz
kettõjük között.

<span id="an_6:14">6:14</span> És a koronák legyenek Hélemnek,
Tóbiásnak, Jedajának és Hénnek, a Sefániás fiának emlékjelei az Úr
templomában.

<span id="an_6:15">6:15</span> És a messzelakók eljõnek és építenek az
Úr templomában, és megtudjátok, hogy a Seregeknek Ura küldött el engem
hozzátok. Így lesz, ha hallgattok az Úrnak, a ti Isteneteknek szavára!

<span id="an_7:1">7:1</span> És lõn a Dárius király negyedik
esztendejében, hogy szóla az Úr Zakariáshoz a kilenczedik hónapnak, a
Kiszlévnek negyedikén,

<span id="an_7:2">7:2</span> Mikor elküldék az Isten házába Saréczert és
Régem-Méleket és társait, hogy esedezzenek az Úr színe elõtt,

<span id="an_7:3">7:3</span> \[És\] hogy megkérdezzék a papokat, a kik a
Seregek Urának házában vannak, és megkérdezzék a prófétákat is: Sírjak-é
az ötödik hónapban \[és\] bõjtöljek-é, a mint cselekedtem azt néhány
esztendõ óta?

<span id="an_7:4">7:4</span> Szóla ekkor a Seregeknek Ura nékem,
mondván:

<span id="an_7:5">7:5</span> Szólj az ország minden népének és a
papoknak, mondván: Mikor bõjtöltetek és gyászoltatok az ötödik és
hetedik \[hónap\]ban, és pedig hetven esztendeig: avagy bõjtölvén, nékem
bõjtöltetek-é?

<span id="an_7:6">7:6</span> És mikor ettetek, és mikor ittatok: avagy
nem magatoknak ettetek és magatoknak ittatok-é?

<span id="an_7:7">7:7</span> Avagy nem \[ezek\] a beszédek-é \[azok,\] a
melyeket szólott vala az Úr az elõbbi próféták által, mikor még
Jeruzsálem népes és gazdag vala a körülte levõ városokkal együtt, és
mind a déli táj, mind a lapály-föld népes vala?

<span id="an_7:8">7:8</span> És szóla az Úr Zakariásnak, mondván:

<span id="an_7:9">7:9</span> Így szólt a Seregeknek Ura, mondván: Igaz
ítélettel ítéljetek, és irgalmasságot és könyörületességet gyakoroljon
kiki az õ felebarátjával!

<span id="an_7:10">7:10</span> Özvegyet és árvát, jövevényt és szegényt
meg ne sarczoljatok, és egymás ellen még szívetekben se gondoljatok
gonoszt.

<span id="an_7:11">7:11</span> De nem akarák meghallani, sõt vállaikat
vonogaták, és bedugák füleiket, hogy ne halljanak.

<span id="an_7:12">7:12</span> Szívöket is megkeményíték, hogy ne
hallják a törvényt és az igéket, a melyeket a Seregeknek Ura küldött
vala az õ lelke által, az elébbi próféták által. És igen felgerjedt vala
a Seregeknek Ura.

<span id="an_7:13">7:13</span> És lõn, hogy a mint én kiáltottam és nem
hallották meg: úgy kiáltottak, de nem hallottam meg, azt mondja a
Seregeknek Ura;

<span id="an_7:14">7:14</span> Hanem szétszórtam õket mindenféle
nemzetek közé, a kik nem ismerték õket, és puszta lõn utánok a föld,
hogy senki \[azon\] sem át nem megy, sem meg nem tér. Így tevék pusztává
a kívánatos földet.

<span id="an_8:1">8:1</span> Majd szóla a Seregeknek Ura, mondván:

<span id="an_8:2">8:2</span> Ezt mondja a Seregeknek Ura: Nagy
gerjedezéssel gerjedeztem a Sionért, és nagy haragra gerjedtem ellene.

<span id="an_8:3">8:3</span> Ezt mondja az Úr: Megtértem a Sionhoz, és
Jeruzsálem közepette lakozom, és Jeruzsálem igazság városának
neveztetik, a Seregek Urának hegye pedig szent hegynek.

<span id="an_8:4">8:4</span> Ezt mondja a Seregeknek Ura: Agg férfiak és
agg nõk ülnek majd Jeruzsálem utczáin, és kinek-kinek pálcza lesz
kezében a napok sokasága miatt.

<span id="an_8:5">8:5</span> És megtelnek a város utczái fiúkkal és
leányokkal, a kik játszadoznak annak utczáin.

<span id="an_8:6">8:6</span> Ezt mondja a Seregeknek Ura: Ha \[ez\]
csoda lészen e nép maradékának szemei elõtt azokban a napokban, vajjon
az én szemeim elõtt is csoda lészen-é? így szól a Seregeknek Ura.

<span id="an_8:7">8:7</span> Ezt mondja a Seregeknek Ura: Ímé, én
megszabadítom az én népemet a nap keltének földérõl és a nap nyugtának
földérõl.

<span id="an_8:8">8:8</span> És elhozom õket és Jeruzsálemben lakoznak,
és népemmé lesznek, én pedig Istenökké leszek hûséggel és igazsággal.

<span id="an_8:9">8:9</span> Ezt mondja a Seregeknek Ura: Erõsödjenek
meg kezeitek, a kik hallottátok e napokban e beszédeket a próféták
szájából, a kik \[szóltak,\] mikor megvetteték a Seregek Ura házának
alapja, hogy megépíttessék a templom.

<span id="an_8:10">8:10</span> Mert e napok elõtt nem volt az embernek
bére, és a baromnak sem volt bére, sem a kimenõnek, sem a bejövõnek nem
volt békessége a háborúság miatt, mert minden embert felindítottam:
kit-kit az õ felebarátja ellen.

<span id="an_8:11">8:11</span> De most nem olyan leszek e nép
maradékához, mint az elébbi napokban voltam, így szól a Seregeknek Ura.

<span id="an_8:12">8:12</span> Mert a vetés békességes \[lészen,\] a
szõlõtõ megadja gyümölcsét, a föld is megadja termését, az egek is
megadják harmatjokat, és örökössé teszem mindezeken e nép maradékát.

<span id="an_8:13">8:13</span> És lészen, hogy a miképen átok valátok a
pogányok között, oh Júda háza és Izráel háza: azonképen megszabadítlak
titeket, és áldássá lesztek. Ne féljetek! Erõsödjenek meg kezeitek!

<span id="an_8:14">8:14</span> Mert ezt mondja a Seregeknek Ura: A
miképen elgondoltam vala, hogy veszedelmet hozok reátok, mikor atyáitok
megharagítottak vala engem, így szól a Seregeknek Ura, és nem
könyörültem:

<span id="an_8:15">8:15</span> Azonképen megtértem \[és\] elgondoltam e
napokban, hogy jót teszek Jeruzsálemmel és Júda házával; ne féljetek!

<span id="an_8:16">8:16</span> Ezek azok a dolgok, a melyeket
cselekedjetek: Igazságot szóljon ki-ki az õ felebarátjával: igazságos és
békességes ítélettel ítéljetek a ti kapuitokban.

<span id="an_8:17">8:17</span> És senki ne gondoljon az õ szívében
gonoszt az õ felebarátja ellen; s a hamis esküvést se szeressétek, mert
ezek azok, a miket én mind gyûlölök, így szól az Úr.

<span id="an_8:18">8:18</span> Majd szóla hozzám a Seregeknek Ura,
mondván:

<span id="an_8:19">8:19</span> Ezt mondja a Seregeknek Ura: A negyedik
\[hónapnak\] bõjtje, az ötödiknek bõjtje, a hetediknek bõjtje és a
tizediknek bõjtje vígalommá, örvendezéssé és kedves ünnepekké lesznek
Júda házában. Csak a hûséget és a békességet szeressétek.

<span id="an_8:20">8:20</span> Ezt mondja a Seregeknek Ura: Még lesz
\[idõ,\] a mikor népek jõnek el, és sok városoknak lakói.

<span id="an_8:21">8:21</span> És egyiknek lakói a másikhoz mennek,
mondván: Menten menjünk el az Úr orczájának engesztelésére, és a Seregek
Urának keresésére; én is elmegyek!

<span id="an_8:22">8:22</span> És eljõnek sok népek és erõs nemzetek
Jeruzsálembe a Seregek Urának keresésére, és az Úr orczájának
engesztelésére.

<span id="an_8:23">8:23</span> Ezt mondja a Seregeknek Ura: E napokban
lesz az, hogy a minden nyelvû pogányok közül tíz ember ragad egy zsidó
férfiúba s ragad annak ruhája szélébe, mondván: Hadd menjünk veletek,
mert hallottuk, hogy veletek van az Isten!

<span id="an_9:1">9:1</span> Az Úr igéjének terhe a Kadrák földe ellen;
Damaskus lesz pedig annak nyugvóhelye (mert az Úr szemmel tartja az
embereket és Izráelnek minden törzsét);

<span id="an_9:2">9:2</span> És Hámát is, a mely szomszédos vele; Tírus
és Sídon, noha igen okosak!

<span id="an_9:3">9:3</span> Várat épített magának Tírus, és annyi az
ezüstje rakáson, mint a por, és az aranya, mint az utczák sara.

<span id="an_9:4">9:4</span> Ímé szegénynyé teszi õt az Úr, és megrontja
hatalmát a tengeren, magát pedig tûz emészti meg.

<span id="an_9:5">9:5</span> Meglátja \[ezt\] Askalon és megretten; Gáza
is és igen bánkódik; Ekron is, mert megszégyenült reménységében. Mert
kivész a király Gázából, és Askalon lakatlan marad.

<span id="an_9:6">9:6</span> Asdódban pedig idegenek laknak, és a
Filiszteusok kevélységét megtöröm.

<span id="an_9:7">9:7</span> Kivonszom a vért szájukból és
útálatosságaikat fogaik közül, és õ is a mi Istenünké marad; és olyan
lesz, mint egy fejedelem Júdában, Ekron pedig, mint a Jebuzeus.

<span id="an_9:8">9:8</span> És tábort járok házam körül, \[mint\] a
sereg ellen, az ide-oda kóborlók ellen, és nem megy át többé rajtok a
sarczoló, mert most szemmel tartom õt.

<span id="an_9:9">9:9</span> Örülj nagyon, Sionnak leánya, örvendezz,
Jeruzsálem leánya! Ímé, jön néked a te királyod; igaz és szabadító õ;
szegény és szamárháton ülõ, azaz nõstényszamárnak vemhén.

<span id="an_9:10">9:10</span> És kivesztem a szekeret Efraimból és a
lovat Jeruzsálembõl, kivesztem a harczi kézívet is, és békességet hirdet
a pogányoknak; és uralkodik tengertõl tengerig, és a folyamtól a föld
határáig.

<span id="an_9:11">9:11</span> Sõt a veled való szövetségnek véréért a
te foglyaidat is kibocsátom a kútból, a melyben nincs víz.

<span id="an_9:12">9:12</span> Térjetek vissza az erõsséghez,
reménységnek foglyai! Ma is azt hirdetem \[néktek:\] kétszeresen
megfizetek néked!

<span id="an_9:13">9:13</span> Mert kifeszítem Júdát magamnak
\[mintegy\] kézívet \[és\] megtöltöm Efraimot; és felindítom fiaidat, oh
Sion, a te fiaid ellen, oh Jáván, és olyanná teszlek, mint a hõs
fegyvere.

<span id="an_9:14">9:14</span> És megjelen felettök az Úr, és nyila
repül mint a villámlás; az Úr Isten kürtöt fuvall, és déli szelekben
nyomul elõ.

<span id="an_9:15">9:15</span> A Seregeknek Ura megoltalmazza õket;
megemésztik és letapossák a parittya-köveket, és isznak \[és\]
zajongnak, mint a bortól, és megtelnek, mint a csészék \[és\] mint az
oltár szegletei.

<span id="an_9:16">9:16</span> És megsegíti õket az Úr, az õ Istenök ama
napon, mint az õ népének nyáját, és mint korona-kövek ragyognak az õ
földén.

<span id="an_9:17">9:17</span> Oh, mily nagy az õ jósága és mily nagy az
õ kedvessége! Ifjakat tesz virágzóvá a gabona, és leányokat a must.

<span id="an_10:1">10:1</span> Kérjetek esõt az Úrtól a késõi esõ
idején! Az Úr villámlást szerez, és záporesõt ad nékik, \[és\]
kinek-kinek füvet a mezõn.

<span id="an_10:2">10:2</span> Mert a bálványok hazugságot szólnak, a
varázslók pedig hamisságot látnak és üres álmokat beszélnek,
hiábavalósággal vígasztalnak; azért elszélednek, mint a juhnyáj, a mely
sanyarog, mert nincs pásztora.

<span id="an_10:3">10:3</span> Haragra gerjedtem a pásztorok ellen, és
megfenyítem a bakokat. Bizony megfenyíti a Seregeknek Ura az õ nyáját, a
Júda házát, és olyanokká teszi õket, a milyen a harczra felékesített ló.

<span id="an_10:4">10:4</span> Közülök támad a szegletkõ, közülök a
szeg, közülök a harczi ív, közülök egyszersmind minden sarczoló.

<span id="an_10:5">10:5</span> És olyanok lesznek, mint a hõsök, a kik
az utczák sarát tapodják a harczban, és harczolnak, mert velök van az
Úr, és megszégyenítik a lovon ülõket.

<span id="an_10:6">10:6</span> És megerõsítem a Júda házát, és a József
házát megsegítem, és visszahozom õket, mert szánom õket, és olyanokká
lesznek, mintha el sem vetettem volna õket; mert én vagyok az Úr, az õ
Istenök, és meghallgatom õket.

<span id="an_10:7">10:7</span> Efraim is olyan lesz, mint egy hõs, és
örvendeznek majd mintegy bortól \[ittasodva,\] és látják fiaik és
örvendeznek; örvend az õ szívök az Úrban.

<span id="an_10:8">10:8</span> Süvöltök nékik és egybegyûjtöm õket, mert
megszabadítom õket, és megsokasulnak, a mint megsokasultak vala.

<span id="an_10:9">10:9</span> És széthintem õket a népek között, hogy a
messze földeken \[is \]emlegessenek engem, és fiakat neveljenek és
visszatérjenek.

<span id="an_10:10">10:10</span> Mert visszatérítem õket, Égyiptom
földérõl, Assiriából is összegyûjtöm õket, és behozom õket Gileád és
Libánon földjére, és elég sem lesz nékik.

<span id="an_10:11">10:11</span> És átvonulnak a nyomor tengerén, és
megveri a tenger hullámait, és kiszáradnak a folyam örvényei, letöretik
Assiriának kevélysége, és Égyiptom királyi pálczája elvész.

<span id="an_10:12">10:12</span> És megerõsítem õket az Úrban, és az õ
nevében járnak, így szól az Úr.

<span id="an_11:1">11:1</span> Nyisd meg kapuidat, oh Libánon, hogy tûz
emészszen czédrusaid közt!

<span id="an_11:2">11:2</span> Jajgass te cziprus, mert esik a czédrus,
leomlott, a mi legjava! Jajgassatok ti Básán tölgyei, mert pusztul a
rengeteg erdõ.

<span id="an_11:3">11:3</span> Hangzik a pásztorok jajja, mert
elpusztult az õ büszkeségök! Hangzik az oroszlán ordítása, mert
elpusztult a Jordán kevélysége!

<span id="an_11:4">11:4</span> Ezt mondja az Úr, az én Istenem:
Legeltesd a leölésre szánt juhokat,

<span id="an_11:5">11:5</span> A melyeket leölnek az õ tulajdonosaik, a
nélkül, hogy bûnnek tartanák, eladóik pedig ezt mondják: Áldott az Úr,
mert meggazdagodtam! és pásztoraik sem kimélik õket.

<span id="an_11:6">11:6</span> Bizony nem kimélem többé e föld lakosait,
ezt mondja az Úr; sõt ímé odaadok minden embert a felebarátja kezébe és
az õ királya kezébe, és megrontják e földet, és nem szabadítom ki
kezökbõl!

<span id="an_11:7">11:7</span> Legeltetém hát a leölésre szánt juhokat,
azaz a megnyomorgatott juhokat, és választék magamnak két pálczát, az
egyiket nevezém szépségnek, a másikat nevezém egyességnek; így
legeltetém a juhokat.

<span id="an_11:8">11:8</span> És három pásztort vertem el egy hónap
alatt, mert elkeseredék a lelkem miattok, és az õ lelkök is megútála
engem.

<span id="an_11:9">11:9</span> És mondám: Nem õrizlek én titeket, haljon
meg a halálra való és vágattassék ki a kivágni való, a megmaradottak
pedig egyék meg egymásnak húsát.

<span id="an_11:10">11:10</span> És vevém \[egyik\] pálczámat, a
szépséget, és eltörém azt, hogy felbontsam az én szövetségemet, a melyet
az összes népekkel kötöttem.

<span id="an_11:11">11:11</span> És felbomla \[az\] azon a napon, és így
tudták meg az elsanyargatott juhok, a kik ragaszkodnak vala hozzám, hogy
az Úr dolga \[ez\].

<span id="an_11:12">11:12</span> És mondám nékik: Ha jónak tetszik
néktek, adjátok meg az én béremet; ha pedig nem: hagyjátok abba! És
harmincz ezüst pénzt fizettek béremül.

<span id="an_11:13">11:13</span> És monda az Úr nékem: Vesd a fazekas
elé! Nagy jutalom, a melyre becsültek engem. Vevém azért a harmincz
ezüst pénzt, és vetém azt az Úrnak házába, a fazekas elé.

<span id="an_11:14">11:14</span> Majd eltörém a másik pálczámat \[is,\]
az egyességet, hogy felbontsam a testvérséget Júda között és Izráel
között.

<span id="an_11:15">11:15</span> És mondá az Úr nékem: Most már szerezz
magadnak bolond pásztornak való szerszámot.

<span id="an_11:16">11:16</span> Mert ímé, én pásztort állítok e földre,
a ki az elveszetteket meg nem keresi, a gyöngével nem törõdik, a
megtépettet meg nem gyógyítja, a jó karban levõt nem táplálja, a
kövérinek húsát megeszi, és körmeiket széttördeli.

<span id="an_11:17">11:17</span> Jaj a mihaszna pásztornak, a ki
elhagyja a juhokat! Fegyver a karjára és jobb szemére. Karja szárazra
száradjon és jobb szeme sötétre sötétedjék.

<span id="an_12:1">12:1</span> Az Úr igéjének terhe Izráel ellen. Így
szól az Úr, a ki az egeket kiterjesztette, a földet fundálta, és az
ember keblébe lelket alkotott:

<span id="an_12:2">12:2</span> Ímé, én részegítõ pohárrá teszem
Jeruzsálemet minden körülte való népnek; Júdának is az lesz, mikor
ostromolják Jeruzsálemet.

<span id="an_12:3">12:3</span> És azon a napon lesz, hogy nyomtatókõvé
teszem Jeruzsálemet minden népnek; a ki emelni akarja azt, mind
szakadva-szakad meg, noha összegyül ellene a föld minden pogánya.

<span id="an_12:4">12:4</span> Azon a napon, így szól az Úr, megverek
minden lovat rettegéssel, a lovagját pedig õrültséggel; de a Júda házát
nyitott szemmel nézem, a népeknek pedig minden lovát vaksággal verem
meg.

<span id="an_12:5">12:5</span> És azt mondják szívökben Júda fejedelmei:
Az én erõsségem Jeruzsálemnek lakói, az õ Istenökkel, a Seregek Urával.

<span id="an_12:6">12:6</span> Azon a napon olyanokká teszem Júda
fejedelmeit, mint a milyen a tüzes serpenyõ a fák között, és a milyen a
tüzes fáklya a kévék között: megemésztenek jobb és bal felõl minden
körülvaló népet; de Jeruzsálem tovább is a helyén marad Jeruzsálemben!

<span id="an_12:7">12:7</span> És megoltalmazza az Úr Júdának sátrait,
\[mint\] azelõtt, hogy ne legyen nagyobb Dávid házának dicsõsége és
Jeruzsálem lakosának dicsõsége, mint a Júdáé.

<span id="an_12:8">12:8</span> Azon a napon oltalma lészen az Úr
Jeruzsálem lakosának, és azon a napon olyan lesz köztök a legalábbvaló,
mint Dávid, a Dávid háza pedig, mint az Isten, mint az Úrnak angyala õ
elõttök.

<span id="an_12:9">12:9</span> És azon a napon lesz, hogy kész leszek
elveszteni minden pogányt, a kik Jeruzsálemre támadnak;

<span id="an_12:10">12:10</span> A Dávid házára és Jeruzsálem lakosaira
pedig kiöntöm a kegyelemnek és könyörületességnek lelkét, és reám
tekintenek, a kit átszegeztek, és siratják õt, a mint siratják az
egyetlen fiút, és keseregnek utána, a mint keseregnek az elsõszülött
után.

<span id="an_12:11">12:11</span> Azon a napon nagy siralom lesz
Jeruzsálemben, a milyen volt a hadadrimmoni siralom a Megiddo völgyében.

<span id="an_12:12">12:12</span> És sír a föld: nemzetségek \[és\]
nemzetségek külön; külön a Dávid házának nemzetsége, feleségeik is
külön; külön a Nátán házának nemzetsége, és feleségeik is külön;

<span id="an_12:13">12:13</span> Külön a Lévi házának nemzetsége, és
feleségeik is külön; külön a Sémei nemzetsége, feleségeik is külön.

<span id="an_12:14">12:14</span> A többi nemzetségek mind; nemzetségek
\[és\] nemzetségek külön, feleségeik is külön.

<span id="an_13:1">13:1</span> Azon a napon kútfõ fakad a Dávid házának
és Jeruzsálem lakosainak a bûn és tisztátalanság ellen.

<span id="an_13:2">13:2</span> És lészen azon a napon, így szól a
Seregeknek Ura: Kivesztem a bálványok neveit e földrõl, és emlegetni sem
fogják többé; sõt a prófétákat és a fertelmes lelket is kiszaggatom e
földrõl.

<span id="an_13:3">13:3</span> És úgy lesz, ha prófétálni fog még
valaki, azt mondják annak az õ apja és anyja, az õ szülõi: Ne élj, mert
hazugságot szóltál az Úr nevében! És általverik õt az õ apja és anyja,
az õ szülõi, az õ prófétálása közben.

<span id="an_13:4">13:4</span> És azon a napon megszégyenülnek a
próféták, kiki az õ látása miatt az õ prófétálásaik közben, és nem
öltözködnek szõrös ruhába, hogy hazudjanak.

<span id="an_13:5">13:5</span> Hanem ezt mondja \[kiki:\] Nem vagyok én
próféta, szántóvetõ ember vagyok én, sõt más szolgájává lettem én
gyermekségem óta.

<span id="an_13:6">13:6</span> És ha mondja néki \[valaki:\] Micsoda
ütések ezek a kezeiden? azt mondja: A miket az én barátaim házában
ütöttek rajtam.

<span id="an_13:7">13:7</span> Fegyver, serkenj fel az én pásztorom
ellen és a férfiú ellen, a ki nékem társam! így szól a Seregeknek Ura.
Verd meg a pásztort és elszélednek a juhok, én pedig a kicsinyek ellen
fordítom kezemet.

<span id="an_13:8">13:8</span> És lészen az egész földön, így szól az
Úr: a két rész kivágattatik azon \[és\] meghal, de a harmadik megmarad
rajta.

<span id="an_13:9">13:9</span> És beviszem a harmadrészt a tûzbe, és
megtisztítom õket, a mint tisztítják az ezüstöt és megpróbálom õket, a
mint próbálják az aranyat; õ segítségül hívja az én nevemet és én
felelni fogok néki; ezt mondom: Népem õ! Õ pedig ezt mondja: Az Úr az én
Istenem!

<span id="an_14:1">14:1</span> Ímé, eljön az Úrnak napja, és a te
prédádat felosztják benned.

<span id="an_14:2">14:2</span> Mert minden népet ütközetre gyûjtök
Jeruzsálemhez, és megszállják a várost, és kirabolják a házakat,
megszeplõsítik az asszonyokat; és a város fele számkivetésbe megy, de a
nép maradéka nem gyomláltatik ki a városból.

<span id="an_14:3">14:3</span> Mert eljön az Úr, és harczol azok ellen a
népek ellen, a mint harczolt vala ama napon, a harcznak napján.

<span id="an_14:4">14:4</span> És azon a napon az Olajfák hegyére veti
lábait, a mely szemben van Jeruzsálemmel napkelet felõl, és az Olajfák
hegye közepén ketté válik, kelet felé és nyugot felé, igen nagy
völgygyé, és a hegynek fele észak felé, fele pedig dél felé szakad.

<span id="an_14:5">14:5</span> És az én hegyem völgyébe futtok, mert a
hegyközi völgy Azálig nyúlik, és úgy futtok, a mint futottatok a
földindulás elõl Uzziásnak, Júda királyának napjaiban. Bizony eljõ az
Úr, az én Istenem, \[és \]minden szent vele.

<span id="an_14:6">14:6</span> És úgy lesz azon a napon: Nem lesz
világosság, a ragyogó testek összezsugorodnak.

<span id="an_14:7">14:7</span> De lesz egy nap, a melyet az Úr tud, se
nappal, se éjszaka, és világosság lesz az estvének idején.

<span id="an_14:8">14:8</span> És e napon lesz, hogy élõ vizek jõnek ki
Jeruzsálembõl, felerészök a napkeleti tenger felé, felerészök pedig a
nyugoti tenger felé, \[és \]nyárban és télben \[is úgy\] lesz.

<span id="an_14:9">14:9</span> És az Úr lesz az egész földnek királya, e
napon egy Úr lészen, és a neve is egy.

<span id="an_14:10">14:10</span> Az egész föld síksággá változik Gebától
kezdve Rimmonig, déli irányban Jeruzsálem felé, és felmagasztaltatik és
a maga helyén marad a Benjámin kapujától az elsõ kapu helyéig, a
szegletkapuig, és a Hananéel tornyától a király sajtójáig.

<span id="an_14:11">14:11</span> És lakni fognak benne, és nem éri többé
pusztulás, és bátorságban lakoznak Jeruzsálemben.

<span id="an_14:12">14:12</span> És ez lesz a csapás, a melylyel
megcsapkod az Úr minden népet, a melyek Jeruzsálem ellen gyülekeznek:
Megsenyved a húsok és pedig a míg lábaikon állnak, szemeik is
megsenyvednek gödreikben, nyelvök is megsenyved szájokban.

<span id="an_14:13">14:13</span> És azon a napon lesz, hogy az Úr nagy
háborúságot támaszt közöttök, úgy, hogy kiki a maga társának kezét
ragadja meg, és a maga társának keze ellen emeli fel kezét.

<span id="an_14:14">14:14</span> Sõt még Júda is harczolni fog
Jeruzsálem ellen, és összegyûjtetik a köröskörül lakó népek minden
gazdagsága: arany, ezüst és igen sok ruha.

<span id="an_14:15">14:15</span> És éppen olyan csapás lesz a lovakon,
öszvéreken, tevéken, szamarakon és mindenféle barmokon, a melyek e
táborban lesznek, a milyen ez a csapás.

<span id="an_14:16">14:16</span> És lészen, hogy a kik megmaradnak
mindama népek közül, a melyek Jeruzsálem ellen jõnek: esztendõrõl
esztendõre mind felmennek, hogy hódoljanak a királynak, a Seregek
Urának, és megünnepeljék a sátorok ünnepét.

<span id="an_14:17">14:17</span> És lészen, hogy a ki nem megy fel e
föld nemzetségei közül Jeruzsálembe, hogy hódoljon a királynak, a
Seregek Urának: nem lészen azokra esõ.

<span id="an_14:18">14:18</span> És ha nem megy fel, vagy nem jön fel az
égyiptomi nemzetség, õ rájok sem lészen; \[de\] lészen az a csapás, a
melylyel megcsapkodja az Úr a népeket, a kik nem mennek fel a sátorok
ünnepét megünnepelni.

<span id="an_14:19">14:19</span> Ez lészen Égyiptomnak büntetése, és
mindama népek büntetése, a kik nem mennek fel a sátorok ünnepét
megünnepelni.

<span id="an_14:20">14:20</span> Azon a napon a lovak csengettyûin is ez
lesz: Az Úrnak szenteltetett. És a fazekak az Úrnak házában olyanokká
lesznek, mint az oltár elõtt való medenczék.

<span id="an_14:21">14:21</span> És Jeruzsálemben és Júdában minden
fazék a Seregek Urának szenteltetik, és eljõnek mind, a kik áldozni
akarnak, és választanak közülök és fõznek azokban; és nem lészen többé
Kananeus a Seregek Urának házában e napon.

------------------------------------------------------------------------

[Next: Malachi](mal.md)
