[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](plm)  [Next](jam) 

------------------------------------------------------------------------

### Hungarian Bible: Hebrews

<span id="an_1:1">1:1</span> Minekutána az Isten sok rendben és
sokféleképen szólott hajdan az atyáknak a próféták által, ez utolsó
idõkben szólott nékünk Fia által,

<span id="an_1:2">1:2</span> A kit tett mindennek örökösévé, a ki által
a világot is teremtette,

<span id="an_1:3">1:3</span> A ki az õ dicsõségének visszatükrözõdése,
és az õ valóságának képmása, a ki hatalma szavával fentartja a
mindenséget, a ki minket bûneinktõl megtisztítván, üle a Felségnek
jobbjára a magasságban,

<span id="an_1:4">1:4</span> Annyival kiválóbb lévén az angyaloknál, a
mennyivel különb nevet örökölt azoknál.

<span id="an_1:5">1:5</span> Mert kinek mondotta valaha az angyalok
közül: Én Fiam vagy te, én ma szûltelek téged? és ismét: Én leszek néki
Atyja és õ lesz nékem Fiam?

<span id="an_1:6">1:6</span> Viszont mikor behozza az õ elsõszülöttét a
világba, így szól: És imádják õt az Istennek minden angyalai.

<span id="an_1:7">1:7</span> És bár az angyalokról \[így\] szól: Ki az õ
angyalait szelekké teszi és az õ szolgáit tûz lángjává,

<span id="an_1:8">1:8</span> Ámde a Fiúról \[így\]: A te királyi széked
óh Isten örökkön örökké. Igazságnak pálczája a te országodnak pálczája.

<span id="an_1:9">1:9</span> Szeretted az igazságot és gyûlölted a
hamisságot: annakokáért felkent téged az Isten, a te Istened, örömnek
olajával a te társaid felett.

<span id="an_1:10">1:10</span> És: Te Uram kezdetben alapítottad a
földet és a te kezeidnek mûvei az egek;

<span id="an_1:11">1:11</span> Azok elvesznek, de te megmaradsz, és
mindazok, mint a ruha megavulnak.

<span id="an_1:12">1:12</span> És palástként összehajtod azokat és
elváltoznak, te pedig ugyanaz vagy és a te esztendeid el nem fogynak.

<span id="an_1:13">1:13</span> Melyik angyalnak mondotta pedig valaha:
Ülj az én jobbkezem felõl, míglen ellenségeidet lábaidnak zsámolyává
teszem?

<span id="an_1:14">1:14</span> Avagy nem szolgáló lelkek-é mindazok,
elküldve szolgálatra azokért, a kik örökölni fogják az idvességet?

<span id="an_2:1">2:1</span> Annakokáért annál is inkább szükséges
nékünk a hallottakra figyelmeznünk, hogy valaha el ne sodortassunk.

<span id="an_2:2">2:2</span> Mert ha az angyaloktól hirdetett beszéd
erõs volt és minden bûn és engedetlenség elvette igazságos büntetését:

<span id="an_2:3">2:3</span> Mimódon menekedünk meg mi, hogyha nem
törõdünk ily nagy idvességgel? a melyet, miután kezdetben hirdetett az
Úr, azok, a kik hallották, biztosítottak számunkra,

<span id="an_2:4">2:4</span> Velök együtt bizonyságot tevén arról az
Isten, jelekkel meg csodákkal és sokféle erõkkel s a Szent Léleknek
közléseivel az õ akarata szerint.

<span id="an_2:5">2:5</span> Mert nem angyaloknak vetette alá a jövendõ
világot, a melyrõl szólunk.

<span id="an_2:6">2:6</span> Sõt bizonyságot tett valahol valaki,
mondván: Micsoda az ember, hogy megemlékezel õ róla, avagy az embernek
fia, hogy gondod van reá?

<span id="an_2:7">2:7</span> Kisebbé tetted õt rövid idõre az
angyaloknál, dicsõséggel és tisztességgel megkoronáztad õt és úrrá
tetted kezeid munkáin,

<span id="an_2:8">2:8</span> Mindent lábai alá vetettél. Mert azzal,
hogy néki mindent alávetett, semmit sem hagyott alávetetlenül: de most
még nem látjuk, hogy néki minden alávettetett.

<span id="an_2:9">2:9</span> Azt azonban látjuk, hogy Jézus, a ki egy
kevés idõre kisebbé tétetett az angyaloknál, a halál elszenvedéséért
dicsõséggel és tisztességgel koronáztatott meg, hogy az Isten
kegyelmébõl mindenkiért megízlelje a halált.

<span id="an_2:10">2:10</span> Mert illendõ vala, hogy a kiért minden és
a ki által minden, sok fiakat vezérelvén dicsõségre, az õ idvességök
fejedelmét szenvedések által tegye tökéletessé.

<span id="an_2:11">2:11</span> Mert a megszentelõ és a megszenteltek
egytõl valók mindnyájan, a mely oknál fogva nem szégyenli õket
atyjafiainak hívni,

<span id="an_2:12">2:12</span> Mondván: Hirdetem a te nevedet az én
atyámfiainak, az anyaszentegyháznak közepette dícséretet mondok néked.

<span id="an_2:13">2:13</span> És ismét: Én õ benne bízom; és ismét:
Ímhol vagyok én és a gyermekek, a kiket az Isten nékem adott.

<span id="an_2:14">2:14</span> Mivel tehát a gyermekek testbõl és vérbõl
valók, õ is hasonlatosképen részese lett azoknak, hogy a halál által
megsemmisítse azt, a kinek hatalma van a halálon, tudniillik az ördögöt,

<span id="an_2:15">2:15</span> És megszabadítsa azokat, a kik a haláltól
való félelem miatt teljes életökben rabok valának.

<span id="an_2:16">2:16</span> Mert nyilván nem angyalokat karolt fel,
hanem az Ábrahám magvát karolta fel.

<span id="an_2:17">2:17</span> Annakokáért mindenestõl fogva
hasonlatosnak kellett lennie az atyafiakhoz, hogy könyörülõ legyen és
hív fõpap az Isten elõtt való dolgokban, hogy engesztelést szerezzen a
nép bûneiért.

<span id="an_2:18">2:18</span> Mert a mennyiben szenvedett, õ maga is
megkísértetvén, segíthet azokon, a kik megkísértetnek.

<span id="an_3:1">3:1</span> Annakokáért szent atyafiak, mennyei
elhívásnak részesei, figyelmezzetek, a mi vallásunknak apostolára és
fõpapjára, Krisztus Jézusra,

<span id="an_3:2">3:2</span> A ki hû ahhoz, a ki õt rendelte, valamint
Mózes is az õ egész házában.

<span id="an_3:3">3:3</span> Mert ez nagyobb dicsõségre méltattatott,
mint Mózes, a mennyiben a ház építõjének nagyobb a tisztessége, mint a
háznak.

<span id="an_3:4">3:4</span> Mert minden háznak van építõje, a ki pedig
mindent elkészített, az Isten az.

<span id="an_3:5">3:5</span> Mózes is hû volt ugyan az õ egész házában,
mint szolga, a hirdetendõknek bizonyságára,

<span id="an_3:6">3:6</span> Krisztus ellenben mint Fiú a maga háza
felett, a kinek háza mi vagyunk, ha a bizodalmat és a reménységnek
dicsekedését mind végig erõsen megtartjuk.

<span id="an_3:7">3:7</span> Annakokáéért a mint a Szent Lélek mondja:
Ma, ha az õ szavát halljátok,

<span id="an_3:8">3:8</span> Meg ne keményítsétek a ti szíveteket, mint
az elkeseredéskor, a kísértés ama napján a pusztában,

<span id="an_3:9">3:9</span> A hol a ti atyáitok próbára tevéssel
megkísértének engem és látták az én cselekedeteimet negyven esztendeig.

<span id="an_3:10">3:10</span> Azért megharagudtam arra a nemzetségre és
mondám: mindig tévelyegnek szivökben; õk pedig nem ismerték meg az én
útaimat.

<span id="an_3:11">3:11</span> Úgy hogy megesküdtem haragomban, hogy nem
fognak bemenni az én nyugodalmamba.

<span id="an_3:12">3:12</span> Vigyázzatok atyámfiai, hogy valaha ne
legyen bármelyikõtöknek hitetlen gonosz szíve, hogy az élõ Istentõl
elszakadjon;

<span id="an_3:13">3:13</span> Hanem intsétek egymást minden napon, míg
tart a ma, hogy egyikõtök se keményíttessék meg a bûnnek csalárdsága
által:

<span id="an_3:14">3:14</span> Mert részeseivé lettünk Krisztusnak, ha
ugyan az elkezdett bizodalmat mindvégig erõsen megtartjuk.

<span id="an_3:15">3:15</span> E mondás szerint: Ma, ha az õ szavát
halljátok, meg ne keményítsétek a ti szíveiteket, mint az
elkeseredéskor.

<span id="an_3:16">3:16</span> Mert kik keseredtek el, mikor ezt hallák?
Nemde mindazok, a kik kijövének Égyiptomból Mózes által?

<span id="an_3:17">3:17</span> Kikre haragudott vala pedig meg negyven
esztendeig? avagy nem azokra-é, a kik vétkeztek, a kiknek testei
elhullottak a pusztában?

<span id="an_3:18">3:18</span> Kiknek esküdött pedig meg, hogy nem
mennek be az õ nyugodalmába, hanemha az engedetleneknek?

<span id="an_3:19">3:19</span> Látjuk is, hogy nem mehettek be
hitetlenség miatt.

<span id="an_4:1">4:1</span> Óvakodjunk tehát, hogy mivel megvan az õ
nyugodalmába való bemenetel ígérete, valaki közületek fogyatkozásban
levõnek ne láttassék.

<span id="an_4:2">4:2</span> Mert nékünk is hirdettetett az evangyéliom,
miképen azoknak: de nem használt nékik a hallott beszéd, mivel nem
párosították hittel azok, a kik hallották.

<span id="an_4:3">4:3</span> Mert mi, hívõk, bemegyünk a nyugodalomba,
miképen megmondotta: A mint megesküdtem az én haragomban, nem fognak
bemenni az én nyugodalmamba; jóllehet munkáit a világ megalapításától
kezdve bevégezte.

<span id="an_4:4">4:4</span> Mert valahol a hetedik napról ekképen
szólott: És megnyugovék Isten a hetedik napon minden õ cselekedeteitõl.

<span id="an_4:5">4:5</span> És ugyanabban ismét: Nem mennek be az én
nyugodalmamba.

<span id="an_4:6">4:6</span> Mivelhogy annakokáért áll az, hogy némelyek
bemennek abba, és a kiknek elõször hirdettetett az evangyéliom, nem
mentek be engedetlenség miatt:

<span id="an_4:7">4:7</span> Ismét határoz egy napot: Ma, szólván Dávid
által annnyi idõ multán, a mint elõbb mondva volt. Ma, ha az õ szavát
halljátok, meg ne keményítsétek a ti szíveiteket.

<span id="an_4:8">4:8</span> Mert ha õket Józsué nyugodalomba helyezte
volna, nem szólana azok után más napról.

<span id="an_4:9">4:9</span> Annakokáért megvan a szombatja az Isten
népének.

<span id="an_4:10">4:10</span> Mert a ki bement az õ nyugodalmába, az
maga is megnyugodott cselekedeteitõl, a miképen Isten is a magáéitól,

<span id="an_4:11">4:11</span> Igyekezzünk tehát bemenni abba a
nyugodalomba, hogy valaki a hitetlenségnek ugyanazon példájába ne essék.

<span id="an_4:12">4:12</span> Mert az Istennek beszéde élõ és ható, és
élesebb minden kétélû fegyvernél, és elhat a szívnek és léleknek, az
ízeknek és a velõknek megoszlásáig, és megítéli a gondolatokat és a
szívnek indulatait.

<span id="an_4:13">4:13</span> És nincsen oly teremtmény, a mely
nyilvánvaló nem volna elõtte, sõt mindenek meztelenek és leplezetlenek
annak szemei elõtt, a kirõl mi beszélünk.

<span id="an_4:14">4:14</span> Lévén annakokáért nagy fõpapunk, a ki
áthatolt az egeken, Jézus, az Istennek Fia, ragaszkodjunk vallásunkhoz.

<span id="an_4:15">4:15</span> Mert nem oly fõpapunk van, a ki nem tudna
megindulni gyarlóságainkon, hanem a ki megkísértetett mindenekben,
hozzánk hasonlóan, kivéve a bûnt.

<span id="an_4:16">4:16</span> Járuljunk azért bizodalommal a kegyelem
királyi székéhez, hogy irgalmasságot nyerjünk és kegyelmet találjunk,
alkalmas idõben való segítségül.

<span id="an_5:1">5:1</span> Mert minden fõpap emberek közül
választatván, emberekért rendeltetik az Isten elõtt való dolgokban, hogy
ajándékokat és áldozatokat vigyen a bûnökért,

<span id="an_5:2">5:2</span> A ki képes együttérezni a tudatlanokkal és
tévelygõkkel, mivelhogy maga is körül van véve gyarlósággal.

<span id="an_5:3">5:3</span> És ezért köteles, miképen a népért,
azonképen önmagáért is áldozni a bûnökért.

<span id="an_5:4">5:4</span> És senki sem veszi magának e tisztességet,
hanem a \[kit\] Isten hív el, miként Áront is.

<span id="an_5:5">5:5</span> Hasonnlóképen Krisztus sem maga dicsõítette
meg magát azzal, hogy fõpap lett, hanem az, a ki így szólott hozzá: Én
Fiam vagy te, ma szûltelek téged.

<span id="an_5:6">5:6</span> Miképen másutt is mondja: Te örökké való
pap vagy, Melkisédek rendje szerint.

<span id="an_5:7">5:7</span> Ki az õ testének napjaiban könyörgésekkel
és esedezésekkel, erõs kiáltás és könyhullatás közben járult ahhoz, a ki
képes megszabadítani õt a halálból, és meghallgattatott az õ
istenfélelméért,

<span id="an_5:8">5:8</span> Ámbár Fiú, megtanulta azokból, a miket
szenvedett, az engedelmességet;

<span id="an_5:9">5:9</span> És tökéletességre jutván, örök idvesség
szerzõje lett mindazokra nézve, a kik neki engedelmeskednek,

<span id="an_5:10">5:10</span> Neveztetvén az Istentõl Melkisédek rendje
szerint való fõpapnak.

<span id="an_5:11">5:11</span> A kirõl nekünk sok és nehezen
megmagyarázható mondani valónk van, mivel restek lettetek a hallásra.

<span id="an_5:12">5:12</span> Mert noha ez idõ szerint tanítóknak
kellene lennetek, ismét arra van szükségetek, hogy az Isten beszédeinek
kezdõ elemeire tanítson valaki titeket; és olyanok lettetek, a kiknek
tejre van szükségetek és nem kemény eledelre.

<span id="an_5:13">5:13</span> Mert mindaz, a ki tejjel él, járatlan az
igazságnak beszédiben, mivelhogy kiskorú:

<span id="an_5:14">5:14</span> Az érettkorúaknak pedig kemény eledel
való, mint a kiknek mivoltuknál fogva gyakorlottak az érzékeik a jó és
rossz között való különbségtételre.

<span id="an_6:1">6:1</span> Annakokáért elhagyván a Krisztusról való
kezdetleges beszédet, törekedjünk tökéletességre, nem rakosgatván le
újra alapját a holt cselekedetekbõl való megtérésnek és az Istenben való
hitnek,

<span id="an_6:2">6:2</span> A mosakodásoknak, tanításnak, kezek
rátevésének, holtak feltámadásának és az örök ítéletnek.

<span id="an_6:3">6:3</span> És ezt megcselekeszszük, ha az Isten
megengedi.

<span id="an_6:4">6:4</span> Mert lehetetlen dolog, hogy a kik egyszer
megvilágosíttattak, megízlelvén a mennyei ajándékot, és részeseivé
lettek a Szent Léleknek,

<span id="an_6:5">6:5</span> És megízlelték az Istennek jó beszédét és a
jövendõ világnak erõit,

<span id="an_6:6">6:6</span> És elestek, ismét megújuljanak a
megtérésre, mint a kik önmagoknak feszítik meg az Istennek ama Fiát, és
meggyalázzák õt.

<span id="an_6:7">6:7</span> Mert a föld, a mely beiszsza a gyakorta reá
hulló esõt és hasznos füvet terem azoknak, a kikért mûveltetik, áldást
nyer Istentõl;

<span id="an_6:8">6:8</span> A mely pedig töviseket és bojtorjánokat
terem, megvetett és közel van az átokhoz, annak vége megégetés.

<span id="an_6:9">6:9</span> De ti felõletek szerelmeseim, ezeknél jobb
és idvességesebb dolgokról vagyunk meggyõzõdve, ha így szólunk is.

<span id="an_6:10">6:10</span> Mert nem igazságtalan az Isten, hogy
elfelejtkezzék a ti cselekedeteitekrõl és a szeretetrõl, melyet
tanúsítottatok az õ neve iránt, mint a kik szolgáltatok és szolgáltok a
szenteknek.

<span id="an_6:11">6:11</span> Kívánjuk pedig, hogy közületek kiki
ugyanazon buzgóságot tanusítsa a reménységnek bizonyossága iránt
mindvégiglen.

<span id="an_6:12">6:12</span> Hogy ne legyetek restek, hanem követõi
azoknak, a kik hit és békességes tûrés által öröklik az ígéreteket.

<span id="an_6:13">6:13</span> Mert az Isten, mikor ígéretet tett
Ábrahámnak, mivelhogy nem esküdhetett nagyobbra, önmagára esküdött.

<span id="an_6:14">6:14</span> Mondván: Bizony megáldván megáldalak
téged, és megsokasítván megsokasítalak téged.

<span id="an_6:15">6:15</span> És ekképen, békességestûrõ lévén,
megnyerte az ígéretet.

<span id="an_6:16">6:16</span> Mert az emberek nagyobbra esküsznek, és
nálok minden versengésnek vége megerõsítésül az eskü;

<span id="an_6:17">6:17</span> Miért is az Isten, kiválóbban megakarván
mutatni az ígéret örököseinek az õ végzése változhatatlan voltát,
esküvéssel lépett közbe,

<span id="an_6:18">6:18</span> Hogy két változhatatlan tény által,
melyekre nézve lehetetlen, hogy az Isten hazudjon, erõs vígasztalásunk
legyen minékünk, mint a kik oda menekültünk, hogy megragadjuk az
elõttünk levõ reménységet,

<span id="an_6:19">6:19</span> Mely lelkünknek mintegy bátorságos és
erõs horgonya és beljebb hatol a kárpítnál,

<span id="an_6:20">6:20</span> A hová útnyitóul bement érettünk Jézus, a
ki örökké való fõpap lett Melkisédek rendje szerint.

<span id="an_7:1">7:1</span> Mert ez a Melkisédek Sálem királya, a
felséges Isten papja, a ki a királyok leverésébõl visszatérõ Ábrahámmal
találkozván, õt megáldotta,

<span id="an_7:2">7:2</span> A kinek tizedet is adott Ábrahám mindenbõl:
a ki elsõben is magyarázat szerint igazság királya, azután pedig Sálem
királya is, azaz békesség királya,

<span id="an_7:3">7:3</span> Apa nélkül, anya nélkül, nemzetség nélkül
való; sem napjainak kezdete, sem életének vége nincs, de hasonlóvá
tétetvén az Isten Fiához, pap marad örökké.

<span id="an_7:4">7:4</span> Nézzétek meg pedig, mily nagy ez, a kinek a
zsákmányból tizedet is adott Ábrahám, a pátriárka;

<span id="an_7:5">7:5</span> És bár azoknak, kik a Lévi fiai közül
nyerik el a papságot, parancsolatjok van, hogy törvény szerint tizedet
szedjenek a néptõl, azaz az õ atyafiaiktól, jóllehet õk is az Ábrahám
ágyékából származtak;

<span id="an_7:6">7:6</span> De az, a kinek nemzetsége nem azok közül
való, tizedet vett Ábrahámtól, és az ígéretek birtokosát megáldotta,

<span id="an_7:7">7:7</span> Pedig minden ellenmondás nélkül való, hogy
a nagyobb áldja meg a kisebbet.

<span id="an_7:8">7:8</span> És itt halandó emberek szednek tizedet, ott
ellenben az, a ki bizonyság szerint él:

<span id="an_7:9">7:9</span> És hogy úgy szóljak, Ábrahámnál fogva tized
vétetett Lévitõl is, a tizedszedõtõl,

<span id="an_7:10">7:10</span> Mert õ még az atyja ágyékában vala, a
mikor annak elébe ment Melkisédek.

<span id="an_7:11">7:11</span> Ha tehát a lévitai papság által volna a
tökéletesség (mert a nép ez alatt nyerte a törvényt): mi szükség tovább
is mondogatni, hogy más pap támadjon a Melkisédek rendje szerint és ne
az Áron rendje szerint?

<span id="an_7:12">7:12</span> Mert a papság megváltozásával
szükségképen megváltozik a törvény is.

<span id="an_7:13">7:13</span> Mert a kirõl ezek mondatnak, az más
nemzetségbõl származott, a melybõl senki sem szolgált az oltár körül;

<span id="an_7:14">7:14</span> Mert nyilvánvaló, hogy a mi Urunk Júdából
támadott, a mely nemzetségre nézve semmit sem szólott Mózes a papságról.

<span id="an_7:15">7:15</span> És még inkább nyilvánvaló az, ha a
Melkisédek hasonlatossága szerint áll elõ más pap,

<span id="an_7:16">7:16</span> A ki nem testi parancsolatnak törvénye
szerint, hanem enyészhetetlen életnek ereje szerint lett.

<span id="an_7:17">7:17</span> Mert ez a bizonyságtétel: Te pap vagy
örökké, Melkisédek rendje szerint.

<span id="an_7:18">7:18</span> Mert az elõbbi parancsolat eltöröltetik,
mivelhogy erõtelen és haszontalan,

<span id="an_7:19">7:19</span> Minthogy a törvény semmiben sem szerzett
tökéletességet; de beáll a jobb reménység, a mely által közeledünk az
Istenhez.

<span id="an_7:20">7:20</span> És a mennyiben nem esküvés nélkül való,
mert amazok esküvés nélkül lettek papokká,

<span id="an_7:21">7:21</span> De ez esküvéssel, az által, a ki azt
mondá néki: Megesküdött az Úr, és nem bánja meg, te pap vagy örökké,
Melkisédek rendje szerint:

<span id="an_7:22">7:22</span> Annyiban jobb szövetségnek lett kezesévé
Jézus.

<span id="an_7:23">7:23</span> És amazok jóllehet többen lettek papokká,
mert a halál miatt meg nem maradhattak:

<span id="an_7:24">7:24</span> De ennek, minthogy örökké megmarad,
változhatatlan a papsága.

<span id="an_7:25">7:25</span> Ennekokáért õ mindenképen idvezítheti is
azokat, a kik õ általa járulnak Istenhez, mert mindenha él, hogy
esedezzék érettök.

<span id="an_7:26">7:26</span> Mert ilyen fõpap illet vala minket,
szent, ártatlan, szeplõtelen, a bûnösöktõl elválasztott, és a ki az
egeknél magasságosabb lõn,

<span id="an_7:27">7:27</span> A kinek nincs szüksége, mint a
fõpapoknak, hogy napról-napra elõbb a saját bûneiért vigyen áldozatot,
azután a népéiért, mert ezt egyszer megcselekedte, maga-magát
megáldozván.

<span id="an_7:28">7:28</span> Mert a törvény gyarló embereket rendel
fõpapokká, de a törvény után való esküvés beszéde örök tökéletes Fiút.

<span id="an_8:1">8:1</span> Fõdolog pedig azokra nézve, a miket
mondunk, az, hogy olyan fõpapunk van, a ki a mennyei Felség királyi
székének jobbjára üle,

<span id="an_8:2">8:2</span> Mint a szent helynek és amaz igazi sátornak
szolgája, a melyet az Úr és nem ember épített.

<span id="an_8:3">8:3</span> Mert minden fõpap ajándékok meg áldozatok
vitelére rendeltetik, a miért szükséges, hogy legyen valamije ennek is,
a mit áldozatul vigyen.

<span id="an_8:4">8:4</span> Ha tehát a földön volna, még csak pap sem
volna, lévén olyan papok, a kik a törvény szerint áldoznak ajándékokkal,

<span id="an_8:5">8:5</span> A kik a mennyei dolgok ábrázolatának és
árnyékának szolgálnak, a mint Isten mondotta Mózesnek, mikor be akarta
végezni a sátort: Meglásd, úgymond, hogy mindeneket azon minta szerint
készíts, a mely a hegyen mutattatott néked.

<span id="an_8:6">8:6</span> Most azonban annyival kiválóbb szolgálatot
nyert, a mennyivel jobb szövetségnek közbenjárója, a mely jobb ígéretek
alapján köttetett.

<span id="an_8:7">8:7</span> Mert ha az az elsõ kifogástalan volt volna,
nem kerestetett volna hely a másodiknak.

<span id="an_8:8">8:8</span> Mert dorgálván õket, így szól: Ímé napok
jõnek, ezt mondja az Úr, és az Izráel házával és Júdának házával új
szövetséget kötök.

<span id="an_8:9">8:9</span> Nem azon szövetség szerint, a melyet
kötöttem az õ atyáikkal ama napon, mikor kézen fogtam õket, hogy
kivezessem Égyiptomból, mert õk nem maradtak meg abban az én
szövetségemben, azért én sem gondoltam velök, mondja az Úr.

<span id="an_8:10">8:10</span> Mert ez az a szövetség, melyet kötök az
Izráel házával, ama napok multán, mond az Úr: Adom az én törvényemet az
õ elméjökbe, és az õ szívökbe írom azokat, és leszek nekik Istenök és õk
lesznek nekem népem.

<span id="an_8:11">8:11</span> És nem tanítja kiki az õ felebarátját és
kiki az õ atyafiát, mondván: Ismerd meg az Urat; mert mindnyájan
megismernek engem a kicsinytõl nagyig.

<span id="an_8:12">8:12</span> Mert megkegyelmezek álnokságaiknak, és az
õ bûneikrõl és gonoszságaikról meg nem emlékezem.

<span id="an_8:13">8:13</span> Mikor újról beszél, óvá tette az elsõt; a
mi pedig megavul és megvénhedik, közel van az enyészethez.

<span id="an_9:1">9:1</span> Annakokáért voltak ugyan az elsõ
\[szövetségnek\] is istentiszteletei rendtartásai, mint szintén világi
szenthelye.

<span id="an_9:2">9:2</span> Mert sátor építtetett, az elsõ, a melyben
\[vala\] a gyertyatartó, meg az asztal és a kenyerek felrakása; ezt
nevezték szenthelynek.

<span id="an_9:3">9:3</span> A második kárpiton túl pedig az a sátor,
melyet neveztek szentek szentének,

<span id="an_9:4">9:4</span> Melyben vala az arany füstölõ oltár és a
szövetség ládája beborítva minden felõl aranynyal, ebben a mannás
aranykorsó és Áron kihajtott vesszeje meg a szövetség táblái,

<span id="an_9:5">9:5</span> Fölötte pedig a dicsõség kérubjai,
beárnyékolva a fedelet, a mikrõl most nem szükséges külön szólani.

<span id="an_9:6">9:6</span> Ezek pedig ekképen levén elrendezve; az
elsõ sátorba ugyan mindenkor bejárnak a papok az istentisztelet
elvégzésére,

<span id="an_9:7">9:7</span> A másodikba azonban egy-egy évben egyszer
csak maga a fõpap, vérrel, melyet magáért és a nép bûneiért áldoz.

<span id="an_9:8">9:8</span> Azt jelentvén ki ezzel a Szent Lélek, hogy
még nem nyilt meg a szentély útja, fennállván még az elsõ sátor.

<span id="an_9:9">9:9</span> A mi példázat a jelenkori idõre, mikor
áldoznak oly ajándékokkal és áldozatokkal, melyek nem képesek
lelkiismeret szerint tökéletessé tenni a szolgálattevõt,

<span id="an_9:10">9:10</span> Csakis ételekkel meg italokkal és
különbözõ mosakodásokkal - melyek testi rendszabályok - a megjobbulás
idejéig kötelezõk.

<span id="an_9:11">9:11</span> Krisztus pedig megjelenvén, mint a
jövendõ javaknak fõpapja, a nagyobb és tökéletesebb, nem kézzel csinált,
azaz nem e világból való sátoron keresztül,

<span id="an_9:12">9:12</span> És nem bakok és tulkok vére által, hanem
az õ tulajdon vére által ment be egyszer s mindenkorra a szentélybe,
örök váltságot szerezve.

<span id="an_9:13">9:13</span> Mert ha a bakoknak és bikáknak a vére,
meg a tehén hamva, a tisztátalanokra hintetvén, megszentel a testnek
tisztaságára:

<span id="an_9:14">9:14</span> Mennyivel inkább Krisztusnak a vére, a ki
örökké való Lélek által önmagát áldozta fel ártatlanul Istennek:
megtisztítja a ti lelkiismereteteket a holt cselekedetektõl, hogy
szolgáljatok az élõ Istennek.

<span id="an_9:15">9:15</span> És ezért új szövetségnek a közbenjárója
õ, hogy meghalván az elsõ szövetségbeli bûnök váltságáért, a hivatottak
elnyerjék az örökkévaló örökségnek ígéretét.

<span id="an_9:16">9:16</span> Mert a hol végrendelet van, szükséges,
hogy a végrendelkezõ halála bekövetkezzék.

<span id="an_9:17">9:17</span> Mivel a végrendelet holtak után jogerõs,
különben pedig, ha él a végrendelkezõ, épen nem érvényes.

<span id="an_9:18">9:18</span> Innét van, hogy az elsõ sem szenteltetett
meg vér nélkül.

<span id="an_9:19">9:19</span> Mert mikor Mózes a törvény szerint minden
parancsolatot elmondott az egész népnek, vevén a borjúknak és a bakoknak
vérét, vízzel és vörös gyapjúval meg izsóppal együtt, magát a könyvet is
és az egész népet meghintette,

<span id="an_9:20">9:20</span> Mondván: Ez azon szövetség vére, a melyet
Isten számotokra rendelt.

<span id="an_9:21">9:21</span> Majd a sátort is és az istentiszteletre
való összes edényeket hasonlóképen meghintette vérrel.

<span id="an_9:22">9:22</span> És csaknem minden vérrel tisztíttatik meg
a törvény szerint, és vérontás nélkül nincsen bûnbocsánat.

<span id="an_9:23">9:23</span> Annakokáért szükséges, hogy a mennyei
dolgoknak ábrázolatai effélékkel tisztíttassanak meg, magok a mennyei
dolgok azonban ezeknél különb áldozatokkal.

<span id="an_9:24">9:24</span> Mert nem kézzel csinált szentélybe, az
igazinak csak másolatába ment be Krisztus, hanem magába a mennybe, hogy
most Isten színe elõtt megjelenjék érettünk.

<span id="an_9:25">9:25</span> Nem is, hogy sokszor adja magát
áldozatul, mint a hogy a fõpap évenként bemegy a szentélybe idegen
vérrel;

<span id="an_9:26">9:26</span> Mert különben sokszor kellett volna
szenvednie a világ teremtetése óta; így pedig csak egyszer jelent meg az
idõknek végén, hogy áldozatával eltörölje a bûnt.

<span id="an_9:27">9:27</span> És miképen elvégezett dolog, hogy az
emberek egyszer meghaljanak, azután az ítélet:

<span id="an_9:28">9:28</span> Azonképen Krisztus is egyszer
megáldoztatván sokak bûneinek eltörlése végett, másodszor bûn nélkül
jelen meg azoknak, a kik õt várják idvességökre.

<span id="an_10:1">10:1</span> Minthogy a törvényben a jövendõ jóknak
árnyéka, nem maga a dolgok képe van meg, ennélfogva azokkal az
áldozatokkal, a melyeket esztendõnként szünetlenül visznek, sohasem
képes tökéletességre juttatni az odajárulókat;

<span id="an_10:2">10:2</span> Különben megszûnt volna az áldozás,
mivelhogy az egyszer megtisztult áldozók többé semminemû bûntudattal nem
bírtak volna.

<span id="an_10:3">10:3</span> De azok esztendõnként bûnre
emlékeztetnek.

<span id="an_10:4">10:4</span> Mert lehetetlen, hogy a bikák és bakok
vére eltörölje a bûnöket.

<span id="an_10:5">10:5</span> Azért a világba bejövetelekor így szól:
Áldozatot és ajándékot nem akartál, de testet alkottál nékem,

<span id="an_10:6">10:6</span> Égõ és bûnért való áldozatokat nem
kedveltél.

<span id="an_10:7">10:7</span> Akkor mondám: Ímé itt vagyok, (a könyv
fejezetében írva vagyon rólam), hogy cselekedjem óh Isten a te
akaratodat.

<span id="an_10:8">10:8</span> Fentebb mondván, hogy áldozatot és
ajándékot és égõ, meg bûnért való áldozatokat nem akartál, sem nem
kedveltél a melyeket a törvény szerint visznek,

<span id="an_10:9">10:9</span> Ekkor ezt mondotta: Ímé itt vagyok, hogy
cselekedjem a te akaratodat. Eltörli az elsõt, hogy meghagyja a
másodikat,

<span id="an_10:10">10:10</span> A mely akarattal szenteltettünk meg
egyszer s mindenkorra, a Jézus Krisztus testének megáldozása által.

<span id="an_10:11">10:11</span> És minden pap naponként szolgálatban
áll és gyakorta viszi ugyanazokat az áldozatokat, a melyek sohasem
képesek eltörölni a bûnöket.

<span id="an_10:12">10:12</span> Õ azonban, egy áldozattal áldozván a
bûnökért, mindörökre ûle az Istennek jobbjára,

<span id="an_10:13">10:13</span> Várván ímmár, míg lábainak zsámolyául
vettetnek az õ ellenségei.

<span id="an_10:14">10:14</span> Mert egyetlenegy áldozatával örökre
tökéletesekké tette a megszentelteket.

<span id="an_10:15">10:15</span> Bizonyságot tesz pedig errõl mi nékünk
a Szent Lélek is, mert minekutána elõre mondotta:

<span id="an_10:16">10:16</span> Ez az a szövetség, melyet kötök velök
ama napok után, mondja az Úr: Adom az én törvényemet az õ szíveikbe, és
az õ elméjökbe írom be azokat,

<span id="an_10:17">10:17</span> \[Azután így szól:\] És az õ bûneikrõl
és álnokságaikról többé meg nem emlékezem.

<span id="an_10:18">10:18</span> A hol pedig bûnök bocsánata vagyon, ott
nincs többé bûnért való áldozat.

<span id="an_10:19">10:19</span> Mivelhogy azért atyámfiai bizodalmunk
van a szentélybe való bemenetelre a Jézus vére által,

<span id="an_10:20">10:20</span> Azon az úton, a melyet õ szentelt
nékünk új és élõ \[út\] gyanánt, a kárpit, azaz az õ teste által,

<span id="an_10:21">10:21</span> És lévén nagy papunk az Isten háza
felett:

<span id="an_10:22">10:22</span> Járuljunk hozzá igaz szívvel, hitnek
teljességével, mint a kiknek szívök tiszta a gonosz lelkiismerettõl,

<span id="an_10:23">10:23</span> És testök meg van mosva tiszta vízzel;
tartsuk meg a reménységnek vallását tántoríthatatlanul, mert hû az, a ki
ígéretet tett,

<span id="an_10:24">10:24</span> És ügyeljünk egymásra, a szeretetre és
jó cselekedetekre való felbuzdulás végett,

<span id="an_10:25">10:25</span> El nem hagyván a magunk gyülekezetét, a
miképen szokásuk némelyeknek, hanem intvén egymást annyival inkább,
mivel látjátok, hogy ama nap közelget.

<span id="an_10:26">10:26</span> Mert ha szándékosan vétkezünk, az
igazság megismerésére való eljutás után, akkor többé nincs bûnökért való
áldozat,

<span id="an_10:27">10:27</span> Hanem az ítéletnek valami rettenetes
várása és a tûznek lángja, a mely megemészti az ellenszegülõket.

<span id="an_10:28">10:28</span> A ki megveti a Mózes törvényét, két
vagy három tanubizonyságra irgalom nélkül meghal;

<span id="an_10:29">10:29</span> Gondoljátok meg, mennyivel súlyosabb
büntetésre méltónak ítéltetik az, a ki az Isten Fiát megtapodja, és a
szövetségnek vérét, melylyel megszenteltetett, tisztátalannak tartja, és
a kegyelemnek Lelkét bántalmazza?

<span id="an_10:30">10:30</span> Mert ismerjük azt, a ki így szólt:
Enyém a bosszúállás, én megfizetek, ezt mondja az Úr. És ismét: Az Úr
megítéli az õ népét.

<span id="an_10:31">10:31</span> Rettenetes dolog az élõ Istennek kezébe
esni.

<span id="an_10:32">10:32</span> Emlékezzetek pedig vissza a régebbi
napokra, a melyekben, minekutána megvilágosíttattatok, sok
szenvedésteljes küzdelmet állottatok ki,

<span id="an_10:33">10:33</span> Midõn egyfelõl gyalázásokkal és
nyomorgattatásokkal nyilvánosság elé hurczoltak titeket, másfelõl társai
lettetek azoknak, a kik így jártak.

<span id="an_10:34">10:34</span> Mert a foglyokkal is együtt
szenvedtetek, és vagyonotok elrablását örömmel fogadtátok, tudván, hogy
néktek jobb és maradandó vagyonotok van a mennyekben.

<span id="an_10:35">10:35</span> Ne dobjátok el hát bizodalmatokat,
melynek nagy jutalma van.

<span id="an_10:36">10:36</span> Mert békességes tûrésre van
szükségetek, hogy az Isten akaratát cselekedvén, elnyerjétek az
ígéretet.

<span id="an_10:37">10:37</span> Mert még vajmi kevés idõ, és a ki
eljövendõ, eljõ és nem késik.

<span id="an_10:38">10:38</span> Az igaz pedig hitbõl él. És a ki
meghátrál, abban nem gyönyörködik a lelkem.

<span id="an_10:39">10:39</span> De mi nem vagyunk meghátrálás
\[emberei\], hogy elvesszünk, hanem hitéi, hogy életet nyerjünk.

<span id="an_11:1">11:1</span> A hit pedig a reménylett dolgoknak
valósága, és a nem látott dolgokról való meggyõzõdés.

<span id="an_11:2">11:2</span> Mert ezzel szereztek \[jó\] bizonyságot a
régebbiek.

<span id="an_11:3">11:3</span> Hit által értjük meg, hogy a világ Isten
beszéde által teremtetett, hogy a mi látható, a láthatatlanból állott
elõ.

<span id="an_11:4">11:4</span> Hit által vitt Ábel becsesebb áldozatot
Istennek, mint Kain, a mi által bizonyságot nyert a felõl, hogy igaz,
bizonyságot tevén az õ ajándékairól Isten, és az által még holta után is
beszél.

<span id="an_11:5">11:5</span> Hit által vitetett fel Énokh, hogy ne
lásson halált, és nem találták meg, mert az Isten felvitte õt. Mert
felvitetése elõtt bizonyságot nyert a felõl, hogy kedves volt Istennek.

<span id="an_11:6">11:6</span> Hit nélkül pedig lehetetlen Istennek
tetszeni; mert a ki Isten elé járul, hinnie kell, hogy õ létezik és
megjutalmazza azokat, a kik õt keresik.

<span id="an_11:7">11:7</span> Hit által tisztelte Istent Noé, mikor
megintetvén a még nem látott dolgok felõl, házanépe megtartására bárkát
készített, a mely által kárhoztatá e világot és a hitbõl való igazságnak
örökösévé lett.

<span id="an_11:8">11:8</span> Hit által engedelmeskedett Ábrahám, mikor
elhívatott, hogy menjen ki arra a helyre, a melyet örökölendõ vala, és
kiméne, nem tudván, hová megy.

<span id="an_11:9">11:9</span> Hit által lakott az ígéret földén, mint
idegenben, sátorokban lakván Izsákkal és Jákóbbal, ugyanazon ígéretnek
örökös társaival.

<span id="an_11:10">11:10</span> Mert várja vala az alapokkal bíró
várost, melynek építõje és alkotója az Isten.

<span id="an_11:11">11:11</span> Hit által nyert erõt Sára is az õ
méhében való foganásra, és életkora ellenére szûlt, minthogy hûnek
tartotta azt, a ki az ígéretet tette.

<span id="an_11:12">11:12</span> Azért is egytõl, még pedig mintegy
kihalttól annyian származtak, mint az égnek csillagai sokaságra nézve,
és mint a tenger partja mellett a fövény, mely megszámlálhatatlan.

<span id="an_11:13">11:13</span> Hitben haltak meg mindezek, nem nyerve
meg az ígéreteket, hanem \[csak\] távolról látva és üdvözölve azokat, és
vallást tevén arról, hogy idegenek és vándorok a földön.

<span id="an_11:14">11:14</span> Mert a kik így szólnak, nyilván
jelentik, hogy hazát keresnek.

<span id="an_11:15">11:15</span> És hogyha eszökbe jutott volna az, a
melybõl kijöttek, volt volna idejök a visszatérésre.

<span id="an_11:16">11:16</span> Így azonban jobb után vágyódnak,
tudniillik mennyei után; azért nem szégyenli õket az Isten, hogy
Istenöknek neveztessék, mert készített nékik várost.

<span id="an_11:17">11:17</span> Hit által áldozta meg Ábrahám Izsákot,
próbára tétetvén, és az egyszülöttet vitte áldozatul, õ, ki az
ígéreteket nyerte,

<span id="an_11:18">11:18</span> A kinek meg volt mondva: Izsákban
neveztetik néked mag;

<span id="an_11:19">11:19</span> Úgy gondolkozván, hogy az Isten a
halálból is képes feltámasztani, miért is õt példaképen visszanyerte.

<span id="an_11:20">11:20</span> Hit által áldá meg a jövendõkre nézve
Izsák Jákóbot és Ézsaut.

<span id="an_11:21">11:21</span> Hit által áldá meg a haldokló Jákób a
József fiainak mindenikét, és botja végére hajolva imádkozott.

<span id="an_11:22">11:22</span> Hit által emlékezett meg élete végén
József az Izráel fiainak kimenetelérõl, és az õ tetemeirõl rendelkezett.

<span id="an_11:23">11:23</span> Hit által rejtegették Mózest az õ
szülei születése után három hónapig, mivel látták, hogy kellemes a
gyermek, és nem féltek a király parancsától.

<span id="an_11:24">11:24</span> Hit által tiltakozott Mózes, midõn
felnövekedett, hogy a Faraó leánya fiának mondják,

<span id="an_11:25">11:25</span> Inkább választván az Isten népével való
együttnyomorgást, mint a bûnnek ideig-óráig való gyönyörûségét;

<span id="an_11:26">11:26</span> Égyiptom kincseinél nagyobb
gazdagságnak tartván Krisztus gyalázatát, mert a megjutalmazásra
tekintett.

<span id="an_11:27">11:27</span> Hit által hagyta oda Égyiptomot, nem
félvén a király haragjától; mert erõs szívû volt, mintha látta volna a
láthatatlant.

<span id="an_11:28">11:28</span> Hit által rendelte a páskát és a vérnek
kiontását, hogy az öldöklõ ne illesse az õ elsõszülötteiket.

<span id="an_11:29">11:29</span> Hit által keltek át a veres tengeren,
mint valami szárazföldön, a mit megpróbálván az égyiptomiak,
elnyelettek.

<span id="an_11:30">11:30</span> Hit által omlottak le Jérikónak
kõfalai, midõn hét napig köröskörül járták.

<span id="an_11:31">11:31</span> Hit által nem veszett el Ráháb, a
parázna nõ az engedetlenekkel együtt, befogadván a kémeket békességgel.

<span id="an_11:32">11:32</span> És mit mondjak még? Hiszen kifogynék az
idõbõl, ha szólnék Gedeonról, Bárákról, Sámsonról, Jeftérõl, Dávidról,
Sámuelrõl és a prófétákról;

<span id="an_11:33">11:33</span> A kik hit által országokat gyõztek le,
igazságot cselekedtek, az ígéreteket elnyerték, az oroszlánok száját
betömték.

<span id="an_11:34">11:34</span> Megoltották a tûznek erejét,
megmenekedtek a kard élitõl, felerõsödtek a betegségbõl, erõsek lettek a
háborúban, megszalasztották az idegenek táborait.

<span id="an_11:35">11:35</span> Asszonyok feltámadás útján
visszanyerték halottjaikat; mások kínpadra vonattak, visszautasítván a
szabadulást, hogy becsesebb feltámadásban részesüljenek.

<span id="an_11:36">11:36</span> Mások pedig megcsúfoltatások és
megostoroztatások próbáját állották ki, sõt még bilincseket és börtönt
is;

<span id="an_11:37">11:37</span> Megköveztettek, kínpróbát szenvedtek,
szétfûrészeltettek, kardra hányattak, juhoknak és kecskéknek bõrében
bujdostak, nélkülözve, nyomorgattatva, gyötörtetve,

<span id="an_11:38">11:38</span> A kikre nem volt méltó e világ,
bujdosva pusztákon és hegyeken, meg barlangokban és a földnek
hasadékaiban.

<span id="an_11:39">11:39</span> És mindezek, noha hit által jó
bizonyságot nyertek, nem kapták meg az ígéretet.

<span id="an_11:40">11:40</span> Mivel Isten mi felõlünk valami jobbról
gondoskodott, hogy nálunk nélkül tökéletességre ne jussanak.

<span id="an_12:1">12:1</span> Annakokáért mi is, kiket a bizonyságoknak
ily nagy fellege vesz körül, félretéve minden akadályt és a
megkörnyékezõ bûnt, kitartással fussuk meg az elõttünk levõ küzdõ tért.

<span id="an_12:2">12:2</span> Nézvén a hitnek fejedelmére és
bevégezõjére Jézusra, a ki az elõtte levõ öröm helyett, megvetve a
gyalázatot, keresztet szenvedett, s az Isten királyi székének jobbjára
ült.

<span id="an_12:3">12:3</span> Gondoljátok meg azért, hogy õ ily ellene
való támadást szenvedett el a bûnösöktõl, hogy el ne csüggedjetek
lelkeitekben elalélván.

<span id="an_12:4">12:4</span> Mert még végig nem állottatok ellent,
tusakodván a bûn ellen.

<span id="an_12:5">12:5</span> És elfeledkeztetek-é az intésrõl, a mely
néktek mint fiaknak szól: Fiam, ne vesd meg az Úrnak fenyítését, se meg
ne lankadj, ha õ dorgál téged;

<span id="an_12:6">12:6</span> Mert a kit szeret az Úr, megdorgálja,
megostoroz pedig mindent, a kit fiává fogad.

<span id="an_12:7">12:7</span> Ha a fenyítést elszenveditek, akkor
veletek úgy bánik az Isten, mint fiaival; mert melyik fiú az, a kit meg
nem fenyít az apa?

<span id="an_12:8">12:8</span> Ha pedig fenyítés nélkül valók vagytok,
melyben mindenek részesültek, korcsok vagytok és nem fiak.

<span id="an_12:9">12:9</span> Aztán, a mi testi apáink fenyítettek
minket és becsültük õket; avagy nem sokkal inkább engedelmeskedünk-é a
lelkek Atyjának, és élünk!

<span id="an_12:10">12:10</span> Mert ám azok kevés ideig, tetszésök
szerint fenyítettek; õ pedig javunkra, hogy szentségében részesüljünk.

<span id="an_12:11">12:11</span> Bármely fenyítés ugyan jelenleg nem
látszik örvendetesnek, hanem keservesnek, ámde utóbb az igazságnak
békességes gyümölcsével fizet azoknak, a kik általa gyakoroltatnak.

<span id="an_12:12">12:12</span> Annakokáért a lecsüggesztett kezeket és
az ellankadt térdeket egyenesítsétek föl,

<span id="an_12:13">12:13</span> És lábaitokkal egyenesen járjatok, hogy
a sánta el ne hajoljon, sõt inkább meggyógyuljon.

<span id="an_12:14">12:14</span> Kövessétek mindenki irányában a
békességet és a szentséget, a mely nélkül senki sem látja meg az Urat:

<span id="an_12:15">12:15</span> Vigyázván arra, hogy az Isten
kegyelmétõl senki el ne szakadjon; nehogy a keserûségnek bármely
gyökere, fölnevekedvén, megzavarjon, és ez által sokan
megfertõztettessenek.

<span id="an_12:16">12:16</span> Ne legyen senki parázna vagy
istentelen, mint Ézsau, a ki egy ételért eladta elsõ szülöttségi jogát.

<span id="an_12:17">12:17</span> Mert tudjátok, hogy azután is, mikor
akarta örökölni az áldást, megvettetett; mert nem találta meg a megbánás
helyét, noha könyhullatással kereste azt \[az áldást\].

<span id="an_12:18">12:18</span> Mert nem járultatok megtapintható
hegyhez, és lángoló tûzhöz, és sûrû homályhoz, és sötétséghez, és
szélvészhez,

<span id="an_12:19">12:19</span> És trombita harsogásához, és a
mondásoknak szavához, melyet a kik hallottak, kérték, hogy ne
intéztessék hozzájok szó;

<span id="an_12:20">12:20</span> Mert nem bírták ki, a mi parancsolva
volt: Még ha oktalan állat ér is a hegyhez, megköveztessék, vagy nyillal
lövettessék le;

<span id="an_12:21">12:21</span> És oly rettenetes volt a látomány, hogy
Mózes is mondá: Megijedtem és remegek:

<span id="an_12:22">12:22</span> Hanem járultatok Sion hegyéhez, és az
élõ Istennek városához, a mennyei Jeruzsálemhez, és az angyalok
ezreihez,

<span id="an_12:23">12:23</span> Az elsõszülöttek seregéhez és
egyházához, a kik be vannak írva a mennyekben, és mindenek bírájához
Istenhez, és a tökéletes igazak lelkeihez,

<span id="an_12:24">12:24</span> És az újszövetség közbenjárójához
Jézushoz, és a meghintésnek véréhez, mely jobbat beszél, mint az Ábel
vére.

<span id="an_12:25">12:25</span> Vigyázzatok, meg ne vessétek azt, a ki
szól; mert ha azok meg nem menekültek, a kik a földön szólót
megvetették, sokkal kevésbbé mi, ha elfordulunk attól, a ki a mennyekbõl
vagyon,

<span id="an_12:26">12:26</span> Kinek szava akkor megrendítette a
földet, most pedig ígéretet tesz, mondván: Még egyszer megrázom nemcsak
a földet, hanem az eget is.

<span id="an_12:27">12:27</span> Az a "még egyszer" pedig jelenti az
állhatatlan dolgoknak mint teremtményeknek megváltozását, hogy a
rendíthetetlen dolgok maradjanak meg.

<span id="an_12:28">12:28</span> Annakokáért mozdíthatatlan országot
nyervén, legyünk háládatosak, melynél fogva szolgáljunk az Istennek
tetszõ módon kegyességgel és félelemmel.

<span id="an_12:29">12:29</span> Mert a mi Istenünk megemésztõ tûz.

<span id="an_13:1">13:1</span> Az atyafiúi szeretet maradjon meg.

<span id="an_13:2">13:2</span> A vendégszeretetrõl el ne felejtkezzetek,
mert ez által némelyek, tudtokon kívül, angyalokat vendégeltek meg.

<span id="an_13:3">13:3</span> Emlékezzetek meg a foglyokról, mint
fogolytársak, a gyötrõdõkrõl, mint a kik magatok is testben vagytok.

<span id="an_13:4">13:4</span> Tisztességes minden tekintetben a
házasság és a szeplõtelen házaságy; a paráznákat pedig és a
házasságrontókat megítéli az Isten.

<span id="an_13:5">13:5</span> Fösvénység nélkül való legyen a magatok
viselete; elégedjetek meg azzal, a mitek van; mert Õ mondotta: Nem
hagylak el, sem el nem távozom tõled;

<span id="an_13:6">13:6</span> Úgy hogy bízvást mondjuk: Az Úr az én
segítségem, nem félek; ember mit árthat én nékem?

<span id="an_13:7">13:7</span> Emlékezzetek meg a ti elõljáróitokról, a
kik szólották néktek az Isten beszédét, és figyelmezvén az õ életök
végére, kövessétek hitöket.

<span id="an_13:8">13:8</span> Jézus Krisztus tegnap és ma és örökké
ugyanaz.

<span id="an_13:9">13:9</span> Különbözõ és idegen tudományok által ne
hagyjátok magatokat félrevezettetni; mert jó dolog, hogy kegyelemmel
erõsíttessék meg a szív, nem ennivalókkal, a melyeknek semmi hasznát sem
veszik azok, a kik azok körül járnak.

<span id="an_13:10">13:10</span> Van oltárunk, a melyrõl nincs joguk
enni azoknak, a kik a sátornak szolgálnak.

<span id="an_13:11">13:11</span> Mert a mely állatok vérét a fõpap
beviszi a szentélybe a bûnért, azoknak testét megégetik a táboron kívül.

<span id="an_13:12">13:12</span> Annakokáért Jézus is, hogy megszentelje
az õ tulajdon vére által a népet, a kapun kívül szenvedett.

<span id="an_13:13">13:13</span> Menjünk ki tehát õ hozzá a táboron
kívül, az õ gyalázatát hordozván.

<span id="an_13:14">13:14</span> Mert nincsen itt maradandó városunk,
hanem a jövendõt keressük.

<span id="an_13:15">13:15</span> Annakokáért õ általa vigyünk
dícséretnek áldozatát mindenkor Isten elé, azaz az õ nevérõl vallást
tevõ ajkaknak gyümölcsét.

<span id="an_13:16">13:16</span> A jótékonyságról pedig és az
adakozásról el ne felejtkezzetek, mert ilyen áldozatokban gyönyörködik
az Isten.

<span id="an_13:17">13:17</span> Engedelmeskedjetek elõljáróitoknak és
fogadjatok szót, mert õk vigyáznak lelkeitekre, mint számadók; hogy ezt
örömmel míveljék és nem bánkódva, mert ez néktek nem használ.

<span id="an_13:18">13:18</span> Imádkozzatok érettünk. Mert úgy vagyunk
meggyõzõdve, hogy jó lelkiismeretünk van, igyekezvén mindenekben
tisztességesen forgolódni.

<span id="an_13:19">13:19</span> Kiváltképen pedig arra kérlek, hogy ezt
cselekedjétek, hogy mihamarább visszaadhassam néktek.

<span id="an_13:20">13:20</span> A békesség Istene pedig, a ki kihozta a
halálból a juhoknak nagy pásztorát, örök szövetség vére által, a mi
Urunkat Jézust,

<span id="an_13:21">13:21</span> Tegyen készségesekké titeket minden
jóra, hogy cselekedjétek az õ akaratát, azt munkálván ti bennetek, a mi
kedves õ elõtte a Jézus Krisztus által, a kinek dicsõség örökkön örökké.
Ámen.

<span id="an_13:22">13:22</span> Kérlek pedig titeket atyámfiai,
szívleljétek meg ez intõ beszédet, hiszen röviden is írtam néktek.

<span id="an_13:23">13:23</span> Legyen tudtotokra, hogy a mi atyánkfia
Timótheus kiszabadult, a kivel ha csakhamar eljõ, meglátogatlak titeket.

<span id="an_13:24">13:24</span> Köszöntsétek minden elõljárótokat és a
szenteket mind. Köszöntenek titeket az Olaszországból valók.

<span id="an_13:25">13:25</span> Kegyelem mindnyájatokkal! Ámen!

------------------------------------------------------------------------

[Next: James](jam)
