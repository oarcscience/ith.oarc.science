[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](heb)  [Next](pe1.md) 

------------------------------------------------------------------------

### Hungarian Bible: James

<span id="an_1:1">1:1</span> Jakab, Istennek és az Úr Jézus Krisztusnak
szolgája, az elszórtan levõ tizenkét nemzetségnek; üdvözletemet.

<span id="an_1:2">1:2</span> Teljes örömnek tartsátok, atyámfiai, mikor
különféle kísértésekbe estek,

<span id="an_1:3">1:3</span> Tudván, hogy a ti hiteteknek
megpróbáltatása kitartást szerez.

<span id="an_1:4">1:4</span> A kitartásban pedig tökéletes cselekedet
legyen, hogy tökéletesek és épek legyetek minden fogyatkozás nélkül.

<span id="an_1:5">1:5</span> Ha pedig valakinek közületek nincsen
bölcsessége, kérje Istentõl, a ki mindenkinek készségesen és
szemrehányás nélkül adja; és megadatik néki.

<span id="an_1:6">1:6</span> De kérje hittel, semmit sem kételkedvén:
mert a ki kételkedik, hasonlatos a tenger habjához, a melyet a szél hajt
és ide s tova hány.

<span id="an_1:7">1:7</span> Mert ne vélje az ilyen ember, hogy kaphat
valamit az Úrtól;

<span id="an_1:8">1:8</span> A kétszívû, a minden útjában állhatatlan
ember.

<span id="an_1:9">1:9</span> Dicsekedjék pedig az alacsony \[sorsú\]
atyafi az õ nagyságával;

<span id="an_1:10">1:10</span> A gazdag pedig az õ alacsonyságával: mert
elmúlik, mint a fûnek virága.

<span id="an_1:11">1:11</span> Mert felkél a nap az õ hévségével, és
megszárítja a füvet; és annak virága elhull, és ábrázatának kedvessége
elvész: így hervad el a gazdag is az õ útaiban.

<span id="an_1:12">1:12</span> Boldog ember az, a ki a kísértésben
kitart; mert minekutána megpróbáltatott, elveszi az életnek koronáját, a
mit az Úr ígért az õt szeretõknek.

<span id="an_1:13">1:13</span> Senki se mondja, mikor kísértetik: Az
Istentõl kísértetem: mert az Isten gonoszsággal nem kísérthetõ, õ maga
pedig senkit sem kísért.

<span id="an_1:14">1:14</span> Hanem mindenki kísértetik, a mikor vonja
és édesgeti a tulajdon kívánsága.

<span id="an_1:15">1:15</span> Azután a kívánság megfoganván, bûnt szûl;
a bûn pedig teljességre jutván halált nemz.

<span id="an_1:16">1:16</span> Ne tévelyegjetek szeretett atyámfiai!

<span id="an_1:17">1:17</span> Minden jó adomány és minden tökéletes
ajándék felülrõl való, és a világosságok Atyjától száll alá, a kinél
nincs változás, vagy változásnak árnyéka.

<span id="an_1:18">1:18</span> Az õ akarata szült minket az igazságnak
ígéje által, hogy az õ teremtményeinek valami zsengéje legyünk.

<span id="an_1:19">1:19</span> Azért, szeretett atyámfiai, legyen minden
ember gyors a hallásra, késedelmes a szólásra, késedelmes a haragra.

<span id="an_1:20">1:20</span> Mert ember haragja Isten igazságát nem
munkálja.

<span id="an_1:21">1:21</span> Elvetvén azért minden undokságot és a
gonoszságnak sokaságát, szelídséggel fogadjátok a beoltott ígét, a mely
megtarthatja a ti lelkeiteket.

<span id="an_1:22">1:22</span> Az ígének pedig megtartói legyetek és ne
csak hallgatói, megcsalván magatokat.

<span id="an_1:23">1:23</span> Mert ha valaki hallgatója az ígének és
nem megtartója, az ilyen hasonlatos ahhoz az emberhez, a ki tükörben
nézi az õ természet szerinti ábrázatát:

<span id="an_1:24">1:24</span> Mert megnézte magát és elment, és azonnal
elfelejtette, milyen volt.

<span id="an_1:25">1:25</span> De a ki belenéz a szabadság tökéletes
törvényébe és megmarad a mellett, az nem feledékeny hallgató, sõt
cselekedet követõje lévén, az boldog lesz az õ cselekedetében.

<span id="an_1:26">1:26</span> Ha valaki istentisztelõnek látszik
köztetek, de nem zabolázza meg nyelvét, sõt megcsalja a maga szívét,
annak az istentisztelete hiábavaló.

<span id="an_1:27">1:27</span> Tiszta és szeplõ nélkül való
istentisztelet az Isten és az Atya elõtt ez: meglátogatni az árvákat és
özvegyeket az õ nyomorúságukban, \[és\] szeplõ nélkül megtartani magát e
világtól.

<span id="an_2:1">2:1</span> Atyámfiai ne legyen személyválogatás a ti
hitetekben, a mely van a dicsõség Urában, a mi Jézus Krisztusunkban.

<span id="an_2:2">2:2</span> Mert ha a ti gyülekezetetekbe bemegy egy
aranygyûrûs férfiú fényes ruhában, bemegy pedig egy szegény is szennyes
ruhában;

<span id="an_2:3">2:3</span> És rátekinttek arra, a kin a fényes ruha
van, és azt mondjátok néki: Te ülj ide szépen; és a szegénynek ezt
mondjátok: Te állj ott, vagy ülj ide az én zsámolyom mellé:

<span id="an_2:4">2:4</span> Nem mondtatok-é ellent magatoknak, és nem
lettetek-é gonosz gondolkozású birákká?

<span id="an_2:5">2:5</span> Halljátok meg szeretett atyámfiai, avagy
nem az Isten választotta-é ki e világ szegényeit, hogy gazdagok legyenek
hitben, és örökösei az országnak, a melyet azoknak ígért, a kik õt
szeretik?

<span id="an_2:6">2:6</span> Ti pedig meggyaláztátok a szegényt. Avagy
nem a gazdagok hatalmaskodnak- é rajtatok, és nem õk hurczolnak-é
titeket a törvény elé?

<span id="an_2:7">2:7</span> Nem õk káromolják-é azt a szép nevet, a
melyrõl neveztettek?

<span id="an_2:8">2:8</span> Ha ellenben megtartjátok a királyi törvényt
az Írás szerint: Szeressed felebarátodat, mint tenmagadat, jól
cselekesztek.

<span id="an_2:9">2:9</span> De ha személyválogatók vagytok, vétkeztek,
elmarasztaltatva a törvény által, mint annak megrontói.

<span id="an_2:10">2:10</span> Mert ha valaki az egész törvényt
megtartja is, de vét egy ellen, az egésznek megrontásában bûnös.

<span id="an_2:11">2:11</span> Mert a ki ezt mondotta: Ne
paráználkodjál, ezt is mondotta: Ne ölj. És ha nem paráználkodol, de
ölsz, törvényszegõvé lettél.

<span id="an_2:12">2:12</span> Úgy szóljatok és úgy cselekedjetek, mint
a kiket a szabadság törvénye fog megítélni.

<span id="an_2:13">2:13</span> Mert az ítélet irgalmatlan az iránt, a ki
nem cselekszik irgalmasságot; és dicsekedik az irgalmasság az ítélet
ellen.

<span id="an_2:14">2:14</span> Mi a haszna, atyámfiai, ha valaki azt
mondja, hogy hite van, cselekedetei pedig nincsenek? Avagy
megtarthatja-é õt a hit?

<span id="an_2:15">2:15</span> Ha pedig az atyafiak, férfiak vagy nõk,
mezítelenek, és szûkölködnek mindennapi eledel nélkül,

<span id="an_2:16">2:16</span> És azt mondja nékik valaki ti közületek:
Menjetek el békességgel, melegedjetek meg és lakjatok jól; de nem
adjátok meg nékik, a mikre szüksége van a testnek; mi annak a haszna?

<span id="an_2:17">2:17</span> Azonképen a hit is, ha cselekedetei
nincsenek, megholt õ magában.

<span id="an_2:18">2:18</span> De mondhatja valaki: Néked hited van,
nékem pedig cselekedeteim vannak. Mutasd meg nékem a te hitedet a te
cselekedeteidbõl, és én meg fogom néked mutatni az én cselekedeteimbõl
az én hitemet.

<span id="an_2:19">2:19</span> Te hiszed, hogy az Isten egy. Jól teszed.
Az ördögök is hiszik, és rettegnek.

<span id="an_2:20">2:20</span> Akarod-é pedig tudni, te hiábavaló ember,
hogy a hit cselekedetek nélkül megholt?

<span id="an_2:21">2:21</span> \[Avagy\] Ábrahám, a mi atyánk, nem
cselekedetekbõl igazíttatott-é meg, felvivén Izsákot, az õ fiát az
oltárra?

<span id="an_2:22">2:22</span> Látod, hogy a hit együtt munkálkodott az
õ cselekedeteivel, és a cselekedetekbõl lett teljessé a hit;

<span id="an_2:23">2:23</span> És beteljesedett az Írás, a mely ezt
mondja: Hitt pedig Ábrahám az Istennek, és tulajdoníttatott néki
igazságul, és Isten barátjának neveztetett.

<span id="an_2:24">2:24</span> Látjátok tehát, hogy cselekedetekbõl
igazul meg az ember, és nem csupán hitbõl.

<span id="an_2:25">2:25</span> Hasonlatosképen pedig a tisztátalan Ráháb
is, avagy nem cselekedetekbõl igazíttatott é meg, a mikor a követeket
házába fogadta, és más úton bocsátotta ki?

<span id="an_2:26">2:26</span> Mert a miképen holt a test lélek nélkül,
akképen holt a hit is cselekedetek nélkül.

<span id="an_3:1">3:1</span> Atyámfiai, ne legyetek sokan tanítók,
tudván azt, hogy súlyosabb ítéletünk lészen.

<span id="an_3:2">3:2</span> Mert mindnyájan sokképen vétkezünk. Ha
valaki beszédben nem vétkezik, az tökéletes ember, képes az egész testét
is megzabolázni.

<span id="an_3:3">3:3</span> Ímé a lovaknak szájába zabolát vetünk, hogy
engedelmeskedjenek nékünk, és az õ egész testöket igazgatjuk.

<span id="an_3:4">3:4</span> Ímé a hajók is, noha mily nagyok, és erõs
szelektõl hajtatnak, mindazáltal igen kis kormánytól oda fordíttatnak, a
hová a kormányos szándéka akarja.

<span id="an_3:5">3:5</span> Ezenképen a nyelv is kicsiny tag és nagy
dolgokkal hányja magát. Ímé csekély tûz mily nagy erdõt felgyújt!

<span id="an_3:6">3:6</span> A nyelv is tûz, a gonoszságnak összessége.
Úgy van a nyelv a mi tagjaink között, hogy megszeplõsíti az egész
testet, és lángba borítja élet\[ünk\] folyását, \[maga\] is lángba
boríttatván a gyehennától.

<span id="an_3:7">3:7</span> Mert minden természet, vadállatoké,
madaraké, csúszómászóké és vízieké megszelídíthetõ és meg is
szelidíttetett az emberi természet által:

<span id="an_3:8">3:8</span> De a nyelvet az emberek közül senki sem
szelidítheti meg; fékezhetetlen gonosz az, halálos méreggel teljes.

<span id="an_3:9">3:9</span> Ezzel áldjuk az Istent és Atyát, és ezzel
átkozzuk az embereket, a kik az Isten hasonlatosságára teremttettek:

<span id="an_3:10">3:10</span> Ugyanabból a szájból jõ ki áldás és átok.
Atyámfiai, nem kellene ezeknek így lenni!

<span id="an_3:11">3:11</span> Vajjon a forrás ugyan abból a nyílásból
csörgedeztet-é édest és keserût?

<span id="an_3:12">3:12</span> Avagy atyámfiai, teremhet-é a fügefa
olajmagvakat, vagy a szõlõtõ fügét? Azonképen egy forrás sem adhat sós
és édes vizet.

<span id="an_3:13">3:13</span> Kicsoda köztetek bölcs és okos? Mutassa
meg az õ jó életébõl az õ cselekedeteit bölcsességnek szelídségével.

<span id="an_3:14">3:14</span> Ha pedig keserû irígység és czivódás van
a ti szívetekben, ne dicsekedjetek és ne hazudjatok az igazság ellen.

<span id="an_3:15">3:15</span> Ez nem az a bölcsesség, a mely felülrõl
jõ, hanem földi, testi és ördögi.

<span id="an_3:16">3:16</span> Mert a hol irígység és czivakodás
\[van\], ott háborúság és minden gonosz cselekedet is \[van.\]

<span id="an_3:17">3:17</span> A felülrõl való bölcsesség pedig elõször
is tiszta, azután békeszeretõ, méltányos, engedelmes, irgalmassággal és
jó gyümölcsökkel teljes, nem kételkedõ és nem képmutató.

<span id="an_3:18">3:18</span> Az igazság gyümölcse pedig békességben
vettetik azoknak, a kik békességesen munkálkodnak.

<span id="an_4:1">4:1</span> Honnét vannak háborúk és harczok
közöttetek? Nem onnan-é a ti gerjedelmeitekbõl, a melyek a ti
tagjaitokban vitézkednek?

<span id="an_4:2">4:2</span> Kívántok \[valamit,\] és nincs néktek:
gyilkoltok és irígykedtek, és nem nyerhetitek meg; harczoltok és
háborúskodtok; és nincsen semmitek, mert nem kéritek.

<span id="an_4:3">4:3</span> Kéritek, de nem kapjátok, mert nem jól
kéritek, hogy gerjedelmeitekre költsétek azt.

<span id="an_4:4">4:4</span> Parázna férfiak és asszonyok, nem
tudjátok-é, hogy a világ barátsága ellenségeskedés az Istennel? A ki
azért e világ barátja akar lenni, az Isten ellenségévé lesz.

<span id="an_4:5">4:5</span> Vagy azt gondoljátok, hogy az Írás hiába
mondja: Irígységre kívánkozik a lélek, a mely bennünk lakozik?

<span id="an_4:6">4:6</span> De \[majd\] nagyobb kegyelmet ád; ezért
mondja: Az Isten a kevélyeknek ellenök áll, az alázatosoknak pedig
kegyelmet ád.

<span id="an_4:7">4:7</span> Engedelmeskedjetek azért az Istennek;
álljatok ellene az ördögnek, és elfut tõletek.

<span id="an_4:8">4:8</span> Közeledjetek az Istenhez, és közeledni fog
hozzátok. Tisztítsátok meg kezeiteket, ti bûnösök, és szenteljétek meg
szíveiteket ti kétszívûek.

<span id="an_4:9">4:9</span> Nyomorkodjatok és gyászoljatok és sírjatok;
a ti nevetéstek gyászra forduljon, és örömötök szomorúságra.

<span id="an_4:10">4:10</span> Alázzátok meg magatokat az Úr elõtt, és
felmagasztal titeket.

<span id="an_4:11">4:11</span> Ne szóljátok meg egymást atyámfiai. A ki
megszólja atyjafiát, és a ki kárhoztatja atyjafiát, az a törvény ellen
szól, és a törvényt kárhoztatja. Ha pedig a törvényt kárhoztatod, nem
megtartója, hanem bírája vagy a törvénynek.

<span id="an_4:12">4:12</span> Egy a törvényhozó, a ki hatalmas
megtartani és elveszíteni: kicsoda vagy te, hogy kárhoztatod a másikat?

<span id="an_4:13">4:13</span> Nosza immár ti, a kik azt mondjátok: Ma
vagy holnap elmegyünk ama városba, és ott töltünk egy esztendõt, és
kalmárkodunk, és nyerünk;

<span id="an_4:14">4:14</span> A kik nem tudjátok mit hoz a holnap: mert
micsoda a ti életetek? Bizony pára az, a mely rövid ideig látszik,
azután pedig eltûnik.

<span id="an_4:15">4:15</span> Holott ezt kellene mondanotok: Ha az Úr
akarja és élünk, ím ezt, vagy amazt fogjuk cselekedni.

<span id="an_4:16">4:16</span> Ti ellenben elbizakodottságtokban
dicsekedtek: Minden ilyen dicsekedés gonosz.

<span id="an_4:17">4:17</span> A ki azért tudna jót cselekedni, és nem
cselekeszik, bûne az annak.

<span id="an_5:1">5:1</span> Nosza immár ti gazdagok, sírjatok,
jajgatván a ti nyomorúságaitok miatt, a melyek elkövetkeznek reátok.

<span id="an_5:2">5:2</span> Gazdagságotok megrothadt, és a ruháitokat
moly ette meg;

<span id="an_5:3">5:3</span> Aranyotokat és ezüstötöket rozsda fogta
meg, és azok rozsdája bizonyság ellenetek, és megemészti a ti
testeteket, mint a tûz. Kincset gyûjtöttetek az utolsó napokban!

<span id="an_5:4">5:4</span> Ímé a ti mezõiteket learató munkások bére,
a mit ti elfogtatok, kiált. És az aratók kiáltásai eljutottak a Seregek
Urának füleihez.

<span id="an_5:5">5:5</span> Dõzsöltetek e földön és dobzódtatok;
szívetek legeltettétek mint áldozás napján.

<span id="an_5:6">5:6</span> Elkárhoztattátok, megöltétek az igazat; nem
áll ellent néktek.

<span id="an_5:7">5:7</span> Legyetek azért, atyámfiai, béketûrõk az
Úrnak eljöveteléig. Ímé a szántóvetõ várja a földnek drága gyümölcsét,
béketûréssel várja, míg reggeli és estveli esõt kap.

<span id="an_5:8">5:8</span> Legyetek ti is béketûrõk, \[és\]
erõsítsétek meg szíveteket, mert az Úrnak eljövetele közel van.

<span id="an_5:9">5:9</span> Ne sóhajtozzatok egymás ellen, atyámfiai,
hogy el ne ítéltessetek: ímé a Bíró az ajtó elõtt áll.

<span id="an_5:10">5:10</span> Például vegyétek, atyámfiai, a
szenvedésben és béketûrésben a prófétákat, a kik az Úr nevében
szólottak.

<span id="an_5:11">5:11</span> Ímé, boldogoknak mondjuk a tûrni tudókat.
Jóbnak tûrését hallottátok, és az Úrtól való végét láttátok, hogy igen
irgalmas az Úr és könyörületes.

<span id="an_5:12">5:12</span> Mindeneknek elõtte pedig ne esküdjetek,
atyámfiai, se az égre, se a földre, se semmi más esküvéssel. Hanem
legyen a ti igenetek igen, és a nem nem; hogy kárhoztatás alá ne
essetek.

<span id="an_5:13">5:13</span> Szenved-é valaki köztetek? Imádkozzék.
Öröme van-é valakinek? Dícséretet énekeljen.

<span id="an_5:14">5:14</span> Beteg-é valaki köztetek? Hívja magához a
gyülekezet véneit, és imádkozzanak felette, megkenvén õt olajjal az
Úrnak nevében.

<span id="an_5:15">5:15</span> És a hitbõl való imádság megtartja a
beteget, és az Úr felsegíti õt. És ha bûnt követett is el,
megbocsáttatik néki.

<span id="an_5:16">5:16</span> Valljátok meg bûneiteket egymásnak és
imádkozzatok egymásért, hogy meggyógyuljatok: mert igen hasznos az
igaznak buzgóságos könyörgése.

<span id="an_5:17">5:17</span> Illés ember volt, hozzánk hasonló
természetû; és imádsággal kéré, hogy ne legyen esõ, és nem volt esõ a
földön három esztendeig és hat hónapig:

<span id="an_5:18">5:18</span> És ismét imádkozott, és az ég esõt adott,
és a föld megtermé az õ gyümölcsét.

<span id="an_5:19">5:19</span> Atyámfiai, hogyha valaki ti köztetek
eltévelyedik az igazságtól, és megtéríti õt valaki,

<span id="an_5:20">5:20</span> Tudja meg, hogy a ki bûnöst térít meg az
õ tévelygõ útjáról, lelket ment meg a haláltól és sok bûnt elfedez.

------------------------------------------------------------------------

[Next: 1 Peter](pe1.md)
