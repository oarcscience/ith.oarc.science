[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](oba)  [Next](mic) 

------------------------------------------------------------------------

### Hungarian Bible: Jonah

<span id="an_1:1">1:1</span> És lõn az Úrnak szava Jónáshoz, az Amittai
fiához, mondván:

<span id="an_1:2">1:2</span> Kelj fel, menj Ninivébe, a nagy városba, és
kiálts ellene, mert gonoszságuk felhatolt elémbe!

<span id="an_1:3">1:3</span> És felkele Jónás, hogy Tarsisba szaladna az
Úr elõl. Leméne azért Jáfóba, és talála ott egy hajót, a mely méne
Tarsisba, és megadván a hajóbért, beszálla abba, hogy Tarsisba menne
velök az Úr színe elõl.

<span id="an_1:4">1:4</span> Az Úr pedig nagy szelet bocsáta a tengerre,
és nagy vihar lõn a tengeren, és a hajó már-már töredezik vala.

<span id="an_1:5">1:5</span> Megfélemlének azért a hajósok és kiáltának,
kiki az õ istenéhez, és a hajóban lévõ holmit a tengerbe hányák, hogy
könnyítsenek magukon. Jónás pedig leméne a hajó aljába, és lefeküdt és
elaludt.

<span id="an_1:6">1:6</span> De hozzáméne a kormányos mester, és mondá
néki: Mi lelt, te nagy alvó? Kelj fel, kiálts a te Istenedhez; hát ha
gondol velünk az Isten, és nem veszünk el!

<span id="an_1:7">1:7</span> Egymásnak pedig ezt mondák: Jertek, vessünk
sorsot, hogy megtudhassuk: mi miatt van rajtunk e veszedelem? És sorsot
vetének, és a sors Jónásra esék.

<span id="an_1:8">1:8</span> Mondák azért néki: Kérünk, beszéld el
nékünk: mi miatt van rajtunk e veszedelem? Mi a te foglalkozásod és
honnan jösz? Melyik a te hazád és miféle népbõl való vagy te?

<span id="an_1:9">1:9</span> És monda nékik: Héber vagyok én, és az
Urat, az egek Istenét félem én, a ki a tengert és a szárazt teremtette.

<span id="an_1:10">1:10</span> És megfélemlének az emberek nagy
félelemmel, és mondák néki: Mit cselekedtél? Mert megtudták azok az
emberek, hogy az Úr színe elõl fut, mivelhogy elbeszélé nékik.

<span id="an_1:11">1:11</span> Mondák azután néki: Mit cselekedjünk
veled, hogy a tenger megcsendesedjék ellenünk? Mert a tenger háborgása
növekedék.

<span id="an_1:12">1:12</span> Õ pedig monda nékik: Fogjatok meg és
vessetek engem a tengerbe, és megcsendesedik a tenger ellenetek; mert
tudom én, hogy miattam van ez a nagy vihar rajtatok.

<span id="an_1:13">1:13</span> És erõlködtek azok az emberek, hogy
visszajussanak a szárazra; de nem tudtak, mert a tenger háborgása
növekedék ellenök.

<span id="an_1:14">1:14</span> Kiáltának azért az Úrhoz, és mondák:
Kérünk Uram, kérünk, ne veszszünk el ez ember lelkéért, és ne háríts
reánk ártatlan vért; mert te, Uram, úgy cselekedtél, a mint akartad!

<span id="an_1:15">1:15</span> És felragadák Jónást és beveték õt a
tengerbe, és megszûnék a tenger az õ háborgásától.

<span id="an_1:16">1:16</span> Azok az emberek pedig nagy félelemmel
félék az Urat, és áldozattal áldozának az Úrnak, és fogadásokat
fogadának.

<span id="an_1:17">1:17</span> 

<span id="an_2:1">2:1</span> Az Úr pedig egy nagy halat rendelt, hogy
benyelje Jónást. És lõn Jónás a halnak gyomrában három nap és három
éjjel.

<span id="an_2:2">2:2</span> És könyörge Jónás az Úrnak, az õ Istenének
a halnak gyomrából.

<span id="an_2:3">2:3</span> És mondá: Nyomorúságomban az Úrhoz kiálték
és meghallgata engem; a Seol torkából sikolték \[és\] meghallád az én
szómat.

<span id="an_2:4">2:4</span> Mert mélységbe vetettél engem, tenger
közepébe, és körülfogott engem a víz; örvényeid és habjaid mind átmentek
rajtam!

<span id="an_2:5">2:5</span> És én mondám: Elvettettem a te szemeid
elõl; vajha láthatnám még szentséged templomát!

<span id="an_2:6">2:6</span> Körülvettek engem a vizek lelkemig, mély ár
kerített be engem, hinár szövõdött fejemre.

<span id="an_2:7">2:7</span> A hegyek alapjáig sülyedtem alá;
\[bezáródtak\] a föld závárjai felettem örökre! Mindazáltal kiemelted
éltemet a mulásból, oh Uram, Istenem!

<span id="an_2:8">2:8</span> Mikor elcsüggedt bennem az én lelkem,
megemlékeztem az Úrról, és bejutott az én könyörgésem te hozzád, a te
szentséged templomába.

<span id="an_2:9">2:9</span> A kik hiú bálványokra ügyelnek, elhagyják
boldogságukat;

<span id="an_2:10">2:10</span> De én hálaadó szóval áldozom néked;
megadom, a mit fogadtam. Az Úré a szabadítás. \[ (Jonah 2:11) És szóla
az Úr a halnak, és kiveté Jónást a szárazra. \]

<span id="an_3:1">3:1</span> És lõn az Úrnak szava Jónáshoz másodszor
\[is,\] mondván:

<span id="an_3:2">3:2</span> Kelj fel, menj Ninivébe, a nagy városba, és
hirdesd néki azt a beszédet, a mit én parancsolok néked.

<span id="an_3:3">3:3</span> És felkele Jónás, és elméne Ninivébe az Úr
szava szerint. Ninive pedig nagy városa vala Istennek, három napi járó
\[föld.\]

<span id="an_3:4">3:4</span> És kezde Jónás bemenni a városba egy napi
járóra, és kiálta és monda: Még negyven nap, és elpusztul Ninive!

<span id="an_3:5">3:5</span> A niniveiek pedig hivének Istenben, és
bõjtöt hirdetének, és nagyjaiktól fogva kicsinyeikig zsákba öltözének.

<span id="an_3:6">3:6</span> És eljuta a beszéd Ninive királyához, és
felkele királyi székébõl, és leveté magáról az õ királyi ruháját, és
zsákba borítkozék, és üle a porba.

<span id="an_3:7">3:7</span> És kiáltának és szólának Ninivében, a
királynak és fõembereinek akaratából, mondván: Emberek és barmok, ökrök
és juhok: semmit meg ne kóstoljanak, ne legeljenek és vizet se igyanak!

<span id="an_3:8">3:8</span> Hanem öltözzenek zsákba az emberek és
barmok, és kiáltsanak az Istenhez erõsen, és térjen meg kiki az õ gonosz
útáról és az erõszakosságból, a mely az õ kezökben van!

<span id="an_3:9">3:9</span> Ki tudja? talán visszatér és
megengesztelõdik az Isten és elfordul haragjának búsulásától, és nem
veszünk el!

<span id="an_3:10">3:10</span> És látá Isten az õ cselekedeteiket, hogy
megtértek az õ gonosz útjokról: és megbáná az Isten azt a gonoszt, a
melyrõl mondá, hogy végrehajtja rajtok, és nem hajtá végre.

<span id="an_4:1">4:1</span> És igen rossznak látszék ez Jónás elõtt, és
megharaguvék.

<span id="an_4:2">4:2</span> Könyörge azért az Úrhoz, és mondá: Kérlek,
Uram! Avagy nem ez vala-é az én mondásom, mikor még az én hazámban
valék? azért siettem, hogy Tarsisba futnék, mert tudtam, hogy te
irgalmas és kegyelmes Isten vagy, nagy türelmû és nagy irgalmasságú és a
gonosz miatt \[is\] bánkódó.

<span id="an_4:3">4:3</span> Most azért Uram, vedd el, kérlek, az én
lelkemet én tõlem, mert jobb meghalnom, mintsem élnem!

<span id="an_4:4">4:4</span> Az Úr pedig mondá: Avagy méltán
haragszol-é?

<span id="an_4:5">4:5</span> Majd kiméne Jónás a városból, és üle a
város keleti része felõl, és csinála ott magának hajlékot, és üle az
alatt az árnyékban, a míg megláthatná, mi lészen a városból?

<span id="an_4:6">4:6</span> Az Úr Isten pedig egy tököt rendele, és
felnöve az Jónás fölé, hogy árnyékot tartson feje fölött és
megoltalmazza õt \[a hévség\] bántásától. És nagy örömmel örvendezék
Jónás a tök miatt.

<span id="an_4:7">4:7</span> De másnapra férget rendele az Isten
hajnal-költekor, és megszúrá \[az\] a tököt, és elszárada.

<span id="an_4:8">4:8</span> És lõn napköltekor, hogy tikkasztó keleti
szelet rendele Isten, és a nap rátûzött a Jónás fejére, és õ elbágyada.
Kiváná azért magának a halált, és monda: Jobb halnom, mint élnem!

<span id="an_4:9">4:9</span> És monda az Isten Jónásnak: Avagy méltán
haragszol-é a tök miatt? És monda: Méltán haragszom, mind halálig!

<span id="an_4:10">4:10</span> Az Úr pedig monda: Te szánod a tököt, a
melyért nem fáradtál és \[a melyet\] nem neveltél, a mely egy éjjel
támadt és más éjjel elveszett:

<span id="an_4:11">4:11</span> Én pedig ne szánjam Ninivét, a nagy
várost, a melyben több van tizenkétszer tízezer embernél, a kik nem
tudnak különbséget tenni jobb- és balkezük között, és barom is sok van?!

------------------------------------------------------------------------

[Next: Micah](mic)
