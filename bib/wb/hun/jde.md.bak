[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo3)  [Next](rev.md) 

------------------------------------------------------------------------

### Hungarian Bible: Jude

<span id="an_1:1">1:1</span> Júdás, Jézus Krisztusnak szolgája, Jakabnak
pedig atyafia, az elhívottaknak a kik az Atya Istentõl megszenteltettek
és Jézus Krisztustól megtartattak:

<span id="an_1:2">1:2</span> Irgalmasság, békesség és szeretet adassék
néktek bõségesen.

<span id="an_1:3">1:3</span> Szeretteim, mivelhogy minden igyekezettel
azon vagyok, hogy írjak néktek a közös üdvösség felõl, kénytelen voltam,
hogy intõleg írjak néktek, hogy tusakodjatok a hitért, a mely egyszer a
szenteknek adatott.

<span id="an_1:4">1:4</span> Mert belopózkodtak valami emberek, a kik
régen elõre beírattak ezen ítéletre, istentelenek, kik a mi Istenünknek
kegyelmét bujálkodásra fordítják, és az egyedüli Urat, az Istent, és a
mi Urunkat, a Jézus Krisztust megtagadják.

<span id="an_1:5">1:5</span> Emlékeztetni akarlak továbbá titeket, mint
a kik egyszer \[már\] tudjátok, hogy az Úr, a mikor a népet Égyiptom
földébõl kiszabadította, viszontag azokat, a kik nem hittek,
elvesztette.

<span id="an_1:6">1:6</span> És az angyalokat is, a kik nem tartották
meg fejedelemségöket, hanem elhagyták az õ lakóhelyöket, a nagy nap
ítéletére örök bilincseken, sötétségben tartotta.

<span id="an_1:7">1:7</span> Miképen Sodoma és Gomora és a körültök lévõ
városok \[is\], a melyek azokhoz hasonlóan paráználkodtak, és más test
után jártak, például vannak \[elõttünk,\] örök tûznek büntetését
szenvedvén.

<span id="an_1:8">1:8</span> Hasonlóképen mégis ezek is álomba merülvén,
a testet megfertõztetik, a hatalmasságot megvetik, és a méltóságokat
káromolják.

<span id="an_1:9">1:9</span> Pedig Mihály arkangyal, mikor az ördöggel
vitatkozván Mózes teste felett vetélkedett, nem mert arra káromló
ítéletet mondani, hanem azt mondá: Dorgáljon meg téged az Úr!

<span id="an_1:10">1:10</span> Ezek pedig azokat káromolják, a miket nem
tudnak; a miket pedig természet szerint tudnak, mint az oktalan állatok,
azok által megromolnak.

<span id="an_1:11">1:11</span> Jaj nékik! mert a Kain útján indultak el,
és a Bálám tévelygéseivel bérért szakadtak ki, és a Kóré ellenkezésével
vesztek el.

<span id="an_1:12">1:12</span> Ezek szennyfoltok a ti
szeretetvendégségeiteken, tartózkodás nélkül veletek lakmároznak,
magokat hízlalják; víztelen, szelektõl hányt-vetett fellegek; elhervadt,
gyümölcstelen, kétszer meghalt és tõbõl kiszaggatott fák;

<span id="an_1:13">1:13</span> Tengernek megvadult habjai, a magok
rútságát tajtékozók; tévelygõ csillagok, a kiknek a sötétség homálya van
fenntartva örökre.

<span id="an_1:14">1:14</span> Ezekrõl is prófétált pedig Énok, a ki
Ádámtól fogva a hetedik volt, mondván: Ímé eljött az Úr az õ sok ezer
szentjével,

<span id="an_1:15">1:15</span> Hogy ítéletet tartson mindenek felett, és
feddõzzék mindazok ellen, a kik közöttök istentelenek,
istentelenségöknek minden cselekedetéért, a melyekkel istentelenkedtek,
és minden kemény beszédért, a melyet az istentelen bûnösök szóltak õ
ellene.

<span id="an_1:16">1:16</span> Ezek zúgolódók, panaszolkodók, a magok
kívánságai szerint járók; szájok kevélységet szól, haszonlesésbõl
személyimádók.

<span id="an_1:17">1:17</span> Ti azonban, szeretteim, emlékezzetek meg
azokról a beszédekrõl, a melyeket a mi Urunk Jézus Krisztus apostolai
mondottak.

<span id="an_1:18">1:18</span> Mert azt mondták néktek, hogy az utolsó
idõben lesznek csúfolódók, a kik az õ istentelen kívánságai szerint
járnak.

<span id="an_1:19">1:19</span> Ezek azok, a kik különszakadnak,
érzékiek, kikben nincsen \[Szent \]Lélek.

<span id="an_1:20">1:20</span> Ti pedig szeretteim, épülvén a ti
szentséges hitetekben, imádkozván Szent Lélek által,

<span id="an_1:21">1:21</span> Tartsátok meg magatokat Istennek
szeretetében, várván a mi Urunk Jézus Krisztusnak irgalmasságát az örök
életre.

<span id="an_1:22">1:22</span> És könyörüljetek némelyeken,
megkülönböztetvén õket.

<span id="an_1:23">1:23</span> Másokat pedig rettentéssel mentsetek meg,
kiragadva õket a tûzbõl, és útálva még a ruhát is, a melyet a test
beszennyezett.

<span id="an_1:24">1:24</span> Annak pedig, a ki titeket a bûntõl
megõrízhet, és az õ dicsõsége elé állíthat feddhetetlenségben nagy
örömmel,

<span id="an_1:25">1:25</span> Az egyedül bölcs Istennek, a mi
megtartónknak, dicsõség, nagyság, erõ és hatalom most és mind örökké.
Ámen.

------------------------------------------------------------------------

[Next: Revelation](rev.md)
