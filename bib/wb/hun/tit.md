[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti2)  [Next](plm) 

------------------------------------------------------------------------

### Hungarian Bible: Titus

<span id="an_1:1">1:1</span> Pál, Istennek szolgája, Jézus Krisztusnak
pedig apostola, az Isten választottainak hite és a kegyesség szerint
való igazságnak megismerése szerint,

<span id="an_1:2">1:2</span> Az örök élet reménységére, melyet megígért
az igazmondó Isten örök idõknek elõtte,

<span id="an_1:3">1:3</span> Megjelentette pedig a maga idejében az õ
beszédét a prédikálás által, a mely reám bízatott a mi megtartó
Istenünknek parancsolata szerint; Titusnak, a közös hit szerint való
igaz fiamnak:

<span id="an_1:4">1:4</span> Kegyelem, irgalmasság és békesség az Atya
Istentõl és az Úr Jézus Krisztustól, a mi Megtartónktól.

<span id="an_1:5">1:5</span> A végett hagytalak téged Krétában, hogy a
hátramaradt dolgokat hozd rendbe, és rendelj városonként presbitereket,
a miképen én néked meghagytam;

<span id="an_1:6">1:6</span> Ha van feddhetetlen, egy feleségû férfiú, a
kinek hívõ, nem kicsapongással vádolt avagy engedetlen gyermekei vannak.

<span id="an_1:7">1:7</span> Mert szükséges, hogy a püspök feddhetetlen
legyen, mint Isten sáfára; nem akaratos, nem haragos, nem részeges, nem
verekedõ, nem rút nyerészkedõ;

<span id="an_1:8">1:8</span> Hanem vendégszeretõ, jónak kedvelõje,
mértékletes, igaz, tiszta, maga tûrtetõ;

<span id="an_1:9">1:9</span> A ki a tudomány szerint való igaz beszédhez
tartja magát, hogy inthessen az egészséges tudománnyal és meggyõzhesse
az ellenkezõket.

<span id="an_1:10">1:10</span> Mert van sok engedetlen, hiába való
beszédû és csaló, kiváltképen a körülmetélkedésbõl valók,

<span id="an_1:11">1:11</span> A kiknek be kell dugni a szájokat; a kik
egész házakat feldúlnak, tanítván rút nyereség okáért, a miket nem
kellene.

<span id="an_1:12">1:12</span> Azt mondta valaki közülök, az õ saját
prófétájok: A krétaiak mindig hazugok, gonosz vadak, rest hasak.

<span id="an_1:13">1:13</span> E bizonyság igaz: annakokáért fedd õket
kímélés nélkül, hogy a hitben épek legyenek,

<span id="an_1:14">1:14</span> Nem ügyelvén zsidó mesékre, és az
igazságot megvetõ emberek parancsolataira.

<span id="an_1:15">1:15</span> Minden tiszta a tisztáknak: de a
megfertõztetetteknek és hitetleneknek semmi sem tiszta; hanem
megfertõztetett azoknak mind elméjök, mind lelkiismeretök.

<span id="an_1:16">1:16</span> Vallják, hogy Istent ismerik, de
cselekedeteikkel tagadják, mivelhogy útálatosak és hitetlenek és minden
jó cselekedetre méltatlanok.

<span id="an_2:1">2:1</span> Te pedig azokat szóljad, a mik az
egészséges tudományhoz illenek.

<span id="an_2:2">2:2</span> Hogy a vén emberek józanok legyenek,
tisztességesek, mértékletesek; a hitben, szeretetben, tûrésben épek.

<span id="an_2:3">2:3</span> Hasonlóképen a vén asszonyok szentekhez
illõ magaviseletûek legyenek, nem patvarkodók, sem sok borivás rabjai,
jóra oktatók;

<span id="an_2:4">2:4</span> Hogy megokosítsák az ifjú asszonyokat, hogy
férjöket és magzataikat szeressék,

<span id="an_2:5">2:5</span> \[Legyenek\] mértékletesek, tiszták,
háziasak, jók, férjöknek engedelmesek, hogy az Isten beszéde ne
káromoltassék.

<span id="an_2:6">2:6</span> Az ifjakat hasonlóképen intsed, hogy
legyenek mértékletesek:

<span id="an_2:7">2:7</span> Mindenben tenmagadat adván példaképül a jó
cselekedetekben; a tudományban romlatlanságot, méltóságot \[mutatván,\]

<span id="an_2:8">2:8</span> Egészséges, feddhetetlen beszédet; hogy az
ellenfél megszégyenüljön, semmi gonoszt sem tudván rólatok mondani.

<span id="an_2:9">2:9</span> A szolgákat \[intsed,\] hogy az õ uraiknak
engedelmeskedjenek, mindenben kedvöket keressék, ne ellenkezzenek,

<span id="an_2:10">2:10</span> Ne tolvajkodjanak, hanem teljes jó
hûséget tanusítsanak; hogy a mi megtartó Istenünknek tudományát
ékesítsék mindenben.

<span id="an_2:11">2:11</span> Mert megjelent az Isten idvezítõ kegyelme
minden embernek,

<span id="an_2:12">2:12</span> A mely arra tanít minket, hogy
megtagadván a hitetlenséget és a világi kivánságokat, mértékletesen,
igazán és szentül éljünk a jelenvaló világon:

<span id="an_2:13">2:13</span> Várván ama boldog reménységet és a nagy
Istennek és megtartó Jézus Krisztusunknak dicsõsége megjelenését;

<span id="an_2:14">2:14</span> A ki önmagát adta mi érettünk, hogy
megváltson minket minden hamisságtól, és tisztítson önmagának
kiváltképen való népet, jó cselekedetekre igyekezõt.

<span id="an_2:15">2:15</span> Ezeket szóljad, és ints és feddj teljes
méltósággal; senki téged meg ne vessen.

<span id="an_3:1">3:1</span> Emlékeztessed õket, hogy a
fejedelemségeknek és hatalmasságoknak engedelmeskedjenek, hódoljanak,
minden jó cselekedetre készek legyenek,

<span id="an_3:2">3:2</span> Senkit ne szidalmazzanak, ne veszekedjenek,
gyöngédek legyenek, teljes szelídséget tanusítván minden ember iránt.

<span id="an_3:3">3:3</span> Mert régenten mi is esztelenek,
engedetlenek, tévelygõk, különbözõ kívánságoknak és gyönyöröknek
szolgái, gonoszságban és irígységben élõk, gyûlölségesek, egymást
gyûlölõk valánk.

<span id="an_3:4">3:4</span> De mikor a mi megtartó Istenünknek jóvolta
és az emberekhez való szeretete megjelent,

<span id="an_3:5">3:5</span> Nem az igazságnak cselekedeteibõl, a
melyeket mi cselekedtünk, hanem az õ irgalmasságából tartott meg minket
az újjászületésnek fürdõje és a Szent Lélek megújítása által,

<span id="an_3:6">3:6</span> Melyet kitöltött reánk bõséggel a mi
megtartó Jézus Krisztusunk által;

<span id="an_3:7">3:7</span> Hogy az õ kegyelmébõl megigazulván,
örökösök legyünk az örök élet reménysége szerint.

<span id="an_3:8">3:8</span> Igaz ez a beszéd, és akarom, hogy ezeket
erõsítsed, hogy igyekezzenek jó cselekedetekkel elõljárni azok, a kik
Istenben hívõkké lettek. Ezek jók és hasznosak az embereknek;

<span id="an_3:9">3:9</span> A balgatag vitatkozásokat azonban és a
nemzetségekrõl való tudakozásokat, és a civakodást és a törvény felõl
való harczokat kerüld; mert haszontalanok és hiábavalók.

<span id="an_3:10">3:10</span> Az eretnek embert egy vagy két intés után
kerüld;

<span id="an_3:11">3:11</span> Tudván, hogy az ilyen romlott, és
vétkezik, önmaga is kárhoztatván magát.

<span id="an_3:12">3:12</span> Mikor Ártemást vagy Tikhikust hozzád
küldöm, siess hozzám jõni Nikápolyba; mert elhatároztam, hogy ott töltöm
a telet.

<span id="an_3:13">3:13</span> A törvénytudó Zénást és Apollóst gondosan
indítsd útnak, hogy semmiben se legyen fogyatkozásuk.

<span id="an_3:14">3:14</span> Tanulják meg pedig a mieink is, hogy jó
cselekedetekkel járjanak elõl a szükséges hasznokra, hogy ne legyenek
gyümölcstelenek.

<span id="an_3:15">3:15</span> Köszöntenek téged a velem levõk
mindnyájan. Köszöntsd azokat, a kik szeretnek minket hitben. Kegyelem
mindnyájatokkal! Ámen.

------------------------------------------------------------------------

[Next: Philemon](plm)
