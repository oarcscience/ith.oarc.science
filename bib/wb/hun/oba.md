[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](amo)  [Next](jon) 

------------------------------------------------------------------------

### Hungarian Bible: Obadiah

<span id="an_1:1">1:1</span> Abdiás látása. Így szól az Úr Isten
Edomról: Hírt hallottunk az Úrtól! És hírnök küldetett a népekhez:
keljetek fel és támadjunk reá haddal!

<span id="an_1:2">1:2</span> Ímé, kicsinynyé tettelek a népek között;
felettébb útálatos vagy.

<span id="an_1:3">1:3</span> Szíved kevélysége csalt meg téged, ki
szikla-hasadékokban lakozol, kinek lakóhelye magasan van, a ki mondja az
õ szívében: Ki vonhatna le engem a síkra?!

<span id="an_1:4">1:4</span> Ha oly magasra szállnál is, mint a sas, és
ha a csillagok közé raknád is fészkedet: onnan is levonnálak, ezt mondja
az Úr.

<span id="an_1:5">1:5</span> Ha tolvajok törnének reád, avagy éjjeli
rablók, (hogy elpusztíttattál!), nem \[annyit\] lopnának-é, \[a mennyi\]
elegendõ?! Ha szõlõszedõk jönnének reád, nem hagynának-é gerezdeket?!

<span id="an_1:6">1:6</span> Mennyire kifosztogatták Ézsaut; felkutatták
rejtett kincseit!

<span id="an_1:7">1:7</span> A határig ûznek ki összes frigytársaid;
megcsalnak, levernek szövetségeseid; kenyeredet tõrül vetik alád.
Nincsen benne okosság!

<span id="an_1:8">1:8</span> Azon a napon, ezt mondja az Úr, nem
vesztem-é ki a bölcseket Edomból, és az értelmet az Ézsau hegyérõl?!

<span id="an_1:9">1:9</span> És megrémülnek a te vitézeid, oh Témán!
hogy kiirtassék mindenki az Ézsau hegyérõl az öldöklés által.

<span id="an_1:10">1:10</span> A Jákób öcséd ellen \[elkövetett\]
erõszakért szégyen borul reád, és kivágatol mindörökre!

<span id="an_1:11">1:11</span> A mikor vele szembeálltál; a mikor serege
idegenek rabjává lett, és idegenek törtek be kapuján és Jeruzsálemre
sorsot vetettek: olyan voltál te is, mint bármelyik közülök.

<span id="an_1:12">1:12</span> De ne gyönyörködjél öcsédnek napján, az õ
szerencsétlenségének napján; és ne örvendj a Júda fiain az õ veszedelmök
napján, és ne kérkedjél a szorongattatás napján.

<span id="an_1:13">1:13</span> Ne törj be népem kapuján nyomorúságuk
napján; ne gyönyörködjél te is a baján nyomorúsága napján; és ne nyúlj
az õ jószágához nyomorúsága napján;

<span id="an_1:14">1:14</span> A résre se állj fel menekülõit
elveszíteni; és ne áruld el az õ megmaradottait a szorongattatás napján!

<span id="an_1:15">1:15</span> Mert közel van az Úrnak napja minden
népek ellen. A mint cselekedtél, úgy cselekesznek veled; a mit te
fizettél, visszaszáll fejedre.

<span id="an_1:16">1:16</span> Mert a mint ti ittatok szent hegyemen,
úgy isznak szüntelen az összes népek; bizony isznak és hörpengetnek, és
olyanok lesznek, mintha nem lettek volna.

<span id="an_1:17">1:17</span> De a Sion hegyén szabadulás lészen, és
szentté lészen az, és a Jákób háza birtokba veszi az õ örökségét.

<span id="an_1:18">1:18</span> És a Jákób háza tûz lészen, és a József
háza láng; az Ézsau háza pedig pozdorja; és meggyújtják és megemésztik
õket, és nem marad meg senki Ézsau házából, mert az Úr szólott.

<span id="an_1:19">1:19</span> A déliek örökség szerint bírják az Ézsau
hegyét, a síkon lakók pedig a Filiszteusokat. És örökség szerint bírják
az Efraim mezõit és Samaria mezõit; Benjámin pedig a Gileádot.

<span id="an_1:20">1:20</span> Izráel fiainak ez a számûzött serege
azokat, a melyek a Kananeusoké, mind Sarfátig; a jeruzsálemi számûzöttek
pedig, a kik Szefarádban vannak, elfoglalják majd a déli városokat.

<span id="an_1:21">1:21</span> És a Sion hegyére szabadítók mennek fel,
hogy megítéljék az Ézsau hegyét; és az Úré lesz a királyság.

------------------------------------------------------------------------

[Next: Jonah](jon)
