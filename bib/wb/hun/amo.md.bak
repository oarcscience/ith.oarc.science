[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](joe)  [Next](oba.md) 

------------------------------------------------------------------------

### Hungarian Bible: Amos

<span id="an_1:1">1:1</span> Ámós beszédei, a ki a Tékoabeli pásztorok
közt volt, \[azokról,\] a miket Izráel felõl látott Uzziásnak, Júda
királyának idejében, és Jeroboámnak, a Jóás fiának, Izráel királyának
idejében, két esztendõvel a földindulás elõtt.

<span id="an_1:2">1:2</span> És mondá: A Sionról megharsan az Úr és
Jeruzsálembõl megzendül, és elhervadnak a pásztorok legelõi, és
megszárad a Kármel teteje.

<span id="an_1:3">1:3</span> Így szól az Úr: Három bûne miatt
Damaskusnak, sõt négy miatt, nem fordítom el, mert vas-cséplõkkel
cséplették meg a Gileádot.

<span id="an_1:4">1:4</span> Tüzet vetek azért Hazáel házára, és az
emészti meg a Ben-Hadad palotáit.

<span id="an_1:5">1:5</span> És összetöröm Damaskus zárját, és kivágom a
lakót Avennek völgyébõl és a királyi pálcza tartóját Beth-Édenbõl, és
Aramnak népe Kirbe fogva vitetik, \[ezt\] mondja az Úr.

<span id="an_1:6">1:6</span> Így szól az Úr: Három bûne miatt Gázának,
sõt négy miatt, nem fordítom el, mert az egész népet rabságra vitték,
hogy az Edomitáknak adják el õket.

<span id="an_1:7">1:7</span> Tüzet vetek azért Gáza kõfalára, és az
emészti meg az õ palotáit.

<span id="an_1:8">1:8</span> És kivágom a lakót Asdódból, és a királyi
pálcza tartóját Askelonból, és Akronra is majd rávetem kezemet és a
Filiszteusok maradéka elvész, azt mondja az én Uram, az Úr.

<span id="an_1:9">1:9</span> Így szól az Úr: Három bûne miatt Tírusnak,
sõt négy miatt, nem fordítom el, mert az egész rabnépet Edomnak adták
át, és nem emlékeztek meg a testvéri frigyrõl.

<span id="an_1:10">1:10</span> Tüzet vetek azért Tírus kõfalára, és az
emészti meg az õ palotáit.

<span id="an_1:11">1:11</span> Így szól az Úr: Három bûne miatt Edomnak,
sõt négy miatt, nem fordítom el, mert fegyverrel ûzte saját atyjafiát,
és elfojtá \[szívében\] az irgalmasságot, és haragja szüntelen tépett,
és dühösködését mindvégig fentartotta.

<span id="an_1:12">1:12</span> Tüzet vetek azért Témánra, és az emészti
majd meg Boczra palotáit.

<span id="an_1:13">1:13</span> Így szól az Úr: Három bûne miatt Ammon
fiainak, sõt négy miatt, nem fordítom el; mert széthasogatták Gileád
terhes asszonyait, hogy kiszélesíthessék az õ határokat.

<span id="an_1:14">1:14</span> Tüzet vetek azért Rabba kõfalára, és az
emészti meg az õ palotáit; \[harczi\] kiáltással a háború napján,
\[pusztító \]viharral a szélvésznek napján.

<span id="an_1:15">1:15</span> És számkivetésbe megy az õ királyuk; õ
maga és vele fejedelmei is, \[ezt\] mondja az Úr!

<span id="an_2:1">2:1</span> Így szól az Úr: Három bûne miatt a Moábnak,
sõt négy miatt, nem fordítom el; mert mészszé égette Edom királyának
csontjait!

<span id="an_2:2">2:2</span> Tüzet vetek azért Moábra, és az emészti meg
Kerijjoth palotáit, és meghal Moáb a zajban, \[hadi\] lárma közt, a kürt
zengése közben.

<span id="an_2:3">2:3</span> Kivágom a birót közüle, és minden
fejedelmit megölöm vele egyetemben, ezt mondja az Úr.

<span id="an_2:4">2:4</span> Így szól az Úr: Három bûne miatt a Júdának,
sõt négy miatt, nem fordítom el; mert megvetették az Úrnak törvényét és
nem tartották meg rendeléseit. Eltévelyítették õket az õ hazugságaik, a
melyeket az õ atyáik követtek.

<span id="an_2:5">2:5</span> Tüzet vetek azért Júdára, és az emészti meg
Jeruzsálem palotáit.

<span id="an_2:6">2:6</span> Így szól az Úr: Három bûne miatt az
Izráelnek, sõt négy miatt, nem fordítom el; mert pénzért adták el az
igazat, a szegényt pedig egy öltõ saruért.

<span id="an_2:7">2:7</span> A kik a föld porát áhítják a szegények
fejére, és a nyomorultak útját elfordítják. Fiú és az atyja \[egy\]
leányhoz járnak, hogy megfertõztessék az én szent nevemet.

<span id="an_2:8">2:8</span> Zálogos ruhákon nyujtózkodnak minden oltár
mellett, és az elítéltek borát iszszák az õ istenök házában.

<span id="an_2:9">2:9</span> Pedig én irtottam ki elõlük az Emoreusokat,
a kik magasak voltak, mint a czédrusok, erõsek, mint a cserfák. Mégis
kiirtottam gyümölcsét felül és gyökerét alul.

<span id="an_2:10">2:10</span> És én hoztalak fel Égyiptom földérõl, és
negyven esztendeig én hordoztalak a pusztában titeket, hogy bírjátok az
Emoreusok földét.

<span id="an_2:11">2:11</span> És prófétákat támasztottam a ti fiaitok
közül és nazirokat ifjaitok közül. Nem így van-é vajjon, Izráel fiai?
ezt mondja az Úr.

<span id="an_2:12">2:12</span> De a nazirokat borral itattátok, és a
prófétákra ráparancsoltatok, mondván: Ne prófétáljatok!

<span id="an_2:13">2:13</span> Ímé, én \[is\] lenyomlak titeket, ott a
hol vagytok, mint a \[cséplõ\] szekér lenyomja a kévékkel teli
\[szérût.\]

<span id="an_2:14">2:14</span> Elvész azért a futás a gyorstól, és nem
erõsíti meg az erõst az õ ereje, és a hõs sem menekedhetik.

<span id="an_2:15">2:15</span> Nem állja meg \[helyét\] az íjj-hordozó
sem, nem menekülhet el még a gyorslábú sem, és a lovon ülõ sem
menekedhetik.

<span id="an_2:16">2:16</span> És a bátor szívû is a hõsök között
meztelenül fut el azon a napon, ezt mondja az Úr.

<span id="an_3:1">3:1</span> Halljátok meg e beszédet, melyet az Úr szól
ti felõletek, Izráel fiai; mindama nemzetség felõl, a melyet felhoztam
Égyiptom földérõl, ezt mondván:

<span id="an_3:2">3:2</span> Csak titeket választottalak magamnak e
földnek minden nemzetségei közül; azért büntetlek meg titeket minden
gonoszságtokért.

<span id="an_3:3">3:3</span> Vajjon járnak-é ketten együtt, ha nem
egyeztek meg egymással?

<span id="an_3:4">3:4</span> Ordít-é az oroszlán az erdõben, ha nincs
mit ragadoznia? Hallatja-é hangját barlangjából a kölyök-oroszlán, ha
semmit nem fogott?!

<span id="an_3:5">3:5</span> Tõrbe esik-é a madár a földön, ha nincs tõr
\[vetve\] néki? Felpattan-é a tõr a földrõl, ha fogni nem fogott?

<span id="an_3:6">3:6</span> Ha megharsan a kürt a városban, nem riad-é
meg a nép? Vajjon lehet-é baj a városban, a mit nem az Úr szerezne?

<span id="an_3:7">3:7</span> Mert semmit sem cselekszik az én Uram, az
Úr, míg meg nem jelenti titkát az õ szolgáinak, a prófétáknak.

<span id="an_3:8">3:8</span> Ordít az oroszlán: ki ne rettegne? Az én
Uram, az Úr szólt: ki ne prófétálna?

<span id="an_3:9">3:9</span> Adjatok hírt Asdód palotáiban és az
Égyiptom földében való palotákban, és így szóljatok: Gyûljetek össze
Samariának hegyein, és lássátok meg benne a sok háborgást, és az
elnyomottakat az õ keblében.

<span id="an_3:10">3:10</span> Mert nem tudnak igazán cselekedni, azt
mondja az Úr, õk, a kik halomra gyûjtik az erõszakosságot és zsarolást
az õ palotáikban.

<span id="an_3:11">3:11</span> Annakokáért ezt mondja az Úr Isten:
Ellenség \[jön\] és körülveszi \[e\] földet; ledönti hatalmadat és
feldúlatnak a te palotáid.

<span id="an_3:12">3:12</span> Ezt mondja az Úr: A mint a pásztor az
oroszlán szájából csak a két lábszárt menti meg, vagy a fül hegyét;
akképen menekülnek meg Izráel fiai, a kik Samariában pamlag szegletében
ülnek és a nyugágynak selymén.

<span id="an_3:13">3:13</span> Halljátok meg és adjátok tudtára a Jákób
házának, azt mondja az Úr Isten, a Seregek Istene,

<span id="an_3:14">3:14</span> Hogy a mely napon megbüntetem Izráelt az
õ vétkeiért, Béth-El oltáraiért is büntetek, és letöretnek az oltár
szarvai, és a földre omlanak.

<span id="an_3:15">3:15</span> És ledöntöm a téli házat a nyári házzal
együtt, és elpusztulnak az elefántcsont-házak is, megsemmisülnek a nagy
házak, ezt mondja az Úr.

<span id="an_4:1">4:1</span> Halljátok meg e beszédet Básánnak ünõi, a
kik Samaria hegyén vagytok; a kik nyomorgatjátok a szegényeket,
megrontjátok az ügyefogyottakat, a kik azt mondják az õ uroknak: Hozd
elõ, hadd igyunk!

<span id="an_4:2">4:2</span> Megesküdt az Úr Isten az õ szentségére,
hogy ímé napok következnek reátok, a mikor szigonyokkal visznek el
titeket, és a ti maradékotokat halászó horgokkal.

<span id="an_4:3">4:3</span> És a réseken mentek ki, mindenikõtök
egyenest; és a Hermónba vettettek, ezt mondja az Úr.

<span id="an_4:4">4:4</span> Menjetek Béth-Elbe és vétkezzetek,
szaporítsátok a vétkeket Gilgálban. Vigyétek fel reggelente
áldozataitokat, és harmad-naponként tizedeiteket.

<span id="an_4:5">4:5</span> Kovászosból gyújtsatok hálaáldozatot;
ajánljatok önkéntes áldozatokat, híreszteljétek; mert így szeretitek,
Izráel fiai, azt mondja az Úr Isten.

<span id="an_4:6">4:6</span> De én is bocsátottam rátok fogak
tisztaságát minden városaitokban és kenyérszükséget minden
helységeitekben, és még sem tértetek vissza hozzám, ezt mondja az Úr.

<span id="an_4:7">4:7</span> De én is megvontam tõletek az esõt, három
hónappal az aratás elõtt, és esõt adtam egy városra, más városra pedig
nem adtam esõt. Az egyik rész esõt kapott, az a rész pedig, a melyre nem
esett esõ, megszáradott.

<span id="an_4:8">4:8</span> És két-három város tántorgott egy-egy
városba, vizet inni, de meg nem elégíttettek; és még sem tértetek vissza
hozzám, ezt mondja az Úr.

<span id="an_4:9">4:9</span> Megvertelek titeket szárazsággal és
ragyával; kerteiteknek, szõlõiteknek, fügefáitoknak és olajfáitoknak
nagy részét megette a sáska; és még sem tértetek vissza én hozzám, ezt
mondja az Úr.

<span id="an_4:10">4:10</span> Döghalált bocsátottam rátok, mint
Égyiptomra; fegyverrel öltem ifjaitokat, fogságra \[vitettem\]
lovaitokat; és táborotok bûzét egész orrotokig emeltem, és még sem
tértetek vissza hozzám, ezt mondja az Úr.

<span id="an_4:11">4:11</span> Felforgattam közületek \[többeket,\] a
mint felforgatta Isten Sodomát és Gomorát, és olyanokká lettetek, mint a
tûzbõl kikapott üszök; és még sem tértetek vissza hozzám, ezt mondja az
Úr.

<span id="an_4:12">4:12</span> Azért hát ekképen cselekeszem veled
Izráel! Minthogy pedig ekképen cselekeszem veled, készülj Istened elé,
oh Izráel!

<span id="an_4:13">4:13</span> Mert ímé, a ki hegyeket alkotott és a
szelet teremtette, és a ki megjelenti az embernek az õ gondolatját, a ki
a hajnalt sötétséggé változtatja és a föld magaslatain lépdel: az Úr õ,
a Seregeknek Istene az õ neve.

<span id="an_5:1">5:1</span> Halljátok meg e beszédet, a melyet
síródalként szólok ti rólatok, Izráelnek háza!

<span id="an_5:2">5:2</span> Elesett, nem kel fel többé Izráelnek szûze;
végig terült az õ földén, és nincs, a ki felemelné.

<span id="an_5:3">5:3</span> Bizony így szól az Úr Isten: A mely város
ezerrel indult ki, százzal marad csak meg; a mely pedig százzal indult
ki, tízzel marad csak meg Izráel házául.

<span id="an_5:4">5:4</span> Bizony így szól az Úr az Izráel házához:
Engem keressetek, és éltek!

<span id="an_5:5">5:5</span> És ne keressétek Béth-Elt; Gilgálba se
menjetek; Beér-Sebába se menjetek át. Mert Gilgál fogságba megy. Béth-El
pedig semmivé lesz.

<span id="an_5:6">5:6</span> Keressétek az Urat, és éltek, különben
reátör, mint a tûz, a József házára és megemészti Béth-Elt, és nem lesz,
a ki megoltsa.

<span id="an_5:7">5:7</span> A kik ürömmé változtatják az ítéletet és az
igazságot földre tiporják.

<span id="an_5:8">5:8</span> A ki a fiastyúkot és a kaszáscsillagot
teremtette; a ki reggellé változtatja a homályt és a nappalt éjszakává
sötétíti; a ki hívja a tenger vizeit és kiönti azokat a földnek színére:
az Úr annak a neve.

<span id="an_5:9">5:9</span> A ki pusztulással sujtja a hatalmasokat, és
pusztulás száll az erõsségekre.

<span id="an_5:10">5:10</span> Gyûlölik azt, a ki feddõzik a kapuban, és
útálják azt, a ki feddhetetlenül beszél.

<span id="an_5:11">5:11</span> Annakokáért, mivelhogy tiportátok a
szegényt és gabona-ajándékot vesztek tõle: bár faragott kõbõl építtetek
házakat, de nem lakoztok azokban, bár gyönyörûséges szõlõket plántáltok,
de nem isztok azoknak borából.

<span id="an_5:12">5:12</span> Mert tudom, hogy sok a ti bûnötök, és
nagyok a ti vétkeitek! Igazak nyomorgatói, váltságdíj-szedõk
\[vagytok;\] és elnyomják a szegényeket a kapuban!

<span id="an_5:13">5:13</span> Azért hallgat az eszes ebben az idõben,
mert gonosz idõ ez.

<span id="an_5:14">5:14</span> Keressétek a jót és ne a gonoszt, hogy
éljetek, és akkor veletek lesz az Úr, a Seregek Istene, a mint
mondjátok.

<span id="an_5:15">5:15</span> Gyûlöljétek a gonoszt és szeressétek a
jót; állítsátok \[vissza\] a kapuban az igazságot; talán megkegyelmez az
Úr, a Seregek Istene a József maradékinak.

<span id="an_5:16">5:16</span> Azt mondja azért az Úr, a Seregek Istene,
az én Uram: Minden térségen siralom lesz és minden utczán ezt mondják:
jaj, jaj! s a szántóvetõt \[is\] gyászra hívják, s a sírni tudókat
siralomra;

<span id="an_5:17">5:17</span> És minden szõlõben siralom lesz, mert
átmegyek te közötted, ezt mondja az Úr.

<span id="an_5:18">5:18</span> Jaj azoknak, a kik kívánják az Úrnak
napját! Mire való néktek az Úrnak napja? Sötétség az és nem világosság.

<span id="an_5:19">5:19</span> Mintha valaki oroszlán elõl szaladna, és
medve bukkanna rá; vagy pedig bemenne a házba és kezét a falhoz
támasztaná, és kígyó marná meg.

<span id="an_5:20">5:20</span> Nem sötétség lesz-é az Úrnak napja és nem
világosság?! Sötétség lesz az, s még hajnalfénye sem lesz.

<span id="an_5:21">5:21</span> Gyûlölöm, megvetem a ti ünnepeiteket, és
nem gyönyörködöm a ti összejöveteleitekben.

<span id="an_5:22">5:22</span> Még ha égõáldozatokkal áldoztok is nékem,
sõt ételáldozataitokat sem kedvelem; kövér hálaáldozataitokra rá se
tekintek.

<span id="an_5:23">5:23</span> Távoztasd el tõlem énekeid zaját, hárfáid
pengését sem hallgathatom.

<span id="an_5:24">5:24</span> Hanem folyjon az ítélet, mint a víz, és
az igazság, mint a bõvizû patak.

<span id="an_5:25">5:25</span> Járultatok-é hozzám véres áldozatokkal s
ételáldozatokkal a pusztában negyven éven át, oh Izráel háza?!

<span id="an_5:26">5:26</span> Majd viszitek hát Szikkútot, a ti
királyotokat és Kijjunt, a ti képeiteket, a ti isteneitek csillagát, a
melyet ti csináltatok magatoknak.

<span id="an_5:27">5:27</span> És Damaskuson túlra számûzlek titeket,
azt mondja az Úr, a kinek neve Seregeknek Istene.

<span id="an_6:1">6:1</span> Jaj azoknak, a kik gondtalanul élnek a
Sionon, és a kik elbizakodnak Samaria hegyén; a kik a népek elejének
elei, és a kikhez jõ az Izráelnek háza!

<span id="an_6:2">6:2</span> Menjetek át Kalnéba, és nézzetek \[szét;\]
onnan pedig menjetek a nagy Hamátba, és szálljatok le a Filiszteusok
Gáthjába; vajjon jobbak-é azok, mint ezek az országok, és vajjon
szélesebb-é azoknak határa a ti határotoknál?

<span id="an_6:3">6:3</span> A kik a veszedelem napját messze
gondoljátok, és az erõszaknak széket emeltek;

<span id="an_6:4">6:4</span> A kik elefántcsont pamlagon hevernek, és az
õ nyoszolyáikban elnyújtózkodnak, és a nyáj legjavából és a kihízlalt
borjakból lakmároznak;

<span id="an_6:5">6:5</span> A kik hárfa mellett dalolgatnak, és azt
hiszik, hogy hangszereik a Dávidéi;

<span id="an_6:6">6:6</span> A kik a bort serlegekkel iszszák, és
szín-olajjal kenegetõznek, és nem búsulnak a József romlásán:

<span id="an_6:7">6:7</span> Most azért \[is\] õk vitetnek el a
számûzöttek élén, és vége szakad a nyújtózkodók dáridózásának.

<span id="an_6:8">6:8</span> Megesküdt az Úr Isten az õ életére; ezt
mondja az Úr, a Seregek Istene: Útálom a Jákób kevélységét és gyûlölöm
az õ palotáit; azért prédára vetem a várost mindenestõl.

<span id="an_6:9">6:9</span> És ha egy házban tíz ember maradna is meg,
még az is meghal;

<span id="an_6:10">6:10</span> És mikor felemeli õt az õ barátja és
megégetõje, hogy kivigye a holttetemeket a házból, azt mondja annak, a
ki a ház belsejében lesz: Van-é még valaki veled? az pedig azt mondja:
Nincs, és ezt \[is\] mondja: Csitt! mert nem szabad említeni az Úrnak
nevét!

<span id="an_6:11">6:11</span> Mert ímé, parancsol az Úr és megveri a
nagy házat repedezésekkel, és a kicsiny házat hasadozásokkal.

<span id="an_6:12">6:12</span> Vajjon futhatnak-é a lovak a sziklán?
felszánthatja-é azt valaki ökrökön? hogy az ítéletet bürökké tettétek,
az igazság gyümölcsét pedig ürömmé?!

<span id="an_6:13">6:13</span> A kik örültök a hiábavaló dolognak,
\[és\] a kik ezt mondjátok: Nem a magunk erejével szereztünk-é magunknak
a szarvakat?

<span id="an_6:14">6:14</span> Ímé, bizony népet indítok ellened, oh
Izráel háza, azt mondja az Úr, a Seregek Istene, és az sanyargat titeket
a hámáti úttól az Arába patakjáig.

<span id="an_7:1">7:1</span> Ily dolgot láttatott velem az Úr Isten;
Ímé, teremte sáskát a sarjúfakadás kezdetén, és ímé sarjú vala a királyi
kaszálás után!

<span id="an_7:2">7:2</span> És lõn, hogy a mint felemésztette a földnek
füvét, azt mondám: Uram, Isten! légy kegyelmes, kérlek! Hogyan állhasson
meg Jákób, hiszen kicsiny?!

<span id="an_7:3">7:3</span> Megengesztelõdék az Úr e dologban: Nem lesz
meg! mondá az Úr.

<span id="an_7:4">7:4</span> Ily dolgot láttatott velem az Úr Isten:
Ímé, tüzet híva elõ ítéletre az Úr Isten, és megemészté \[az\] a nagy
mélységet, és megemészté az országot.

<span id="an_7:5">7:5</span> De mondám: Uram, Isten! hagyd abba, kérlek!
Hogyan állhatna meg Jákób; hiszen kicsiny?!

<span id="an_7:6">7:6</span> Megengesztelõdék az Úr e dologban: Ez sem
lészen meg, mondá az Úr Isten!

<span id="an_7:7">7:7</span> Ily dolgot láttatott velem: Ímé, ott állott
az Úr egy függõleges kõfalon, és a kezében mérõ-zsinór vala.

<span id="an_7:8">7:8</span> És monda az Úr nékem: Mit látsz Ámós? Én
pedig mondám: Mérõzsinórt. És mondá az Úr: Ímé, mérõzsinórral mérek
népemnek, az Izráelnek közepette, és nem bocsátok meg néki többé.

<span id="an_7:9">7:9</span> Bizony elpusztulnak Izsáknak magaslatai, és
romba dõlnek Izráel szent helyei; és fegyverrel támadok a Jeroboám háza
ellen.

<span id="an_7:10">7:10</span> És elkülde Amáziás, Béth-El papja
Jeroboámhoz, Izráel királyához, ezt üzenvén: Pártot ütött ellened Ámós
az Izráel házában; nem tûrheti az ország az õ mindenféle beszédét.

<span id="an_7:11">7:11</span> Mert így beszél Ámós: Fegyver által hal
meg Jeroboám, az Izráel pedig fogságba vitetik az õ földérõl!

<span id="an_7:12">7:12</span> Ámósnak pedig így szólt Amáziás: Menj el,
próféta! Fuss el a Júda földére; ott egyed kenyered és ottan prófétálj!

<span id="an_7:13">7:13</span> Béth-Elben pedig ne prófétálj többé; mert
a király szenthelye és az ország székháza ez!

<span id="an_7:14">7:14</span> És felele Ámós, és mondá Amáziásnak: Nem
vagyok próféta, sem prófétának fia; barom-pásztor vagyok és vad fügét
szedek;

<span id="an_7:15">7:15</span> De elhívott engem az Úr a nyáj mellõl, és
mondá nékem az Úr: Menj el és prófétálj az én népemnek, az Izráelnek!

<span id="an_7:16">7:16</span> Most azért halld meg az Úrnak beszédét!
Te azt mondod: Ne prófétálj az Izráel ellen, és ne szólj az Izsák háza
ellen!

<span id="an_7:17">7:17</span> Azért így szól az Úr: Feleséged paráznává
lesz a városban; fiaid és leányaid fegyver által hullnak el; földedet
felosztják kötéllel, és te magad tisztátalan földön halsz meg; az Izráel
pedig fogságba vitetik az õ földérõl.

<span id="an_8:1">8:1</span> Ily dolgot láttatott velem az Úr Isten:
Ímé, egy kosár érett gyümölcs.

<span id="an_8:2">8:2</span> És mondá: Mit látsz Ámós? És mondám: Egy
kosár érett gyümölcsöt. És mondá az Úr nékem: Eljött vége az én
népemnek, az Izráelnek; nem bocsátok meg néki többé!

<span id="an_8:3">8:3</span> Azon a napon jajjá változnak a templomi
énekek, így szól az Úr Isten, és temérdek lesz a hulla; szó nélkül
hányák mindenüvé.

<span id="an_8:4">8:4</span> Halljátok meg ezt ti, kik a szegényre
törtök, és e föld szegényeinek kipusztítására.

<span id="an_8:5">8:5</span> Mondván: Mikor múlik el az újhold, hogy
gabonát árulhassunk? és a szombat, hogy megnyithassuk a gabonás
\[házat?\] hogy megkisebbítsük a vékát, és megnagyobbítsuk az árát, és
hamis mértékkel csalhassunk?!

<span id="an_8:6">8:6</span> Hogy megvegyük a szegényeket pénzen, és a
szûkölködõt egy öltõ saruért, és eladhassuk a gabona hulladékát?!

<span id="an_8:7">8:7</span> Megesküdt az Úr a Jákób büszkeségére: Soha
el nem felejtem semmi cselekedetöket!

<span id="an_8:8">8:8</span> Ne rendüljön-é meg e miatt a föld? És ne
búsuljon-é annak minden lakosa?! Bizony felindul egészen, mint a folyam,
és dagad és apad, mint Égyiptom folyója.

<span id="an_8:9">8:9</span> És lészen azon a napon, azt mondja az Úr
Isten: Lenyugtatom a napot délben, és besötétítem a földet fényes
nappal.

<span id="an_8:10">8:10</span> Ünnepeiteket búra változtatom; és minden
dalotokat szomorú énekké! Gyászruhát borítok minden derékra, és
kopaszságot minden fejre, és olyanná teszem, mint a ki egyetlen fiát
siratja; a vége pedig, mint a keserûség napja!

<span id="an_8:11">8:11</span> Ímé, napok jõnek, azt mondja az Úr Isten,
és éhséget bocsátok e földre; nem kenyér után való éhséget, sem víz után
való szomjúságot, hanem az Úr beszédének hallgatása után.

<span id="an_8:12">8:12</span> És vándorolni fognak tengertõl tengerig
és északtól fogva napkeletig. Futkosnak, hogy keressék az Úrnak
beszédét, de nem találják meg.

<span id="an_8:13">8:13</span> Azon a napon elepednek a deli szûzek, meg
az ifjak is, a szomjúság miatt!

<span id="an_8:14">8:14</span> A kik Samaria bûnére esküsznek, és ezt
mondják: Él a te istened, oh Dán: és él a te útad, oh Beérseba! Bizony
elhullanak és nem kelnek fel többé!

<span id="an_9:1">9:1</span> Látám az Urat állani az oltáron, és mondá:
Üsd meg az oszlop fejét, hadd rendüljenek meg a küszöbök, és döntsd
azokat mindnyájok fejére. A megmaradókat pedig fegyverrel ölöm meg. Nem
fog elfutni közülök a futó, és nem menekül meg közülök a menekülõ.

<span id="an_9:2">9:2</span> Ha a Seolba ássák is be magokat, kezem
onnan is kiragadja õket; és ha az égbe hágnának is fel, onnan is
levonszom õket!

<span id="an_9:3">9:3</span> És ha a Kármel tetején rejtõznének is el,
onnan is elõkeresem és elhozom õket; és ha szemeim elõl a tenger
fenekére bújnának is, ott is parancsolok a kígyónak és megmarja õket.

<span id="an_9:4">9:4</span> És ha fogságba mennek is ellenségeik elõtt,
ott is parancsolok a fegyvernek és megöli õket; és reájok fordítom
szemeimet, vesztökre és nem javokra.

<span id="an_9:5">9:5</span> Mert az Úr, a Seregek Ura az, a ki
megérinti a földet és elolvad \[az,\] és jajgat annak minden lakója, és
feldagad egészen, mint a folyam, meg elapad, mint Égyiptom folyója.

<span id="an_9:6">9:6</span> A ki fenn az égben építé az õ boltozatát,
és annak íveit a földre alapítá; a ki elõhívja a tenger vizeit s kiönti
azokat a földnek színére: az Úr az õ neve.

<span id="an_9:7">9:7</span> Nem olyanok vagytok-é ti elõttem, oh Izráel
fiai, mint a Kusiták fiai?! ezt mondja az Úr. Nem én hoztam-é ki Izráelt
Égyiptom földérõl, és a Filiszteusokat Kaftorból, és a Siriabelieket
Kirbõl?!

<span id="an_9:8">9:8</span> Ímé, az Úr Isten szemmel tartja a bûnös
országot, és eltörlöm azt a földnek színérõl. Mindazáltal még sem
pusztítom el egészen a Jákóbnak házát, ezt mondja az Úr!

<span id="an_9:9">9:9</span> Mert ímé, én parancsolok és szétrázom
Izráel házát minden népek között, a mint a rostával rázogatnak; de nem
esik a földre egy szemecske sem.

<span id="an_9:10">9:10</span> Fegyver által halnak meg az én népemnek
minden bûnösei, a kik azt mondják: Nem ér el minket és nem jõ reánk a
veszedelem.

<span id="an_9:11">9:11</span> Azon a napon felemelem a Dávid leomlott
sátorát, és kijavítom repedezéseit, és felemelem omladékait, és
megépítem azt, mint volt hajdanán.

<span id="an_9:12">9:12</span> Hogy örökségképen bírják az Edom
maradékát és mindama népeket, a kik az én nevemrõl neveztetnek, ezt
mondja az Úr, a ki megcselekszi ezt!

<span id="an_9:13">9:13</span> Ímé, napok jõnek, ezt mondja az Úr, és
ott éri a szántó az aratót, a szõlõtaposó a magvetõt. És a hegyek
musttal csepegnek, a halmok pedig mind megáradnak.

<span id="an_9:14">9:14</span> És hazahozom a fogságból az én népemet,
az Izráelt, és fölépítik az elpusztult városokat, és lakoznak bennök.
Szõlõket plántálnak és iszszák azok borát, és kerteket csinálnak és
eszik azoknak gyümölcsét.

<span id="an_9:15">9:15</span> És elplántálom õket az õ földjökbe; és
nem szaggattatnak ki többé az õ földjökbõl, a melyet adtam nékik, azt
mondja az Úr, a te Istened!

------------------------------------------------------------------------

[Next: Obadiah](oba.md)
