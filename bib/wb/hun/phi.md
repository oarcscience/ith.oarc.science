[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](eph)  [Next](col.md) 

------------------------------------------------------------------------

### Hungarian Bible: Philippians

<span id="an_1:1">1:1</span> Pál és Timótheus, Jézus Krisztus szolgái,
minden szenteknek a Krisztus Jézusban, a kik Filippiben vannak, a
püspökökkel és diakónusokkal egyetemben:

<span id="an_1:2">1:2</span> Kegyelem néktek és békesség Istentõl, a mi
Atyánktól és az Úr Jézus Krisztustól.

<span id="an_1:3">1:3</span> Hálát adok az én Istenemnek, minden ti
rólatok való emlékezésemben,

<span id="an_1:4">1:4</span> Mindenkor minden én könyörgésemben
mindenitekért nagy örömmel könyörögvén,

<span id="an_1:5">1:5</span> Mivelhogy résztvettetek az evangyéliom
ügyében az elsõ naptól fogva mind ez ideig;

<span id="an_1:6">1:6</span> Meg lévén gyõzõdve arról, hogy a ki
elkezdette bennetek a jó dolgot, elvégezi a Krisztus Jézusnak napjáig:

<span id="an_1:7">1:7</span> A mint hogy méltó, hogy én ilyen értelemben
legyek mindenitek felõl, azért, mert én szívemben hordalak titeket, mint
a kik mind az én fogságomban, mind az evangyéliomnak oltalmazásában és
megbizonyításában mindnyájan részestársaim vagytok a nékem adott
kegyelemben.

<span id="an_1:8">1:8</span> Mert bizonyságom az Isten, mely igen
vágyakozom mindnyájatok után a Krisztus Jézus szerelmében.

<span id="an_1:9">1:9</span> És azért imádkozom, hogy a ti szeretetetek
még jobban-jobban bõvölködjék ismeretben és minden értelmességben;

<span id="an_1:10">1:10</span> Hogy megítélhessétek, hogy mi a rossz és
mi a jó; hogy legyetek tiszták és botlás nélkül valók a Krisztusnak
napjára;

<span id="an_1:11">1:11</span> Teljesek lévén az igazságnak
gyümölcsével, melyet Jézus Krisztus \[teremt\] az Isten dicsõségére és
magasztalására.

<span id="an_1:12">1:12</span> Tudtotokra akarom pedig adni, atyámfiai,
hogy az én dolgaim inkább elõmenetelére lõnek az evangyéliomnak;

<span id="an_1:13">1:13</span> Annyira, hogy a Krisztusban híressé lett
az én fogságom a testõrség egész házában és minden mások elõtt;

<span id="an_1:14">1:14</span> És többen az Úrban való atyafiak közül
bízván az én fogságomban, nagyobb bátorsággal merik szólani az ígét.

<span id="an_1:15">1:15</span> Némelyek ugyan irígységbõl és
versengésbõl is, de mások jóakaratból is hirdetik a Krisztust.

<span id="an_1:16">1:16</span> Némelyek versengésbõl prédikálják a
Krisztust, nem tiszta lélekkel, azt hivén, hogy fogságom nyomorúságait
\[így\] megnevelik;

<span id="an_1:17">1:17</span> De mások szeretetbõl, tudván, hogy én az
evangyéliomnak oltalmazására rendeltettem.

<span id="an_1:18">1:18</span> Mert mit \[mondjak?\] csakhogy minden
módon, akár színbõl, akár szívbõl, a Krisztus prédikáltatik: és én ennek
örülök, sõt örülni is fogok.

<span id="an_1:19">1:19</span> Mert tudom, hogy ez nékem idvességemre
lesz a ti könyörgéstek által és a Jézus Krisztus Lelkének segedelme
által,

<span id="an_1:20">1:20</span> Amaz én esengõ várásom és reménységem
szerint, hogy semmiben meg nem szégyenülök, hanem mint mindenkor, úgy
most is nagy bátorsággal fog magasztaltatni Krisztus az én testemben,
akár életem, akár halálom által.

<span id="an_1:21">1:21</span> Mert nékem az élet Krisztus, és a
meghalás nyereség.

<span id="an_1:22">1:22</span> De ha e testben való életem munkámat
gyümölcsözteti: hogy melyiket válaszszam, meg sem mondhatom.

<span id="an_1:23">1:23</span> Mert szorongattatom e kettõ között,
kívánván elköltözni és a Krisztussal lenni; mert ez sokkal inkább jobb;

<span id="an_1:24">1:24</span> De e testben megmaradnom szükségesebb ti
érettetek.

<span id="an_1:25">1:25</span> És ebben bízva, tudom, hogy megmaradok és
együtt maradok mindnyájatokkal a ti hitben való gyarapodástokra és
örömötökre;

<span id="an_1:26">1:26</span> Hogy bõven dicsekedhessetek velem
Krisztus Jézusban az én ti nálatok való újabb megjelenésem által.

<span id="an_1:27">1:27</span> Csakhogy a Krisztus evangyéliomához
méltóan viseljétek magatokat, hogy akár oda menvén és látván titeket,
akár távol lévén, azt halljam dolgaitok felõl, hogy megállotok egy
lélekben, egy érzéssel viaskodván az evangyéliom hitéért;

<span id="an_1:28">1:28</span> És meg nem félemlvén semmiben az
ellenségek elõtt: a mi azoknak a veszedelem jele, néktek pedig az
üdvösségé, és ez az Istentõl \[van;\]

<span id="an_1:29">1:29</span> Mert néktek adatott az a kegyelem a
Krisztusért, nemcsak hogy higyjetek Õ benne, hanem hogy szenvedjetek is
Õ érette:

<span id="an_1:30">1:30</span> Ugyanolyan tusakodástok lévén, a milyent
láttatok én nálam, és most hallotok én felõlem.

<span id="an_2:1">2:1</span> Ha annakokáért \[helye van\] Krisztusban az
intésnek, ha \[helye van\] a szeretet vígasztalásának, ha \[helye van\]
a Lélekben való közösségnek, ha \[helye van\] a szívnek és
könyörületességnek,

<span id="an_2:2">2:2</span> Teljesítsétek be az én örömömet, hogy
egyenlõ indulattal legyetek, ugyanazon szeretettel viseltetvén, egy
érzésben, egyugyanazon indulattal lévén;

<span id="an_2:3">2:3</span> Semmit nem cselekedvén versengésbõl, sem
hiábavaló dicsõségbõl, hanem alázatosan egymást különbeknek tartván ti
magatoknál.

<span id="an_2:4">2:4</span> Ne nézze kiki a maga \[hasznát,\] hanem
mindenki a másokét is.

<span id="an_2:5">2:5</span> Annakokáért az az indulat legyen bennetek,
mely volt a Krisztus Jézusban is,

<span id="an_2:6">2:6</span> A ki, mikor Istennek formájában vala, nem
tekintette zsákmánynak azt, hogy \[õ\] az Istennel egyenlõ,

<span id="an_2:7">2:7</span> Hanem önmagát megüresíté, szolgai formát
vévén föl, emberekhez hasonlóvá lévén;

<span id="an_2:8">2:8</span> És mikor olyan állapotban találtatott mint
ember, megalázta magát, engedelmes lévén halálig, még pedig a
keresztfának haláláig.

<span id="an_2:9">2:9</span> Annakokáért az Isten is felmagasztalá õt,
és ajándékoza néki oly nevet, a mely minden név fölött való;

<span id="an_2:10">2:10</span> Hogy a Jézus nevére minden térd
meghajoljon, mennyeieké, földieké és föld alatt valóké.

<span id="an_2:11">2:11</span> És minden nyelv vallja, hogy Jézus
Krisztus Úr az Atya Isten dicsõségére.

<span id="an_2:12">2:12</span> Annakokáért, szerelmeseim, a miképen
mindenkor engedelmeskedtetek, nem úgy, mint az én jelenlétemben csak,
hanem most sokkal inkább az én távollétemben, félelemmel és rettegéssel
vigyétek véghez a ti idvességteket;

<span id="an_2:13">2:13</span> Mert Isten az, a ki munkálja bennetek
mind az akarást, mind a munkálást jó kedvébõl.

<span id="an_2:14">2:14</span> Mindeneket zúgolódások és versengések
nélkül cselekedjetek;

<span id="an_2:15">2:15</span> Hogy legyetek feddhetetlenek és tiszták,
Istennek szeplõtlen gyermekei az elfordult és elvetemedett nemzetség
közepette, kik között fényletek, mint csillagok e világon.

<span id="an_2:16">2:16</span> Életnek beszédét tartván elébök; hogy
dicsekedhessem majd a Krisztus napján, hogy nem futottam hiába, sem nem
fáradtam hiába.

<span id="an_2:17">2:17</span> De ha kiontatom is italáldozatként a ti
hitetek áldozatánál és papiszolgálatánál, \[mégis\] örülök, és együtt
örülök mindnyájatokkal;

<span id="an_2:18">2:18</span> Azonképen ti is örüljetek, és örüljetek
együtt velem.

<span id="an_2:19">2:19</span> Reménylem pedig az Úr Jézusban, hogy
Timótheust rövid nap elküldöm tihozzátok, hogy én is megviduljak,
megértvén a ti dolgaitokat.

<span id="an_2:20">2:20</span> Mert nincsen velem senki hozzá hasonló
indulatú, a ki igazán szívén viselné dolgaitokat.

<span id="an_2:21">2:21</span> Mert mindenki a maga hasznát keresi, nem
a Krisztus Jézusét.

<span id="an_2:22">2:22</span> Az õ kipróbált voltát pedig ismeritek,
hogy miképen atyjával a gyermek, együtt szolgált velem az evangyéliom
ügyében.

<span id="an_2:23">2:23</span> Õt azért reménylem, hogy elküldöm,
mihelyt meglátom az én dolgaimat, tüstént;

<span id="an_2:24">2:24</span> Bízom pedig az Úrban, hogy magam is
csakhamar el fogok menni.

<span id="an_2:25">2:25</span> De szükségesnek tartám, hogy
Epafróditust, az én atyámfiát és munkatársamat és bajtársamat, néktek
pedig követeteket és szükségemben áldozatot hozó szolgátokat hazaküldjem
hozzátok;

<span id="an_2:26">2:26</span> Mivelhogy vágyva vágyott mindnyájatok
után, és gyötrõdött a miatt, hogy meghallottátok, hogy õ beteg volt.

<span id="an_2:27">2:27</span> Mert bizony beteg volt, halálhoz közel;
de az Isten könyörült rajta, nem csak õ rajta pedig, hanem én rajtam is,
hogy szomorúság ne jõjjön szomorúságomra.

<span id="an_2:28">2:28</span> Annakokáért hamarabb küldtem õt haza,
hogy meglátván õt, ismét örüljetek, és nékem is kisebb legyen a
szomorúságom.

<span id="an_2:29">2:29</span> Fogadjátok azért õt az Úrban teljes
örömmel; és az ilyeneket megbecsüljétek:

<span id="an_2:30">2:30</span> Mert a Krisztus dolgáért jutott majdnem
halálra, koczkára tévén életét, hogy kárpótoljon engem azért, hogy nékem
tett szolgálatotoknál ti nem voltatok jelen.

<span id="an_3:1">3:1</span> Továbbá atyámfiai, örüljetek az Úrban.
Ugyanazokat írni néktek én nem restellem, tinéktek pedig bátorságos.

<span id="an_3:2">3:2</span> Õrizkedjetek az ebektõl, õrizkedjetek a
gonosz munkásoktól, õrizkedjetek a megmetélkedéstõl:

<span id="an_3:3">3:3</span> Mert mi vagyunk a körülmetélkedés, a kik
lélekben szolgálunk az Istennek, és a Krisztus Jézusban dicsekedünk, és
nem a testben bizakodunk:

<span id="an_3:4">3:4</span> Jóllehet énnékem van bizakodásom test
szerint is. Ha bárki más mer testben bizakodni, én sokkal inkább;

<span id="an_3:5">3:5</span> Körülmetéltettem nyolczadnapon, Izráel
nemzetségébõl, Benjámin törzsébõl való \[vagyok,\] zsidókból való zsidó,
törvény tekintetében farizeus,

<span id="an_3:6">3:6</span> Buzgóság tekintetében az egyházat üldözõ, a
törvénybeli igazság tekintetében feddhetetlen voltam.

<span id="an_3:7">3:7</span> De a melyek nékem \[egykor\] nyereségek
valának, azokat a Krisztusért kárnak ítéltem.

<span id="an_3:8">3:8</span> Sõt annakfelette \[most\] is kárnak ítélek
mindent az én Uram, Jézus Krisztus ismeretének gazdagsága miatt: a kiért
mindent kárba veszni hagytam és szemétnek ítélek, hogy a Krisztust
megnyerjem,

<span id="an_3:9">3:9</span> És találtassam Õ benne, mint a kinek
nincsen saját igazságom a törvénybõl, hanem van igazságom a Krisztusban
való hit által, Istentõl való igazságom a hit alapján:

<span id="an_3:10">3:10</span> Hogy megismerjem Õt, és az Õ
feltámadásának erejét, és az Õ szenvedéseiben való részesülésemet,
hasonlóvá lévén az õ halálához;

<span id="an_3:11">3:11</span> Ha valami módon eljuthatnék a halottak
feltámadására.

<span id="an_3:12">3:12</span> Nem \[mondom\], hogy már elértem, vagy
\[hogy\] már tökéletes volnék; hanem igyekezem, hogy el is érjem, a
miért meg is ragadott engem a Krisztus Jézus.

<span id="an_3:13">3:13</span> Atyámfiai, én enmagamról nem gondolom,
hogy már elértem volna:

<span id="an_3:14">3:14</span> De egyet \[cselekszem,\] azokat, a melyek
hátam megett vannak, elfelejtvén, azoknak pedig, a melyek elõttem
vannak, nékik dõlvén, czélegyenest igyekszem az Istennek a Krisztus
Jézusban onnét felülrõl való elhívása jutalmára.

<span id="an_3:15">3:15</span> Valakik annakokáért tökéletesek
\[vagyunk,\] ilyen értelemben legyünk: és ha valamiben másképen értetek,
az Isten azt is ki fogja jelenteni néktek:

<span id="an_3:16">3:16</span> Csakhogy a mire eljutottunk, ugyanabban
egy szabály szerint járjunk, ugyanazon értelemben legyünk.

<span id="an_3:17">3:17</span> Legyetek én követõim, atyámfiai, és
figyeljetek azokra, a kik úgy járnak, a miképen mi néktek példátok
vagyunk.

<span id="an_3:18">3:18</span> Mert sokan járnak \[másképen,\] kik felõl
sokszor mondtam néktek, most pedig sírva is mondom, hogy a Krisztus
keresztjének ellenségei;

<span id="an_3:19">3:19</span> Kiknek végök veszedelem, kiknek Istenök
az õ hasok, és a kiknek dicsõségök az õ gyalázatukban van, kik
\[mindig\] a földiekkel törõdnek.

<span id="an_3:20">3:20</span> Mert a mi országunk mennyekben van,
honnét a megtartó Úr Jézus Krisztust is várjuk;

<span id="an_3:21">3:21</span> Ki elváltoztatja a mi nyomorúságos
testünket, hogy hasonló legyen az Õ dicsõséges testéhez, amaz Õ hatalmas
munkája szerint, mely által maga alá is vethet mindeneket.

<span id="an_4:1">4:1</span> Annakokáért szerelmes atyámfiai, a kik után
úgy vágyakozom, ti én örömöm és én koronám, ekképen álljatok meg az
Úrban, én szerelmeseim!

<span id="an_4:2">4:2</span> Evódiát intem, Sintikhét is intem, hogy
egyenlõ indulattal legyenek az Úrban.

<span id="an_4:3">4:3</span> Igen, kérlek téged is, igaz szolgatársam,
légy segítségül ezeknek, mint a kik az evangyéliom dolgában együtt
viaskodtak velem, Kelemennel is, és ama többi munkatársaimmal, kiknek
neveik \[fölírvák\] az életnek könyvében.

<span id="an_4:4">4:4</span> Örüljetek az Úrban mindenkor; ismét mondom,
örüljetek!

<span id="an_4:5">4:5</span> A ti szelídlelkûségetek ismert legyen
minden ember elõtt. Az Úr közel!

<span id="an_4:6">4:6</span> Semmi felõl ne aggódjatok, hanem
imádságotokban és könyörgéstekben minden alkalommal hálaadással tárjátok
fel kívánságaitokat az Isten elõtt.

<span id="an_4:7">4:7</span> És az Istennek békessége, mely minden
értelmet felül halad, meg fogja õrizni szíveiteket és gondolataitokat a
Krisztus Jézusban.

<span id="an_4:8">4:8</span> Továbbá, Atyámfiai, a mik csak igazak, a
mik csak tisztességesek, a mik csak igazságosak, a mik csak tiszták, a
mik csak kedvesek, a mik csak jó hírûek; ha van valami erény és ha van
valami dícséret, ezekrõl gondolkodjatok.

<span id="an_4:9">4:9</span> A miket tanultatok is, el is fogadtatok,
hallottatok is, láttatok is én tõlem, azokat cselekedjétek; és a
békességnek Istene veletek lesz.

<span id="an_4:10">4:10</span> Felette igen örültem pedig az Úrban, hogy
immár valahára megújultatok az én felõlem való gondviseléstekben; mely
dologban gondoskodtatok is, de nem volt alkalmatok.

<span id="an_4:11">4:11</span> Nem hogy az én szûkölködésemre nézve
szólnék; mert én megtanultam, hogy azokban, a melyekben vagyok,
megelégedett legyek.

<span id="an_4:12">4:12</span> Tudok megaláztatni is, tudok bõvölködni
is; mindenben és mindenekben ismerõs vagyok a jóllakással is, az
éhezéssel is, a bõvölködéssel is, a szûkölködéssel is.

<span id="an_4:13">4:13</span> Mindenre van erõm a Krisztusban, a ki
engem megerõsít.

<span id="an_4:14">4:14</span> Mindazáltal jól tettétek, hogy
nyomorúságomban részesekké lettetek.

<span id="an_4:15">4:15</span> Tudjátok pedig ti is, Filippibeliek, hogy
az evangyéliom \[hirdetésének\] kezdetén, mikor Macedóniából kimentem,
egyetlen egyház sem volt részes velem a kölcsönös adásban és vevésben,
csak ti egyedül:

<span id="an_4:16">4:16</span> Mert \[már\] Thessalónikában is, egyszer
is, másszor is, küldtetek nékem szükségemre.

<span id="an_4:17">4:17</span> Nem mintha kívánnám az ajándékot; hanem
kívánom azt a gyümölcsöt, mely sokasodik a ti hasznotokra.

<span id="an_4:18">4:18</span> Megkaptam pedig mindent, és bõvölködöm;
beteltem, vévén Epafróditustól, a mit \[küldöttetek,\] mint kedves jó
illatot, kellemes, tetszõ áldozatot az Istennek.

<span id="an_4:19">4:19</span> Az én Istenem pedig be fogja tölteni
minden szükségeteket az Õ gazdagsága szerint dicsõségesen a Krisztus
Jézusban.

<span id="an_4:20">4:20</span> Az Istennek pedig és a mi Atyánknak
dicsõség mind örökkön örökké. Ámen.

<span id="an_4:21">4:21</span> Köszöntsetek minden szentet a Krisztus
Jézusban. Köszöntenek titeket az atyafiak, a kik velem vannak.

<span id="an_4:22">4:22</span> Köszöntenek titeket minden szentek,
mindeneknek felette pedig a császár udvarából valók.

<span id="an_4:23">4:23</span> A mi Urunk Jézus Krisztusnak kegyelme
legyen mindnyájatokkal! Ámen.

------------------------------------------------------------------------

[Next: Colossians](col.md)
