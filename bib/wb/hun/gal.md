[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](co2)  [Next](eph) 

------------------------------------------------------------------------

### Hungarian Bible: Galatians

<span id="an_1:1">1:1</span> Pál, apostol (nem emberektõl, sem nem ember
által, hanem Jézus Krisztus által és az Atya Isten által, a ki
feltámasztotta õt a halálból);

<span id="an_1:2">1:2</span> És a velem levõ összes atyafiak, Galátzia
gyülekezeteinek:

<span id="an_1:3">1:3</span> Kegyelem néktek és békesség az Atya
Istentõl, és a mi Urunk Jézus Krisztustól,

<span id="an_1:4">1:4</span> A ki adta önmagát a mi bûneinkért hogy
kiszabadítson minket e jelenvaló gonosz világból, az Istennek és a mi
Atyánknak akarata szerint.

<span id="an_1:5">1:5</span> A kinek dicsõség örökkön örökké! Ámen.

<span id="an_1:6">1:6</span> Csodálkozom, hogy Attól, a ki titeket
Krisztus kegyelme által elhívott, ily hamar más evangyéliomra hajlotok.

<span id="an_1:7">1:7</span> Holott nincs más; de némelyek zavarnak
titeket, és el akarják ferdíteni a Krisztus evangyéliomát.

<span id="an_1:8">1:8</span> De ha szinte mi, avagy mennybõl való angyal
hirdetne is néktek valamit azon kívül, a mit néktek hirdettünk, legyen
átok.

<span id="an_1:9">1:9</span> A mint elõbb mondottuk, most is ismét
mondom: Ha valaki néktek hirdet valamit azon kívül, a mit elfogadtatok,
átok legyen.

<span id="an_1:10">1:10</span> Mert most embereknek engedek-é, avagy az
Istennek? Vagy embereknek igyekezem-é tetszeni? Bizonyára, ha még
embereknek igyekezném tetszeni, Krisztus szolgája nem volnék.

<span id="an_1:11">1:11</span> Tudtotokra adom pedig atyámfiai, hogy az
az evangyéliom, melyet én hirdettem, nem ember szerint való;

<span id="an_1:12">1:12</span> Mert én sem embertõl vettem azt, sem nem
tanítottak arra, hanem a Jézus Krisztus kijelentése által.

<span id="an_1:13">1:13</span> Mert hallottátok, mint forgolódtam én
egykor a zsidóságban, hogy én felette igen háborgattam az Isten
anyaszentegyházát, és pusztítottam azt.

<span id="an_1:14">1:14</span> És felülmultam a zsidóságban nemzetembeli
sok kortársamat, szerfelett rajongván atyai hagyományaimért.

<span id="an_1:15">1:15</span> De mikor az Istennek tetszett, ki
elválasztott engem az én anyám méhétõl fogva és elhívott az õ kegyelme
által,

<span id="an_1:16">1:16</span> Hogy kijelentse az õ Fiát én bennem, hogy
hirdessem õt a pogányok között: azonnal nem tanácskoztam testtel és
vérrel,

<span id="an_1:17">1:17</span> Sem nem mentem Jeruzsálembe az elõttem
való apostolokhoz, hanem elmentem Arábiába, és ismét visszatértem
Damaskusba.

<span id="an_1:18">1:18</span> Azután három esztendõ mulva fölmentem
Jeruzsálembe, hogy Pétert meglátogassam, és nála maradtam tizenöt napig.

<span id="an_1:19">1:19</span> Az apostolok közül pedig mást nem láttam,
hanem \[csak\] Jakabot, az Úr atyjafiát.

<span id="an_1:20">1:20</span> A miket pedig néktek írok, ímé Isten
elõtt \[mondom,\] hogy nem hazudom.

<span id="an_1:21">1:21</span> Azután mentem Siriának és Ciliciának
tartományaiba.

<span id="an_1:22">1:22</span> Ismeretlen valék pedig személyesen a
Júdeában levõ keresztyén gyülekezetek elõtt;

<span id="an_1:23">1:23</span> Hanem csak hallották, hogy: A ki minket
üldözött egykor, most hirdeti azt a hitet, a melyet egykor pusztított.

<span id="an_1:24">1:24</span> És dicsõíték bennem az Istent.

<span id="an_2:1">2:1</span> Azután tizennégy esztendõ mulva ismét
fölmentem Jeruzsálembe Barnabással együtt, elvivén Titust is.

<span id="an_2:2">2:2</span> Fölmentem pedig kijelentés következtében és
eléjök adtam az evangyéliomot, melyet hirdetek a pogányok között, de
külön a tekintélyeseknek, hogy valami módon hiába ne fussak, avagy ne
futottam légyen.

<span id="an_2:3">2:3</span> De még a velem levõ Titus sem
kényszeríttetett a körülmetélkedésre, noha görög vala,

<span id="an_2:4">2:4</span> Tudniillik a belopózkodott hamis
atyafiakért, a kik alattomban közénk jöttek, hogy kikémleljék a mi
szabadságunkat, melylyel bírunk a Krisztus Jézusban, hogy minket
szolgákká tegyenek:

<span id="an_2:5">2:5</span> Kiknek egy pillanatra sem adtuk meg
magunkat, hogy az evangyéliom igazsága megmaradjon számotokra.

<span id="an_2:6">2:6</span> A tekintélyesektõl pedig, (bárminõk valának
régen, azzal nem törõdöm; Isten nem nézi az embernek személyét : mert
velem a tekintélyesek semmit sem közöltek;

<span id="an_2:7">2:7</span> Sõt ellenkezõleg, mikor látták, hogy én
reám van bízva a körülmetéletlenség evangyélioma, mint Péterre a
körülmetélésé;

<span id="an_2:8">2:8</span> (Mert a ki erõs volt Péterben a
körülmetélkedés apostolságára, bennem is erõs volt a pogányok között).

<span id="an_2:9">2:9</span> És elismervén a nékem adatott kegyelmet,
Jakab és Kéfás, meg János, kik oszlopokul tekintetnek, bajtársi
jobbjukat nyujták nékem és Barnabásnak, hogy mi a pogányok között, õk
pedig a körülmetélés között \[prédikáljunk:\]

<span id="an_2:10">2:10</span> Csakhogy a szegényekrõl megemlékezzünk; a
mit is én igyekeztem megcselekedni.

<span id="an_2:11">2:11</span> Mikor pedig Péter Antiókhiába jött,
szemtõl szembe ellene állottam, mivel panasz volt rá.

<span id="an_2:12">2:12</span> Mert mielõtt némelyek oda jöttek
Jakabtól, a pogányokkal együtt evett; mikor pedig oda jöttek,
félrevonult és elkülönítette magát, félvén a körülmetélkedésbõl
valóktól.

<span id="an_2:13">2:13</span> És vele képmutatóskodtak a többi zsidók
is, úgy hogy Barnabás szintén elcsábíttatott az õ tettetésök által.

<span id="an_2:14">2:14</span> De mikor láttam, hogy nem egyenesen
járnak az evangyéliom igazságához képest, mondék Péternek mindnyájok
elõtt: Ha te zsidó létedre pogány módra élsz és nem zsidó módra, miként
kényszeríted a pogányokat, hogy zsidó módra éljenek?

<span id="an_2:15">2:15</span> Mi, természet szerint zsidók és nem
pogányok közül való bûnösök,

<span id="an_2:16">2:16</span> Tudván azt, hogy az ember nem igazul meg
a törvény cselekedeteibõl, hanem a Jézus Krisztusban való hit által, mi
is Krisztus Jézusban hittünk, hogy megigazuljunk a Krisztusban való
hitbõl és nem a törvény cselekedeteibõl; Mivel a törvény cselekedeteibõl
nem igazul meg egy test sem.

<span id="an_2:17">2:17</span> Ha pedig Krisztusban keresvén a
megigazulást, mimagunk is bûnösöknek találtatunk, avagy Krisztus bûnnek
szolgája-é? Távol legyen.

<span id="an_2:18">2:18</span> Mert, ha a miket elrontottam, azokat
ismét fölépítem, önmagamat teszem bûnössé.

<span id="an_2:19">2:19</span> Mert én a törvény által meghaltam a
törvénynek, hogy Istennek éljek.

<span id="an_2:20">2:20</span> Krisztussal együtt megfeszíttettem. Élek
pedig többé nem én, hanem él bennem a Krisztus; a mely életet pedig most
testben élek, az Isten Fiában való hitben élem, a ki szeretett engem és
önmagát adta érettem.

<span id="an_2:21">2:21</span> Nem törlöm el az Isten kegyelmét; mert ha
a törvény által \[van\] az igazság, tehát Krisztus ok nélkül halt meg.

<span id="an_3:1">3:1</span> Óh balgatag Galátziabeliek, kicsoda ígézett
meg titeket, hogy ne engedelmeskedjetek az igazságnak, kiknek szemei
elõtt a Jézus Krisztus úgy íratott le, \[mintha\] ti köztetek
feszíttetett \[volna\] meg?

<span id="an_3:2">3:2</span> Csak azt akarom megtudni tõletek: a törvény
cselekedeteibõl kaptátok-é a Lelket, avagy a hit hallásából?

<span id="an_3:3">3:3</span> Ennyire esztelenek vagytok? A mit Lélekben
kezdtetek el, most testben fejeznétek be?

<span id="an_3:4">3:4</span> Annyit szenvedtetek hiába? ha ugyan hiába.

<span id="an_3:5">3:5</span> Annakokáért, a ki a Lelket szolgáltatja
néktek, és hatalmas dolgokat mûvel bennetek, a törvény cselekedeteibõl,
vagy a hit hallásából \[cselekeszi-é?\]

<span id="an_3:6">3:6</span> Miképen Ábrahám hitt az Istennek, és
tulajdoníttatott néki igazságul.

<span id="an_3:7">3:7</span> Értsétek meg tehát, hogy a kik hitbõl
vannak, azok az Ábrahám fiai.

<span id="an_3:8">3:8</span> Elõre látván pedig az Írás, hogy Isten
hitbõl fogja megigazítani a pogányokat, eleve hirdette Ábrahámnak, hogy:
Te benned fognak megáldatni minden népek.

<span id="an_3:9">3:9</span> Ekként a hitbõl valók áldatnak meg a hívõ
Ábrahámmal.

<span id="an_3:10">3:10</span> Mert a kik törvény cselekedeteibõl
vannak, átok alatt vannak; minthogy meg van írva: Átkozott minden, a ki
meg nem marad mindazokban, a mik megirattak a törvény könyvében, hogy
azokat cselekedje.

<span id="an_3:11">3:11</span> Hogy pedig a törvény által senki sem
igazul meg Isten elõtt, nyilvánvaló, mert az igaz ember hitbõl él.

<span id="an_3:12">3:12</span> A törvény pedig nincs hitbõl, hanem a
mely ember cselekeszi azokat, élni fog azok által.

<span id="an_3:13">3:13</span> Krisztus váltott meg minket a törvény
átkától, átokká levén érettünk; mert meg van írva: Átkozott minden, a ki
fán függ:

<span id="an_3:14">3:14</span> Hogy az Ábrahám áldása Krisztus Jézusban
legyen a pogányokon, hogy a Lélek ígéretét elnyerjük hit által.

<span id="an_3:15">3:15</span> Atyámfiai! ember szerint szólok. Lám az
embernek megerõsített testámentomát senki erõtelenné nem teszi, sem
ahhoz hozzá nem ád.

<span id="an_3:16">3:16</span> Az ígéretek pedig Ábrahámnak adattak és
az õ magvának. Nem mondja: És a magvaknak, mint sokról; hanem mint
egyrõl. És a te magodnak, a ki a Krisztus.

<span id="an_3:17">3:17</span> Ezt mondom pedig, hogy a kötést, melyet
Isten elõször megerõsített a Krisztusra nézve, a négyszázharmincz
esztendõ multán keletkezett törvény nem teszi erõtelenné, hogy
megsemmisítse az ígéretet.

<span id="an_3:18">3:18</span> Mert ha törvénybõl \[van\] az örökség,
akkor többé nem ígéretbõl; Ábrahámnak pedig ígéret által ajándékozta azt
az Isten.

<span id="an_3:19">3:19</span> Micsoda tehát a törvény? A bûnök okáért
adatott, a míg eljõ a Mag, a kinek tétetett az ígéret; rendeltetvén
angyalok által, közbenjáró kezében.

<span id="an_3:20">3:20</span> A közbenjáró pedig nem egyé, Isten
ellenben egy.

<span id="an_3:21">3:21</span> A törvény tehát az Isten ígéretei ellen
van-é? Távol legyen! Mert ha olyan törvény adatott volna, a mely képes
megeleveníteni, valóban a törvénybõl volna az igazság.

<span id="an_3:22">3:22</span> De az Írás mindent bûn alá rekesztett,
hogy az ígéret Jézus Krisztusban való hitbõl adassék a hívõknek.

<span id="an_3:23">3:23</span> Minekelõtte pedig eljött a hit, törvény
alatt õriztettünk, egybezárva az eljövendõ hit kinyilatkoztatásáig.

<span id="an_3:24">3:24</span> Ekként a törvény Krisztusra vezérlõ
mesterünkké lett, hogy hitbõl igazuljunk meg.

<span id="an_3:25">3:25</span> De minekutána eljött a hit, nem vagyunk
többé a vezérlõ mester alatt.

<span id="an_3:26">3:26</span> Mert mindnyájan Isten fiai vagytok a
Krisztus Jézusban való hit által.

<span id="an_3:27">3:27</span> Mert a kik Krisztusba keresztelkedtetek
meg, Krisztust öltöztétek fel.

<span id="an_3:28">3:28</span> Nincs zsidó, sem görög; nincs szolga, sem
szabad; nincs férfi, sem nõ; mert ti mindnyájan egyek vagytok a Krisztus
Jézusban.

<span id="an_3:29">3:29</span> Ha pedig Krisztuséi vagytok, tehát az
Ábrahám magva vagytok, és ígéret szerint örökösök.

<span id="an_4:1">4:1</span> Mondom pedig, hogy a meddig az örökös
kiskorú, semmiben sem különbözik a szolgától, jóllehet ura mindennek;

<span id="an_4:2">4:2</span> Hanem gyámok és gondviselõk alatt van az
atyjától rendelt ideig.

<span id="an_4:3">4:3</span> Azonképen mi is, mikor kiskorúak valánk, a
világ elemei alá voltunk vettetve szolgaként:

<span id="an_4:4">4:4</span> Mikor pedig eljött az idõnek teljessége,
kibocsátotta Isten az õ Fiát, a ki asszonytól lett, a ki törvény alatt
lett,

<span id="an_4:5">4:5</span> Hogy a törvény alatt levõket megváltsa,
hogy elnyerjük a fiúságot.

<span id="an_4:6">4:6</span> Minthogy pedig fiak vagytok, kibocsátotta
az Isten az õ Fiának Lelkét a ti szíveitekbe, ki ezt kiáltja: Abba,
Atya!

<span id="an_4:7">4:7</span> Azért nem vagy többé szolga, hanem fiú; ha
pedig fiú, Istennek örököse is Krisztus által.

<span id="an_4:8">4:8</span> Ámde akkor, mikor még nem ismertétek az
Istent, azoknak szolgáltatok, a mik természet szerint nem istenek;

<span id="an_4:9">4:9</span> Most azonban, hogy megismertétek az Istent,
sõt hogy megismert titeket az Isten, miként tértek vissza ismét az
erõtelen és gyarló elemekhez, a melyeknek megint újból szolgálni
akartok?

<span id="an_4:10">4:10</span> Megtartjátok a napokat és hónapokat és
idõket, meg az esztendõket.

<span id="an_4:11">4:11</span> Féltelek titeket, hogy hiába fáradoztam
körültetek.

<span id="an_4:12">4:12</span> Legyetek olyanok, mint én; mert én is
olyanná lettem, mint ti: atyámfiai, kérlek titeket, semmivel sem
bántottatok meg engem.

<span id="an_4:13">4:13</span> Tudjátok pedig, hogy testem erõtelensége
miatt hirdettem néktek az evangyéliomot elõször.

<span id="an_4:14">4:14</span> És megkísértetvén testemben, nem
vetettetek meg, sem nem útáltatok meg engem, hanem úgy fogadtatok, mint
Istennek angyalát, mint Krisztus Jézust.

<span id="an_4:15">4:15</span> Hová lõn tehát a ti boldogságotok? Mert
bizonyságot teszek néktek, hogy ti, ha lehetséges volt volna,
szemeiteket kivájván, nékem adtátok volna.

<span id="an_4:16">4:16</span> Tehát ellenségetek lettem-é, megmondván
néktek az igazat?

<span id="an_4:17">4:17</span> Nem szépen buzgolkodnak érettetek, sõt
minket ki akarnak rekeszteni, hogy mellettök buzgolkodjatok.

<span id="an_4:18">4:18</span> Szép dolog pedig fáradozni a jóban
mindenkor, és nem csupán akkor, ha köztetek vagyok.

<span id="an_4:19">4:19</span> Gyermekeim! kiket ismét fájdalommal
szûlök, míglen kiábrázolódik bennetek Krisztus.

<span id="an_4:20">4:20</span> Szeretnék pedig most köztetek jelen lenni
és változtatni a hangomon; mert bizonytalanságban vagyok felõletek.

<span id="an_4:21">4:21</span> Mondjátok meg nékem, kik a törvény alatt
akartok lenni: nem halljátok-é a törvényt?

<span id="an_4:22">4:22</span> Mert meg van írva, hogy Ábrahámnak két
fia volt; egyik a szolgálótól, és a másik a szabadostól.

<span id="an_4:23">4:23</span> De a szolgálótól való test szerint
született; a szabadostól való pedig az ígéret által.

<span id="an_4:24">4:24</span> Ezek mást példáznak: mert azok \[az\]
\[asszonyok\] a két szövetség, az egyik a Sinai hegyrõl való,
szolgaságra szûlõ, ez Hágár,

<span id="an_4:25">4:25</span> Mert Hágár a Sinai hegy Arábiában,
hasonlatos pedig a mostani Jeruzsálemhez, nevezetesen fiaival együtt
szolgál.

<span id="an_4:26">4:26</span> De a magasságos Jeruzsálem szabad, ez
mindnyájunknak anyja,

<span id="an_4:27">4:27</span> Mert meg van írva: Ujjongj te meddõ, ki
nem szûlsz; vígadozzál és kiálts, ki nem vajudol; mert sokkal több az
elhagyottnak magzatja, mint a kinek férje vagyon.

<span id="an_4:28">4:28</span> Mi pedig, atyámfiai, Izsák szerint,
ígéretnek gyermekei vagyunk.

<span id="an_4:29">4:29</span> De valamint akkor a test szerint
született üldözte a Lélek szerint valót, úgy most is.

<span id="an_4:30">4:30</span> De mit mond az Írás? Ûzd ki a szolgálót
és az õ fiát; mert a szolgáló fia nem örököl a szabad nõ fiával.

<span id="an_4:31">4:31</span> Annakokáért, atyámfiai, nem vagyunk a
szolgáló fiai, hanem a szabadoséi.

<span id="an_5:1">5:1</span> Annakokáért a szabadságban, melyre minket
Krisztus megszabadított, álljatok meg, és ne kötelezzétek meg ismét
magatokat szolgaságnak igájával.

<span id="an_5:2">5:2</span> Ímé, én Pál mondom néktek, hogy ha
körülmetélkedtek, Krisztus néktek semmit sem használ.

<span id="an_5:3">5:3</span> Bizonyságot teszek pedig ismét minden
embernek, a ki körülmetélkedik, hogy köteles az egész törvényt
megtartani.

<span id="an_5:4">5:4</span> Elszakadtatok Krisztustól, a kik a törvény
által akartok megigazulni, a kegyelembõl kiestetek.

<span id="an_5:5">5:5</span> Mert mi a Lélek által, hitbõl várjuk az
igazság reménységét.

<span id="an_5:6">5:6</span> Mert Krisztus Jézusban sem a
körülmetélkedés nem ér semmit, sem a körülmetélkedetlenség, hanem a
szeretet által munkálkodó hit.

<span id="an_5:7">5:7</span> Jól futottatok; kicsoda gátolt meg titeket,
hogy ne engedelmeskedjetek az igazságnak?

<span id="an_5:8">5:8</span> Ez a hitetés nem attól van, a ki titeket
hív.

<span id="an_5:9">5:9</span> Kis kovász az egész tésztát megkeleszti.

<span id="an_5:10">5:10</span> Bizodalmam van az Úrban ti hozzátok, hogy
más értelemben nem lesztek; de a ki titeket megzavar, elveszi az
ítéletet, bárki legyen.

<span id="an_5:11">5:11</span> Én pedig atyámfiai, ha még a
körülmetélést hirdetem, miért üldöztetem mégis? Akkor eltöröltetett a
kereszt botránya.

<span id="an_5:12">5:12</span> Bárcsak ki is metszetnék magukat, a kik
titeket bujtogatnak.

<span id="an_5:13">5:13</span> Mert ti szabadságra hivattatok atyámfiai;
csakhogy a szabadság ürügy ne legyen a testnek, sõt szeretettel
szolgáljatok egymásnak.

<span id="an_5:14">5:14</span> Mert az egész törvény ez egy ígében
teljesedik be: Szeresd felebarátodat, mint magadat.

<span id="an_5:15">5:15</span> Ha pedig egymást marjátok és faljátok,
vigyázzatok, hogy egymást fel ne emészszétek.

<span id="an_5:16">5:16</span> Mondom pedig, Lélek szerint járjatok, és
a testnek kívánságát véghez ne vigyétek.

<span id="an_5:17">5:17</span> Mert a test a lélek ellen törekedik, a
lélek pedig a test ellen; ezek pedig egymással ellenkeznek, hogy ne
azokat cselekedjétek, a miket akartok.

<span id="an_5:18">5:18</span> Ha azonban a Lélektõl vezéreltettek, nem
vagytok a törvény alatt.

<span id="an_5:19">5:19</span> A testnek cselekedetei pedig
nyilvánvalók, melyek \[ezek\]: házasságtörés, paráznaság,
tisztátalanság, bujálkodás.

<span id="an_5:20">5:20</span> Bálványimádás, varázslás,
ellenségeskedések, versengések, gyûlölködések, harag, patvarkodások,
viszszavonások, pártütések,

<span id="an_5:21">5:21</span> Irígységek, gyilkosságok, részegségek,
dobzódások és ezekhez hasonlók: melyekrõl elõre mondom néktek, a miképen
már ezelõtt is mondottam, hogy a kik ilyeneket cselekesznek, Isten
országának örökösei nem lesznek.

<span id="an_5:22">5:22</span> De a Léleknek gyümölcse: szeretet, öröm,
békesség, béketûrés, szívesség, jóság, hûség, szelídség, mértékletesség.

<span id="an_5:23">5:23</span> Az ilyenek ellen nincs törvény.

<span id="an_5:24">5:24</span> A kik pedig Krisztuséi, a testet
megfeszítették indulataival és kívánságaival együtt.

<span id="an_5:25">5:25</span> Ha Lélek szerint élünk, Lélek szerint is
járjunk.

<span id="an_5:26">5:26</span> Ne legyünk hiú dicsõség kívánók, egymást
ingerlõk, egymásra irígykedõk.

<span id="an_6:1">6:1</span> Atyámfiai, még ha elõfogja is az embert
valami bûn, ti lelkiek, igazítsátok útba az olyant szelídségnek
lelkével, ügyelvén magadra, hogy meg ne kísértessél te magad is.

<span id="an_6:2">6:2</span> Egymás terhét hordozzátok, és úgy töltsétek
be a Krisztus törvényét.

<span id="an_6:3">6:3</span> Mert ha valaki azt véli, hogy õ valami,
holott semmi, önmagát csalja meg.

<span id="an_6:4">6:4</span> Minden ember pedig az õ maga cselekedetét
vizsgálja meg, és akkor csakis önmagára nézve lesz dicsekedése és nem
másra nézve.

<span id="an_6:5">6:5</span> Mert kiki a maga terhét hordozza.

<span id="an_6:6">6:6</span> A ki pedig az ígére taníttatik, közölje
minden javát tanítójával.

<span id="an_6:7">6:7</span> Ne tévelyegjetek, Isten nem csúfoltatik
meg; mert a mit vet az ember, azt aratándja is.

<span id="an_6:8">6:8</span> Mert a ki vet az õ testének, a testbõl arat
veszedelmet; a ki pedig vet a léleknek, a lélekbõl arat örök életet.

<span id="an_6:9">6:9</span> A jótéteményben pedig meg ne restüljünk,
mert a maga idejében aratunk, ha el nem lankadunk.

<span id="an_6:10">6:10</span> Annakokáért míg idõnk van, cselekedjünk
jót mindenekkel, kiváltképen pedig a mi hitünknek cselédeivel.

<span id="an_6:11">6:11</span> Látjátok, mekkora betûkkel írok néktek a
saját kezemmel!

<span id="an_6:12">6:12</span> A kik testre szépek szeretnének lenni,
azok kényszerítenek titeket a körülmetélkedésre; csak azért, hogy a
Krisztus keresztjéért ne üldöztessenek.

<span id="an_6:13">6:13</span> Mert magok a körülmetélkedettek sem
tartják meg a törvényt; hanem azért akarják, hogy ti körülmetélkedjetek,
hogy a ti testetekkel dicsekedjenek.

<span id="an_6:14">6:14</span> Nékem pedig ne legyen másban
dicsekedésem, hanem a mi Urunk Jézus Krisztus keresztjében, a ki által
nékem megfeszíttetett a világ, és én is a világnak.

<span id="an_6:15">6:15</span> Mert Krisztus Jézusban sem a
körülmetélkedés, sem a körülmetéletlenség nem használ semmit, hanem az
új teremtés.

<span id="an_6:16">6:16</span> És a kik e szabály szerint élnek,
békesség és irgalmasság azokon, és az Istennek Izráelén.

<span id="an_6:17">6:17</span> Ennekutána senki nékem bántásomra ne
legyen; mert én az Úr Jézusnak bélyegeit hordozom az én testemben.

<span id="an_6:18">6:18</span> A mi Urunk Jézus Krisztusnak kegyelme
legyen a ti lelketekkel atyámfiai! Ámen.

------------------------------------------------------------------------

[Next: Ephesians](eph)
