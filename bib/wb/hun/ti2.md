[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](ti1)  [Next](tit) 

------------------------------------------------------------------------

### Hungarian Bible: 2 Timothy

<span id="an_1:1">1:1</span> Pál, Jézus Krisztusnak apostola, Isten
akaratából, a Krisztus Jézusban való életnek ígérete szerint,

<span id="an_1:2">1:2</span> Timótheusnak, az én szeretett fiamnak:
kegyelem, irgalmasság, békesség az Atya Istentõl és Krisztus Jézustól, a
mi Urunktól.

<span id="an_1:3">1:3</span> Hálát adok az Istennek, a kinek szolgálok
õseimtõl fogva tiszta lelkiismerettel, hogy szüntelen gondolok reád
könyörgéseimben éjjel és nappal,

<span id="an_1:4">1:4</span> Kívánván téged látni, megemlékezvén a te
könyhullatásaidról, hogy örömmel teljesedjem be;

<span id="an_1:5">1:5</span> Eszembe jutván a benned levõ, képmutatás
nélkül való hit, a mely lakozott elõször a te nagyanyádban Loisban és
anyádban Eunikában; meg vagyok azonban gyõzõdve, hogy benned is.

<span id="an_1:6">1:6</span> Minekokáért emlékeztetlek téged, hogy
gerjeszd fel az Isten kegyelmi ajándékát, a mely benned van az én
kezeimnek rád tétele által.

<span id="an_1:7">1:7</span> Mert nem félelemnek lelkét adott nékünk az
Isten; hanem erõnek és szeretetnek és józanságnak lelkét.

<span id="an_1:8">1:8</span> Ne szégyeneld hát a mi Urunk
bizonyságtételét, se engem az õ foglyát; hanem együtt szenvedj az
evangyéliomért Istennek hatalma szerint.

<span id="an_1:9">1:9</span> A ki megtartott minket és hívott szent
hívással, nem a mi cselekedeteink szerint, hanem az õ saját végezése és
kegyelme szerint, mely adatott nékünk Krisztus Jézusban örök idõknek
elõtte,

<span id="an_1:10">1:10</span> Megjelentetett pedig most a mi
Megtartónknak, Jézus Krisztusnak megjelenése által, a ki eltörölte a
halált, világosságra hozta pedig az életet és halhatatlanságot az
evangyéliom által,

<span id="an_1:11">1:11</span> Amelyre nézve tétettem én hirdetõvé és
apostollá és pogányok tanítójává.

<span id="an_1:12">1:12</span> A miért szenvedem ezeket is: de nem
szégyenlem; mert tudom, kinek hittem, és bizonyos vagyok benne, hogy õ
az én nála letett kincsemet meg tudja õrizni ama napra.

<span id="an_1:13">1:13</span> Az egészséges beszédeknek példáját
megtartsd, a miket én tõlem hallottál, a Krisztus Jézusban való hitben
és szeretetben.

<span id="an_1:14">1:14</span> A rád bízott drága kincset õrizd meg a
bennünk lakozó Szent Lélek által.

<span id="an_1:15">1:15</span> Azt tudod, hogy elfordultak tõlem az
Ázsiabeliek mind, kik közül való Figellus és Hermogénes.

<span id="an_1:16">1:16</span> Az Úr legyen irgalmas az Onesiforus
házanépének: mert gyakorta megvidámított engem, és az én bilincsemet nem
szégyenlette;

<span id="an_1:17">1:17</span> Sõt mikor Rómában volt, buzgón keresett
engem, meg is talált.

<span id="an_1:18">1:18</span> Az Úr engedje meg néki, hogy találjon
irgalmasságot az Úrnál ama napon. És hogy mily nagy szolgálatot tett
Efézusban, te jobban tudod.

<span id="an_2:1">2:1</span> Te annakokáért, én fiam, erõsödjél meg a
Krisztus Jézusban való kegyelemben;

<span id="an_2:2">2:2</span> És a miket tõlem hallottál sok bizonyság
által, azokat bízzad hív emberekre, a kik másoknak a tanítására is
alkalmasak lesznek.

<span id="an_2:3">2:3</span> Te azért a munkának terhét hordozzad, mint
a Jézus Krisztus jó vitéze.

<span id="an_2:4">2:4</span> Egy harczos sem elegyedik bele az élet
dolgaiba; hogy tessék annak, a ki õt harczossá avatta.

<span id="an_2:5">2:5</span> Ha pedig küzd is valaki, nem koronáztatik
meg, ha nem szabályszerûen küzd.

<span id="an_2:6">2:6</span> A ki munkálkodik, a földmívelõnek kell a
gyümölcsökben elõször részesülnie.

<span id="an_2:7">2:7</span> Értsd meg a mit mondok; adjon azért az Úr
néked belátást mindenekben.

<span id="an_2:8">2:8</span> Emlékezzél meg, hogy Jézus Krisztus
feltámadott a halálból, ki a Dávid magvából való az én evangyéliomom
szerint:

<span id="an_2:9">2:9</span> A melyért, mint egy gonosztevõ, szenvedek
mind a fogságig; de az Istennek beszéde nincs bilincsbe verve.

<span id="an_2:10">2:10</span> Annakokáért mindent elszenvedek a
választottakért, hogy õk is elnyerjék a Krisztus Jézusban való
idvességet örök dicsõséggel egyben.

<span id="an_2:11">2:11</span> Igaz beszéd ez. Mert ha vele együtt
meghaltunk, vele együtt fogunk élni is.

<span id="an_2:12">2:12</span> Ha tûrünk, vele együtt fogunk uralkodni
is: ha megtagadjuk, õ is megtagad minket;

<span id="an_2:13">2:13</span> Ha hitetlenkedünk, õ hû marad: õ magát
meg nem tagadhatja.

<span id="an_2:14">2:14</span> Ezekre emlékeztesd, kérvén kérve \[õket\]
az Úr színe elõtt, hogy ne vitatkozzanak haszontalanul, a hallgatóknak
romlására.

<span id="an_2:15">2:15</span> Igyekezzél, hogy Isten elõtt becsületesen
megállj, mint oly munkás, a ki szégyent nem vall, a ki helyesen
hasogatja az igazságnak beszédét.

<span id="an_2:16">2:16</span> A szentségtelen üres lármákat pedig
kerüld, mert mind nagyobb istentelenségre növekednek.

<span id="an_2:17">2:17</span> És az õ beszédök mint a rákfekély terjed;
közülök való Himenéus és Filétus.

<span id="an_2:18">2:18</span> A kik az igazság mellõl eltévelyedtek,
azt mondván, hogy a feltámadás már megtörtént, és feldúlják némelyeknek
a hitét.

<span id="an_2:19">2:19</span> Mindazáltal megáll az Istennek erõs
fundamentoma, melynek pecséte ez: Ismeri az Úr az övéit; és: Álljon el a
hamisságtól minden, a ki Krisztus nevét vallja.

<span id="an_2:20">2:20</span> Nagy házban pedig nemcsak arany- és
ezüstedények vannak, hanem fából és cserépbõl valók is; és azok közül
némelyek tisztességre, némelyek pedig gyalázatra valók.

<span id="an_2:21">2:21</span> Ha tehát valaki magát ezektõl tisztán
tartja, tisztességre való edény lesz, megszentelt, és hasznos a
gazdának, minden jó cselekedetre alkalmas.

<span id="an_2:22">2:22</span> Az ifjúkori kivánságokat pedig kerüld;
hanem kövessed az igazságot, a hitet, a szeretetet, a békességet azokkal
egyetembe, a kik segítségül hívják az Urat tiszta szívbõl.

<span id="an_2:23">2:23</span> A botor és gyermekes vitatkozásokat pedig
kerüld, tudván, hogy azok háborúságokat szülnek.

<span id="an_2:24">2:24</span> Az Úr szolgájának pedig nem kell
torzsalkodni, hanem legyen mindenkihez nyájas, tanításra alkalmas,
türelmes.

<span id="an_2:25">2:25</span> A ki szelíden fenyíti az ellenszegülõket;
ha talán adna nékik az Isten megtérést az igazság megismerésére,

<span id="an_2:26">2:26</span> És felocsudnának az ördög tõrébõl,
foglyokká tétetvén az \[Úr szolgája\] által az \[Isten\] akaratára.

<span id="an_3:1">3:1</span> Azt pedig tudd meg, hogy az utolsó napokban
nehéz idõk állanak be.

<span id="an_3:2">3:2</span> Mert lesznek az emberek magukat szeretõk,
pénzsóvárgók, kérkedõk, kevélyek, káromkodók, szüleik iránt
engedetlenek, háládatlanok, tisztátalanok,

<span id="an_3:3">3:3</span> Szeretet nélkül valók, kérlelhetetlenek,
rágalmazók, mértékletlenek, kegyetlenek, a jónak nem kedvelõi.

<span id="an_3:4">3:4</span> Árulók, vakmerõk, felfuvalkodottak, inkább
a gyönyörnek, mint Istennek szeretõi.

<span id="an_3:5">3:5</span> Kiknél megvan a kegyességnek látszata, de
megtagadják annak erejét. És ezeket kerüld.

<span id="an_3:6">3:6</span> Mert ezek közül valók azok, a kik
betolakodnak a házakba, és foglyul ejtik a bûnökkel megterhelt és
sokféle kívánságoktól ûzött asszonykákat,

<span id="an_3:7">3:7</span> Kik mindenkor tanulnak, de az igazság
megismerésére soha el nem juthatnak.

<span id="an_3:8">3:8</span> Miképen pedig Jánnes és Jámbres ellene
állottak Mózesnek, akképen ezek is ellene állanak az igazságnak;
megromlott elméjû, a hitre nézve nem becsületes emberek.

<span id="an_3:9">3:9</span> De többre nem mennek: mert esztelenségök
nyilvánvaló lesz mindenek elõtt, a miképen amazoké is az lett.

<span id="an_3:10">3:10</span> Te pedig követted az én tanításomat,
életmódomat, szándékomat, hitemet, hosszútûrésemet, szeretetemet,
türelmemet,

<span id="an_3:11">3:11</span> Üldöztetéseimet, szenvedéseimet, a melyek
rajtam estek Antiókhiában, Ikóniumban, Listrában: minémû üldöztetéseket
szenvedtem! de mindezekbõl megszabadított engem az Úr.

<span id="an_3:12">3:12</span> De mindazok is, a kik kegyesen akarnak
élni Krisztus Jézusban, üldöztetni fognak.

<span id="an_3:13">3:13</span> A gonosz emberek pedig és az ámítók
nevekednek a rosszaságban, eltévelyítvén és eltévelyedvén.

<span id="an_3:14">3:14</span> De te maradj meg azokban, a miket
tanultál és a mik reád bízattak, tudván kitõl tanultad,

<span id="an_3:15">3:15</span> És hogy gyermekségedtõl fogva tudod a
szent írásokat, melyek téged bölcscsé tehetnek az idvességre a Krisztus
Jézusban való hit által.

<span id="an_3:16">3:16</span> A teljes írás Istentõl ihletett és
hasznos a tanításra, a feddésre, a megjobbításra, az igazságban való
nevelésre,

<span id="an_3:17">3:17</span> Hogy tökéletes legyen az Isten embere,
minden jó cselekedetre felkészített.

<span id="an_4:1">4:1</span> Kérlek azért az Isten és Krisztus Jézus
színe elõtt, a ki ítélni fog élõket és holtakat az õ eljövetelekor és az
õ országában.

<span id="an_4:2">4:2</span> Hirdesd az ígét, állj elõ vele alkalmatos,
alkalmatlan idõben, ints, feddj, buzdíts teljes béketûréssel és
tanítással.

<span id="an_4:3">4:3</span> Mert lesz idõ, mikor az egészséges
tudományt el nem szenvedik, hanem a saját kívánságaik szerint gyûjtenek
magoknak tanítókat, mert viszket a fülök;

<span id="an_4:4">4:4</span> És az igazságtól elfordítják az õ fülöket,
de a mesékhez oda fordulnak.

<span id="an_4:5">4:5</span> De te józan légy mindenekben, szenvedj, az
evangyélista munkáját cselekedd, szolgálatodat teljesen betöltsd.

<span id="an_4:6">4:6</span> Mert én immár megáldoztatom, és az én
elköltözésem ideje beállott.

<span id="an_4:7">4:7</span> Ama nemes harczot megharczoltam, futásomat
elvégeztem, a hitet megtartottam:

<span id="an_4:8">4:8</span> Végezetre eltétetett nékem az igazság
koronája, melyet megád nékem az Úr ama napon, az igaz Bíró; nemcsak
nékem pedig, hanem mindazoknak is, a kik vágyva várják az õ
megjelenését.

<span id="an_4:9">4:9</span> Igyekezzél hozzám jõni hamar.

<span id="an_4:10">4:10</span> Mert Démás engem elhagyott, e jelen való
világhoz ragaszkodván, és elment Thessalónikába: Kresczens Galátziába,
Titus Dalmátziába.

<span id="an_4:11">4:11</span> Egyedül Lukács van velem. Márkust
magadhoz vévén, hozd magaddal: mert nekem alkalmas a szolgálatra.

<span id="an_4:12">4:12</span> Tikhikust pedig Efézusba küldöttem.

<span id="an_4:13">4:13</span> A felsõruhámat, melyet Troásban Kárpusnál
hagytam, jöttödben hozd el, a könyveket is, kiváltképen a hártyákat.

<span id="an_4:14">4:14</span> Az érczmíves Sándor sok bajt szerzett
nékem: fizessen meg az Úr néki cselekedetei szerint.

<span id="an_4:15">4:15</span> Tõle te is õrizkedjél, mert szerfelett
ellenállott a mi beszédinknek.

<span id="an_4:16">4:16</span> Elsõ védekezésem alkalmával senki sem
volt mellettem, sõt mindnyájan elhagytak; ne számíttassék be nékik.

<span id="an_4:17">4:17</span> De az Úr mellettem állott, és
megerõsített engem; hogy teljesen bevégezzem az igehirdetést, és hallják
meg azt az összes pogányok: és megszabadultam az oroszlán szájából.

<span id="an_4:18">4:18</span> És megszabadít engem az Úr minden gonosz
cselekedettõl, és megtart az õ mennyei országára; a kinek dicsõség
örökkön örökké! Ámen.

<span id="an_4:19">4:19</span> Köszöntsed Priszkát és Akvilát, és az
Onesifórus háznépét.

<span id="an_4:20">4:20</span> Erástus Korinthusban maradt; Trófimust
pedig Milétumban hagytam betegen.

<span id="an_4:21">4:21</span> Igyekezzél tél elõtt eljõni. Köszönt
téged Eubulus és Pudens és Linus és Klaudia, és mind az atyafiak.

<span id="an_4:22">4:22</span> Az Úr Jézus Krisztus a te lelkeddel.
Kegyelem veletek! Ámen.

------------------------------------------------------------------------

[Next: Titus](tit)
