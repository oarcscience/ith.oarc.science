[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](tit)  [Next](heb.md) 

------------------------------------------------------------------------

### Hungarian Bible: Philemon

<span id="an_1:1">1:1</span> Pál, Krisztus Jézusnak foglya, és
Timótheus, az atyafi, Filemonnak, a mi szeretett munkatársunknak,

<span id="an_1:2">1:2</span> És Appiának, a szeretettnek, és
Arkhippusnak, a mi bajtársunknak, és a te házadnál való gyülekezetnek:

<span id="an_1:3">1:3</span> Kegyelem néktek és békesség Istentõl, a mi
Atyánktól, és az Úr Jézus Krisztustól.

<span id="an_1:4">1:4</span> Hálát adok az én Istenemnek mindenkor,
emlegetvén téged az én imádságaimban,

<span id="an_1:5">1:5</span> Mert hallom a te szeretetedet és ama te
hitedet, mely van benned az Úr Jézushoz, és minden szentek irányában,

<span id="an_1:6">1:6</span> Hogy a te hitedben való közösség hathatós
legyen, a Krisztus ügyében, minden bennetek levõ jónak megismerése
által.

<span id="an_1:7">1:7</span> Mert sok örömünk és vígasztalásunk van a te
szeretetedben, hogy a szenteknek szíveik megvídámodtak te általad,
atyámfia.

<span id="an_1:8">1:8</span> Annakokáért jóllehet nagy bátorságom van a
Krisztusban, megparancsolni néked azt, a mi illendõ,

<span id="an_1:9">1:9</span> A szeretetért inkább kérlek, ilyen lévén,
mint Pál, a megvénhedett, most pedig foglya is a Jézus Krisztusnak;

<span id="an_1:10">1:10</span> Kérlek téged az én fiamért, a kit
fogságomban szûltem, Onésimusért,

<span id="an_1:11">1:11</span> A ki egykor tenéked haszontalan volt,
most pedig mind néked, mind nékem nagyon hasznos,

<span id="an_1:12">1:12</span> Kit visszaküldöttem; te pedig õt, azaz az
én szívemet, fogadd magadhoz!

<span id="an_1:13">1:13</span> Õt én magamnál akartam tartani, hogy te
helyetted szolgáljon nékem az evangyéliomért \[szenvedett\] fogságomban;

<span id="an_1:14">1:14</span> De a te megkérdezésed nélkül semmit sem
akartam cselekedni, hogy jótéteményed ne kényszerítésbõl, hanem szabad
akaratból való legyen.

<span id="an_1:15">1:15</span> Mert talán azért vált meg \[tõled\]
ideig-óráig, hogy õt, mint örökkévalót kapd vissza;

<span id="an_1:16">1:16</span> Nem úgy immár mint szolgát, hanem
szolgánál nagyobbat, \[mint\] szeretett atyafit, kiváltképen nékem,
mennyivel inkább pedig néked, mind testben, mind az Úrban.

<span id="an_1:17">1:17</span> Azért, ha engem részestársadnak tartasz,
úgy fogadd õt magadhoz, mint engemet.

<span id="an_1:18">1:18</span> Ha pedig valamit vétett ellened, avagy
adós, ezt nekem róvd fel.

<span id="an_1:19">1:19</span> Én Pál írtam az én kezemmel, én
megfizetem: hogy \[azt\] ne mondjam néked, hogy te magaddal is adós vagy
ezen felül nékem.

<span id="an_1:20">1:20</span> Bizonyára, atyámfia, jótéteményt várnék
tõled az Úrban: vídámítsd meg az én szívemet az Úrban!

<span id="an_1:21">1:21</span> Bízván a te engedelmességedben, \[így\]
írtam néked, tudván, hogy annál, a mit mondok, többet is fogsz
cselekedni.

<span id="an_1:22">1:22</span> Egyúttal pedig készíts nékem szállást;
mert reménylem, hogy a ti imádságaitokért néktek ajándékoztatom.

<span id="an_1:23">1:23</span> Köszönt téged Epafrás, az én fogolytársam
a Krisztus Jézusban,

<span id="an_1:24">1:24</span> \[Tovább\]á Márk, Aristárkhus, Démás
\[és\] Lukács, az én munkatársaim.

<span id="an_1:25">1:25</span> A mi Urunk Jézus Krisztusnak kegyelme
\[legyen\] a ti lelketekkel!

------------------------------------------------------------------------

[Next: Hebrews](heb.md)
