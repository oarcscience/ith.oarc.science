[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](pe1)  [Next](jo1.md) 

------------------------------------------------------------------------

### Hungarian Bible: 2 Peter

<span id="an_1:1">1:1</span> Simon Péter, Jézus Krisztus szolgája és
apostola, azoknak, a kik velünk egyenlõ drága hitet nyertek a mi
Istenünknek és megtartónknak Jézus Krisztusnak igazságában:

<span id="an_1:2">1:2</span> Kegyelem és békesség adassék néktek
bõségesen az Istennek és Jézusnak a mi Urunknak megismerésében.

<span id="an_1:3">1:3</span> Mivelhogy az õ isteni ereje mindennel
megajándékozott minket, a mi az életre és kegyességre való, Annak
megismerése által, a ki minket a saját dicsõségével és hatalmával
elhívott;

<span id="an_1:4">1:4</span> A melyek által igen nagy és becses
ígéretekkel ajándékozott meg bennünket; hogy azok által isteni természet
részeseivé legyetek, kikerülvén a romlottságot, a mely a kívánságban van
e világon.

<span id="an_1:5">1:5</span> Ugyanerre pedig teljes igyekezetet is
fordítván, a ti hitetek mellé ragasszatok jó cselekedetet, a jó
cselekedet mellé tudományt,

<span id="an_1:6">1:6</span> A tudomány mellé pedig mértékletességet, a
mértékletesség mellé pedig tûrést, a tûrés mellé pedig kegyességet,

<span id="an_1:7">1:7</span> A kegyesség mellé pedig atyafiakhoz való
hajlandóságot, az atyafiakhoz való hajlandóság mellé pedig szeretetet.

<span id="an_1:8">1:8</span> Mert ha ezek megvannak és gyarapodnak
bennetek, nem tesznek titeket hivalkodókká, sem gyümölcstelenekké a mi
Urunk Jézus Krisztus megismerésére nézve.

<span id="an_1:9">1:9</span> Mert a kiben ezek nincsenek meg, az vak,
rövidlátó, elfelejtkezvén a régi bûneibõl való megtisztulásáról.

<span id="an_1:10">1:10</span> Annakokáért, atyámfiai, igyekezzetek
inkább a ti elhívatástokat és kiválasztatásotokat erõssé tenni; mert ha
ezeket cselekszitek, nem ütköztök meg soha.

<span id="an_1:11">1:11</span> Mert ekképen gazdagon adatik majd néktek
a mi Urunknak és megtartónknak, a Jézus Krisztusnak örök országába való
bemenetel.

<span id="an_1:12">1:12</span> Annakokáért nem mulasztom el, hogy
mindenkor emlékeztesselek titeket ezekre, hogy tudjátok \[ezeket\], és
erõsek vagytok a jelenvaló igazságban.

<span id="an_1:13">1:13</span> Méltónak vélem pedig, a míg ebben a
sátorban vagyok, hogy emlékeztetés által ébresztgesselek titeket;

<span id="an_1:14">1:14</span> Mint a ki tudom, hogy hamar leteszem
sátoromat, a miképen a mi Urunk Jézus Krisztus is megjelentette nékem.

<span id="an_1:15">1:15</span> De igyekezni fogok azon, hogy ti az én
halálom után is mindenkor megemlékezhessetek ezekrõl.

<span id="an_1:16">1:16</span> Mert nem mesterkélt meséket követve
ismertettük meg veletek a mi Urunk Jézus Krisztus hatalmát és
eljövetelét; hanem mint a kik szemlélõi voltunk az õ nagyságának.

<span id="an_1:17">1:17</span> Mert a mikor az Atya Istentõl azt a
tisztességet és dicsõséget nyerte, hogy hozzá a felséges dicsõség ilyen
szózata jutott: Ez az én szeretett Fiam, a kiben én gyönyörködöm:

<span id="an_1:18">1:18</span> Ezt az égbõl jövõ szózatot mi hallottuk,
együtt lévén vele a szent hegyen.

<span id="an_1:19">1:19</span> És igen biztos nálunk a prófétai beszéd
\[is\], a melyre jól teszitek, ha figyelmeztek, mint sötét helyen
világító szövétnekre, míg nappal virrad, és hajnalcsillag kél fel
szívetekben;

<span id="an_1:20">1:20</span> Tudván elõször azt, hogy az írásban egy
prófétai szó sem támad saját magyarázatból.

<span id="an_1:21">1:21</span> Mert sohasem ember akaratából származott
a prófétai szó; hanem a Szent Lélektõl indíttatva szólottak az Istennek
szent emberei.

<span id="an_2:1">2:1</span> Valának pedig hamis próféták is a nép
között, a miképen ti köztetek is lesznek hamis tanítók, a kik
veszedelmes eretnekségeket fognak becsempészni, és az Urat, a ki
megváltotta õket, megtagadván, önmagokra hirtelen való veszedelmet
hoznak.

<span id="an_2:2">2:2</span> És sokan fogják követni azoknak
romlottságát; a kik miatt az igazság útja káromoltatni fog.

<span id="an_2:3">2:3</span> És a telhetetlenség miatt költött
beszédekkel vásárt ûznek belõletek; kiknek kárhoztatásuk régtõl fogva
nem szünetel, és romlásuk nem szunnyad.

<span id="an_2:4">2:4</span> Mert ha nem kedvezett az Isten a bûnbe
esett angyaloknak, hanem mélységbe taszítván, a sötétség lánczaira adta
oda õket, hogy fenntartassanak az ítéletre;

<span id="an_2:5">2:5</span> És \[ha\] a régi világnak sem kedvezett, de
Nóét az igazság hirdetõjét, nyolczad magával megõrizte, özönvízzel
borítván el az istentelenek világát;

<span id="an_2:6">2:6</span> És \[ha\] Sodoma és Gomora városait
elhamvasztotta, végromlásra kárhoztatta, például tévén azokra nézve, a
kik istentelenkedni fognak;

<span id="an_2:7">2:7</span> És \[ha\] megszabadította az igaz Lótot, a
ki az istenteleneknek fajtalanságban való forgolódása miatt elfáradt;

<span id="an_2:8">2:8</span> (Mert amaz igaz, azok között lakván, a
gonosz cselekedeteket látva és hallva, napról-napra gyötri vala az õ
igaz lelkét):

<span id="an_2:9">2:9</span> Meg tudja szabadítani az Úr a kegyeseket a
kísértésekbõl, a gonoszokat pedig az ítélet napjára büntetésre
fenntartani.

<span id="an_2:10">2:10</span> Fõképen pedig azokat, a kik a testet
követvén, tisztátalan kívánságban járnak, és a hatalmasságot megvetik.
Vakmerõk, magoknak kedveskedõk, a kik a méltóságokat káromolni nem
rettegnek:

<span id="an_2:11">2:11</span> Holott az angyalok, a kik erõre és
hatalomra nézve nagyobbak, nem szólnak azok ellen az Úr elõtt káromló
ítéletet.

<span id="an_2:12">2:12</span> De ezek, mint oktalan természeti állatok,
a melyek megfogatásra és elpusztításra valók, azokat, a miket nem
ismernek, káromolván, azoknak pusztulásával fognak el is pusztulni,

<span id="an_2:13">2:13</span> Megkapván gonoszságuk díját, mint a kik
gyönyörûségnek tartják a naponkénti dobzódást; undokságok és fertelmek,
a kik kéjelegnek az õ csalárdságukban, mikor együtt lakmároznak veletek;

<span id="an_2:14">2:14</span> A kiknek szemei paráznasággal telvék,
bûnnel telhetetlenek; elhitetik az állhatatlan lelkeket, szívök
gyakorlott a telhetetlenségben, átok gyermekei;

<span id="an_2:15">2:15</span> A kik elhagyván az egyenes útat,
eltévelyedtek, követvén Bálámnak, Bosor fiának útját, a ki a gonoszság
díját kedvelte.

<span id="an_2:16">2:16</span> De megfeddetett az õ törvénytelenségéért:
egy igavonó néma állat emberi szóval szólván, megakadályozta a próféta
esztelenségét.

<span id="an_2:17">2:17</span> Ezek víztelen kútfõk, széltõl hányatott
fellegek, a kiknek a sötétség homálya van fenntartva örökre.

<span id="an_2:18">2:18</span> Mert hiábavalóság kevély \[szavait\]
szólván, testi kívánsággal, bujálkodással elhitetik azokat, a kik
valóban elszakadtak a tévelygésben élõktõl,

<span id="an_2:19">2:19</span> Szabadságot ígérvén azoknak, holott õk
magok a romlottság szolgái; mert a kit valaki legyõzött, az annak
szolgájává lett.

<span id="an_2:20">2:20</span> Mert ha az Úrnak, a megtartó Jézus
Krisztusnak megismerése által a világ fertelmeit elkerülték, de ezekbe
ismét belekeveredve legyõzetnek, az õ utolsó állapotjuk gonoszabbá lett
az elsõnél.

<span id="an_2:21">2:21</span> Mert jobb volna rájok nézve, ha meg sem
ismerték volna az igazság útját, mint hogy megismervén, elpártoljanak a
nekik adott szent parancsolattól.

<span id="an_2:22">2:22</span> De betelt rajtok az igaz példabeszéd
\[szava:\] Az eb visszatért a saját okádására, és a megmosódott disznó a
sárnak fertõjébe.

<span id="an_3:1">3:1</span> Ez immár második levélírásom néktek,
szeretteim, amelylyel a ti tiszta gondolkozástokat emlékeztetés által
serkentgetem;

<span id="an_3:2">3:2</span> Hogy megemlékezzetek a szent prófétáktól
ezelõtt mondott beszédekrõl, és az Úrnak és Megtartónak általunk, az
apostolok által közölt parancsolatjáról:

<span id="an_3:3">3:3</span> Tudván elõször azt, hogy az utolsó idõben
csúfolkodók támadnak, a kik saját kívánságaik szerint járnak,

<span id="an_3:4">3:4</span> És ezt mondják: Hol van az õ eljövetelének
ígérete? Mert a mióta az atyák elhunytak, minden azonképen marad a
teremtés kezdetétõl fogva.

<span id="an_3:5">3:5</span> Mert kész-akarva nem tudják azt, hogy egek
régtõl fogva voltak, és föld, mely vízbõl és víz által állott elõ az
Isten szavára;

<span id="an_3:6">3:6</span> A melyek által az akkori világ vízzel
elboríttatván elveszett:

<span id="an_3:7">3:7</span> A mostani egek pedig és a föld, ugyanazon
szó által megkíméltettek, tûznek tartatván fenn, az ítéletnek és az
istentelen emberek romlásának napjára.

<span id="an_3:8">3:8</span> Ez az egy azonban ne legyen elrejtve
elõttetek, szeretteim, hogy egy nap az Úrnál olyan, mint ezer esztendõ,
és ezer esztendõ mint egy nap.

<span id="an_3:9">3:9</span> Nem késik el az ígérettel az Úr, mint
némelyek késedelemnek tartják; hanem hosszan tûr érettünk, nem akarván,
hogy némelyek elveszszenek, hanem hogy mindenki megtérésre jusson.

<span id="an_3:10">3:10</span> Az Úr napja pedig úgy jõ majd el, mint
éjjeli tolvaj, a mikor az egek ropogva elmúlnak, az elemek pedig megégve
felbomlanak, és a föld és a rajta lévõ dolgok is megégnek.

<span id="an_3:11">3:11</span> Mivelhogy azért mindezek felbomlanak,
milyeneknek kell lennetek néktek szent életben és kegyességben,

<span id="an_3:12">3:12</span> A kik várjátok és sóvárogjátok az Isten
napjának eljövetelét, a melyért az egek tûzbe borulva felbomlanak, és az
elemek égve megolvadnak!

<span id="an_3:13">3:13</span> De új eget és új földet várunk az õ
ígérete szerint, a melyekben igazság lakozik.

<span id="an_3:14">3:14</span> Annakokáért szeretteim, ezeket várván ,
igyekezzetek, hogy szeplõ nélkül és hiba nélkül valóknak találjon
titeket békességben.

<span id="an_3:15">3:15</span> És a mi Urunknak hosszútûrését
idvességnek tartsátok; a miképen a mi szeretett atyánkfia Pál is írt
néktek a néki adott bölcsesség szerint.

<span id="an_3:16">3:16</span> Szinte minden levelében is, a mikor
ezekrõl beszél azokban; a melyekben vannak némely nehezen érthetõ
dolgok, a miket a tudatlanok és állhatatlanok elcsûrnek-csavarnak, mint
egyéb írásokat is, a magok vesztére.

<span id="an_3:17">3:17</span> Ti azért szeretteim elõre tudván \[ezt\],
õrizkedjetek, hogy az istentelenek tévelygéseitõl elragadtatva, a saját
erõsségetekbõl ki ne essetek;

<span id="an_3:18">3:18</span> Hanem növekedjetek a kegyelemben és a mi
Urunknak és megtartó Jézus Krisztusunknak ismeretében. Néki \[legyen\]
dicsõség, mind most, mind örökkön-örökké. Ámen.

------------------------------------------------------------------------

[Next: 1 John](jo1.md)
