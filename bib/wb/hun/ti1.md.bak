[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th2)  [Next](ti2.md) 

------------------------------------------------------------------------

### Hungarian Bible: 1 Timothy

<span id="an_1:1">1:1</span> Pál, Jézus Krisztus apostola a mi megtartó
Istenünknek, és Jézus Krisztusnak a mi reménységünknek rendelése
szerint,

<span id="an_1:2">1:2</span> Timótheusnak, az én igaz fiamnak a hitben:
Kegyelem, irgalmasság és békesség Istentõl, a mi Atyánktól, és Krisztus
Jézustól, a mi Urunktól.

<span id="an_1:3">1:3</span> A miképpen Maczedóniába menetelemkor
kértelek téged, hogy maradj Efézusban, hogy megmondjad némelyeknek, ne
tanítsanak más tudományt,

<span id="an_1:4">1:4</span> Se mesékkel és végehossza nélkül való
nemzetségi táblázatokkal ne foglalkozzanak, a melyek inkább
versengéseket támasztanak, mint Istenben való épülést a hit által.

<span id="an_1:5">1:5</span> A parancsolatnak vége pedig a tiszta
szívbõl, jó lelkiismeretbõl és igaz hitbõl való szeretet:

<span id="an_1:6">1:6</span> Melyektõl némelyek eltévelyedvén, hiábavaló
beszédre hajlottak:

<span id="an_1:7">1:7</span> Kik törvénytanítók akarván lenni, nem
értik, sem a miket beszélnek, sem a miket erõsítgetnek.

<span id="an_1:8">1:8</span> Tudjuk pedig, hogy a törvény jó, ha valaki
törvényszerûen él vele,

<span id="an_1:9">1:9</span> Tudván azt, hogy a törvény nem az igazért
van, hanem a törvénytaposókért és engedetlenekért, az istentelenekért és
bûnösökért, a latrokért és fertelmesekért, az atya- és anyagyilkosokért,
emberölõkért.

<span id="an_1:10">1:10</span> Paráznákért, férfifertõztetõkért,
emberrablókért, hazugokért, hamisan esküvõkért, és a mi egyéb csak az
egészséges tudománynyal ellenkezik,

<span id="an_1:11">1:11</span> A boldog Isten dicsõségének evangyélioma
szerint, mely reám bízatott.

<span id="an_1:12">1:12</span> És hálát adok annak, a ki engem
megerõsített, a Krisztus Jézusnak, a mi Urunknak, hogy engem hívnek
ítélt, rendelvén a szolgálatra,

<span id="an_1:13">1:13</span> Ki elõbb istenkáromló, üldözõ és
erõszakoskodó valék: de könyörült rajtam, mert tudatlanul cselekedtem
hitetlenségben;

<span id="an_1:14">1:14</span> Szerfelett megsokasodott pedig a mi
Urunknak kegyelme a Krisztus Jézusban való hittel és szeretettel.

<span id="an_1:15">1:15</span> Igaz beszéd ez és teljes elfogadásra
méltó, hogy Krisztus Jézus azért jött e világra, hogy megtartsa a
bûnösöket, a kik közül elsõ vagyok én.

<span id="an_1:16">1:16</span> De azért könyörült rajtam, hogy Jézus
Krisztus bennem mutassa meg legelõbb a teljes hosszútûrését, példa
gyanánt azoknak, a kik hiendenek õ benne az örök életre.

<span id="an_1:17">1:17</span> Az örökkévaló királynak pedig, a
halhatatlan, láthatatlan, egyedül bölcs Istennek tisztesség és dicsõség
örökkön örökké! Ámen.

<span id="an_1:18">1:18</span> Ezt a parancsolatot adom néked, fiam
Timótheus, a rólad való korábbi jövendölések szerint, hogy vitézkedjél
azokban ama jó vitézséggel,

<span id="an_1:19">1:19</span> Megtartván a hitet és jó lelkiismeretet,
melyet némelyek elvetvén, a hit dolgában hajótörést szenvedtek;

<span id="an_1:20">1:20</span> Kik közül való Himenéus és Alexander,
kiket átadtam a sátánnak, hogy megtanulják, hogy ne káromkodjanak.

<span id="an_2:1">2:1</span> Intelek azért mindenek elõtt, hogy
tartassanak könyörgések, imádságok, esedezések, hálaadások minden
emberekért,

<span id="an_2:2">2:2</span> Királyokért és minden méltóságban levõkért,
hogy csendes és nyugodalmas életet éljünk, teljes istenfélelemmel és
tisztességgel.

<span id="an_2:3">2:3</span> Mert ez jó és kedves dolog a mi megtartó
Istenünk elõtt,

<span id="an_2:4">2:4</span> A ki azt akarja, hogy minden ember
idvezüljön és az igazság ismeretére eljusson.

<span id="an_2:5">2:5</span> Mert egy az Isten, egy a közbenjáró is
Isten és emberek között, az ember Krisztus Jézus,

<span id="an_2:6">2:6</span> A ki adta önmagát váltságul mindenekért,
mint tanúbizonyság a maga idejében,

<span id="an_2:7">2:7</span> A mi végett rendeltettem én hirdetõvé és
apostollá (igazságot szólok a Krisztusban, nem hazudok), pogányok
tanítójává hitben és igazságban.

<span id="an_2:8">2:8</span> Akarom azért, hogy imádkozzanak a férfiak
minden helyen, tiszta kezeket emelvén föl harag és versengés nélkül.

<span id="an_2:9">2:9</span> Hasonlatosképen az asszonyok tisztességes
öltözetben, szemérmetességgel és mértékletességgel ékesítsék magokat;
nem hajfonatokkal és aranynyal vagy gyöngyökkel, vagy drága öltözékkel,

<span id="an_2:10">2:10</span> Hanem, a mint illik az istenfélelmet
valló asszonyokhoz, jó cselekedetekkel.

<span id="an_2:11">2:11</span> Az asszony csendességben tanuljon teljes
engedelmességgel.

<span id="an_2:12">2:12</span> A tanítást pedig nem engedem meg az
asszonynak, sem hogy a férfin uralkodjék, hanem legyen csendességben.

<span id="an_2:13">2:13</span> Mert Ádám teremtetett elsõnek, azután
Éva.

<span id="an_2:14">2:14</span> És Ádám nem csalattatott meg, hanem az
asszony megcsalattatván, bûnbe esett:

<span id="an_2:15">2:15</span> Mindazáltal megtartatik a
gyermekszüléskor, ha megmaradnak a hitben és szeretetben és a szent
életben mértékletességgel.

<span id="an_3:1">3:1</span> Igaz ez a beszéd: Ha valaki püspökséget
kiván, jó dolgot kíván.

<span id="an_3:2">3:2</span> Szükséges annakokáért, hogy a püspök
feddhetetlen legyen, egy feleségû férfiú, józan, mértékletes illedelmes,
vendégszeretõ, a tanításra alkalmatos;

<span id="an_3:3">3:3</span> Nem borozó, nem verekedõ, nem rút
nyereségre vágyó; hanem szelíd, versengéstõl ment, nem pénzsóvárgó;

<span id="an_3:4">3:4</span> Ki a maga házát jól igazgatja, gyermekeit
engedelmességben tartja, minden tisztességgel;

<span id="an_3:5">3:5</span> (Mert ha valaki az õ tulajdon házát nem
tudja igazgatni, mimódon visel gondot az Isten egyházára?)

<span id="an_3:6">3:6</span> Ne legyen új ember, nehogy felfuvalkodván,
az ördög kárhozatába essék.

<span id="an_3:7">3:7</span> Szükséges pedig, hogy jó bizonysága is
legyen a kívülvalóktól; hogy gyalázatba és az ördög tõribe ne essék.

<span id="an_3:8">3:8</span> Hasonlóképpen a diakónusok tisztességesek
legyenek, nem kétnyelvûek, nem sok borivásba merültek, nem rút
nyereségre vágyók;

<span id="an_3:9">3:9</span> Kiknél megvan a hit titka tiszta
lelkiismerettel.

<span id="an_3:10">3:10</span> És ezek is elõször megpróbáltassanak,
azután szolgáljanak, ha feddhetetlenek.

<span id="an_3:11">3:11</span> Feleségeik hasonlóképen tisztességesek,
nem patvarkodók, józanok, mindenben hívek legyenek.

<span id="an_3:12">3:12</span> A diakónusok egy feleségû férfiak
legyenek, a kik gyermekeiket és tulajdon házaikat jól igazgatják.

<span id="an_3:13">3:13</span> Mert a kik jól szolgálnak, szép
tisztességet szereznek magoknak, és sok bizodalmat a Jézus Krisztusban
való hitben.

<span id="an_3:14">3:14</span> Ezeket írom néked, remélvén, hogy nem
sokára hozzád megyek;

<span id="an_3:15">3:15</span> De ha késném, hogy tudd meg, mimódon kell
forgolódni az Isten házában, mely az élõ Istennek egyháza, az igazságnak
oszlopa és erõssége.

<span id="an_3:16">3:16</span> És minden versengés nélkül nagy a
kegyességnek eme titka: Isten megjelent testben, megigazíttatott
lélekben, megláttatott az angyaloktól, hirdettetett a pogányok közt,
hittek benne a világon, felvitetett dicsõségbe.

<span id="an_4:1">4:1</span> A Lélek pedig nyilván mondja, hogy az
utolsó idõben némelyek elszakadnak a hittõl, hitetõ lelkekre és gonosz
lelkek tanításaira figyelmezvén.

<span id="an_4:2">4:2</span> Hazug beszédûeknek képmutatása által, kik
meg vannak bélyegezve a saját lelkiismeretökben.

<span id="an_4:3">4:3</span> A kik tiltják a házasságot, \[sürgetik\] az
eledelektõl való tartózkodást, melyeket Isten teremtett hálaadással való
élvezésre a hívõknek és azoknak, a kik megismerték az igazságot.

<span id="an_4:4">4:4</span> Mert Istennek minden teremtett állata jó,
és semmi sem megvetendõ, ha hálaadással élnek azzal;

<span id="an_4:5">4:5</span> Mert megszenteltetik Istennek ígéje és
könyörgés által.

<span id="an_4:6">4:6</span> Ezeket ha eleikbe adod az atyafiaknak,
Krisztus Jézusnak jó szolgája leszel, táplálkozván a hitnek és jó
tudománynak beszédeivel, a melyet követtél;

<span id="an_4:7">4:7</span> A szentségtelen és vénasszonyos meséket
pedig eltávoztasd. Hanem gyakorold magadat a kegyességre:

<span id="an_4:8">4:8</span> Mert a test gyakorlásának kevés haszna van;
de a kegyesség mindenre hasznos, meglévén benne a jelenvaló és a jövõ
életnek ígérete.

<span id="an_4:9">4:9</span> Igaz ez a beszéd, és méltó, hogy
mindenképpen elfogadjuk.

<span id="an_4:10">4:10</span> Mert azért fáradunk és szenvedünk
szidalmakat, mivelhogy reménységünket vetettük az élõ Istenben, a ki
minden embernek megtartója, kiváltképen a hívõknek.

<span id="an_4:11">4:11</span> Ezeket hirdessed és tanítsad.

<span id="an_4:12">4:12</span> Senki a te ifjúságodat meg ne vesse,
hanem légy példa a hívõknek a beszédben, a magaviseletben, a
szeretetben, a lélekben, a hitben, a tisztaságban.

<span id="an_4:13">4:13</span> A míg oda megyek, legyen gondod a
felolvasásra, az intésre és a tanításra.

<span id="an_4:14">4:14</span> Meg ne vesd a kegyelemnek benned való
ajándékát, a mely adatott néked prófétálás által, a presbitérium
kezeinek reád tevésével.

<span id="an_4:15">4:15</span> Ezekrõl gondoskodjál, ezeken légy, hogy
elõhaladásod nyilvánvaló legyen mindenek elõtt.

<span id="an_4:16">4:16</span> Gondot viselj magadról és a tudományról;
maradj meg azokban; mert ezt cselekedvén, mind magadat megtartod, mind a
te hallgatóidat.

<span id="an_5:1">5:1</span> Az idõsb embert ne dorgáld meg, hanem
intsed mint atyádat; az ifjabbakat mint atyádfiait;

<span id="an_5:2">5:2</span> Az idõsb asszonyokat mint anyákat; az
ifjabbakat mint nõtestvéreidet, teljes tisztasággal.

<span id="an_5:3">5:3</span> Az özvegyasszonyokat, a kik valóban
özvegyek, tiszteld.

<span id="an_5:4">5:4</span> Ha pedig valamely özvegyasszonynak
gyermekei vagy unokái vannak, tanulják meg, hogy elsõ sorban a maguk
háza iránt legyenek istenfélõk, és adják meg szüleiknek a viszont
tartozást; mert ez szép és kedves dolog Isten elõtt.

<span id="an_5:5">5:5</span> A valóban özvegy és magára hagyatott
asszony pedig reménységét az Istenben veti, és foglalatos a
könyörgésekben és imádságokban éjjel és nappal.

<span id="an_5:6">5:6</span> A bujálkodó pedig élvén megholt.

<span id="an_5:7">5:7</span> És ezeket hirdesd, hogy feddhetetlenek
legyenek.

<span id="an_5:8">5:8</span> Ha pedig valaki az övéirõl és fõképen az õ
házanépérõl gondot nem visel: a hitet megtagadta, és rosszabb a
hitetlennél.

<span id="an_5:9">5:9</span> Özvegyasszonyul hatvan éven alul levõ meg
ne választassék; egy férj felesége lett légyen,

<span id="an_5:10">5:10</span> A kinek jó cselekedetekrõl bizonysága
van; ha gyermeket nevelt, ha vendéglátó volt, ha a szentek lábait mosta,
ha a nyomorultakon segített, ha minden jó cselekedetben foglalatos vala.

<span id="an_5:11">5:11</span> A fiatalabb özvegyasszonyokat pedig
mellõzd; mert ha gerjedeznek Krisztus ellenére, férjhez akarnak menni:

<span id="an_5:12">5:12</span> Ezeknek ítélete megvan, mivelhogy az elsõ
hitet megvetették.

<span id="an_5:13">5:13</span> Egyszersmind pedig dologkerülõk
\[lévén\], megtanulják a házról-házra való járogatást; sõt nemcsak
dologkerülõk, hanem fecsegõk is és más dolgába avatkozók, olyanokat
szólván, a miket nem kellene.

<span id="an_5:14">5:14</span> Akarom tehát, hogy a fiatalabbak férjhez
menjenek, gyermekeket szûljenek, háztartást vigyenek, és semminemû
alkalmat se adjanak az ellenségnek a szidalmazásra.

<span id="an_5:15">5:15</span> Mert némelyek már elhajlottak a Sátánhoz.

<span id="an_5:16">5:16</span> Ha valamely hívõ férfinak vagy nõnek
vannak özvegyei, segítse azokat, és ne terheltessék meg a gyülekezet;
hogy azokat segíthesse, a kik valóban özvegyek.

<span id="an_5:17">5:17</span> A jól forgolódó presbiterek kettõs
tisztességre méltattassanak, fõképen a kik a beszédben és tanításban
fáradoznak.

<span id="an_5:18">5:18</span> Mert azt mondja az Írás: A nyomtató
ökörnek ne kösd be a száját; és: Méltó a munkás a maga jutalmára.

<span id="an_5:19">5:19</span> Presbiter ellen vádat ne fogadj el, hanem
csak két vagy három tanúbizonyságra.

<span id="an_5:20">5:20</span> A vétkeseket mindenek elõtt fedd meg,
hogy a többiek is megfélemljenek.

<span id="an_5:21">5:21</span> Kérve kérlek az Istenre és Krisztus
Jézusra és a kiválasztott angyalokra, hogy ezeket tartsd meg elõítélet
nélkül, semmit sem cselekedvén részrehajlásból.

<span id="an_5:22">5:22</span> A kézrátevést el ne hirtelenkedd, se ne
légy részes a más bûneiben; tenmagadat tisztán tartsd.

<span id="an_5:23">5:23</span> Ne légy tovább vízivó, hanem élj egy
kevés borral, gyomrodra és gyakori gyengélkedésedre való tekintetbõl.

<span id="an_5:24">5:24</span> Némely embereknek a bûnei nyilvánvalók,
elõttök mennek az ítéletre; némelyeket pedig hátul követnek is.

<span id="an_5:25">5:25</span> Hasonlóképen a jó cselekedetek is
nyilvánvalók; és a melyek másképen vannak, azok sem titkolhatók el.

<span id="an_6:1">6:1</span> A kik iga alatt vannak mint szolgák, az õ
uraikat minden tisztességre méltóknak tekintsék, hogy Isten neve és a
tudomány ne káromoltassék.

<span id="an_6:2">6:2</span> A kiknek pedig hívõ uraik vannak,
\[azokat\] meg ne vessék, mivelhogy atyafiak; hanem annál inkább
szolgáljanak, mivelhogy hívõk és szeretettek, kik a jótevésben
buzgólkodnak. Ezekre taníts és ints.

<span id="an_6:3">6:3</span> Ha valaki másképen tanít, és nem követi a
mi Urunk Jézus Krisztus egészséges beszédeit és a kegyesség szerint való
tudományt,

<span id="an_6:4">6:4</span> Az felfuvalkodott, a ki semmit sem ért,
hanem vitatkozásokban és szóharczokban szenved, a melyekbõl származik
irígység, viszálykodás, káromlások, rosszakaratú gyanúsítások,

<span id="an_6:5">6:5</span> Megbomlott elméjû és az igazságtól
megfosztott embereknek hiábavaló torzsalkodásai a kik az istenfélelmet
nyerekedésnek tekintik. Azoktól, a kik ilyenek, eltávozzál.

<span id="an_6:6">6:6</span> De valóban nagy nyereség az Istenfélelem,
megelégedéssel;

<span id="an_6:7">6:7</span> Mert semmit sem hoztunk a világra, világos,
hogy ki sem vihetünk semmit;

<span id="an_6:8">6:8</span> De ha van élelmünk és ruházatunk,
elégedjünk meg vele.

<span id="an_6:9">6:9</span> A kik pedig meg akarnak gazdagodni,
kísértetbe meg tõrbe és sok esztelen és káros kívánságba esnek, melyek
az embereket veszedelembe és romlásba merítik.

<span id="an_6:10">6:10</span> Mert minden rossznak gyökere a pénz
szerelme: mely után sóvárogván némelyek eltévelyedtek a hittõl, és
magokat általszegezték sok fájdalommal.

<span id="an_6:11">6:11</span> De te, óh Istennek embere, ezeket kerüld;
hanem kövessed az igazságot, az istenfélelmet, a hitet, a szeretetet, a
békességes tûrést, a szelídséget.

<span id="an_6:12">6:12</span> Harczold meg a hitnek szép harczát, nyerd
el az örök életet, a melyre hívattattál, és szép vallástétellel vallást
tettél sok bizonyság elõtt.

<span id="an_6:13">6:13</span> Meghagyom néked Isten elõtt, a ki
megelevenít mindeneket, és Krisztus Jézus elõtt, a ki bizonyságot tett
Ponczius Pilátus alatt ama szép vallástétellel,

<span id="an_6:14">6:14</span> Hogy tartsd meg a parancsolatot
mocsoktalanul, feddhetetlenül a mi Urunk Jézus Krisztus megjelenéséig,

<span id="an_6:15">6:15</span> A mit a maga idejében megmutat ama boldog
és egyedül hatalmas, a királyoknak Királya és az uraknak Ura,

<span id="an_6:16">6:16</span> Kié egyedül a halhatatlanság, a ki
hozzáférhetetlen világosságban lakozik; a kit az emberek közül senki nem
látott, sem nem láthat: a kinek tisztesség és örökké való hatalom. Ámen.

<span id="an_6:17">6:17</span> Azoknak, a kik gazdagok e világon, mondd
meg, hogy ne fuvalkodjanak fel, se ne reménykedjenek a bizonytalan
gazdagságban, hanem az élõ Istenben, a ki bõségesen megad nékünk mindent
a mi tápláltatásunkra;

<span id="an_6:18">6:18</span> Hogy jót tegyenek, legyenek gazdagok a jó
cselekedetekben, legyenek szíves adakozók, közlõk,

<span id="an_6:19">6:19</span> Kincset gyûjtvén magoknak jó alapul a
jövõre, hogy elnyerjék az örök életet.

<span id="an_6:20">6:20</span> Óh Timótheus, õrizd meg a mi rád van
bízva, elfordulván a szentségtelen üres beszédektõl és a hamis nevû
ismeretnek ellenvetéseitõl;

<span id="an_6:21">6:21</span> A melylyel némelyek kevélykedvén, a hit
mellõl eltévelyedtek. Kegyelem veled! Ámen.

------------------------------------------------------------------------

[Next: 2 Timothy](ti2.md)
