[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](th1)  [Next](ti1) 

------------------------------------------------------------------------

### Hungarian Bible: 2 Thessalonians

<span id="an_1:1">1:1</span> Pál és Silvánus és Timótheus a
Thessalonikabeli gyülekezetnek, Istenben, a mi Atyánkban, és az Úr Jézus
Krisztusban:

<span id="an_1:2">1:2</span> Kegyelem néktek és békesség Istentõl, a mi
Atyánktól, és az Úr Jézus Krisztustól.

<span id="an_1:3">1:3</span> Mindenkor hálaadással tartozunk az
Istennek, atyámfiai, ti érettetek, a miképen méltó \[is,\] mivelhogy
felettébb megnövekedék a ti hitetek, és mindnyájatokban bõvölködik az
egymáshoz való szeretet;

<span id="an_1:4">1:4</span> Annyira, hogy mi magunk dicsekszünk veletek
az Isten gyülekezeteiben, a ti kitartástok és hitetek felõl, minden ti
üldöztetéstek és szorongattatástok között, a melyeket szenvedtek:

<span id="an_1:5">1:5</span> Bizonyságául az Isten igazságos ítéletének;
hogy méltóknak ítéltessetek az Isten országára, a melyért szenvedtek is.

<span id="an_1:6">1:6</span> Mert igazságos dolog az az Isten elõtt,
hogy szorongattatással fizessen azoknak, a kik titeket szorongatnak.

<span id="an_1:7">1:7</span> Néktek pedig, a kik szorongattattok,
nyugodalommal mivelünk együtt, a mikor megjelenik az Úr Jézus az égbõl
az õ hatalmának angyalaival.

<span id="an_1:8">1:8</span> Tûznek lángjában, ki bosszút áll azokon, a
kik nem ismerik az Istent, és a kik nem engedelmeskednek a mi Urunk
Jézus Krisztus evangyéliomának.

<span id="an_1:9">1:9</span> A kik meg fognak lakolni örök veszedelemmel
az Úr ábrázatától, és az õ hatalmának dicsõségétõl,

<span id="an_1:10">1:10</span> A mikor eljõ majd, hogy megdicsõíttessék
az õ szenteiben, és csodáltassék mindazokban, a kik hisznek (mivelhogy a
mi tanúbizonyságunknak hitele volt ti nálatok) ama napon.

<span id="an_1:11">1:11</span> Mivégbõl imádkozunk is mindenkor ti
érettetek, hogy a mi Istenünk méltóknak tartson titeket az elhívásra, és
töltsön be titeket a jóban való teljes gyönyörûséggel, és a hitnek
hathatós munkálásával.

<span id="an_1:12">1:12</span> Hogy dicsõíttessék meg a mi Urunk Jézus
Krisztusnak neve ti bennetek, és ti \[is\] õ benne, a mi Istenünknek és
az Úr Jézus Krisztusnak kegyelmébõl.

<span id="an_2:1">2:1</span> Kérünk pedig titeket, atyámfiai, a mi Urunk
Jézus Krisztus eljövetelére és a mi õ hozzá leendõ egybegyûlésünkre
nézve,

<span id="an_2:2">2:2</span> Hogy ne tántoríttassatok el egyhamar a ti
értelmetektõl, se ne háboríttassatok meg, se lélek által, se beszéd
által, se nékünk \[tulajdonított \]levél által, mintha itt volna már a
Krisztusnak ama napja.

<span id="an_2:3">2:3</span> Ne csaljon meg titeket senki semmiképen.
Mert nem \[jön az el addig,\] mígnem bekövetkezik elébb a szakadás, és
megjelenik a bûn embere, a veszedelemnek fia,

<span id="an_2:4">2:4</span> A ki ellene veti és fölébe emeli magát
mindannak, a mi Istennek vagy istentiszteletre méltónak mondatik,
annyira, hogy maga ül be mint Isten az Isten templomába, Isten gyanánt
mutogatván magát.

<span id="an_2:5">2:5</span> Nem emlékeztek-é, hogy megmondtam néktek
ezeket, a mikor még ti nálatok valék?

<span id="an_2:6">2:6</span> És most tudjátok, mi tartja vissza, a miért
\[csak\] a maga idejében fog az megjelenni.

<span id="an_2:7">2:7</span> Mûködik ugyan már a törvényszegés titkos
\[bûne:\] csakhogy annak, a ki \[azt\] még most visszatartja, félre kell
az útból tolatnia.

<span id="an_2:8">2:8</span> És akkor fog megjelenni a törvénytaposó, a
kit megemészt az Úr az õ szájának lehelletével, és megsemmisít az õ
megjelenésének feltûnésével;

<span id="an_2:9">2:9</span> A kinek eljövetele a Sátán ereje által van,
a hazugságnak minden hatalmával, jeleivel és csodáival,

<span id="an_2:10">2:10</span> És a gonoszságnak minden csalárdságával
azok között, a kik elvesznek; mivelhogy nem fogadták be az igazságnak
szeretetét az õ idvességökre.

<span id="an_2:11">2:11</span> És azért bocsátja reájok Isten a
tévelygés erejét, hogy higyjenek a hazugságnak;

<span id="an_2:12">2:12</span> Hogy kárhoztattassanak mindazok, a kik
nem hittek az igazságnak, hanem gyönyörködtek az igazságtalanságban.

<span id="an_2:13">2:13</span> Mi pedig mindenkor hálaadással tartozunk
az Istennek ti érettetek atyámfiai, a kiket szeret az Úr, hogy kezdettõl
fogva kiválasztott titeket Isten az üdvösségre, a Lélek szentelésében és
az igazság hitében;

<span id="an_2:14">2:14</span> A mire elhívott titeket a mi
evangyéliomunk által, a mi Urunk Jézus Krisztus dicsõségének elvételére.

<span id="an_2:15">2:15</span> Miért is atyámfiai, legyetek állhatatosak
és tartsátok meg a tudományt, a melyre akár beszédünk, akár levelünk
által taníttattatok.

<span id="an_2:16">2:16</span> Maga pedig a mi Urunk Jézus Krisztus, és
az Isten a mi Atyánk, a ki szeretett minket és kegyelmébõl örök
vígasztalással és jó reménységgel ajándékozott meg,

<span id="an_2:17">2:17</span> Vígasztalja meg a ti szíveteket, és
erõsítsen meg titeket minden tudományban és jó cselekedetben.

<span id="an_3:1">3:1</span> Végezetre imádkozzatok értünk atyámfiai,
hogy az Úrnak beszéde terjedjen és dicsõíttessék, a miként ti köztetek
is.

<span id="an_3:2">3:2</span> És hogy meneküljünk meg az alkalmatlan és
gonosz emberektõl. Mert nem mindenkié a hit!

<span id="an_3:3">3:3</span> De hû az Úr, a ki megerõsít titeket és
megõriz a gonosztól.

<span id="an_3:4">3:4</span> Bízunk is az Úrban reátok nézve, hogy
megteszitek és meg is fogjátok tenni azokat, a miket parancsolunk.

<span id="an_3:5">3:5</span> Az Úr pedig igazgassa a ti szíveteket az
Isten iránt való szeretetre, és Krisztus iránt való állhatatosságra.

<span id="an_3:6">3:6</span> A mi Urunk Jézus Krisztus nevében pedig,
rendeljük néktek, atyámfiai, hogy vonjátok el magatokat minden
atyafitól, a ki rendetlenül él, és nem ama utasítás szerint, a melyet mi
tõlünk kapott.

<span id="an_3:7">3:7</span> Magatok is tudjátok, mimódon kell minket
követni; mert nem viseltük magunkat közöttetek rendetlenül.

<span id="an_3:8">3:8</span> Sem ingyen kenyeret nem ettünk senkinél,
hanem munkával és fáradsággal, éjjel-nappal dolgozva, hogy közületek
senkinek se legyünk terhére.

<span id="an_3:9">3:9</span> Nem azért, mintha nem volna rá jogunk,
hanem hogy magunkat például adjuk néktek, hogy minket kövessetek.

<span id="an_3:10">3:10</span> Mert a mikor nálatok voltunk is, azt
rendeltük néktek, hogy ha valaki nem akar dolgozni, ne is egyék.

<span id="an_3:11">3:11</span> Mert halljuk, hogy némelyek rendetlenül
élnek közületek, a kik semmit nem dolgoznak, hanem nyughatatlankodnak.

<span id="an_3:12">3:12</span> Az ilyeneknek azonban rendeljük és kérjük
õket a mi Urunk Jézus Krisztusra, hogy csendesen munkálkodva, a magok
kenyerét egyék.

<span id="an_3:13">3:13</span> Ti pedig, atyámfiai, meg ne restüljetek a
jó cselekvésben.

<span id="an_3:14">3:14</span> Ha pedig valaki nem engedelmeskedik a mi
levél által való beszédünknek, azt jegyezzétek meg; és ne társalkodjatok
vele, hogy megszégyenüljön.

<span id="an_3:15">3:15</span> De ne tartsátok ellenségnek, hanem
intsétek, mint atyafit.

<span id="an_3:16">3:16</span> Maga pedig a békességnek Ura adjon néktek
mindenkor minden tekintetben békességet. Az Úr \[legyen\]
mindnyájatokkal!

<span id="an_3:17">3:17</span> A köszöntést én Pál \[írom\] a saját
kezemmel, a mi ismertetõ jegye minden levelemnek. Így írok.

<span id="an_3:18">3:18</span> A mi Urunk Jézus Krisztusnak kegyelme
mindnyájatokkal! Ámen.

------------------------------------------------------------------------

[Next: 1 Timothy](ti1)
