<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Jonah</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="oba.htm">Previous</A>&nbsp;
<A HREF="mic.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Jonah</h3> 
<p><A NAME="an_1:1">1:1</A>&nbsp;Ke kaloku kwafika ilizwi likaYehova kuYona, unyana ka-Amitayi, lisithi,</p> 
<p><A NAME="an_1:2">1:2</A>&nbsp;Suk&#146; ume, uye eNineve, kuloo mzi mkhulu, umemeze ngawo; kuba iindawo zawo ezimbi zinyukile, zeza phambi kwam.</p> 
<p><A NAME="an_1:3">1:3</A>&nbsp;Wesuka uYona, ebalekela eTarshishe, emka ebusweni bukaYehova. Wehla ke waya eYafo, wafumanana nenqanawa eya eTarshishe. Wayirhola ingqesho yayo, wehla, wangena kuyo, ukuze aye nabo eTarshishe, emke ebusweni bukaYehova.</p> 
<p><A NAME="an_1:4">1:4</A>&nbsp;Ke uYehova wagalelekisa umoya omkhulu elwandle; kwabakho umoya omkhulu ovuthuzayo elwandle, inqanawa leyo yanga iza kwaphuka.</p> 
<p><A NAME="an_1:5">1:5</A>&nbsp;Boyika oomateloshe, bakhala elowo kuthixo wakhe; bayijulela elwandle impahla ebisenqanaweni, ukuziphungulela bona. UYona ke wayehle waya ezantsi enqanaweni, wasindwa bubuthongo walala.</p> 
<p><A NAME="an_1:6">1:6</A>&nbsp;Wasondela kuye umphathi wababheqi, wathi kuye, Wenzani na,  thongorhandini? Vuka, ubize kuThixo wakho; mhlawumbi uThixo angasikhumbula, singabhubhi.</p> 
<p><A NAME="an_1:7">1:7</A>&nbsp;Bathi omnye komnye, Yizani, senze amaqashiso, sazi ukuba kungenxa kabani na ukuba sibe nobu bubi. Benza amaqashiso,  iqashiso laphuma noYona.</p> 
<p><A NAME="an_1:8">1:8</A>&nbsp;Bathi kuye, Khawusixelele, kungenxa kabani na ukuba sibe nobu bubi? uyintoni na umsebenzi wakho? uvela phi na? liphi na ilizwe lakowenu? ungowabaphi na abantu?</p> 
<p><A NAME="an_1:9">1:9</A>&nbsp;Wathi kubo, NdingumHebhere; ndiyamoyika uYehova, uThixo wamazulu, owenza ulwandle, nomhlaba lo womileyo.</p> 
<p><A NAME="an_1:10">1:10</A>&nbsp;Oyika amadoda lawo ngoloyiko olukhulu, athi kuye, Yintoni na le uyenzileyo? Ngokuba amadoda lawo ayesazi ukuba ubaleka emka ebusweni bukaYehova; kuba wayewaxelele.</p> 
<p><A NAME="an_1:11">1:11</A>&nbsp;Athi kuye, Masenze ntoni na kuwe, ukuze ulwandle ludambe,  lusiyeke? Kuba ulwandle belusiya lusilwa.</p> 
<p><A NAME="an_1:12">1:12</A>&nbsp;Wathi kuwo, Ndifunquleni, nindijulele elwandle, ludambe ulwandle, luniyeke; kuba ndiyazi, ukuba lo moya, mkhulu uvuthuzayo, uphezu kwenu, ungenxa yam.</p> 
<p><A NAME="an_1:13">1:13</A>&nbsp;Atyhudisa emazeni amadoda, ezama ukuyibuyisela emhlabeni owomileyo inqanawa; akhohlwa, kuba ulwandle lwaya lusilwa phezu kwazo ngeenxa zonke.</p> 
<p><A NAME="an_1:14">1:14</A>&nbsp;Anqula uYehova, athi, Gxebe, Yehova, masingafi, masingafi ngomphefumlo wale ndoda, ungalibeki phezu kwethu igazi elimsulwa; ngokuba wena, Yehova, wenze ngokuthanda kwakho.</p> 
<p><A NAME="an_1:15">1:15</A>&nbsp;Amfunqula ke uYona, amjulela elwandle; lwazola ulwandle,  lwakuyeka ukujala kwalo.</p> 
<p><A NAME="an_1:16">1:16</A>&nbsp;Amadoda amoyika uYehova ngoloyiko olukhulu, abingelela kuYehova umbingelelo, abhambathisa izibhambathiso.</p> 
<p><A NAME="an_1:17">1:17</A>&nbsp;UYehova wamisela intlanzi enkulu ukuba imginye uYona. UYona waba sembilinini wentlanzi iimini ezintathu nobusuku obuthathu.</p> 
<p><A NAME="an_2:1">2:1</A>&nbsp;UYona wathandaza kuYehova uThixo wakhe embilinini wentlanzi,  wathi, Ndakhala kuYehova ndisembandezelweni, Wandiphendula;</p> 
<p><A NAME="an_2:2">2:2</A>&nbsp;Ndazibika ndisesiswini selabafileyo, Waliva wena ilizwi lam.</p> 
<p><A NAME="an_2:3">2:3</A>&nbsp;Ngokuba wawundiphosa enzulwini, embilinini yeelwandle,  Umlambo waba ngeenxa zonke kum; Adlula phezu kwam onke amaza akho alwayo, namaza akho agugumayo.</p> 
<p><A NAME="an_2:4">2:4</A>&nbsp;Ndathi ke mna, Ndigxothiwe phambi kwamehlo akho; Noko ke ndiya kubuya ndibheke etempileni yakho engcwele.</p> 
<p><A NAME="an_2:5">2:5</A>&nbsp;Andirhawula amanzi, ada eza emphefumlweni; Andijikeleza amanzi enzonzobila; Ingca yolwandle yayithi jize intloko yam.</p> 
<p><A NAME="an_2:6">2:6</A>&nbsp;Ndehla ndaya ezikhondweni zeentaba; Lona ihlabathi, imivalo yalo yandivalela ngonaphakade; Wasuka wabunyusa emhadini ubomi bam, Yehova Thixo wam.</p> 
<p><A NAME="an_2:7">2:7</A>&nbsp;Ekutyhafeni komphefumlo wam ngaphakathi kwam, ndakhumbula uYehova: Wafika kuwe umthandazo wam etempileni yakho engcwele.</p> 
<p><A NAME="an_2:8">2:8</A>&nbsp;Abagcine amampunge angento yanto Bashiya inceba yabo</p> 
<p><A NAME="an_2:9">2:9</A>&nbsp;Ke mna ndiya kubingelela kuwe ndinezwi lokubulela:  Endakubhambathisayo ndiya kukuzalisa. Usindiso lukuYehova.</p> 
<p><A NAME="an_2:10">2:10</A>&nbsp;UYehova wathetha nentlanzi, yamhlanzela uYona emhlabeni owomileyo.</p> 
<p><A NAME="an_3:1">3:1</A>&nbsp;Kwafika ilizwi likaYehova kuYona okwesibini, lisithi,</p> 
<p><A NAME="an_3:2">3:2</A>&nbsp;Suk&#146; ume, uye eNineve, kuloo mzi mkhulu, umemeze ngawo umemezo endithetha lona kuwe.</p> 
<p><A NAME="an_3:3">3:3</A>&nbsp;Wesuka ke uYona, waya eNineve ngokwelizwi likaYehova. Ke kaloku iNineve ibingumzi omkhulu kuThixo, iluhambo lweentsuku ezintathu.</p> 
<p><A NAME="an_3:4">3:4</A>&nbsp;UYona waqala wangena kuloo mzi uhambo losuku olunye,  wamemeza, wathi, Zisaya kuba ziintsuku ezimashumi mane, iNineve ibhukuqwe.</p> 
<p><A NAME="an_3:5">3:5</A>&nbsp;Amadoda aseNineve akholwa kuThixo, amema uzilo, ambatha ezirhwexayo, ethabathela kwabakhulu bawo, esa kwabancinane bawo.</p> 
<p><A NAME="an_3:6">3:6</A>&nbsp;Lafika ilizwi elo kukumkani waseNineve; wesuka etroneni yakhe, wayisusa wayibeka phantsi ingubo yakhe ende,  wazigubungela ngezirhwexayo, wahlala phantsi eluthuthwini.</p> 
<p><A NAME="an_3:7">3:7</A>&nbsp;Wathi, makudandulukwe kutshiwo eNineve ngomthetho wokumkani nezikhulu zakhe, ukuthi: Umntu nempahla enkulu, iinkomo nempahla emfutshane, mazingevi nento; mazingadli, mazingaseli namanzi;</p> 
<p><A NAME="an_3:8">3:8</A>&nbsp;maze azigubungele ngezirhwexayo umntu nempahla enkulu,  akhale kuThixo ngokunamandla, abuye elowo endleleni yakhe embi,  elugonyamelweni olusezandleni zakhe.</p> 
<p><A NAME="an_3:9">3:9</A>&nbsp;Ngubani na owaziyo ukuba akangebuyi kanti azohlwaye uThixo,  abuye ekuvutheni komsindo wakhe, ukuze singabhubhi?</p> 
<p><A NAME="an_3:10">3:10</A>&nbsp;UThixo wazibona izenzo zabo, ukuba babuyile ezindleleni zabo ezimbi; uThixo wazohlwaya ngenxa yobubi, abethe uya kubenza kubo; akabenza.</p> 
<p><A NAME="an_4:1">4:1</A>&nbsp;Kwaba kubi kuYona kakhulu, wavutha ngumsindo.</p> 
<p><A NAME="an_4:2">4:2</A>&nbsp;Wathandaza kuYehova, wathi, Camagu, Yehova! Labe lingelilo na ilizwi lam eli, ndisesemhlabeni wakowethu? Ngenxa yoko ndaphanga ngokubalekela eTarshishe; ngokuba ndandisazi ukuba unguThixo obabalayo, onemfesane, ozeka kade umsindo, onenceba enkulu, ozohlwayayo ngenxa yobubi.</p> 
<p><A NAME="an_4:3">4:3</A>&nbsp;Ke ngoku, Yehova, seluwuthabatha umphefumlo wam kum, kuba ukufa kum kulungile kunokuba ndidle ubomi.</p> 
<p><A NAME="an_4:4">4:4</A>&nbsp;Wathi uYehova, Uyalungisa na ukuthi oku, uvuthe ngumsindo?</p> 
<p><A NAME="an_4:5">4:5</A>&nbsp;Waphuma ke uYona kuwo umzi, wahlala ngasempumalanga kuwo umzi, wazenzela khona umnquba; wahlala ngaphantsi kwawo emthunzini, ukuze ade abone ukuba kuya kuthekani na kuwo umzi.</p> 
<p><A NAME="an_4:6">4:6</A>&nbsp;UYehova uThixo wammisela umhlavuthwa; waphuma, wenyuka waba phezu koYona, ukuba ube ngumthunzi entlokweni yakhe, umhlangule ebubini bakhe. Wawuvuyela uYona umhlavuthwa lowo, wawuvuyela kakhulu.</p> 
<p><A NAME="an_4:7">4:7</A>&nbsp;UThixo wamisela intlava, ukuthi qhiphu kokusa ngengomso,  yabetha umhlavuthwa lowo, woma.</p> 
<p><A NAME="an_4:8">4:8</A>&nbsp;Kwathi ekuphumeni kwelanga, uThixo wamisela ulophu lwasempumalanga; ilanga labetha kuYona entloko, wawa isiduli;  wawucelela ukufa umphefumlo wakhe, wathi, Kulungile ukufa kum,  kunokuba ndidle ubomi.</p> 
<p><A NAME="an_4:9">4:9</A>&nbsp;Wathi uThixo kuYona, Uyalungisa na ukuthi oku, uvuthe ngumsindo ngenxa yomhlavuthwa? Wathi, Ndiyalungisa ukuthi ndivuthe ngumsindo kude kuse ekufeni.</p> 
<p><A NAME="an_4:10">4:10</A>&nbsp;Wathi uThixo, Wena unenceba ngomhlavuthwa, ongabulalekanga nguwo, ongawuhlumisanga, okhule ngobusuku, wadaka ngobusuku:</p> 
<p><A NAME="an_4:11">4:11</A>&nbsp;ndingabi nanceba na ke mna ngenxa yeNineve, loo mzi mkhulu,  unabantu abangaphezu kwekhulu elinamanci mabini amawaka,  abangakwaziyo ukunene kwabo kwikhohlo labo; kwanempahla enkulu eninzi?</p> 
<p><HR>
<CENTER>
<A HREF="mic.htm">Next: Micah</A></CENTER>
</BODY>
</HTML>
