<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Hosea</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="dan.htm">Previous</A>&nbsp;
<A HREF="joe.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Hosea</h3> 
<p><A NAME="an_1:1">1:1</A>&nbsp;Ilizwi likaYehova elafika kuHoseya unyana kaBheri, ngemihla kaUziya, kaYotam, ka-Ahazi, kaHezekiya, ookumkani bakwaYuda;  ngemihla kaYarobheham unyana kaYowashe, ukumkani wakwaSirayeli.</p> 
<p><A NAME="an_1:2">1:2</A>&nbsp;Ukuqala kokuthetha kukaYehova noHoseya, wathi uYehova kuHoseya, Yiya uzeke umfazi wobuhenyu nabantwana bobuhenyu;  ngokuba ilizwe lihenyuze kakhulu, lemka kuYehova.</p> 
<p><A NAME="an_1:3">1:3</A>&nbsp;Waya ke, wazeka uGomere intombi kaDibhelayim; wakhawula,  wamzalela unyana.</p> 
<p><A NAME="an_1:4">1:4</A>&nbsp;UYehova wathi kuye, Mthiye igama lokuba nguYizereli; ngokuba kusaya kuba ngumzuzwana, ndiwavelele amagazi akwaYizereli kwindlu kaYehu, ndibuphelise ubukumkani bendlu kaSirayeli.</p> 
<p><A NAME="an_1:5">1:5</A>&nbsp;Kuya kuthi ngaloo mini ndisaphule isaphetha sakwaSirayeli entilini yaseYizereli.</p> 
<p><A NAME="an_1:6">1:6</A>&nbsp;Waphinda wakhawula, wazala intombi. Wathi uYehova kuye,  Yithiye igama lokuba nguAkenzelwanga-mfesane ngokuba andiyi kuba saphinda ndiyenzele mfesane indlu kaSirayeli,  ndingabaxoleli nokubaxolela.</p> 
<p><A NAME="an_1:7">1:7</A>&nbsp;Ndiya kuyenzela imfesane ke indlu kaYuda, ndibasindise ngoYehova uThixo wabo, ndingabasindisi ngasaphetha, nangakrele,  nangamfazwe, ngamahashe, nangabamahashe.</p> 
<p><A NAME="an_1:8">1:8</A>&nbsp;Akumlumla ke uAkenzelwanga-mfesane, wakhawula wazala unyana.</p> 
<p><A NAME="an_1:9">1:9</A>&nbsp;Wathi uYehova, Mthiye igama lokuba nguAsibantu-bam; ngokuba aningabantu bam, nam andiyi kuba ngowenu.</p> 
<p><A NAME="an_1:10">1:10</A>&nbsp;Ke inani loonyana bakaSirayeli liya kuba ngangentlabathi yaselwandle, engalinganiswayo, engabalwayo; kuthi endaweni yokuba kuthiwe kubo, Aningabantu bam, kusuke kuthiwe kubo,  Ningoonyana bakaThixo ophilileyo.</p> 
<p><A NAME="an_1:11">1:11</A>&nbsp;Bohlanganisana ndawonye oonyana bakaYuda noonyana bakaSirayeli, bazimisele intloko ibe nye, banyuke baphume kwelo zwe; kuba iya kuba nkulu imini yaseYizereli.</p> 
<p><A NAME="an_2:1">2:1</A>&nbsp;Yithini kubazalwana benu, Wenani, bantu bam! nithi koodade benu, Wa, Menzelwa-mfesane! Bambanani nonyoko, bambanani naye;  kuba akamfazi wam, andindoda yakhe.</p> 
<p><A NAME="an_2:2">2:2</A>&nbsp;Nize nitsho asuse ubuhenyu bakhe ebusweni bakhe, nokukrexeza kwakhe phakathi kwamabele akhe;</p> 
<p><A NAME="an_2:3">2:3</A>&nbsp;hleze ndimhlube abe ze, ndimmise enjengamini wazalwa,  ndimenze abe njengentlango, ndimmise abe njengelizwe elingumqwebedu, ndimbulale ngenxano;</p> 
<p><A NAME="an_2:4">2:4</A>&nbsp;ndingasikwa mfesane ngenxa yabantwana bakhe; kuba bengabantwana bobuhenyu bona.</p> 
<p><A NAME="an_2:5">2:5</A>&nbsp;Kuba unina uhenyuzile, wenze okuziintloni umzali wabo;  ngokuba wathi, Ndiya kulandela izithandane zam, ezindinika isonka sam, namanzi am, uboya bam begusha neflakisi yam, ioli yam nento endiyiselayo.</p> 
<p><A NAME="an_2:6">2:6</A>&nbsp;Ngako oko, yabona, ndiya kuyibiyela indlela yakho ngameva,  ndakhe udonga, angawufumani umendo wakhe.</p> 
<p><A NAME="an_2:7">2:7</A>&nbsp;Uya kuzisukela izithandane zakhe, angafiki kuzo; azifune,  angazifumani: athi Ndiya kuya ndibuyele endodeni yam yokuqala,  kuba bekulungile kum oko kunangoku.</p> 
<p><A NAME="an_2:8">2:8</A>&nbsp;Akazi ukuba ndim owamnikayo ingqolowa, newayini entsha,  neoli; ndamandisela isilivere negolide, abasuka bayenzela uBhahali.</p> 
<p><A NAME="an_2:9">2:9</A>&nbsp;Ngako oko ndiya kubuya, ndiyithabathe ingqolowa yam ngexesha layo, newayini yam entsha ngexesha layo elimisiweyo;  ndibuhluthe uboya beegusha, neflakisi yam yokugubungela ubuze bakhe.</p> 
<p><A NAME="an_2:10">2:10</A>&nbsp;Ngoku ke ndowatyhila amanye akhe emehlweni ezithandane zakhe, kungabikho bani umhlangulayo esandleni sam.</p> 
<p><A NAME="an_2:11">2:11</A>&nbsp;Ndoluphelisa lonke uvuyo lwakhe, umthendeleko wakhe,  nokuthwasa kwenyanga kuye, neesabatha zakhe, namaxesha akhe onke amisiweyo.</p> 
<p><A NAME="an_2:12">2:12</A>&nbsp;Ndiya kuyibharhisa imidiliya yakhe, nemikhiwane yakhe,  abesithi yena, Lutshedo lwam olu, endalunikwayo zizithandane zam; ndoyenza ibe lihlathi, idliwe ziinyamakazi zasendle.</p> 
<p><A NAME="an_2:13">2:13</A>&nbsp;Ndomvelela ngenxa yemihla yooBhahali, abeqhumisela ngayo kubo; abezihombisa ngamagabha akhe empumlo, nesambalo sakhe;  abelandela izithandane zakhe, andilibale mna; utsho uYehova.</p> 
<p><A NAME="an_2:14">2:14</A>&nbsp;Ngako oko, yabona, ndiya kumrhwebesha, ndimse entlango,  ndithethe kakuhle naye.</p> 
<p><A NAME="an_2:15">2:15</A>&nbsp;Ndomnika izidiliya zakhe, zithabathele khona, nentili yeAkore ibe lisango lethemba, aphendule khona njengeemini zobuncinane bakhe, nanjengemini yokunyuka kwakhe, ephuma ezweni laseYiputa.</p> 
<p><A NAME="an_2:16">2:16</A>&nbsp;Kuya kuthi ngaloo mini, utsho uYehova, undibize ngokuthi,  Ndoda yam; ungabi sandibiza ngokuthi, Bhahali wam.</p> 
<p><A NAME="an_2:17">2:17</A>&nbsp;Ngokuba ndiya kuwasusa amagama ooBhahali emlonyeni wakhe,  bangabi sakhunjulwa ngamagama abo.</p> 
<p><A NAME="an_2:18">2:18</A>&nbsp;Ngaloo mini ndobenzela umnqophiso namarhamncwa asendle,  neentaka zezulu, nezinambuzane zomhlaba; ndaphule isaphetha nekrele nemfazwe, ezo zinto zingabikho ezweni; ndibahlalise bekholosile.</p> 
<p><A NAME="an_2:19">2:19</A>&nbsp;Ndokugana ube ngowam ngonaphakade, ndikugane ube ngowam ngobulungisa nangokusesikweni, nangenceba nangemfesane;</p> 
<p><A NAME="an_2:20">2:20</A>&nbsp;ndikugane ube ngowam ngokuthembeka, umazi uYehova.</p> 
<p><A NAME="an_2:21">2:21</A>&nbsp;Kuya kuthi ngaloo mini, ndiphendule, utsho uYehova; ndiya kuliphendula izulu, lona liphendule ihlabathi;</p> 
<p><A NAME="an_2:22">2:22</A>&nbsp;ihlabathi liphendule ingqolowa, newayini entsha, neoli; ezo zinto ziphendule uYizereli.</p> 
<p><A NAME="an_2:23">2:23</A>&nbsp;Ndozihlwayelela yena elizweni, ndimenzele imfesane uAkenzelwanga-mfesane; ndithi kuAsibantubam, Ungabantu bam; aze athi kum, UnguThixo wam.</p> 
<p><A NAME="an_3:1">3:1</A>&nbsp;Wathi uYehova kum, Phinda, uye uthande umfazi, ethandwa nguwabo, ekrexeza; njengoko uYehova abathandayo oonyana bakaSirayeli, bebheka thixweni bambi nje, bethanda izicumba zeerasintyisi.</p> 
<p><A NAME="an_3:2">3:2</A>&nbsp;Ndamthenga wangowam ngeshumi elinesihlanu lesilivere,  nehomere yerhasi, neleteke yerhasi.</p> 
<p><A NAME="an_3:3">3:3</A>&nbsp;Ndathi kuye, Uze uhlalele mna imihla emininzi, ungahenyuzi,  ungabi wandoda yimbi; nam ndenjenjalo kuwe.</p> 
<p><A NAME="an_3:4">3:4</A>&nbsp;Ngokuba oonyana bakaSirayeli baya kuhlala imihla emininzi bengenakumkani, bengenamthetheli, bengenambingelelo,  bengenasimiso samatye, bengenaefodi namilonde-khaya.</p> 
<p><A NAME="an_3:5">3:5</A>&nbsp;Emveni koko baya kubuya oonyana bakaSirayeli, bamquqele uYehova uThixo wabo, noDavide ukumkani wabo; baye benkwantya kuYehova, nasekulungeni kwakhe ekupheleni kwemihla.</p> 
<p><A NAME="an_4:1">4:1</A>&nbsp;Liveni ilizwi likaYehova, nyana bakaSirayeli; ngokuba uYehova ubambene nabemi belizwe eli; ngokuba kungekho nyaniso,  kungekho nceba, kungekho kwazi uThixo kweli lizwe.</p> 
<p><A NAME="an_4:2">4:2</A>&nbsp;Kukushwabula, nokuxoka, nokuncinitha, nokuba, nokukrexeza;  bagqobhozile, igazi liphathelele kwigazi.</p> 
<p><A NAME="an_4:3">4:3</A>&nbsp;Ngenxa yoko ilizwe lenza isijwili, zithokombisile zonke izinto ezimi kulo; izinto eziphilileyo zasendle, neentaka zezulu, kwaneentlanzi zolwandle, ziyasuswa.</p> 
<p><A NAME="an_4:4">4:4</A>&nbsp;Kodwa makangabambani omnye nomnye, omnye makangamohlwayi omnye; abantu bakowenu banjengobambene nombingeleli.</p> 
<p><A NAME="an_4:5">4:5</A>&nbsp;Wokhubeka emini, umprofeti enawe akhubeke ebusuku,  ndimtshabalalise unyoko.</p> 
<p><A NAME="an_4:6">4:6</A>&nbsp;Bayatshabalala abantu bam kukuswela ukwazi; kuba wena ukucekisile ukwazi, ndiya kukucekisa, ukuba ungabi ngumbingeleli kum. Wawulibala umyalelo kaThixo wakho;  ndobalibala abantwana bakho nam.</p> 
<p><A NAME="an_4:7">4:7</A>&nbsp;Okukhona bandileyo, kokukhona bonileyo kum; uzuko lwabo ndiya kulwananisa ngocukucezo.</p> 
<p><A NAME="an_4:8">4:8</A>&nbsp;Badla idini lesono labantu bam; umphefumlo wabo bawuphakamisela ebugwenxeni babo.</p> 
<p><A NAME="an_4:9">4:9</A>&nbsp;Kuya kuthi, njengoko banjalo abantu, abe njalo umbingeleli;  ndizivelele iindlela zakhe kuye, ndizibuyisele kuye iintlondi zakhe.</p> 
<p><A NAME="an_4:10">4:10</A>&nbsp;Bodla bangahluthi; bahenyuze bangandi; ngokuba bekuyekile ukumphulaphula uYehova.</p> 
<p><A NAME="an_4:11">4:11</A>&nbsp;Uhenyuzo, newayini, newayini entsha, ziwexula intliziyo.</p> 
<p><A NAME="an_4:12">4:12</A>&nbsp;Abantu bam babuzisa kumthi wabo; nentonga yabo iyabaxelela;  ngokuba umoya wobuhenyu ubalahlekisile; bahenyuze bemka phantsi koThixo wabo.</p> 
<p><A NAME="an_4:13">4:13</A>&nbsp;Babingelela ezincotsheni zeentaba, baqhumisele ezindulini phantsi kwemioki nemipopulari nemiterebhinti, kuba ulungile umthunzi wayo; ngenxa yoko ziyahenyuza iintombi zenu,  bayakrexeza oomolokazana benu.</p> 
<p><A NAME="an_4:14">4:14</A>&nbsp;Andiyi kuzivelela iintombi zenu, ngokokuba zihenyuza;  noomolokazana benu, ngokokuba bekrexeza. Ngokuba nina ngokwenu nithi gu bucala namahenyukazi nibingelela namang&#146;awukazi; ngoko ke abantu abangaqondiyo baya kukhahleleka phantsi.</p> 
<p><A NAME="an_4:15">4:15</A>&nbsp;Ukuba uyahenyuza, Sirayeli, makangazeki ityala uYuda;  musani ukuya eGiligali, ningenyuki niye eBhetaven, ningafungi nithi, Ehleli nje uYehova.</p> 
<p><A NAME="an_4:16">4:16</A>&nbsp;Kuba uSirayeli uyinjubaqa, njengethokazi eliyinjubaqa;  ngoku uYehova uya kubalusela emphangalaleni, njengamatakane.</p> 
<p><A NAME="an_4:17">4:17</A>&nbsp;UEfrayim ubophene nezithixo; myekeni.</p> 
<p><A NAME="an_4:18">4:18</A>&nbsp;Igabadele imithayi yabo; bahenyuza behenyuzile; ziluthande nzulu ucukucezo iingweletshetshe zabo.</p> 
<p><A NAME="an_4:19">4:19</A>&nbsp;Umoya umbambile ngamaphiko awo; baya kudana yimibingelelo yabo.</p> 
<p><A NAME="an_5:1">5:1</A>&nbsp;Kuveni oku, babingeleli, nibaze iindlebe, nina ndlu kaSirayeli; nani ndlu yokumkani, bekani iindlebe; ngokuba uze kuni umgwebo lo; kuba nisuke naba ngumgibe eMizpa, naba ngumnatha otwatyululweyo phezu kweTabhore.</p> 
<p><A NAME="an_5:2">5:2</A>&nbsp;Bangxokile ukonakalisa ekunxaxheni kwabo; ke ndiyintethiso kubo bonke bephela.</p> 
<p><A NAME="an_5:3">5:3</A>&nbsp;Mna ndiyamazi uEfrayim, noSirayeli akagushiwe kum; ngokuba uhenyuzile ngoku, wena Efrayim, uSirayeli uzenze inqambi.</p> 
<p><A NAME="an_5:4">5:4</A>&nbsp;Izenzo zabo azivumi ukuba babuyele kuThixo wabo; kuba umoya wobuhenyu ukubo, abamazi uYehova.</p> 
<p><A NAME="an_5:5">5:5</A>&nbsp;Iqhayiya likaSirayeli liyangqina ebusweni bakhe; bokhubeka ooSirayeli noEfrayim ngobugwenxa babo; wokhubeka nabo kwanoYuda.</p> 
<p><A NAME="an_5:6">5:6</A>&nbsp;Baya kuya kumfuna uYehova, benempahla yabo emfutshane neenkomo zabo, bangamfumani; urhoxile kubo.</p> 
<p><A NAME="an_5:7">5:7</A>&nbsp;Banginiza kuYehova, kuba bezele oonyana abangengabo; ngoku ke ukuthwasa kwenyanga kuyabadla, kunye nezahlulo zabo zomhlaba.</p> 
<p><A NAME="an_5:8">5:8</A>&nbsp;Vuthelani izigodlo eGibheha, nexilongo eRama; wuhlabeni eBhetaven, nithi, Emva kwakho, Bhenjamin.</p> 
<p><A NAME="an_5:9">5:9</A>&nbsp;Kuya kuba senkangala kwelakwaEfrayim ngemini yokohlwaya;  ezizweni zakwaSirayeli ndisazisile isimakade sesibetho.</p> 
<p><A NAME="an_5:10">5:10</A>&nbsp;Abathetheli bakwaYuda basuka baba njengabashenxisi bomda;  ngoko ke ndophalaza phezu kwabo ubushushu bam njengamanzi.</p> 
<p><A NAME="an_5:11">5:11</A>&nbsp;UEfrayim uyacudiswa, uyavikiveka ngumgwebo; kuba usuke wavuma ukulandela umthetho wabo.</p> 
<p><A NAME="an_5:12">5:12</A>&nbsp;Mna ndinjengenundu kwaEfrayim, ndinjengombungu kwindlu kaYuda.</p> 
<p><A NAME="an_5:13">5:13</A>&nbsp;Xa wasibonayo uEfrayim isifo sakhe, uYuda walibona inxeba lakhe; uEfrayim wesuka waya eAsiriya, wathumela kukumkani uYarebhi. Akaba nako ukuniphilisa, akaba nako ukuninceda kwinxeba lenu.</p> 
<p><A NAME="an_5:14">5:14</A>&nbsp;Ngokuba ndinjengengonyama kwaEfrayim, ndinjengengonyama entsha kwindlu kaYuda mna; mna ndiyaqwenga ndimke, ndithimbe,  kungabikho mhlanguli.</p> 
<p><A NAME="an_5:15">5:15</A>&nbsp;Ndiya kuhamba ndibuyele endaweni yam, bade beve benetyala,  babufune ubuso bam. Ekubandezelekeni kwabo baya kundifuna benyamekile; bathi:</p> 
<p><A NAME="an_6:1">6:1</A>&nbsp;Yizani sibuyele kuYehova; kuba eqwengile, wosiphilisa;  uxabele, wosibopha.</p> 
<p><A NAME="an_6:2">6:2</A>&nbsp;Wosidlisa ubomi, kwakuba ntsuku mbini; wosiphakamisa ngolwesithathu, sidle ubomi phambi kwakhe.</p> 
<p><A NAME="an_6:3">6:3</A>&nbsp;Masikwazi ke, masikusukele ukumazi uYehova; ukuphuma kwakhe kuqinisekile njengokuphuma kwesifingo, ukuba eze kuthi njengemvula, njengemvula evuthisayo, elinyakamisayo ilizwe.</p> 
<p><A NAME="an_6:4">6:4</A>&nbsp;Mandikuthini na, Efrayim? Mandikuthini na, Yuda? Uthando lwenu lunjengelifu lomso, lunjengombethe ophela kwakusasa.</p> 
<p><A NAME="an_6:5">6:5</A>&nbsp;Ngenxa yoko ndibaxozile ngabaprofeti, ndababulala ngamazwi omlomo wam; ukuze umgwebo wam uphume njengokukhanya.</p> 
<p><A NAME="an_6:6">6:6</A>&nbsp;Ngokuba ndinonelele uthando, andinonelele mbingelelo;  ndinonelele ukwazi uThixo, ngaphezu kwamadini anyukayo.</p> 
<p><A NAME="an_6:7">6:7</A>&nbsp;Ke bona bawugqithile umnqophiso njengoAdam, banginiza kum apho.</p> 
<p><A NAME="an_6:8">6:8</A>&nbsp;IGiliyadi ngumzi wabasebenzi bobutshinga; uzele yimikhondo yegazi.</p> 
<p><A NAME="an_6:9">6:9</A>&nbsp;Bunjengokulalelwa kwendoda ngamatutu ubudlelane bababingeleli; bayancinitha endleleni eya kwaShekem, ewe, benze amanyala.</p> 
<p><A NAME="an_6:10">6:10</A>&nbsp;Endlwini kaSirayeli ndibone into ebanga amanwele; apho uEfrayim uyahenyuza, uSirayeli uzenza inqambi.</p> 
<p><A NAME="an_6:11">6:11</A>&nbsp;Kananjalo wena Yuda, umiselwe uvuno, ekukubuyiseni kwam ukuthinjwa kwabantu bam.</p> 
<p><A NAME="an_7:1">7:1</A>&nbsp;Ekumphiliseni kwam uSirayeli, kusuke kutyhileke ubugwenxa bukaEfrayim nobubi bakwaSamari; kuba besebenza ubuxoki, isela lingene, amatutu abhunyule ngaphandle.</p> 
<p><A NAME="an_7:2">7:2</A>&nbsp;Abatsho entliziyweni yabo ukuthi ndobukhumbula bonke ububi babo; ngoku zibangqongile iintlondi zabo, zabakho phambi kobuso bam.</p> 
<p><A NAME="an_7:3">7:3</A>&nbsp;Bamvuyisile ukumkani ngeento zabo ezimbi, nabathetheli ngokuxoka kwabo.</p> 
<p><A NAME="an_7:4">7:4</A>&nbsp;Bonke bephela bangabakrexezi; banjengeziko lezonka elibaselwe ngumoji-zonka, okha ayeke ukukhwezela, lo gama axovula intlama, ide ifukuke.</p> 
<p><A NAME="an_7:5">7:5</A>&nbsp;Ngemini yokumkani wethu abathetheli bazixhayele isifo ngobushushu bewayini; uthabathene nabagxeki.</p> 
<p><A NAME="an_7:6">7:6</A>&nbsp;Ngokuba bayisondeze intliziyo yabo emlaleni wabo, ngathi kusezikweni lezonka; bonke ubusuku ulele umoji-zonka wabo;  kusasa lona livutha njengomlilo olenyayo.</p> 
<p><A NAME="an_7:7">7:7</A>&nbsp;Bonke bephela bashushu njengeziko lezonka, bayabadla abagwebi babo; bonke ookumkani babo bawile; akukho namnye kubo undinqulayo.</p> 
<p><A NAME="an_7:8">7:8</A>&nbsp;UEfrayim yena uzekazekana nezizwe; uEfrayim uliqebengwana lesonka elingaguqulwanga.</p> 
<p><A NAME="an_7:9">7:9</A>&nbsp;Abasemzini bawadlile amandla akhe, ukanti yena akazi;  nezimvi zithe saa kuye, noko akazi yena.</p> 
<p><A NAME="an_7:10">7:10</A>&nbsp;Iqhayiya likaSirayeli liyangqina ebusweni bakhe; noko ababuyeli kuYehova uThixo wabo, abamfuni kuko konke oku.</p> 
<p><A NAME="an_7:11">7:11</A>&nbsp;UEfrayim unjengevukuthu elimathileyo, elingenantliziyo;  babiza iYiputa, baya eAsiriya.</p> 
<p><A NAME="an_7:12">7:12</A>&nbsp;Ndothi, bakubon&#146; ukuba bayaya, ndiwutwabulule phezu kwabo umnatha wam, ndibathobe njengeentaka zezulu; ndiya kubathethisa ngokweendaba endazivakalisayo ebandleni labo.</p> 
<p><A NAME="an_7:13">7:13</A>&nbsp;Yeha ke bona! kuba babalekile kum. Yimbubho kubo! kuba bakreqile kum. Mna ngendibakhulule, basuka bona bathetha amanga ngam.</p> 
<p><A NAME="an_7:14">7:14</A>&nbsp;Abakhalanga kum ngeentliziyo zabo, basuka bamana bebhomboloza ezililini zabo; baqukana ngenxa yengqolowa newayini entsha, baphambuka, bandichasa.</p> 
<p><A NAME="an_7:15">7:15</A>&nbsp;Mna ndiziqeqeshile, ndazomeleza, iingalo zabo; ke bona bacinga ububi ngam.</p> 
<p><A NAME="an_7:16">7:16</A>&nbsp;Bayabuya, kodwa ababuyeli phezulu; banjengesaphetha esityeketyeke. Baya kuwa likrele abathetheli babo, ngenxa yobhavumo lolwimi lwabo. Oko kukugculelwa kwabo ezweni laseYiputa.</p> 
<p><A NAME="an_8:1">8:1</A>&nbsp;Beka isigodle emlonyeni wakho. Utshaba luyirhiwula indlu kaYehova njengexhalanga; ngenxa yokuba bewugqithile umnqophiso wam, bakreqa kumyalelo wam.</p> 
<p><A NAME="an_8:2">8:2</A>&nbsp;Baya kukhala kum, bathi, Thixo wethu, siyakwazi, thina Sirayeli.</p> 
<p><A NAME="an_8:3">8:3</A>&nbsp;Iyanuka kuSirayeli into elungileyo; utshaba malumsukele.</p> 
<p><A NAME="an_8:4">8:4</A>&nbsp;Bamise ookumkani, bengaveli kum; benze abathetheli, ndingazi mna; isilivere yabo negolide yabo bayenze izithixo, ukuze inqanyulwe.</p> 
<p><A NAME="an_8:5">8:5</A>&nbsp;Ithole lakho liyanuka, Samari: umsindo wam uyavutha kubo;  kunini na bengakwazi ukuziphatha msulwa?</p> 
<p><A NAME="an_8:6">8:6</A>&nbsp;Ngokuba nalo elo liphuma kwaSirayeli; lenziwe yingcibi,  aliThixo lona; ke liya kucoleka ithole lakwaSamari.</p> 
<p><A NAME="an_8:7">8:7</A>&nbsp;Ngokuba behlwayele umoya, baya kuvuna isaqhwithi. Akukho zimba kuwo; isithombo asenzi sikhwebu; nokuba besithe saba naso, besiya kudliwa ngabasemzini.</p> 
<p><A NAME="an_8:8">8:8</A>&nbsp;Uginyiwe uSirayeli; ngoku basezintlangeni njengempahla engananziweyo.</p> 
<p><A NAME="an_8:9">8:9</A>&nbsp;Kuba bona banyuke baya eAsiriya, njenge-esile lasendle lihamba lilodwa, lahlukile; ke yena uEfrayim uziqeshile izitharudane.</p> 
<p><A NAME="an_8:10">8:10</A>&nbsp;Nakuba beqesha nokuqesha ezintlangeni, ndiya kubabutha ngoku, baqale banciphe ngenxa yomthwalo wokumkani wabathetheli.</p> 
<p><A NAME="an_8:11">8:11</A>&nbsp;Kuba uEfrayim uzandisile izibingelelo zokona; kuye izibingelelo zaba zezokona.</p> 
<p><A NAME="an_8:12">8:12</A>&nbsp;Ndimbhalela into eninzi yemiyalelo yam; bayicingela into engento.</p> 
<p><A NAME="an_8:13">8:13</A>&nbsp;Imibingelelo yezipho zam bayayibingelela, bayidla ngokwenyama; ke ayakholeka kuYehova; ngokunje uya kubukhumbula ubugwenxa babo, azivelele izono zabo; baya kubuyela bona eYiputa.</p> 
<p><A NAME="an_8:14">8:14</A>&nbsp;Kuba uSirayeli wamlibala uMenzi wakhe, wakha amabhotwe;  uYuda wayandisa imizi enqatyisiweyo. Ke mna ndiya kuthumela umlilo emizini yakhe, uzidle iingxande zakhe ezinde.</p> 
<p><A NAME="an_9:1">9:1</A>&nbsp;Musa ukuvuya, Sirayeli, ude ugcobe njengezizwe: ngokuba uhenyuzile, wemka kuThixo wakho; uthande utshequ ezandeni zonke zengqolowa.</p> 
<p><A NAME="an_9:2">9:2</A>&nbsp;Isanda nesixovulelo seoli asiyi kubondla, newayini entsha iya kunidanisa.</p> 
<p><A NAME="an_9:3">9:3</A>&nbsp;Abayi kuhlala ezweni likaYehova; uEfrayim uya kubuyela eYiputa, badle izinto eziyinqambi eAsiriya.</p> 
<p><A NAME="an_9:4">9:4</A>&nbsp;Abayi kumthululela uYehova iwayini, ayiyi kuba mnandi kuye nemibingelelo yabo; ukudla kwabo kubo kuya kuba njengesonka sabalilayo. Bonke abakudlayo baya kuba ziinqambi; ngokuba ukudla kwabo kuya kuba kokwabo, akuyi kungena endlwini kaYehova.</p> 
<p><A NAME="an_9:5">9:5</A>&nbsp;Nothini na ngemini yexesha elimisiweyo, nangemini yomthendeleko kaYehova?</p> 
<p><A NAME="an_9:6">9:6</A>&nbsp;Kuba, yabonani, bemkile ngenxa yembuqo; iYiputa iya kubabutha, iMofi iya kubangcwaba; izinto zabo ezinqwenelekayo zesilivere ziya kuhluthwa ngamarhawu; yimithi enameva ezintenteni zabo.</p> 
<p><A NAME="an_9:7">9:7</A>&nbsp;Kufike iimini zokuvelela, kufike iimini zempindezelo; uya kwazi uSirayeli. Umprofeti sisimathane, ngumbhudi indoda enomoya, ngenxa yobukhulu bobugwenxa bakho nokutshutshisa okuninzi.</p> 
<p><A NAME="an_9:8">9:8</A>&nbsp;Ngumboniseli uEfrayim ngakuThixo wam; umprofeti ngumgibe womthiyeli ezindleleni zakhe zonke, uyintshutshiso endlwini yoThixo wakhe.</p> 
<p><A NAME="an_9:9">9:9</A>&nbsp;Batshonisile ukonakalisa kwabo, njengokwemihla yaseGibheha;  uya kubukhumbula ubugwenxa babo, uya kuzivelela izono zabo.</p> 
<p><A NAME="an_9:10">9:10</A>&nbsp;Ndamfumana uSirayeli enjengeediliya entlango; ndababona ooyihlo benjengamakhiwane aqalelayo emkhiwaneni, ekuqaleni kwawo; basuka bona baya kuBhahali-pehore, bazahlulela entweni eziintloni, baba yinto enezothe, njengesithandane sabo.</p> 
<p><A NAME="an_9:11">9:11</A>&nbsp;UEfrayim, uzuko lwakhe luya kubaleka, lumke njengentaka;  kungabikho kuzala, nakumitha, nakukhawula.</p> 
<p><A NAME="an_9:12">9:12</A>&nbsp;Ewe, nokuba bathe bakhulisa oonyana, ndobahlutha abantwana,  kungabikho luntu. Yeha ke bona, ekusukeni kwam kubo!</p> 
<p><A NAME="an_9:13">9:13</A>&nbsp;Ngoko ndazibonela uEfrayim, ukuba abe yiTire, etyelwe ekriweni; kodwa uEfrayim uya kubakhuphela kumbulali oonyana bakhe.</p> 
<p><A NAME="an_9:14">9:14</A>&nbsp;Banike, Yehova; wobanika ntoni na? Banike isisu esiphumayo,  namabele awomileyo.</p> 
<p><A NAME="an_9:15">9:15</A>&nbsp;Bonke ububi babo buseGiligali; kuba ndaqala ukubathiya khona. Ngenxa yobubi beentlondi zabo, ndiya kubagxotha endlwini yam; andiyi kuphinda ndibathande; bonke abathetheli babo baziinjubaqa.</p> 
<p><A NAME="an_9:16">9:16</A>&nbsp;Ubethiwe uEfrayim, ingcambu yabo yomile; abayi kuxakatha siqhamo. Nokuba bathe bazala, ndozibulala izinto ezinqwenelekayo zesisu sabo.</p> 
<p><A NAME="an_9:17">9:17</A>&nbsp;UThixo wam uya kubacekisa, kuba bengamphulaphulanga; baya kuphalaphala ezintlangeni.</p> 
<p><A NAME="an_10:1">10:1</A>&nbsp;USirayeli ngumdiliya onabileyo; wazixakathela iziqhamo.  Okukhona waba neziqhamo, kokukhona wandisa izibingelelo;  okukhona lalungayo ilizwe lakhe, kokukhona walungisa izimiso zamatye.</p> 
<p><A NAME="an_10:2">10:2</A>&nbsp;Yaba buthelezi intliziyo yabo; ngoku baya kuva benetyala.  Uya kuziqhekeza izibingelelo zabo, azibhuqe izimiso zabo zamatye.</p> 
<p><A NAME="an_10:3">10:3</A>&nbsp;Ewe, ngoku baya kuthi, Asinakumkani; kuba asimoyikanga uYehova; nokumkani lowa, uya kusenzela ntoni na?</p> 
<p><A NAME="an_10:4">10:4</A>&nbsp;Bathetha amazwi nje, bashwabula ngenkohlakalo, benza iminqophiso; kwahluma okusesikweni, njengobuhlungu emiqeleni yesisimi.</p> 
<p><A NAME="an_10:5">10:5</A>&nbsp;Abemi bakwaSamari banxunguphele ngomfanekiso wethole laseBhetaven; ewe, benza isijwili ngalo abantu balo,  bathuthumele ababingeleli balo abangengabo, ngenxa yalo, ngenxa yozuko lwalo, kuba lufudukile kulo.</p> 
<p><A NAME="an_10:6">10:6</A>&nbsp;Liya kusiwa eAsiriya nalo, libe ngumnikelo kukumkani uYarebhi; uEfrayim uya kubanjwa kukudana, adane uSirayeli ngenxa yecebo lakhe.</p> 
<p><A NAME="an_10:7">10:7</A>&nbsp;Ke elakwaSamari, ukumkani walo udakile, unjengeceba phezu kwamanzi.</p> 
<p><A NAME="an_10:8">10:8</A>&nbsp;Iziganga zaseAven, isono sikaSirayeli, zotshabalala. Kuya kuhluma imithana enameva neenkunzana ezibingelelweni zabo; baya kuthi kwiintaba, Siseleleni; nakwiinduli, Siweleni.</p> 
<p><A NAME="an_10:9">10:9</A>&nbsp;Kususela kwimihla yaseGibheha, Sirayeli wona; bahlala khona; akubafikelanga eGibheha ukulwa noonyana bobugqwetha.</p> 
<p><A NAME="an_10:10">10:10</A>&nbsp;Ndiya kubathethisa ke ngokomnqweno wam, zibahlanganyele zonke izizwe, ekubotshelelweni kwabo ebugwenxeni babo bobubini.</p> 
<p><A NAME="an_10:11">10:11</A>&nbsp;UEfrayim lithokazi eliqeqeshiweyo, elithanda ukubhula; mna ke ndibeke idyokhwe entanyeni yalo entle. Ndiyamtsalisa uEfrayim; uYuda uya kulima; uYakobi uya kuziqwakanisela.</p> 
<p><A NAME="an_10:12">10:12</A>&nbsp;Zihlwayeleleni, ukuba kuvele ubulungisa; vunani ngokwenceba; zikhubeleleni umkhubelo, ekubeni ilixesha lokumquqela uYehova, ade afike aninisele ubulungisa.</p> 
<p><A NAME="an_10:13">10:13</A>&nbsp;Nalima okungendawo, navuna ubugqwetha, nadla iziqhamo zobuxoki; kuba wakholosa ngendlela yakho, ngobuninzi bamagorha akho.</p> 
<p><A NAME="an_10:14">10:14</A>&nbsp;Kuya kuvuka ingxolo phakathi kwezizwe zakowenu, zibhuqwe neenqaba zakho zonke, njengoko uShaleman wayibhuqayo iBhete-arbhele ngemini yemfazwe; kwacunyuzwa oonina kunye noonyana.</p> 
<p><A NAME="an_10:15">10:15</A>&nbsp;Iya kwenjenjalo kuni iBheteli, ngenxa yobubi bezinto zenu ezimbi; kwangesifingo uya kusingelwa phantsi aphele ukumkani wakwaSirayeli.</p> 
<p><A NAME="an_11:1">11:1</A>&nbsp;Oko uSirayeli ebemncinane, ndamthanda, ndambiza unyana wam ukuba aphume eYiputa.</p> 
<p><A NAME="an_11:2">11:2</A>&nbsp;Bababiza, kwaba kukhona bemkayo ebusweni babo; babingelela kooBhahali, baqhumisela kwimifanekiso eqingqiweyo.</p> 
<p><A NAME="an_11:3">11:3</A>&nbsp;Mna ke ndamfundisa uEfrayim ukuhamba, ndibaphatha ngeengalo zam; abazanga noko, ukuba ndabaphilisa.</p> 
<p><A NAME="an_11:4">11:4</A>&nbsp;Ndabatsala ngezintya zomntu, ngeentsontelo zothando; kubo ndaba njengomnyinyisi wedyokhwe emihlathini yabo, ndathantamisa ukumnika ukudla.</p> 
<p><A NAME="an_11:5">11:5</A>&nbsp;Akayi kubuyela ezweni laseYiputa; nguAsiriya ukumkani wakhe; kuba abavumanga ukubuya.</p> 
<p><A NAME="an_11:6">11:6</A>&nbsp;Ikrele liya kuyijikeleza imizi yakhe, liyigqibele imivalo yakhe, liyidle, ngenxa yamacebo abo.</p> 
<p><A NAME="an_11:7">11:7</A>&nbsp;Abantu bam baphikele ukubuya umva kum; nakuba bebizelwa phezulu, abaziphakamisi mpela.</p> 
<p><A NAME="an_11:8">11:8</A>&nbsp;Ndingathini na ukukulahla, Efrayim? ndikuncame, Sirayeli?  Ndingathini na ukukulahla njengeAdama, ndikwenze ube njengeTsebhoyim? Intliziyo yam iphethukile phakathi kwam,  ububele bam buvuthile kunye.</p> 
<p><A NAME="an_11:9">11:9</A>&nbsp;Andiyi kukwenza ukuvutha komsindo wam, andiyi kubuya ndimonakalise uEfrayim; ngokuba ndinguThixo, andimntu;  ndingoyiNgcwele phakathi kwakho; andizi ndishushu ngamsindo.</p> 
<p><A NAME="an_11:10">11:10</A>&nbsp;Baya kumlandela uYehova; uya kubharhula njengengonyama;  kuba yena uya kubharhula, bavele entshonalanga oonyana,  begubha.</p> 
<p><A NAME="an_11:11">11:11</A>&nbsp;Baya kuvela eYiputa, begubha njengeentaka, bavele ezweni laseAsiriya njengamavukuthu, ndibabeke ezindlwini zabo; utsho uYehova.</p> 
<p><A NAME="an_11:12">11:12</A>&nbsp;UEfrayim undirhawule ngobuxoki, indlu kaSirayeli ngenkohliso; noYuda usengumqhathu kuThixo, koyiNgcwele,  onyanisileyo.</p> 
<p><A NAME="an_12:1">12:1</A>&nbsp;UEfrayim wasukelana nomoya; usukela ulophu lwasempumalanga.  Imini yonke wandisa amanga nembuqo: banqophisana neAsiriya,  kusiwa ioli eYiputa.</p> 
<p><A NAME="an_12:2">12:2</A>&nbsp;UYehova ubambene noYuda, umvelela uYakobi ngokweendlela zakhe; uya kumbuyisela ngokweentlondi zakhe.</p> 
<p><A NAME="an_12:3">12:3</A>&nbsp;Esizalweni wambamba umkhuluwa wakhe ngesithende, ekuqineni kwakhe wazamana noThixo.</p> 
<p><A NAME="an_12:4">12:4</A>&nbsp;Wazamana naso isithunywa, wafeza, walila, watarhuzisa kuso;  samfumana eBheteli, apho ke sasithetha nathi.</p> 
<p><A NAME="an_12:5">12:5</A>&nbsp;UYehova, uThixo wemikhosi, uYehova sisikhumbuzo sakhe.</p> 
<p><A NAME="an_12:6">12:6</A>&nbsp;Wena ke, buyela kuThixo wakho; gcina inceba nokusesikweni,  uhlale uthembele kuThixo wakho.</p> 
<p><A NAME="an_12:7">12:7</A>&nbsp;Ungumrhwebi ophethe isikali senkohliso, uthanda ukucudisa.</p> 
<p><A NAME="an_12:8">12:8</A>&nbsp;Wathi uEfrayim, Noko ndisisityebi, ndizifumanele ubutyebi;  yonke imigushanxa yam ayindizuzisanga bugwenxa busisono.</p> 
<p><A NAME="an_12:9">12:9</A>&nbsp;Kanti mna ndinguYehova, uThixo wakho nje, kwasezweni laseYiputa; ndisaya kukubeka ezintenteni, njengokwemihla yomthendeleko.</p> 
<p><A NAME="an_12:10">12:10</A>&nbsp;Ndithethe kubaprofeti, ndandisa imibono mna, ndenza imizekeliso ngezandla zabaprofeti.</p> 
<p><A NAME="an_12:11">12:11</A>&nbsp;Ukuba iGiliyadi ilishinitshini, yoba yinto engento kuphela. Babingelela iinkomo eGiligali; izibingelelo zabo nazo zoba njengeemfumba zamatye emiqeleni yesisimi.</p> 
<p><A NAME="an_12:12">12:12</A>&nbsp;UYakobi wabalekela ezweni lakwa-Aram, uSirayeli wakhonza ngenxa yomfazi, wagcina imihlambi ngenxa yomfazi.</p> 
<p><A NAME="an_12:13">12:13</A>&nbsp;UYehova wamnyusa uSirayeli eYiputa ngomprofeti ke,  wagcinwa ngomprofeti ke.</p> 
<p><A NAME="an_12:14">12:14</A>&nbsp;UEfrayim uqumbise kakrakra; iNkosi yakhe iya kuwaphosa amagazi akhe phezu kwakhe, isibuyisele kuye isingcikivo sakhe.</p> 
<p><A NAME="an_13:1">13:1</A>&nbsp;Wathi akuthetha uEfrayim, kwabakho ukothuka; waphakama yena kwaSirayeli, wesuka wazeka ityala ngoBhahali, wafa.</p> 
<p><A NAME="an_13:2">13:2</A>&nbsp;Ngoku bongeza ukona, bazenzela imifanekiso etyhidiweyo ngesilivere yabo, bazenzela izithixo njengokuqonda kwabo;  ingumsebenzi weengcibi wonke uphela; ababingelelayo baseluntwini, bathi ngayo, bawanga amathole.</p> 
<p><A NAME="an_13:3">13:3</A>&nbsp;Ngako oko baya kuba njengelifu lomso, nanjengombethe ophela kwakusasa, njengomququ ophetshethwa sisaqhwithi esandeni,  nanjengomsi ophuma ngekroba.</p> 
<p><A NAME="an_13:4">13:4</A>&nbsp;Kanti mna ndinguYehova uThixo wakho, kwasezweni laseYiputa;  akuyi kwazi thixo ungendim; akukho namnye umsindisi ngaphandle kwam.</p> 
<p><A NAME="an_13:5">13:5</A>&nbsp;Mna ndakwazi entlango, ezweni lasekubaleleni.</p> 
<p><A NAME="an_13:6">13:6</A>&nbsp;Bathi bakudliswa, bahlutha; bakuhlutha, yaphakama intliziyo yabo; ngenxa yoko bandilibele.</p> 
<p><A NAME="an_13:7">13:7</A>&nbsp;Ngoko ndaba njengengonyama kubo, ndabalalela njengengwe endleleni.</p> 
<p><A NAME="an_13:8">13:8</A>&nbsp;Ndothi gaga kubo njengebhere ehluthwe amathole ayo,  ndiwukrazule umhlehlo wentliziyo yabo, ndibadle khona njengengonyamakazi; amarhamncwa asendle aya kubadlavula.</p> 
<p><A NAME="an_13:9">13:9</A>&nbsp;Uzonakalisile, Sirayeli, ngokundichasa kwakho, mna luncedo lwakho.</p> 
<p><A NAME="an_13:10">13:10</A>&nbsp;Uphi na ngoku ukumkani wakho, ukuba angakusindisi emizini yakho yonke? Baphi na ngokunje abagwebi bakho abo, wathi,  Ndinike ukumkani nabathetheli?</p> 
<p><A NAME="an_13:11">13:11</A>&nbsp;Ndikunika ookumkani ndinomsindo, ndibathabathe ngokuphuphuma kwawo.</p> 
<p><A NAME="an_13:12">13:12</A>&nbsp;Bubotshiwe ngengxowa ubugwenxa bukaEfrayim, sibekiwe isono sakhe.</p> 
<p><A NAME="an_13:13">13:13</A>&nbsp;Inimba yozalayo iyamzela; ungunyana ongenabulumko, kuba engaveli ngexesha elililo emlonyeni wesizalo.</p> 
<p><A NAME="an_13:14">13:14</A>&nbsp;Ndiya kubakhulula esandleni selabafileyo, ndiya kubahlawulela ndibakhulule ekufeni. Ziphi na iindyikitya zakho,  kufa? Iphi na imbubhiso yakho, ngcwaba? Ukuzohlwaya kusithele emehlweni am.</p> 
<p><A NAME="an_13:15">13:15</A>&nbsp;Nokuba yena uya kuba neziqhamo phakathi kwabazalwana bakhe, kuya kuza ulophu lwasempumalanga, umoya kaYehova unyuka entlango, litshe ithende lakhe, wome umthombo wakhe; lowo uya kuphanga ubuncwane beempahla zonke ezinqwenelekayo.</p> 
<p><A NAME="an_13:16">13:16</A>&nbsp;ElakwaSamari liya kuziva linetyala, kuba liphikise uThixo walo. Baya kuwa likrele, iintsana zabo zicunyuzwe, nabamithiyo babo baqangqululwe.</p> 
<p><A NAME="an_14:1">14:1</A>&nbsp;Sirayeli, buya, uze kuYehova, uThixo wakho; ngokuba ukhubekile ngobugwenxa bakho.</p> 
<p><A NAME="an_14:2">14:2</A>&nbsp;Thabathani niphathe amazwi, nibuyele kuYehova; yithini kuye, Sixolele bonke ubugwenxa, wamkele izinto zethu ezilungileyo, ukuze sinikele iinkunzi zeenkomo ezintsha,  imibulelo yomlomo wethu.</p> 
<p><A NAME="an_14:3">14:3</A>&nbsp;UAsiriya akayi kusisindisa, asiyi kukhwela emahasheni,  asiyi kuba sathi kumsebenzi wezandla zethu, Thixo wethu; kuba kuwe inkedama ifumana imfesane.</p> 
<p><A NAME="an_14:4">14:4</A>&nbsp;Ndiya kukuphilisa ukubuya kwabo umva, ndiya kubathanda ngesisa; ngokuba umsindo wam ubuyile kuye.</p> 
<p><A NAME="an_14:5">14:5</A>&nbsp;Ndiya kuba njengombethe kuSirayeli; uya kutyatyamba njengenyibiba, endelisele iingcambu zakhe njengeLebhanon.</p> 
<p><A NAME="an_14:6">14:6</A>&nbsp;Aya kunaba amasebe akhe, bube njengomnquma ubuhle bakhe,  ivumba lakhe libe njengeLebhanon.</p> 
<p><A NAME="an_14:7">14:7</A>&nbsp;Baya kubuya abahlala emthunzini wakhe, baphile njengengqolowa, batyatyambe njengomdiliya, isikhumbuzo sawo sibe njengewayini yaseLebhanon.</p> 
<p><A NAME="an_14:8">14:8</A>&nbsp;Efrayim, yintoni na esenam nezithixo? Okwam ndiyamphendula,  ndimkhathalela; ndinjengomsipres oluhlaza, siyafunyanwa kum isiqhamo sakho.</p> 
<p><A NAME="an_14:9">14:9</A>&nbsp;Ngubani na olumkileyo, aziqonde ezo zinto? Ngubani na onengqondo, azazi? Ngokuba zithe tye iindlela zikaYehova;  ahamba ngazo amalungisa; ke bona abakreqi baya kukhubeka kuzo.</p> 
<p><HR>
<CENTER>
<A HREF="joe.htm">Next: Joel</A></CENTER>
</BODY>
</HTML>
