<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 2 Corinthians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="co1.htm">Previous</A>&nbsp;
<A HREF="gal.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 2 Corinthians</h3> 
<p><A NAME="an_1:1">1:1</A>&nbsp;UPawulos, umpostile kaYesu Kristu ngokuthanda kukaThixo,  noTimoti umzalwana, ubhalela ibandla likaThixo eliseKorinte,  kunye nabo bonke abangcwele abakwelaseAkaya liphela:</p> 
<p><A NAME="an_1:2">1:2</A>&nbsp;uthi, makube lubabalo kuni, noxolo oluvela kuThixo, uBawo wethu, neNkosi yethu uYesu Kristu.</p> 
<p><A NAME="an_1:3">1:3</A>&nbsp;Makabongwe uThixo, uYise weNkosi yethu uYesu Kristu,  uSozimfefe, uThixo onako konke ukuthuthuzela,</p> 
<p><A NAME="an_1:4">1:4</A>&nbsp;osithuthuzelayo kuyo yonke imbandezelo yethu, ukuze sibe nako ukubathuthuzela abakwinto yonke eyimbandezelo, ngayo intuthuzelo esithuthuzelwa ngayo nathi nguye uThixo.</p> 
<p><A NAME="an_1:5">1:5</A>&nbsp;Ngokuba, njengokuba iintlungu zikaKristu ziphuphumela kuthi,  ngokunjalo ithi nentuthuzelo yethu iphuphume ngoKristu.</p> 
<p><A NAME="an_1:6">1:6</A>&nbsp;Nokuba na ke siyabandezelwa, oko kwenzelwa ukuthuthuzela nokusindisa nina, ukusindisa ke okusebenzayo ngokunyamezela kwenu kwa-ezo ntlungu sizivayo nathi; nokuba na ke siyathuthuzelwa, oko kwenzelwa ukuthuthuzela nokusindisa nina.</p> 
<p><A NAME="an_1:7">1:7</A>&nbsp;Kanjalo ithemba lethu ngani liqinisekile; sisazi ukuba,  njengokuba ningamadlelane nathi ngazo iintlungu, ngokunjalo niyakuba ngawo nangentuthuzelo.</p> 
<p><A NAME="an_1:8">1:8</A>&nbsp;Kuba asithandi ukuba ningayazi, bazalwana, imbandezelo yethu eyasihlelayo kwelaseAsiya: ukuba saxineka ngokuncamisileyo,  ngaphezu kwamandla ethu, ngokokude sibuncame kanye nobomi.</p> 
<p><A NAME="an_1:9">1:9</A>&nbsp;Sasuka ngokwethu saba nesigwebo sokufa ngaphakathi kwethu,  ukuze singabi ngabasazithembayo, sithembele kuThixo lo ubavusayo abafileyo;</p> 
<p><A NAME="an_1:10">1:10</A>&nbsp;owasihlangulayo ekufeni okungako, osihlangulayo nangoku;  esithembele kuye ukuba usaya kusihlangula:</p> 
<p><A NAME="an_1:11">1:11</A>&nbsp;nakubon&#146; ukuba niyancedisa nani ngokusikhungela, ukuze isipho esingokubabalwa, esenzelwe sona thina ngabantu abaninzi,  sibulelwe ngabaninzi ngenxa yethu.</p> 
<p><A NAME="an_1:12">1:12</A>&nbsp;Kuba oko kuqhayisa kwethu kukungqina kwesazela sethu, ukuba sithe ehlabathini apha, ngokukodwa ke kuni, sahlala singabangenakumbi, sinokungcwengeka okuvela kuThixo,  singenabulumko bubobenyama, sinobabalo lukaThixo.</p> 
<p><A NAME="an_1:13">1:13</A>&nbsp;Kuba asinibhaleli zimbi izinto, ikwazezo nizilesayo,  nizaziyo kakuhle. Ndiyathemba ke ukuba niya kuzazi kakuhle,  kude kuse nasekupheleni,</p> 
<p><A NAME="an_1:14">1:14</A>&nbsp;njengokuba nasaziyo kakuhle ngokuyinxenye, ukuba siliqhayiya lenu, kwanjengokuba nani nilelethu ngemini yeNkosi uYesu.</p> 
<p><A NAME="an_1:15">1:15</A>&nbsp;Ndinaloo nkoloseko ke, ndanqwenela ukunga ndingeza kuni kuqala, ukuze nibabalwe okwesibini;</p> 
<p><A NAME="an_1:16">1:16</A>&nbsp;ndize ndicande kuni ukuya kwelaseMakedoni; ndibuye, ndivela kwelaseMakedoni, ndize kuni, ndiphelekelelwe nini ukuya kwelakwaYuda.</p> 
<p><A NAME="an_1:17">1:17</A>&nbsp;Xa ngoko ndandifuna oko, ndandifeketha na kanti? Okanye izinto endizicebayo, ndiziceba ngokwenyama yini na ukuze nje kubekho kum uewe, ewe; nohayi, hayi?</p> 
<p><A NAME="an_1:18">1:18</A>&nbsp;Ethembekile nje ke uThixo, ilizwi lethu kuni alibanga nguewe nohayi.</p> 
<p><A NAME="an_1:19">1:19</A>&nbsp;Kuba yena okaThixo uNyana, uYesu Kristu, owavakaliswayo phakathi kwenu sithi (ndim ke noSilvano noTimoti), akabanga nguewe nohayi; kuye nguewe kwakanye;</p> 
<p><A NAME="an_1:20">1:20</A>&nbsp;kuba ngangoko angako amadinga kaThixo, uewe ukuye, noamen ukuye, ukuze kuzukiswe uThixo ngathi.</p> 
<p><A NAME="an_1:21">1:21</A>&nbsp;Osiqiniselayo ke ndawonye nani kuKristu, osithambisayo ke,  nguThixo;</p> 
<p><A NAME="an_1:22">1:22</A>&nbsp;ositywine wasiqinisa, wasinika isinyaniso soMoya, saba sezintliziyweni zethu.</p> 
<p><A NAME="an_1:23">1:23</A>&nbsp;Mna ke ndibiza uThixo, ukuba abe lingqina emphefumlweni wam, ukuba kungokunivela, endithe ndaba andikezi eKorinte.</p> 
<p><A NAME="an_1:24">1:24</A>&nbsp;Anditsho ngakulugagamela ukholo lwenu; nditsho ngokuba singabasebenza nani uvuyo lwenu; kuba nimi ngokholo.</p> 
<p><A NAME="an_2:1">2:1</A>&nbsp;Mna ke okwam, ndagqiba kweli lokuba ndingabuyi ndize kuni ndibuhlungu.</p> 
<p><A NAME="an_2:2">2:2</A>&nbsp;Kuba mna ukuba ndinenza buhlungu, kusekho bani na ke ondenza ndibe nemihlali, ongenguye lowo wenziwe wabuhlungu kwandim?</p> 
<p><A NAME="an_2:3">2:3</A>&nbsp;Ndanibhalela ke kwakona oku, ukuze ndakufika ndingabi buhlungu ngabo bendimelwe kukuvuya ngabo; ndikholosile ngani nonke, ukuba uvuyo lwam ikwalolwenu nonke.</p> 
<p><A NAME="an_2:4">2:4</A>&nbsp;Kuba ndanibhalela ekubandezelekeni nasekuxinezelekeni okukhulu kwentliziyo yam, ndineenyembezi ezininzi; ndingenzeli ukuze nenziwe buhlungu, ndisenzela ukuze nilwazi uthando endinithanda ngalo ngokugqithiseleyo.</p> 
<p><A NAME="an_2:5">2:5</A>&nbsp;Ke ukuba ubani wenze kwabuhlungu, akenze kwabuhlungu mna,  wenze ngenxenye nina nonke; nditsho ukuze ndingamcinezeli.</p> 
<p><A NAME="an_2:6">2:6</A>&nbsp;Kumanele lowo unjalo oko kumkhalimela kwabona baninzi kuni;</p> 
<p><A NAME="an_2:7">2:7</A>&nbsp;ngokokude nithi kanye senimxolela, nimthuthuzele, hleze lowo unjalo aselesuka edliwa kukuba buhlungu ngokugqithiseleyo.</p> 
<p><A NAME="an_2:8">2:8</A>&nbsp;Kungoko ndiniyalayo, ndithi, luzinziseni uthando kuye;</p> 
<p><A NAME="an_2:9">2:9</A>&nbsp;kuba ndabhalela kona oku, ukuze ndikwazi ukucikideka kwenu,  ukuba ningabevayo na ezintweni zonke.</p> 
<p><A NAME="an_2:10">2:10</A>&nbsp;Enimxolelayo ke into, ndiyamxolela nam; kuba nam, ukuba ndixolele into endiyixoleleyo, ndenze ngenxa yenu, phambi kukaKristu;</p> 
<p><A NAME="an_2:11">2:11</A>&nbsp;ukuze singabonelelwa nguye uSathana; kuba amaqhinga akhe siyawazi.</p> 
<p><A NAME="an_2:12">2:12</A>&nbsp;Ke kaloku, ndathi ndakufika eTrowa ngenxa yeendaba ezilungileyo zikaKristu, ndakuba ndiwuvulelwe nomnyango eNkosini,</p> 
<p><A NAME="an_2:13">2:13</A>&nbsp;andibanga nakonwaba emoyeni wam, ngokungamfumani uTito,  umzalwana wam; ndesuka ndababulisa, ndanduluka ndava kwelaseMakedoni.</p> 
<p><A NAME="an_2:14">2:14</A>&nbsp;Makubulelwe ke kuThixo, ohlala eduma ngathi sikuKristu,  elibonakalalisa ngathi ivumba lokwaziwa kwakhe ezindaweni zonke.</p> 
<p><A NAME="an_2:15">2:15</A>&nbsp;Ngokuba kuye uThixo silivumba elimnandi likaKristu,  phakathi kwabasindiswayo naphakathi kwabatshabalalayo.</p> 
<p><A NAME="an_2:16">2:16</A>&nbsp;Kwabanye silivumba lokufa elisa ekufeni; kwabanye silivumba lobomi elisa ebomini. Ngubani na ke ozilingeneyo ezo zinto?</p> 
<p><A NAME="an_2:17">2:17</A>&nbsp;Kuba asithi, njengabaninzi abo, silingxengelele ilizwi likaThixo; sisuka ngokwabokungcwengeka, sisuka ngokwabakwaThixo, sithethe phambi kwamehlo kaThixo, sikuKristu.</p> 
<p><A NAME="an_3:1">3:1</A>&nbsp;Xa sitshoyo, singaba siyawaqala siziyaleze na? Okanye sifuna, njengabathile, kusini na, iincwadi zokuyalezwa kuni,  nokuba zezokuyalezwa nini?</p> 
<p><A NAME="an_3:2">3:2</A>&nbsp;Incwadi yethu thina, ebhalwe ezintliziyweni zethu, nini;  iyaziwa, ileswa ngabantu bonke;</p> 
<p><A NAME="an_3:3">3:3</A>&nbsp;nibonakalalisiwe nje ukuba niyincwadi kaKristu,  eyalungiselelwa sithi, engabhalwanga ngainki, ebhalwe ngoMoya kaThixo ophilileyo; kungekhona emacwecweni amatye,  kusemacwecweni angawenyama entliziyo.</p> 
<p><A NAME="an_3:4">3:4</A>&nbsp;Sinenkoloseko enjalo ke kuThixo ngaye uKristu.</p> 
<p><A NAME="an_3:5">3:5</A>&nbsp;Ukutsho andithi, sikulingene ngokwethu ukucamanga nto engathi iphuma kuthi ngokwethu; ukukulingana kwethu oko kuphuma kuThixo,</p> 
<p><A NAME="an_3:6">3:6</A>&nbsp;osenze nokusenza sakulingana ukuba ngabalungiseleli bomnqophiso omtsha; singabi ngabobhalo nje kodwa, sibe singabomoya; kuba ubhalo luyabulala, umoya ke udlisa ubomi.</p> 
<p><A NAME="an_3:7">3:7</A>&nbsp;Ke kaloku, ukuba ulungiselelo olo lubulalayo, lukroliweyo ematyeni ngobhalo, lweza lunobuqaqawuli, ngokude oonyana bakaSirayeli bangabi nakuqwalasela ebusweni bukaMoses, ngenxa yobuqaqawuli bobuso bakhe, ubuqaqawuli ke obebuza kubhanga:</p> 
<p><A NAME="an_3:8">3:8</A>&nbsp;lungathini na ulungiselelo lwakhe uMoya, ukungabi nobuqaqawuli ngokugqithiseleyo?</p> 
<p><A NAME="an_3:9">3:9</A>&nbsp;Kuba, ukuba ulungiselelo olugwebayo lunobuqaqawuli,  kokukhona luya kugqithisela ngobuqaqawuli ulungiselelo lobulungisa.</p> 
<p><A NAME="an_3:10">3:10</A>&nbsp;Kuba kwanoko kwenziwe kwaba nobuqaqawuli, akwenziwanga kwaba nobuqaqawuli ngale ndawo, ngenxa ke yobuqaqawuli obu bona bubalaselayo.</p> 
<p><A NAME="an_3:11">3:11</A>&nbsp;Kuba xa oko bekuza kubhanga kunobuqaqawuli, kokukhona oku kuhleliyo kunobuqaqawuli.</p> 
<p><A NAME="an_3:12">3:12</A>&nbsp;Sinethemba elinjalo nje ke ngoko, kokukhona singafihlisiyo ukuthetha;</p> 
<p><A NAME="an_3:13">3:13</A>&nbsp;singaxelisi uMoses, yena wabeka isigqubuthelo ebusweni bakhe, ukuze oonyana bakaSirayeli bangaqwalaseli esiphelweni soko bekuza kubhanga.</p> 
<p><A NAME="an_3:14">3:14</A>&nbsp;Zesuka noko zaqaqadekiswa iingqiqo zabo; kuba nanamhla sisahleli kwaeso sigqubuthelo ekulesweni kwawo umnqophiso omdala, singabhenqwanga, nto leyo ke ibhangayo kuKristu.</p> 
<p><A NAME="an_3:15">3:15</A>&nbsp;Kusuke kwada kwaba namhlanje, kusithi, xenikweni kuleswa uMoses, kusuke kubekho isigqubuthelo entliziyweni yabo.</p> 
<p><A NAME="an_3:16">3:16</A>&nbsp;Ke xenikweni ithe ke yona yabuyela eNkosini sosuswa kuphele isigqubuthelo eso.</p> 
<p><A NAME="an_3:17">3:17</A>&nbsp;INkosi ke inguye uMoya; apho ke akhoyo uMoya weNkosi,  kubakho inkululeko.</p> 
<p><A NAME="an_3:18">3:18</A>&nbsp;Thina ke sonke, sinobuso nje obubhenqwe isigqubuthelo,  sibukhangela njengokwasesipilini ubuqaqawuli beNkosi, senziwa similise okwaloo mfanekiselo, sivela ebuqaqawulini sisinge ebuqaqawulini, kwanjengokuvela eNkosini enguMoya.</p> 
<p><A NAME="an_4:1">4:1</A>&nbsp;Ngenxa yoko, sinalo nje olu lungiselelo, sithi, njengoko senzelwe inceba, singethi mandla;</p> 
<p><A NAME="an_4:2">4:2</A>&nbsp;sisuke sazilahla izinto ezifihlakeleyo eziziintloni,  singahambi ngobuqhetseba, singalikhohlakalisi ilizwi likaThixo;  sisuka ngokuyibonakalalisa inyaniso siziyaleze kuso sonke isazela sabantu emehlweni kaThixo.</p> 
<p><A NAME="an_4:3">4:3</A>&nbsp;Ukuba ke zigqutyuthelwe iindaba ezilungileyo zethu,  zigqutyuthelwe kwabo batshabalalayo;</p> 
<p><A NAME="an_4:4">4:4</A>&nbsp;athe uthixo weli phakade wazimfamekisa ngaphakathi kwabo iingqiqo zabangakholwayo, ukuze singabengezeli kubo isikhanyiso seendaba ezilungileyo zobuqaqawuli bukaKristu, ongumfanekiselo kaThixo.</p> 
<p><A NAME="an_4:5">4:5</A>&nbsp;Kuba asizivakalisi thina, sivakalisa uKristu Yesu ukuba uyiNkosi; sibe ke thina sizivakalisa ukuba singabakhonzi benu ngenxa kaYesu.</p> 
<p><A NAME="an_4:6">4:6</A>&nbsp;Ngokuba nguThixo, yena wathi ukhanyiso malukhanye ebumnyameni, okhanyisele iintliziyo zethu, ukuze kukhanye ukwaziwa kobuqaqawuli bukaThixo ebusweni bukaYesu Kristu.</p> 
<p><A NAME="an_4:7">4:7</A>&nbsp;Ke kaloku obu butyebi sibuphethe ngezitya zodongwe, ukuze incamisa yamandla ibe yekaThixo, ingaphumi kuthi.</p> 
<p><A NAME="an_4:8">4:8</A>&nbsp;Siyabandezelwa ngeenxa zonke, singaxineki; siyathingaza,  singancami; sitshutshiswa, asiyekelwa;</p> 
<p><A NAME="an_4:9">4:9</A>&nbsp;sikhahlelwa phantsi, asitshatyalaliswa;</p> 
<p><A NAME="an_4:10">4:10</A>&nbsp;sihlala sikuthwele ngomzimba ukufa kweNkosi uYesu ukuze nobomi bukaYesu bubonakalaliselwe emzimbeni wethu.</p> 
<p><A NAME="an_4:11">4:11</A>&nbsp;Kuba thina badla ubomi simana sinikelwa ekufeni ngenxa kaYesu, ukuze nobomi bukaYesu bubonakalaliselwe enyameni yethu enokufa.</p> 
<p><A NAME="an_4:12">4:12</A>&nbsp;Ngoko ke kusebenza ukufa kuthi, ke kuni kusebenza ubomi.</p> 
<p><A NAME="an_4:13">4:13</A>&nbsp;Sinawo nje ke kwaloo moya wokholo, ngokoko kubhaliweyo kwathiwa, Ndakholwa, kungoko ndathethayo: nathi ke siyakholwa,  kungoko sithethayo nokuthetha;</p> 
<p><A NAME="an_4:14">4:14</A>&nbsp;sisazi ukuba lowo wayivusayo iNkosi uYesu, uya kusivusa nathi ngoYesu, asimise phambi kwakhe, ndawonye nani.</p> 
<p><A NAME="an_4:15">4:15</A>&nbsp;Kuba konke oko kungenxa yenu, ukuze luthi ubabalo, lwakuba lwandile ngabona baninzi, luwuphuphumise umbulelo, use ekuzukiseni uThixo.</p> 
<p><A NAME="an_4:16">4:16</A>&nbsp;Kungoko singethi mandla; kuba nokuba umntu wethu wangaphandle uya esonakala, usuka yena owangaphakathi aye ehlaziyeka imihla ngemihla.</p> 
<p><A NAME="an_4:17">4:17</A>&nbsp;Kuba ubukhaphukhaphu bembandezelo yethu eyeyomzuzwana busisebenzela ngokuncamise kwaphela ubuqaqawuli obukhulukazi obungunaphakade</p> 
<p><A NAME="an_4:18">4:18</A>&nbsp;sakubon&#146; ukuba asixuneli ezintweni ezibonwayo, sixunela kwezingabonwayo. Kuba ezibonwayo zezomzuzwana, ke zona ezingabonwayo zezonaphakade.</p> 
<p><A NAME="an_5:1">5:1</A>&nbsp;Kuba siyazi ukuba, xa ithe yachithwa indlu yethu esemhlabeni, engulo mnquba, sinesakhiwo esiphuma kuThixo, indlu yona emazulwini, engenakwenziwa ngazandla, engunaphakade.</p> 
<p><A NAME="an_5:2">5:2</A>&nbsp;Kuba kulo siyancwina, silangazelela ukwambatha, saleke indlu yethu yasemazulwini;</p> 
<p><A NAME="an_5:3">5:3</A>&nbsp;ukuba siya kufunyanwa sambethe okunene, singeze.</p> 
<p><A NAME="an_5:4">5:4</A>&nbsp;Kuba kwathina aba bakulo mnquba siyancwina sisindwa,  kungengakuba sithanda ukuhlutywa; kungokuba sithanda ukwambathiswa saleke, ukuze okunokufa kufincwe bubomi.</p> 
<p><A NAME="an_5:5">5:5</A>&nbsp;Ke kaloku lo usisebenzele kwaloo nto nguThixo, osinike nokusinika isinyaniso sakhe uMoya.</p> 
<p><A NAME="an_5:6">5:6</A>&nbsp;Ngoko ke sihlala somelele, sisazi ukuba, sikowethu nje emzimbeni, sikude kowethu eNkosini</p> 
<p><A NAME="an_5:7">5:7</A>&nbsp;(kuba sihamba ngokholo, asihambi ngakubona);</p> 
<p><A NAME="an_5:8">5:8</A>&nbsp;somelele ke, sikholisiwe nokukholiswa kanye kukuba kude nekhaya lethu elisemzimbeni, sibekho kwikhaya lethu eliseNkosini.</p> 
<p><A NAME="an_5:9">5:9</A>&nbsp;Kungoko sizondelela ukuthi, nokuba sisekhaya, nokuba sikude nekhaya, sibe ngabakholekileyo kuyo.</p> 
<p><A NAME="an_5:10">5:10</A>&nbsp;Kuba thina aba sonke simelwe kukuthi sibonakalaliswe phambi kwesihlalo sokugweba sikaKristu, ukuze elowo azuziswe okwenziwe ngomzimba, ngoko akwenzileyo, nokuba kokulungileyo, nokuba kokubi.</p> 
<p><A NAME="an_5:11">5:11</A>&nbsp;Sikwazi njalo ke ukoyikeka kweNkosi, sizamela ukuba beyiseke abantu; sibonakalalisiwe ke kuThixo, ndiyathemba ke ukuba nakuzo izazela zenu sibonakalalisiwe.</p> 
<p><A NAME="an_5:12">5:12</A>&nbsp;Kuba asibuyi siziyaleze kuni; sininika ithuba lokuzingca ngathi; ukuze nibe nalo ilizwi ngakwabo bazingcayo ngobuso,  bengazingci ngantliziyo.</p> 
<p><A NAME="an_5:13">5:13</A>&nbsp;Kuba, nokuba siyageza, kungenxa kaThixo; nokuba sinengqondo ephilileyo, kungenxa yenu.</p> 
<p><A NAME="an_5:14">5:14</A>&nbsp;Kuba lusifingile nje uthando lukaKristu, sigqibe kwelokuthi, ukuba ufele bonke emnye, ngoko bafile bonke abo;</p> 
<p><A NAME="an_5:15">5:15</A>&nbsp;wabafela ke bonke, ukuze abo badla ubomi bangabi sazidlela ubomi, babudlele owafayo wavuka ngenxa yabo.</p> 
<p><A NAME="an_5:16">5:16</A>&nbsp;Ngoko ke thina, sisusela kweli xesha, asisazi namnye ngokwenyama; nokuba ke besimazi uKristu ngokwenyama, kungoku asisamazi ngokwenyama.</p> 
<p><A NAME="an_5:17">5:17</A>&nbsp;Ngoko ke, ukuba ubani ukuKristu, usisidalwa esitsha; izinto ezindala zidlule; bonani ke, zisuke zaba ntsha izinto zonke zakhe.</p> 
<p><A NAME="an_5:18">5:18</A>&nbsp;Zonke izinto ke ziphuma kuThixo, owasixolelanisa naye ngokwakhe ngoYesu Kristu, wasinika ulungiselelo loxolelaniso;</p> 
<p><A NAME="an_5:19">5:19</A>&nbsp;olu ke lokokuba uThixo waye ekuKristu, elixolelanisa naye ngokwakhe ihlabathi, engazibaleli kubo iziphoso zabo, walimisa kuthi ilizwi loxolelaniso.</p> 
<p><A NAME="an_5:20">5:20</A>&nbsp;Sizizigidimi ke ngoko ngenxa kaKristu, ngokungathi uThixo uniyala ngathi; siyanikhunga ngenxa kaKristu, manixolelaniswe naye uThixo;</p> 
<p><A NAME="an_5:21">5:21</A>&nbsp;kuba lowo ungazani nasono, wamenza isono ngenxa yethu,  ukuze thina sibe bubulungisa bukaThixo kuye.</p> 
<p><A NAME="an_6:1">6:1</A>&nbsp;Sisebenzisana naye nje ke, siyaniyala, ukuba ubabalo lukaThixo ningafumane nilwamkele;</p> 
<p><A NAME="an_6:2">6:2</A>&nbsp;kuba uthi, Ndakuva ngexesha elamkelekileyo, Ndakusiza ngomhla wosindiso. Yabonani, lingoku ixesha elamkeleke kakuhle;  yabonani, ungoku umhla wosindiso:</p> 
<p><A NAME="an_6:3">6:3</A>&nbsp;kungabikho namnye esimmisela isikhubekiso, nokuba kukuwuphi na umcimbi, ukuze ulungiselelo lwethu lungabi nakubekwa bala;</p> 
<p><A NAME="an_6:4">6:4</A>&nbsp;sisuka sithi emicimbini yonke siziqondakalise ngokwabalungiseleli bakaThixo, ngokunyamezela okukhulu,  sisezimbandezelweni, sisezingxakekweni, sisezingxinanweni,</p> 
<p><A NAME="an_6:5">6:5</A>&nbsp;sinemivumbo, sisezintolongweni, siseziphithiphithini,  sibulaleka, singalali, sizila ukudla,</p> 
<p><A NAME="an_6:6">6:6</A>&nbsp;sinobunyulu, sinokwazi, sinokuzeka kade umsindo, sinobubele,  sinoMoya oyiNgcwele, sinothando olungahanahanisiyo,</p> 
<p><A NAME="an_6:7">6:7</A>&nbsp;sinelizwi lenyaniso, sinamandla kaThixo, sineentonga zobulungisa zasekunene nezasekhohlo,</p> 
<p><A NAME="an_6:8">6:8</A>&nbsp;sikuzuko nakwintswela-mbeko, sikudumo olubi nakudumo oluhle;</p> 
<p><A NAME="an_6:9">6:9</A>&nbsp;ngathi singabalahlekisi, ukanti singabenyaniso; ngathi singabangaziwayo, ukanti singabaziwayo; ngathi singabafileyo,  nanku Sisidla ubomi; ngathi singababethwayo, singabulawa noko;</p> 
<p><A NAME="an_6:10">6:10</A>&nbsp;ngathi sibuhlungu, ukanti singabahlala bevuya; ngathi singamahlwempu, ukanti singabatyebisa abaninzi ke; ngathi singabangenanto, ukanti singabahlala benezinto zonke.</p> 
<p><A NAME="an_6:11">6:11</A>&nbsp;Umlomo wethu uvulekile kuni, baseKorinte; intliziyo yethu yenziwe yabanzi.</p> 
<p><A NAME="an_6:12">6:12</A>&nbsp;Anixinene kuthi, nixinene ezimfesaneni zenu.</p> 
<p><A NAME="an_6:13">6:13</A>&nbsp;Umbuyekezo ke onjalo (ndithetha njengakubantwana bam),  ndithi yibani banzi nani.</p> 
<p><A NAME="an_6:14">6:14</A>&nbsp;Musani ukunxulumana nabolunye uhlobo, abangakholwayo ke;  kuba kunakwabelana kuni na ubulungisa nokuchasa umthetho?  Kunabudlelane buni na ke ukukhanya nobumnyama?</p> 
<p><A NAME="an_6:15">6:15</A>&nbsp;Unakuvumelana kuni na ke uKristu noBheliyali?  Unasahlulelwano sini na okholwayo nongakholwayo?</p> 
<p><A NAME="an_6:16">6:16</A>&nbsp;Inakudibana kuni na ke itempile kaThixo nezithixo? Kuba nina niyitempile kaThixo ophilileyo; njengokuba watshoyo uThixo ukuthi, Ndiya kuhlala phakathi kwabo, ndihambe phakathi kwabo;  ndibe nguThixo wabo, babe ngabantu bam bona.</p> 
<p><A NAME="an_6:17">6:17</A>&nbsp;Kungoko ndithi, Phumani phakathi kwabo, nizahlule, itsho iNkosi, Nento engcolileyo ningayichukumisi; Ndandiya kunamkela,</p> 
<p><A NAME="an_6:18">6:18</A>&nbsp;Ndibe nguyihlo, Nina nibe ngoonyana neentombi kum; Itsho iNkosi uSomandla.</p> 
<p><A NAME="an_7:1">7:1</A>&nbsp;Sinawo nje ngoko la madinga, zintanda, masizihlambulule kuko konke ukudyobheka kwenyama nokomoya sibufeza ubungcwele,  sisoyika uThixo.</p> 
<p><A NAME="an_7:2">7:2</A>&nbsp;Samkeleni ngeentliziyo zenu; asonanga mntu, asonakalisanga mntu, asiphanganga mntu.</p> 
<p><A NAME="an_7:3">7:3</A>&nbsp;Anditsho ngakunigweba; kuba sendithe ngaphambili,  nisezintliziyweni zethu ukuba sife nani, sidle ubomi nani.</p> 
<p><A NAME="an_7:4">7:4</A>&nbsp;Ndinokungafihlisi okukhulu kuni, ndizingca kakhulu ngani;  ndizele yintuthuzelo, ndiphuphuma uvuyo kakhulu kuyo yonke imbandezelo yethu.</p> 
<p><A NAME="an_7:5">7:5</A>&nbsp;Kuba sithe sakufika kwelaseMakedoni, ayaba nakuphumla nakanye inyama yethu; sabandezelwa ngeenxa zonke, ngaphandle ikukulwa, ngaphakathi ikukoyika.</p> 
<p><A NAME="an_7:6">7:6</A>&nbsp;Ke lowo ubathuthuzelayo abathobekileyo, uThixo ke,  wasithuthuzela ngokufika kukaTito;</p> 
<p><A NAME="an_7:7">7:7</A>&nbsp;akwaba ngakufika kwakhe ke kuphela, kwaba ngayo intuthuzelo awathuthuzeleka ngayo kuni, esityela ulangazelelo lwenu,  isijwili senu, nokundizondelela kwenu, ngokokude ndivuye ngakumbi.</p> 
<p><A NAME="an_7:8">7:8</A>&nbsp;Kuba nakuba ndikhe ndanenza nabuhlungu ngencwadi leyo,  andizohlwayi, nakuba ndikhe ndazohlwaya; kuba ndiyabona ukuba loo ncwadi yanenza buhlungu, nakuba kwaba ngumzuzwana.</p> 
<p><A NAME="an_7:9">7:9</A>&nbsp;Ngoku ke ndiyavuya, ndingavuyeli kuba neenziwa buhlungu,  ndivuyela ukuba nenziwa buhlungu ngokwasinga enguqukweni; kuba nenziwa buhlungu ngokokukaThixo, ukuze ningalahlekwa nto ngathi.</p> 
<p><A NAME="an_7:10">7:10</A>&nbsp;Kuba ubuhlungu obungokukaThixo busebenza inguquko esingisa elusindisweni, ekungekho kuzohlwaya ngayo; ke kona okwehlabathi ukuba buhlungu kusebenza ukufa.</p> 
<p><A NAME="an_7:11">7:11</A>&nbsp;Kuba, yabonani, kwaoko kwenziwa kwenu buhlungu ngokukaThixo, kwanisebenzela ukunyameka okungakanana; nasuka naziphendulela, nasuka nacaphuka, nasuka noyika, nasuka nalangazelela, nasuka nazondelela, nasuka naphindezela!  Ngeendawo zonke niziqondakalisile, ukuba kulo mcimbi nimsulwa nina okwenu.</p> 
<p><A NAME="an_7:12">7:12</A>&nbsp;Ngoko ke, noko ndanibhalelayo, andikwenzanga oko ngenxa yalowo wamonayo omnye, kanjalo andikwenzanga ngenxa yalowo woniwayo; ndakwenzela ukuze kubonakalaliswe kuni ukuninyamekela kwethu emehlweni kaThixo.</p> 
<p><A NAME="an_7:13">7:13</A>&nbsp;Ngenxa yoko, sithuthuzelekile ngenxa yokuthuthuzeleka kwenu; sakuvuyela ke ngokugqithiseleyo ngakumbi ukuvuya kukaTito; ngokuba waphunyuzwayo umoya wakhe nini nonke.</p> 
<p><A NAME="an_7:14">7:14</A>&nbsp;Ngokuba ukuqhayisa endaqhayisa ngako ngani, andidaniswanga ngako; njengokuba sazithetha kuni izinto zonke sinyanisile,  ngokunjalo nokuqhayisa kwethu oko phambi koTito kwaba yinyaniso.</p> 
<p><A NAME="an_7:15">7:15</A>&nbsp;Imfesane yakhe isenkulu ngakuni ngokugqithiseleyo,  akukhumbula ukumva kwenu nonke nokokuba namamkelayo ninokoyika nokugubha.</p> 
<p><A NAME="an_7:16">7:16</A>&nbsp;Ndiyavuya ngoko, kuba ndomelezekile kuni ezintweni zonke.</p> 
<p><A NAME="an_8:1">8:1</A>&nbsp;Ke kaloku, bazalwana, siyanazisa ubabalo lukaThixo oluhlakaziweyo phakathi kwamabandla akwelaseMakedoni;</p> 
<p><A NAME="an_8:2">8:2</A>&nbsp;okokuba ekucikidweni kwawo okukhulu yimbandezelo, kuthe ukuphuphuma kovuyo lwawo, nobuhlwempu bawo obendeleyo,  kwaphuphumela ekutyebiseni ukunyanisa kwawo.</p> 
<p><A NAME="an_8:3">8:3</A>&nbsp;Ngokuba ndiyangqina ukuba bathe, ngokwamandla abo, ewe nangaphezu kwamandla, banikela ngokuqhutywa yintliziyo,</p> 
<p><A NAME="an_8:4">8:4</A>&nbsp;besikhunga, besibongoza kakhulu, ukuba silwamkele ubabalo olo, ubudlelane ke obo bokulungiselela abangcwele.</p> 
<p><A NAME="an_8:5">8:5</A>&nbsp;Abanelanga kwenza njengoko sathemba ngako; bathi kuqala bazinikela eNkosini, baza kamva bazinikela nakuthi ngokuthanda kukaThixo;</p> 
<p><A NAME="an_8:6">8:6</A>&nbsp;ngokokude simyale uTito, ukuze athi, njengokuba ebeqalile,  alufezele kuni ngokunjalo nolo lubabalo.</p> 
<p><A NAME="an_8:7">8:7</A>&nbsp;Ke, kwanjengokuba niphuphuma iinto zonke, ukholo,  nokuthetha, nokwazi, nokunyameka konke, nokusithanda kwenu,  maniphuphume nakulo olu lubabalo.</p> 
<p><A NAME="an_8:8">8:8</A>&nbsp;Anditsho ngakwammiselo; ukutsho, ndenziwa kukunyameka kwabanye, ndicikida nenyaniso yolwenu uthando;</p> 
<p><A NAME="an_8:9">8:9</A>&nbsp;kuba niyalwazi ubabalo lweNkosi yethu uYesu Kristu, okokuba yathi, ibisisityebi nje, yaba lihlwempu ngenxa yenu, ukuze nina nibe zizityebi ngobuhlwempu bayo obo.</p> 
<p><A NAME="an_8:10">8:10</A>&nbsp;Ngale ndawo ke ndinipha okwam ukubona; kuba oko kunilungele nina aba nayiqalayo kwanyakenye le nto; ananela kuyenza,  nayithanda nokuyithanda.</p> 
<p><A NAME="an_8:11">8:11</A>&nbsp;Ngoku ke yenzeni niyifeze loo nto, ukuze, kwanjengokuba bekukho intumekelelo yokuthanda, kwangokunjalo kubekho nokuyifeza ngeninako.</p> 
<p><A NAME="an_8:12">8:12</A>&nbsp;Kuba intumekelelo, ukuba selikho, yamkeleka kakuhle ngokoko asukuba enako umntu, kungabi ngokoko angenako.</p> 
<p><A NAME="an_8:13">8:13</A>&nbsp;Kuba andithi mabaphumle abanye, nibandezeleke nina;</p> 
<p><A NAME="an_8:14">8:14</A>&nbsp;ndithi, ukuze kubekho ukulingana ngexesha lakalokunje,  ukuphuphuma kwenu makufikelele ekusileleni kwabo; ukuze nokuphuphuma kwabo kufikelele ekusileleni kwenu, ukuze ke kubekho ukulingana;</p> 
<p><A NAME="an_8:15">8:15</A>&nbsp;njengokuba kubhaliwe kwathiwa, Owabutha kakhulu akabanga nakusalelayo; nowabutha kancinane akabanga nakusilela.</p> 
<p><A NAME="an_8:16">8:16</A>&nbsp;Makubulelwe ke kuThixo, ongenise kwaoko kuninyamekela entliziyweni kaTito.</p> 
<p><A NAME="an_8:17">8:17</A>&nbsp;Ngokuba wasamkela okunene isiyalo; ke uthe, enyameke okunye, waphuma ngokuqhutywa yintliziyo, waya kuni.</p> 
<p><A NAME="an_8:18">8:18</A>&nbsp;Sathuma ke kunye naye umzalwana odume phakathi kwawo onke amabandla, ngokuvakalisa iindaba ezilungileyo.</p> 
<p><A NAME="an_8:19">8:19</A>&nbsp;Asikuphela ke oko; wanyulwa nokunyulwa ngawo amabandla,  ukuba abe ngohamba nathi, nalo olu lubabalo lulungiselelwayo sithi, ukuze izukiswe iNkosi, nibe nokuthumekelela nina:</p> 
<p><A NAME="an_8:20">8:20</A>&nbsp;silumkele oku, ukuba kungabikho mntu usibeka bala kule nyambalala yeminikelo ilungiselelwayo sithi;</p> 
<p><A NAME="an_8:21">8:21</A>&nbsp;sikhathalele izinto ezintle, kungekhona emehlweni eNkosi yodwa, kukwanasemehlweni abantu.</p> 
<p><A NAME="an_8:22">8:22</A>&nbsp;Sithume ke kunye nabo umzalwana wethu, esimcikide futhi ngeendawo ezininzi, samfumana ekhuthele; kokukhona akhuthele kakhulu, ekholose kakhulu ngani.</p> 
<p><A NAME="an_8:23">8:23</A>&nbsp;Nokuba kuthethwa ntoni ngoTito, yazini ukuba ulidlelane nam, nomsebenzisi wam kuni; nokuba kuthethwa ngabazalwana bethu, yazini ukuba bangabathunywa bamabandla kaThixo, baluzuko lukaKristu.</p> 
<p><A NAME="an_8:24">8:24</A>&nbsp;Lo mbonakalaliso ngoko wothando lwenu, nowokuzingca kwethu ngani, wubonakalaliseni kubo, naphambi kwamabandla.</p> 
<p><A NAME="an_9:1">9:1</A>&nbsp;Kuba okunene ngako ukulungiselela abangcwele, akufuneki kona ukuba ndinibhalele.</p> 
<p><A NAME="an_9:2">9:2</A>&nbsp;Kuba ndiyakwazi ukuthumekelela kwenu, endiqhayisa ngako ngani kwabelaseMakedoni, ndisithi elaseAkaya beliselilunge kwanyakenye; nokuzondelela kwenu kwaxhokonxa abona baninzi.</p> 
<p><A NAME="an_9:3">9:3</A>&nbsp;Ke kaloku ndithume abazalwana, ukuze iqhayiya lethu elingani lingalanjathiswa ngale ndawo; ukuze nithi, njengokuba benditshilo, nibe senilungile;</p> 
<p><A NAME="an_9:4">9:4</A>&nbsp;hleze kuthi, ukuba bathe bafika nam abelaseMakedoni,  banifumana ningekalungi, sidaniswe thina (ukuba asingethi,  kudane nina) koko kukholosa kokuqhayisa.</p> 
<p><A NAME="an_9:5">9:5</A>&nbsp;Ngoko ndaba kuyafuneka ukubavuselela abazalwana, ukuba basandulele ukuya kuni, bayilungise ngaphambili intsikelelo yenu ebiselixeliwe ngaphambili; ilunge yona ngohlobo lwentsikelelo, ingangi yeyokuvimba.</p> 
<p><A NAME="an_9:6">9:6</A>&nbsp;Qondani ke le nto: Lowo uhlwayela ngokuvimba wovuna kwangokuvimba; nalowo uhlwayela ngesisa wovuna kwangesisa.</p> 
<p><A NAME="an_9:7">9:7</A>&nbsp;Elowo makanike njengoko agqibe ngako entliziyweni; makungabi kokuphuma kabuhlungu, nangokunyanzelwa; kuba uThixo uthanda umphi ochwayithileyo.</p> 
<p><A NAME="an_9:8">9:8</A>&nbsp;Unako ke uThixo ukuphuphumisela kuni ubabalo lonke, ukuze nithi, nihlala ninako nje ukwanela konke ngeendawo zonke,  niphuphumele emsebenzini wonke olungileyo;</p> 
<p><A NAME="an_9:9">9:9</A>&nbsp;njengokuba kubhaliwe kwathiwa, Wasasaza, wapha abasweleyo;  Ubulungisa bakhe buhleli ngonaphakade.</p> 
<p><A NAME="an_9:10">9:10</A>&nbsp;Wanga ke angathi, ompha imbewu umhlwayeli, nesonka sokudliwa, aniphe ayandise imbewu yenu, ahlumise isiqhamo sobulungisa benu;</p> 
<p><A NAME="an_9:11">9:11</A>&nbsp;nithi ngeendawo zonke nityetyiselwe ekunyaniseni konke,  kona kusebenzayo ngathi umbulelo kuThixo.</p> 
<p><A NAME="an_9:12">9:12</A>&nbsp;Ngokuba ulungiselelo lwalo mbuso alwaneli kuzalisela iintsilelo zabangcwele; lusuka kananjalo luphuphume imibulelo emininzi kuye uThixo;</p> 
<p><A NAME="an_9:13">9:13</A>&nbsp;besithi nje, ngako ukucikideka kolo lulungiselelo,  bamzukise uThixo ngenxa yokulululamela kwenu uvumo lwenu ngokusingisele kwiindaba ezilungileyo zikaKristu, nangenxa yokunyanisa kokudlelana kwenu ngokusingisele kubo nakubantu bonke;</p> 
<p><A NAME="an_9:14">9:14</A>&nbsp;bakubon&#146; ukuba nabo bayanilangazelela, benikhungela ngenxa yobabalo lukaThixo oluncamisileyo kuni aba.</p> 
<p><A NAME="an_9:15">9:15</A>&nbsp;Makubulelwe ke kuThixo ngenxa yesipho sakhe singenambali.</p> 
<p><A NAME="an_10:1">10:1</A>&nbsp;Ke kaloku ndiyaniyala ngabo ubulali nokuthantamisa kukaKristu, mna Pawulos ngokwam, ndingothobekileyo kambe ngembonakalo, xa ndiphakathi kwenu, kodwa ndakuba ndingekho ndiba nobugagu kuni:</p> 
<p><A NAME="an_10:2">10:2</A>&nbsp;ndiyakhunga ke, ukuze ndingathi, ndakuba ndikho, ndibe nobugagu ngoko kukholosa, ndiba ndoba nobuganga ngako kubo abathile, ababa sihamba ngokwenyama.</p> 
<p><A NAME="an_10:3">10:3</A>&nbsp;Kuba noko sihamba sisenyameni, asiphumi mkhosi ngokwenyama;</p> 
<p><A NAME="an_10:4">10:4</A>&nbsp;kuba zona iintonga esiphuma ngazo umkhosi, azizezenyama;  kuye uThixo zinamandla okuwisa iinqaba;</p> 
<p><A NAME="an_10:5">10:5</A>&nbsp;siwisa ngazo nje amabhongo, nayo yonke into ephakamileyo,  eziphakamisayo ngokuchasa ukwazi uThixo; iingqiqo zonke sizithimbela ekumlulameleni uKristu;</p> 
<p><A NAME="an_10:6">10:6</A>&nbsp;sizilungisele ukuphindezela konke ukungamlulameli, xa kuthe kwazaliseka okwenu ukumlulamela.</p> 
<p><A NAME="an_10:7">10:7</A>&nbsp;Izinto nizikhangela ngokwembonakalo na? Ukuba umntu ukholose ngokuthi ungokaKristu, makabuye acinge oku ngokwakhe,  ukuba njengokuba engokaKristu yena, ngokunjalo singabakaKristu nathi.</p> 
<p><A NAME="an_10:8">10:8</A>&nbsp;Kuba, naxa bendingathi ndigqithisele ukuqhayisa ngalo igunya lethu, esalinikwayo yiNkosi ukuba sinakhe,  singanichithi, bendingedaniyo;</p> 
<p><A NAME="an_10:9">10:9</A>&nbsp;nditsho ukuze ndingangi ndifuna ukunoyikisa ngazo iincwadi ezi;</p> 
<p><A NAME="an_10:10">10:10</A>&nbsp;ngokuba kuthiwa, Iincwadi ezi zakhe okunene zinzima,  zinamandla; kodwa ke akubakho ngenkqu akanamandla, nokuthetha kwakhe akunto yanto.</p> 
<p><A NAME="an_10:11">10:11</A>&nbsp;Onjalo ke makacinge le nto: njengoko sinjalo ngako ukuthetha ngeencwadi, sakuba singekho, sikwanjalo ngawo umsebenzi, sakuba sikho.</p> 
<p><A NAME="an_10:12">10:12</A>&nbsp;Kuba asinabuganga bakuzibalela nakuzifanisa nabo abathile abaziyalezayo; bona abanangqondo, bezilinganisela nje kwakubo ngokwabo, bezifanisa nje nabo ngokwabo.</p> 
<p><A NAME="an_10:13">10:13</A>&nbsp;Ke thina asisayi kuqhayisa sigqithise emlinganiselweni;  soqhayisa ngokomlingani selo womda esiwabelwe nguThixo, ukuba ube ngumlinganiselo oya kufikelela nakuni.</p> 
<p><A NAME="an_10:14">10:14</A>&nbsp;Kuba asizoluli ngokugqithiseleyo, ngathi asifikeleli kuni;  kuba sesafikelelayo nakuni sineendaba ezilungileyo zikaKristu.</p> 
<p><A NAME="an_10:15">10:15</A>&nbsp;Asiqhayisi sigqithise emlinganiselweni ngokubulaleka kwabanye; ke sinethemba, ukuba lwakukhula ukholo lwenu, siya kwenziwa bakhulu phakathi kwenu ngokomda wethu, sigqithisele,</p> 
<p><A NAME="an_10:16">10:16</A>&nbsp;side sizishumayele iindaba ezilungileyo ezindaweni ezingaphaya kwenu; singaqhayisi ngesilinganiselo somnye,  ngezinto ke esezilungisiwe.</p> 
<p><A NAME="an_10:17">10:17</A>&nbsp;Oqhayisayo ke, makaqhayise ngeNkosi.</p> 
<p><A NAME="an_10:18">10:18</A>&nbsp;Kuba oyena ucikidekileyo asingoziyalezayo, ngoyalezwa yiNkosi.</p> 
<p><A NAME="an_11:1">11:1</A>&nbsp;Akwaba ningandi nyamezela kancinane ekusweleni kuqonda kwam! Kodwa noko niyandinyamezela.</p> 
<p><A NAME="an_11:2">11:2</A>&nbsp;Kuba ndiyanikhweletela ngekhwele likaThixo; kuba ndanendisa ndodeni-nye, ukuze ndinimise phambi koKristu niyintombi enyulu.</p> 
<p><A NAME="an_11:3">11:3</A>&nbsp;Ndiyoyika ke, hleze kuthi, njengokuba inyoka yamlukuhlayo uEva ngobuqhetseba bayo, zonakaliswe ngokunjalo nani iingqiqo zenu, zimke ekunyaniseni kuye uKristu.</p> 
<p><A NAME="an_11:4">11:4</A>&nbsp;Kuba kaloku, xa lowo uzayo avakalisa omnye uYesu,  esingamvakalisanga thina, nokuba namkela moya wumbi enaningamkelanga wona, nokuba ziindaba ezilungileyo ezizimbi enaningamkelanga zona, beningaba kambe niyatyapha ukumnyamezela.</p> 
<p><A NAME="an_11:5">11:5</A>&nbsp;Kuba ndiba andisilele nganto kwabona bapostile baziincamisa.</p> 
<p><A NAME="an_11:6">11:6</A>&nbsp;Nakuba ke ndiliyilo ngentetho, andinjalo ngokwazi;  sabonakala kuni phakathi kwabo bonke ngeendawo zonke.</p> 
<p><A NAME="an_11:7">11:7</A>&nbsp;Ndenza isono na ngokuzithoba, ukuze niphakanyiswe nina,  ngokuba ndanishumayezayo ngesisa iindaba ezilungileyo zikaThixo?</p> 
<p><A NAME="an_11:8">11:8</A>&nbsp;Amanye amabandla kaThixo ndawabhunyula, ndisamkela umvuzo ukuze ndilungiselele nina.</p> 
<p><A NAME="an_11:9">11:9</A>&nbsp;Kanjalo xa ndandikho kuni, ndiswele, andibanga mthwalo mntwini; kuba ukuswela kwam bakwenzelela abazalwana, bakuvela kwelaseMakedoni; ndathi ngeendawo zonke ndazigcina, andaba bunzima kuni, ndisaya kuzigcina nangoku.</p> 
<p><A NAME="an_11:10">11:10</A>&nbsp;Ikum nje inyaniso kaKristu, ndithi olo luqhayiso aluyi kuvingcwa mlomo mayela nam, mna, kwimimandla yelaseAkaya.</p> 
<p><A NAME="an_11:11">11:11</A>&nbsp;Ngani na ke? Ngokuba ndinganithandi na? Hayi, uThixo uyazi.</p> 
<p><A NAME="an_11:12">11:12</A>&nbsp;Endikwenzayo ke ndiya kukwenza, ukuze ndibahluthe ithuba lokujinda abafuna ithuba; ukuze entweni abaqhayisa ngayo,  bafunyanwe bekwanjengathi.</p> 
<p><A NAME="an_11:13">11:13</A>&nbsp;Kuba abo banjalo ngabapostile ababuxoki, ngabasebenzi abakhohlisayo, bezimilisa okwabapostile bakaKristu.</p> 
<p><A NAME="an_11:14">11:14</A>&nbsp;Ke akummangaliso oko, kuba noSathana ngokwakhe uzimilisa okwesithunywa sokukhanya.</p> 
<p><A NAME="an_11:15">11:15</A>&nbsp;Akunto inkulu ke ngoko, ukuba abalungiseleli bakhe bazimilise okwabalungiseleli bobulungisa; abasiphelo siya kuba ngokwemisebenzi yabo.</p> 
<p><A NAME="an_11:16">11:16</A>&nbsp;Ndibuya ndithi, Makungabikho mntu uba ndingoswele ukuqonda; okanye ke kambe, ndamkeleni njengoswele ukuqonda,  ukuze ke ndiqhayise kancinane nam.</p> 
<p><A NAME="an_11:17">11:17</A>&nbsp;Oku ndikuthethayo, andikuthethi ngokweNkosi; ndikuthetha ngokoswele ukuqonda, ndinoko kukholosa koqhayiso.</p> 
<p><A NAME="an_11:18">11:18</A>&nbsp;Ekubeni bebaninzi ke abaqhayisa ngokwenyama, ndoqhayisa nam.</p> 
<p><A NAME="an_11:19">11:19</A>&nbsp;Kuba niyabanyamezela ngovuyo abaswele ukuqonda,  niziingqondi nje nina.</p> 
<p><A NAME="an_11:20">11:20</A>&nbsp;Kuba kaloku niyanyamezela, ukuba umntu unenza amakhoboka,  ukuba umntu uyanidla, ukuba umntu uyanibambisa, ukuba umntu uyaziphakamisa, ukuba umntu uyanibetha ebusweni.</p> 
<p><A NAME="an_11:21">11:21</A>&nbsp;Ndithi, ndizihlaza, ngathi sasiswele amandla thina.  Entweni ke asukuba umntu enobuganga (ndithetha ndinokuswela ukuqonda), ndinobuganga nam.</p> 
<p><A NAME="an_11:22">11:22</A>&nbsp;BangamaHebhere na? Ndinguye nam. BangamaSirayeli na?  Ndinguye nam. Bayimbewu ka-Abraham na? Ndiyiyo nam.</p> 
<p><A NAME="an_11:23">11:23</A>&nbsp;Bangabalungiseleli bakaKristu na? (Ndithetha nxamnye nengqondo.) Ndithi ndingongaphezulu mna, ngokubulaleka okugqithiseleyo, ngemivumbo egqithe emgceni, ngokuba sezintolongweni ngokugqithiseleyo, ngokuba sekufeni futhi.</p> 
<p><A NAME="an_11:24">11:24</A>&nbsp;KumaYuda ndazuza kahlanu imivumbo emashumi mane kwaphuke mnye.</p> 
<p><A NAME="an_11:25">11:25</A>&nbsp;Kukathathu ndibethwa ngeentswazi, okunye ndaxulutywa ngamatye, ndaphukelwa ngumkhombe kathathu, ndenze ubusuku nemini enzulwini;</p> 
<p><A NAME="an_11:26">11:26</A>&nbsp;ndithi ndingongaphezulu ngokuhamba okufuthi, ngeengozi zemilambo, ngeengozi zezihange, ngeengozi zamakowethu,  ngeengozi zeentlanga, ngeengozi phakathi komzi, ngeengozi entlango, ngeengozi elwandle, ngeengozi phakathi kwabazalwana ababuxoki;</p> 
<p><A NAME="an_11:27">11:27</A>&nbsp;ngokubulaleka nangemigu, ngokungabi nakulala okufuthi,  ngokulamba nokunxanwa, ngokuzila ukudla okufuthi, ngengqele nobuze.</p> 
<p><A NAME="an_11:28">11:28</A>&nbsp;Ndingasazibali zona izinto ezingaphandle kwezo,  ndingungelwe imihla ngemihla kukuwaxhalela onke amabandla kaThixo.</p> 
<p><A NAME="an_11:29">11:29</A>&nbsp;Ngubani na okha aswele amandla, ndingasweli mandla nam?  Ngubani na okha akhutyekiswe, ndingatshiseki mna?</p> 
<p><A NAME="an_11:30">11:30</A>&nbsp;Ukuba ndimelwe kukuqhayisa, ndoqhayisa ngezinto zokuswela amandla kwam.</p> 
<p><A NAME="an_11:31">11:31</A>&nbsp;UThixo, uYise weNkosi yethu uYesu Kristu, ongowokubongwa ngonaphakade, uyazi ukuba andixoki.</p> 
<p><A NAME="an_11:32">11:32</A>&nbsp;EDamasko umphathi-luhlanga ka-Areta, ukumkani, wayewulinda umzi waseDamasko, efuna ukundibamba;</p> 
<p><A NAME="an_11:33">11:33</A>&nbsp;ndaza ngekroba ndathotywa ngomnyazi eludongeni, ndasinda ezandleni zakhe.</p> 
<p><A NAME="an_12:1">12:1</A>&nbsp;Ukuqhayisa okunene akundilungele; kuba ndiza kuza kwimibono nezityhilelo zeNkosi.</p> 
<p><A NAME="an_12:2">12:2</A>&nbsp;Ndazi umntu okuKristu, ekusekuyiminyaka elishumi elinamine (nokuba ubesemzimbeni na andazi, nokuba ubengekho na emzimbeni,  andazi; kwaziwa nguThixo), ethe lowo waxwilwa, wada wasiwa nakwelesithathu izulu.</p> 
<p><A NAME="an_12:3">12:3</A>&nbsp;Ndiyamazi ke umntu onjalo (nokuba ubesemzimbeni na, nokuba ubengekho na emzimbeni, andazi; kwaziwa nguThixo),</p> 
<p><A NAME="an_12:4">12:4</A>&nbsp;okokuba waxwilwa wasiwa eParadisi, weva amazwi angenakuthethwa, ekungavumelekileyo ukuba umntu awathethe.</p> 
<p><A NAME="an_12:5">12:5</A>&nbsp;Onjalo ke ndiya kuqhayisa ngaye, kodwa andiyi kuqhayisa ngokwam nganto ikum; ingaba kungokuswela kwam amandla kodwa.</p> 
<p><A NAME="an_12:6">12:6</A>&nbsp;Kuba xa bendingathi ndithande ukuqhayisa, bendingayi kuba ndiswele ukuqonda, kuba bendiya kuba ndithetha inyaniso; kodwa ndiyayeka, ukuze kungabikho bani ucinga ngam ngaphezu koko abona ndikuko, athi mhlawumbi akuve kum.</p> 
<p><A NAME="an_12:7">12:7</A>&nbsp;Kwathi, ukuze ndingaziphakamisi ngokungaphezulu ngenxa yezityhilelo eziyincamisa, ndanikwa uviko enyameni, isithunywa sikaSathana, ukuze sindintlithe, ukuze ndingaziphakamisi ngokungaphezulu.</p> 
<p><A NAME="an_12:8">12:8</A>&nbsp;Ndayibongoza kathathu iNkosi ngaso isithunywa eso, ukuba sisuke kum.</p> 
<p><A NAME="an_12:9">12:9</A>&nbsp;Ithe yona kum, Ubabalo lwam lukwanele; kuba amandla am azalisekiswa ekuswelekeni kwamandla. Ngoko kokukhona sendiya kuqhayisa kamnandi kakhulu ngokuswela kwam amandla, ukuze ahlale phezu kwam amandla kaKristu.</p> 
<p><A NAME="an_12:10">12:10</A>&nbsp;Kungoko ndikholisiweyo kukuswela amandla, kukuphathwa kakubi, ziingxakeko, ziintshutshiso, ziingxinano, ngenxa kaKristu; kuba xa sukuba ndiswele amandla, kuxa ndinamandla.</p> 
<p><A NAME="an_12:11">12:11</A>&nbsp;Sendisuke ndaba ngoswele ukuqonda ngokuqhayisa;  ndinyanzelwe nini. Kuba mna ndibe ndifanele ukuyalezwa nini;  kuba andisilelanga nganto kubapostile abo baziincamisa, nakuba ndingento yanto.</p> 
<p><A NAME="an_12:12">12:12</A>&nbsp;Imiqondiso yokuba ngumpostile, inene, yasetyenzwa phakathi kwenu ngokunyamezela konke, ngemiqondiso, nezimanga,  nemisebenzi yamandla.</p> 
<p><A NAME="an_12:13">12:13</A>&nbsp;Kuba yintoni na enasilela ngayo kwamanye amabandla kaThixo, ingekukuba mna ngokwam ndingabanga mthwalo kuni?  Ndixoleleni oko kungalungisi.</p> 
<p><A NAME="an_12:14">12:14</A>&nbsp;Yabonani, sendilungele ukuza kuni okwesithathu; ndaye ndingayi kuba mthwalo kuni; kuba andifuni zinto zenu, ndifuna nina. Kuba asingabantwana abafanele ukuqwebela abazali,  ngabazali abafanele ukuqwebela abantwana.</p> 
<p><A NAME="an_12:15">12:15</A>&nbsp;Mna ke, kuya kuba mnandi kakhulu ukuba ndichithe, ndidleke kuphele, ngenxa yemiphefumlo yenu; nakuba okukhona ndinithandayo kakhulu, kokukhona ndithandwa kancinane.</p> 
<p><A NAME="an_12:16">12:16</A>&nbsp;Kungade kube kunjalo, mna kambe andibanga mthwalo kuni;  mandibe, ndinobuqhetseba nje, ndisuke ndanibambisa ngenkohliso.</p> 
<p><A NAME="an_12:17">12:17</A>&nbsp;Kukho mntu na ke kwabo ndabathumayo kuni, endanidlayo ngaye?</p> 
<p><A NAME="an_12:18">12:18</A>&nbsp;Ndamyala uTito, ndathuma umzalwana lowo kunye naye.  Wanidla na ke uTito? Asihambanga moyeni mnye, yini na?  Asihambanga mkhondo mnye, yini na?</p> 
<p><A NAME="an_12:19">12:19</A>&nbsp;Niyawaseniba siyaziphendulela kusini na kuni? Sithetha phambi kukaThixo, sikuKristu; sizithetha zonke ke izinto ezo,  zintanda, ngenxa yokwakheka kwenu.</p> 
<p><A NAME="an_12:20">12:20</A>&nbsp;Kuba ndiyoyika, hleze ndithi ndakufika, ndinifumane ningenjengendikuthandayo, nam ndifunyanwe nini ndingenjengenikuthandayo; hleze kubekho iinkani, amakhwele,  imisindo, amayelenqe, iintlebendwane, iintsebezo, iinkukhumalo,  iziphithiphithi;</p> 
<p><A NAME="an_12:21">12:21</A>&nbsp;hleze ndithi, ndakufika kunjalo, andithobe uThixo wam phakathi kwenu, ndize ndikhedame ngenxa yabaninzi ababesebonile, abaguquka ekungcoleni, nasembulweni,  naseburheletyweni ababenzayo.</p> 
<p><A NAME="an_13:1">13:1</A>&nbsp;Oku kokwesithathu ndisiza kuni. Onke amazwi aya kumiswa ngomlomo wamangqina amabini, nokuba mathathu.</p> 
<p><A NAME="an_13:2">13:2</A>&nbsp;Sendixele kade, ndixela ngenxa engaphambili, njengoko ndandikho okwesibini, nanjengoku ndingekhoyo ngoku, ndibaxelela abo bone kade, nabanye bonke, okokuba xa ndithe ndabuya ndafika, andiyi kubaconga;</p> 
<p><A NAME="an_13:3">13:3</A>&nbsp;ekubeni nifuna isiganeko sokuthetha kukaKristu phakathi kwam, ongaswele amandla ngokusingisele kuni, onamandla phakathi kwenu.</p> 
<p><A NAME="an_13:4">13:4</A>&nbsp;Kuba, nakuba wabethelelwayo emnqamlezweni ngokwasekusweleni amandla, udla ubomi ngokwasemandleni kaThixo. Kuba nathi siswele amandla kuye, noko siya kudla ubomi naye ngokwasemandleni kaThixo, ngokubhekisele kuni.</p> 
<p><A NAME="an_13:5">13:5</A>&nbsp;Zilingeni, ukuba niselukholweni olu na; zicikideni ngokwenu. Okanye anizazi na ukuba uYesu Kristu ungaphakathi kwenu? ukuba okunene aningabo abo bangenakucikideka.</p> 
<p><A NAME="an_13:6">13:6</A>&nbsp;Ndiyathemba ke ukuba niyakwazi, ukuba asingabo abo bangenakucikideka thina.</p> 
<p><A NAME="an_13:7">13:7</A>&nbsp;Ndithandaza ke kuye uThixo, ukuba ningenzi nanye into embi;  kungekuko ukuze sibonakale sicikidekile thina, ikukuze nenze into entle nina, ke thina sibe njengabangenakucikideka.</p> 
<p><A NAME="an_13:8">13:8</A>&nbsp;Kuba asinakwenza nto ngokuchasa inyaniso; sinokwenzela inyaniso.</p> 
<p><A NAME="an_13:9">13:9</A>&nbsp;Kuba siyavuya, xa sukuba singenamandla thina, nibe nina ninamandla; sithandazela nokuthandazela oku ke, ukuba nigqibelele ukulunga.</p> 
<p><A NAME="an_13:10">13:10</A>&nbsp;Ngenxa yoko ndibhala ezi zinto ndingekho, ukuze ndingathi,  ndakuba ndikho, ndenze kabukhali ngokwegunya, endalinikwa yiNkosi ukuba libe lelokwakha, lingabi lelokuchitha.</p> 
<p><A NAME="an_13:11">13:11</A>&nbsp;Elokugqiba, bazalwana, ndithi, Vuyani, zilungiseni nigqibelele, thuthuzelekani, cingani nto-nye, zolani; wothi ke uThixo wothando noxolo abe nani.</p> 
<p><A NAME="an_13:12">13:12</A>&nbsp;Bulisanani ngolwango olungcwele.</p> 
<p><A NAME="an_13:13">13:13</A>&nbsp;Bayanibulisa bonke abangcwele aba.</p> 
<p><A NAME="an_13:14">13:14</A>&nbsp;Ubabalo lweNkosi uYesu Kristu, nothando lukaThixo,  nodlelano loMoya oyiNgcwele, malube nani nonke. Amen.</p> 
<p><HR>
<CENTER>
<A HREF="gal.htm">Next: Galatians</A></CENTER>
</BODY>
</HTML>
