<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 2 Peter</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="pe1.htm">Previous</A>&nbsp;
<A HREF="jo1.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 2 Peter</h3> 
<p><A NAME="an_1:1">1:1</A>&nbsp;USimon Petros, umkhonzi nompostile kaYesu Kristu, ubhalela abo baluzuzileyo ukholo oluxabiso lunye nolwethu, ebulungiseni bukaThixo wethu, uMsindisi wethu uYesu Kristu:</p> 
<p><A NAME="an_1:2">1:2</A>&nbsp;uthi, Makwandiswe kuni ubabalo noxolo, ngokumazi uThixo,  noYesu, iNkosi yethu.</p> 
<p><A NAME="an_1:3">1:3</A>&nbsp;Nibona nje, ukuba amandla akhe obuThixo asiphile zonke izinto ezisingise ebomini nasekuhloneleni uThixo, ngako ukumazi lowo wasibizayo ngozuko nesidima.</p> 
<p><A NAME="an_1:4">1:4</A>&nbsp;Esithe ngezo zinto, saphiwa amadinga amakhulukazi,  anqabileyo, ukuze ngawo nibe ngamadlelane ngemvelo yobuThixo,  nisinde ekonakaleni okukhoyo ehlabathini ngenkanuko.</p> 
<p><A NAME="an_1:5">1:5</A>&nbsp;Ewe, ngenxa yoko, nakuba niqokele ukukhuthala konke, yithini elukholweni lwenu nongezelele isidima; esidimeni ke, ukwazi;</p> 
<p><A NAME="an_1:6">1:6</A>&nbsp;ekwazini ke, ukuzeyisa; ekuzeyiseni ke, umonde; emondeni ke,  ukuhlonela uThixo;</p> 
<p><A NAME="an_1:7">1:7</A>&nbsp;ekuhloneleni ke uThixo, ukuthanda abazalwana; ekuthandeni ke abazalwana, ukuthanda abantu bonke.</p> 
<p><A NAME="an_1:8">1:8</A>&nbsp;Kuba xa zikhoyo ezo zinto kuni, zisanda, zinenza ukuba ninganqeni, ningabi ngabaswele isiqhamo ekuyazini iNkosi yethu uYesu Kristu.</p> 
<p><A NAME="an_1:9">1:9</A>&nbsp;Kuba lowo zingekhoyo kuye ezo zinto, uyimfama; ubona luzizi,  ekulibele ukuhlanjululwa kwezono zakhe zakudala.</p> 
<p><A NAME="an_1:10">1:10</A>&nbsp;Endithi ngoko, bazalwana, makube kukhona nikhuthalele ukulwenza luqine ubizo nonyulo lwenu; kuba, nakuzenza ezo zinto, anisayi kukha nikhubeke.</p> 
<p><A NAME="an_1:11">1:11</A>&nbsp;Kuba ngokunjalo nophiwa ngokobutyebi ukungena ebukumkanini obungunaphakade beNkosi yethu, uMsindisi uYesu Kristu.</p> 
<p><A NAME="an_1:12">1:12</A>&nbsp;Kungoko ndingakuyekiyo ukuhlala ndinikhumbuza ngezo zinto,  noko nizaziyo, nizimasekileyo enyanisweni leyo ikhoyo kuni.</p> 
<p><A NAME="an_1:13">1:13</A>&nbsp;Ndiba ke kububulungisa, ukuba ngalo gama ndikulo mnquba,  ndinivuse ngokunikhumbuza;</p> 
<p><A NAME="an_1:14">1:14</A>&nbsp;ndisazi nje ukuba kukufuphi ukubekwa nxamnye kwalo mnquba wam, njengokuba nayo iNkosi yethu uYesu Kristu yandazisayo.</p> 
<p><A NAME="an_1:15">1:15</A>&nbsp;Kananjalo ndiya kukhuthalela ke ukuba nibe nako, amaxa onke emva kokumka kwam, ukuzikhunjuzwa ezo zinto.</p> 
<p><A NAME="an_1:16">1:16</A>&nbsp;Kuba sithe, singalandelanga zintsomi zabuqhinga, sanazisa amandla nokufika kweNkosi yethu uYesu Kristu; sithe saba ngababoneli bobungangamsha bakhe.</p> 
<p><A NAME="an_1:17">1:17</A>&nbsp;Kuba wamkela kuThixo uYise imbeko nozuko, ekuzisweni kuye,  bubuqaqawuli obubalaseleyo, izwi elinjengeli: Lo nguNyana wam oyintanda, endikholisiweyo mna nguye.</p> 
<p><A NAME="an_1:18">1:18</A>&nbsp;Nelo zwi ke saliva thina, lisiza liphuma ezulwini, sinaye entabeni leyo ingcwele.</p> 
<p><A NAME="an_1:19">1:19</A>&nbsp;Kanjalo sinalo nelona lizwi liqinisekileyo elilelobuprofeti, enityaphayo ukulinyamekela, linjengesibane esikhanyisa endaweni emnyama, kude kuse, liphume ikhwezi ezintliziyweni zenu;</p> 
<p><A NAME="an_1:20">1:20</A>&nbsp;nisazi oku kuqala, ukuba sonke isiprofeto sesibhalo asibikho ngokuzicombululela.</p> 
<p><A NAME="an_1:21">1:21</A>&nbsp;Kuba akukhanga kubekho siprofeto ngokuthanda komntu; bathi abantu abangcwele bakaThixo bathetha beqhutywa nguMoya oyiNgcwele.</p> 
<p><A NAME="an_2:1">2:1</A>&nbsp;Ke kaloku, kwakukho nabaprofeti ababuxoki phakathi kwabantu;  njengokuba naphakathi kwenu kuya kubakho abafundisi ababuxoki,  bona baya kungenisa bucala amahlelo entshabalalo, bemkhanyela uMnini-nto-zonke owabathengayo, bezizisela intshabalalo emsinya.</p> 
<p><A NAME="an_2:2">2:2</A>&nbsp;Baninzi abaya kulandela intshabalalo yabo; eya kunyeliswa ngenxa yabo indlela yenyaniso.</p> 
<p><A NAME="an_2:3">2:3</A>&nbsp;Bathi benokubawa, banibonelele ngamazwi alalanisayo;  abakugwetywa kungaphumliyo kwakudala, nayo intshabalalo yabo ayozeli.</p> 
<p><A NAME="an_2:4">2:4</A>&nbsp;Kuba, xa uThixo angaziconganga izithunywa zezulu ezonayo,  wesuka wathi, ezikhahlele enzonzobileni, wazinikela emixokelelwaneni yesithokothoko, zigcinelwe umgwebo;</p> 
<p><A NAME="an_2:5">2:5</A>&nbsp;naxa angaliconganga ihlabathi lakudala, wesuka walondoloza uNowa, umvakalisi wobulungisa, enabasixhenxe, akuba elihlisele unogumbe ihlabathi labangahloneli Thixo;</p> 
<p><A NAME="an_2:6">2:6</A>&nbsp;xa athe nemizi yaseSodom neGomora wayitshisa yaluthuthu,  wayigweba ukuba ibhukuqeke, wayenza umzekelo wabaza kuba ngabangahloneli Thixo;</p> 
<p><A NAME="an_2:7">2:7</A>&nbsp;wamhlangula uLote olilungisa, owacatshukiswa kukuhamba eburheletyweni kwabangenammiselo;</p> 
<p><A NAME="an_2:8">2:8</A>&nbsp;kuba laye, ngokubona nangokuva, ilungisa elo lihleli phakathi kwabo imihla ngemihla, liwuthuthumbisa umphefumlo walo olungisayo, ngemisebenzi yabo echasene nomthetho;</p> 
<p><A NAME="an_2:9">2:9</A>&nbsp;iyakwazi iNkosi ukubahlangula ekuhendweni abahlonela uThixo;  ke abangemalungisa ibagcinele imini yomgwebo, ukuba babethwe;</p> 
<p><A NAME="an_2:10">2:10</A>&nbsp;ngokukodwa ke abo balandela inyama ngokukhanuka ukuzidyobha, abadela ubukhosi. Ngabasileyo, abenza ngokuzithandela, abangoyikiyo ukunyelisa izikhakhamela.</p> 
<p><A NAME="an_2:11">2:11</A>&nbsp;Ukanti izithunywa zezulu, zingaphezulu nje ngokomelela namandla, azizigwebi ngamgwebo unyelisayo phambi kweNkosi.</p> 
<p><A NAME="an_2:12">2:12</A>&nbsp;Ke aba, njengezinto eziphilileyo, ezingenangqondo,  ezizezemvelo, ezizalelwe ukubanjwa nokonakala, benyelisa izinto abangazaziyo, baya konakala kanye ekonakaleni kwabo, bazuzane nomvuzo wokungalungisi;</p> 
<p><A NAME="an_2:13">2:13</A>&nbsp;njengababa bubuyolo ukudla ubuncwane okwemini enye;  bengamabala neziphako, bexhamla ubuncwane ngokulukuhla kwabo,  bezingxala ukudla ezidlweni nani;</p> 
<p><A NAME="an_2:14">2:14</A>&nbsp;benamehlo azele lukrexezo, angenakuphunyuzwa esonweni,  bebambisa imiphefumlo engenakuzimaseka, benentliziyo eqheliswe ukubawa; abantwana bengqalekiso.</p> 
<p><A NAME="an_2:15">2:15</A>&nbsp;Beyishiyile indlela ethe tye, balahleka, belandela indlela kaBhileham okaBhehore, owathanda umvuzo wokungalungisi;</p> 
<p><A NAME="an_2:16">2:16</A>&nbsp;wohlwaywa ke ngokugqitha kwakhe umthetho; lathi iesile,  lingenakuthetha nje, lathetha ngezwi lomntu, lamalela umprofeti lowo, ukuba angabi nxamnye nengqondo.</p> 
<p><A NAME="an_2:17">2:17</A>&nbsp;Aba bayimithombo engenamanzi, amafu aqhutywa luqhwithela,  besigcinelwe bona isithokothoko sobumnyama ngonaphakade.</p> 
<p><A NAME="an_2:18">2:18</A>&nbsp;Kuba, bevakalisa nje iindumbisa zamazwi angento yanto,  babambisa ngeenkanuko zenyama, ngoburheletyo, abo babesindile,  kanye kwabo bahambayo ekulahlekisweni.</p> 
<p><A NAME="an_2:19">2:19</A>&nbsp;Bebathembisa nje inkululeko, bona ngokwabo bangabakhonzi bokonakala; kuba lowo athi ubani eyiswe nguye, ukhonzisiwe nokukhonziswa kuye.</p> 
<p><A NAME="an_2:20">2:20</A>&nbsp;Kuba xa bathi, besindile nje kuzo izidyobho zehlabathi ngokuyazi iNkosi, uMsindisi uYesu Kristu, babuye ke bazibhijele ngazo, boyiswe zizo, zisuke iziphelo zabo zaba mandundu kuneziqalo zabo.</p> 
<p><A NAME="an_2:21">2:21</A>&nbsp;Kuba ngekubalungele kanye, ukuba bebengayazanga indlela yobulungisa, kunokuba bathi beyazile, babuye umva, baphume kuwo umthetho ongcwele abawuwiselwayo.</p> 
<p><A NAME="an_2:22">2:22</A>&nbsp;Bahlelwe ke ngokomlinganiselo oyinene, othi, Inja ibuyele emhlanzweni wayo, nehagukazi eyahlanjwayo iye ekuzityikatyikeni eludakeni.</p> 
<p><A NAME="an_3:1">3:1</A>&nbsp;Ngoku ndinibhalela, zintanda, le ncwadi iyeyesibini, endithi kuzo zombini ndiyivuselele ingqondo yenu engcwengekileyo ngokunikhumbuza;</p> 
<p><A NAME="an_3:2">3:2</A>&nbsp;ukuba niwakhumbule amazwi abethethiwe ngenxa engaphambili ngabaprofeti abangcwele, nawo umthetho wabapostile bethu beNkosi uMsindisi;</p> 
<p><A NAME="an_3:3">3:3</A>&nbsp;nikwazi nje oku kuqala, ukuba kuya kuza ngemihla yokugqibela abagxeki, behamba ngokwezabo iinkanuko,</p> 
<p><A NAME="an_3:4">3:4</A>&nbsp;besithi, Liphi na kaloku idinga lokufika kwakhe? Kuba kuseloko oobawo balalayo ukufa, izinto zonke zahlala zihleli zinjengokwasekuqalekeni kwendalo.</p> 
<p><A NAME="an_3:5">3:5</A>&nbsp;Kuba oku kufihlakele kubo ngokuthanda kwabo, ukuba izulu laye likho kwakudala, nomhlaba uvele emanzini, umi ngamanzi,  ngalo ilizwi likaThixo;</p> 
<p><A NAME="an_3:6">3:6</A>&nbsp;elathi ngezo zinto ihlabathi langoko lantywiliselwa ngamanzi, latshabalala.</p> 
<p><A NAME="an_3:7">3:7</A>&nbsp;Ke lona izulu langoku, nawo umhlaba lo, kwangelo lizwi ezo zinto ziqwetyelwe, zigcinelwe, umlilo, kuse kwimini yomgwebo nentshabalalo yabantu abangahloneli Thixo.</p> 
<p><A NAME="an_3:8">3:8</A>&nbsp;Le nto ke inye mayingafihlakali kuni, zintanda, ukuba phambi kweNkosi imini enye injengeminyaka eliwaka, neminyaka eliwaka injengemini enye.</p> 
<p><A NAME="an_3:9">3:9</A>&nbsp;INkosi ayilibali dinga, njengoko abathile baba iyalibala;  isuka izeke kade umsindo kuthi, ingangi kungatshabalala nabani;  inga bonke bangasinga enguqukweni.</p> 
<p><A NAME="an_3:10">3:10</A>&nbsp;Iya kufika ke imini yeNkosi njengesela ebusuku, eliya kuthi ngayo izulu lidlule liqhuqhumba, zithi ke iziqalelo zitshe,  zichithakale, nomhlaba nayo imisebenzi ekuwo itshiswe kuthi tu.</p> 
<p><A NAME="an_3:11">3:11</A>&nbsp;Ezo zinto zonke ngoku zichithakala nje, nimele ukuba ngabanjani na ngeehambo ezingcwele nokuhlonela uThixo;</p> 
<p><A NAME="an_3:12">3:12</A>&nbsp;nikulindela, nikukhawulezela, ukufika kwayo imini kaThixo,  eliya kuthi ngenxa yayo izulu lifakwe isikhuni, lichithakale,  zithi neziqalelo zitshe zinyibilike?</p> 
<p><A NAME="an_3:13">3:13</A>&nbsp;Thina ke ngokwedinga lakhe silinde elitsha izulu, nomtsha umhlaba, apho kumi ubulungisa.</p> 
<p><A NAME="an_3:14">3:14</A>&nbsp;Kungoko, zintanda, nilindele ezo zinto nje, khuthalelani ukuba nifunyanwe kuye niseluxolweni, ningenabala,  ningenasiphako.</p> 
<p><A NAME="an_3:15">3:15</A>&nbsp;Ukuzeka kade umsindo kweNkosi yethu kubaleleni ekuthini lusindiso, njengoko wanibhalelayo nomzalwana wethu oyintanda,  uPawulos, ngokobulumko awabunikwayo;</p> 
<p><A NAME="an_3:16">3:16</A>&nbsp;njengokuba, nasezincwadini zakhe zonke, ethetha kuzo ngezo ndawo; ekukhoyo kuzo zithile ziqiqeka nzima, abathi abangafundileyo, nabangazimasekileyo, bazigqwethele kokwabo ukutshabalala, njengokuba bezenjenjalo nezinye izibhalo.</p> 
<p><A NAME="an_3:17">3:17</A>&nbsp;Nina ngoko, zintanda, nizazi nje ngenxa engaphambili ezo zinto, zigcineni okwenu, ukuze ningathi, nikhukuliswe lulahlekiso lwabangenammiselo, niphalale kokukokwenu ukuqina.</p> 
<p><A NAME="an_3:18">3:18</A>&nbsp;Khulani ke elubabalweni na sekuyazini iNkosi yethu,  uMsindisi uYesu Kristu. Kuye malubekho uzuko nangoku, kuse nakwimini engunaphakade. Amen.</p> 
<p><HR>
<CENTER>
<A HREF="jo1.htm">Next: 1 John</A></CENTER>
</BODY>
</HTML>
