<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: 1 Thessalonians</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="col.htm">Previous</A>&nbsp;
<A HREF="th2.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: 1 Thessalonians</h3> 
<p><A NAME="an_1:1">1:1</A>&nbsp;UPawulos noSilvano noTimoti babhalela ibandla labaseTesalonika elikuThixo uYise, neNkosi yethu uYesu, Kristu;  bathi, Makube lubabalo kuni, noxolo oluvela kuThixo uBawo wethu, neNkosi yethu uYesu Kristu.</p> 
<p><A NAME="an_1:2">1:2</A>&nbsp;Sihlala sibulela kuye uThixo ngenxa yenu nonke; sinikhumbula emithandazweni yethu;</p> 
<p><A NAME="an_1:3">1:3</A>&nbsp;singayeki ukuwukhumbula umsebenzi wenu wokholo, nokubulaleka kwenu kothando, nokunyamezela kwenu kokuthemba iNkosi yethu uYesu Kristu, phambi koThixo uBawo wethu;</p> 
<p><A NAME="an_1:4">1:4</A>&nbsp;sikwazi, bazalwana bathandiweyo nguThixo, ukunyulwa kwenu.</p> 
<p><A NAME="an_1:5">1:5</A>&nbsp;Ngokuba iindaba ezilungileyo zethu azibangakho kuni ngantetho yodwa; zabakho nangamandla, nangoMoya oyiNgcwele,  nangenkoloseko enkulu, njengoko naziyo ukuba saba ngabanjani na phakathi kwenu ngenxa yenu.</p> 
<p><A NAME="an_1:6">1:6</A>&nbsp;Nani naba ngabaxelisa thina nayo iNkosi, nalamkelayo nje ilizwi nisembandezelweni eninzi, ninovuyo loMoya oyiNgcwele;</p> 
<p><A NAME="an_1:7">1:7</A>&nbsp;nada naba yimifuziselo kubo bonke abakholwayo,  abakwelaseMakedoni nelaseAkaya.</p> 
<p><A NAME="an_1:8">1:8</A>&nbsp;Kuba lahlokoma livela kuni ilizwi leNkosi, akwaba khona kwelaseMakedoni nelaseAkaya lodwa; kusuke ezindaweni zonke ukukholwa kwenu kuThixo kwaduma, ngokokude kungabi safuneka ukuba sithethe nto.</p> 
<p><A NAME="an_1:9">1:9</A>&nbsp;Kuba bona ngokwabo baxela ngathi, ukuba kwakunjani na ukungena kwethu kuni, nokokuba nathini na ukuguqukela kuThixo,  niphuma kuzo izithixo, ukuze nikhonze uThixo ophilileyo oyinyaniso,</p> 
<p><A NAME="an_1:10">1:10</A>&nbsp;nilinde uNyana wakhe evela emazulwini, awamvusayo kwabafileyo, kwauYesu, osihlangulayo kuyo ingqumbo ezayo.</p> 
<p><A NAME="an_2:1">2:1</A>&nbsp;Kuba nikwazi ngokwenu, bazalwana, ukuba ukungena kwethu kuni akulambathanga;</p> 
<p><A NAME="an_2:2">2:2</A>&nbsp;sesuka, nakuba besive ubunzima ngenxa engaphambili,  siphethwe kakubi eFilipi, njengoko naziyo, asafihlisa, sikuye uThixo wethu, ukuzithetha kuni iindaba ezilungileyo zikaThixo,  sinomzamo omkhulu.</p> 
<p><A NAME="an_2:3">2:3</A>&nbsp;Kuba uvuselelo lwethu aluphumi kulahlekiseni, lungaphumi nasekungcoleni, lungekhona nasenkohlisweni.</p> 
<p><A NAME="an_2:4">2:4</A>&nbsp;Sithi, njengoko sicikidiweyo nguThixo, ukuba siphathiswe iindaba ezilungileyo, senjenjalo ukuthetha; singangi sikholisa abantu, kuba sikholisa uThixo ozicikidayo iintliziyo zethu.</p> 
<p><A NAME="an_2:5">2:5</A>&nbsp;Kuba kananjalo, njengoko naziyo, asizanga sibe nantetho yakucengacenga, namkhusane wakubawa, uThixo ulingqina;</p> 
<p><A NAME="an_2:6">2:6</A>&nbsp;singafuni nokufuna luzuko bantwini, nokuba kukuni, nokuba kukwabanye; nakuba besinokuba ngumthwalo ngokwabapostile bakaKristu.</p> 
<p><A NAME="an_2:7">2:7</A>&nbsp;Thina ke sisuke sathantamisa phakathi kwenu njengomdlezana osukuba ebagcinile abakhe abantwana;</p> 
<p><A NAME="an_2:8">2:8</A>&nbsp;ngokunjalo sinilangazelela nje, kwakholeka kuthi ukuba singaneli kunabela iindaba ezilungileyo zikaThixo nje kodwa,  sinabele nobomi bethu, ngenxa enokuba naba ziintanda kuthi.</p> 
<p><A NAME="an_2:9">2:9</A>&nbsp;Kuba niyakukhumbula, bazalwana, ukubulaleka kwethu nemigu yethu; kuba sazivakalisa kuni iindaba ezilungileyo zikaThixo,  sisebenza ubusuku nemini, ukuze singabi mthwalo nakubani kuni.</p> 
<p><A NAME="an_2:10">2:10</A>&nbsp;Ningamangqina nina kwanoThixo, ukuba saba njani na ukuba ngcwele, nokuba nobulungisa, nokungabi nakusoleka kuni bakholwayo;</p> 
<p><A NAME="an_2:11">2:11</A>&nbsp;kwanjengoko naziyo nonke ngabanye, ukuba besixelisa uyise kubantwana bakhe, siniyala, sinikhuza, siniqononondisa,</p> 
<p><A NAME="an_2:12">2:12</A>&nbsp;ukuba nihambe ngokumfaneleyo uThixo, onibizelayo kobakhe ubukumkani nobuqaqawuli.</p> 
<p><A NAME="an_2:13">2:13</A>&nbsp;Ngenxa yoko, nathi siyabulela kuye uThixo singayeki,  okokuba nathi, ukulamkela ilizwi likaThixo lodaba kuthi,  analamkela lililizwi labantu; nalamkela, njengokuba kunjalo okwenyaniso, lililizwi likaThixo elisebenzayo nokusebenza kuni bakholwayo.</p> 
<p><A NAME="an_2:14">2:14</A>&nbsp;Kuba nina, bazalwana, naba ngabaxelisa amabandla kaThixo akwelakwaYuda, akuKristu Yesu; ngokuba neva kwaobo bunzima nani ngabesizwe sakowenu, babuvayo nabo ngokwabo kuwe amaYuda;</p> 
<p><A NAME="an_2:15">2:15</A>&nbsp;wona ayibulalayo iNkosi uYesu kwanabawo abaprofeti,  asitshutshisa nathi, engamkholosi uThixo, echasene nabantu bonke;</p> 
<p><A NAME="an_2:16">2:16</A>&nbsp;esalela thina ukuba sithethe kuzo iintlanga, ukuze zisindiswe, esenzela ukuba azalise izono zawo ngamaxesha onke.  Iwafikele ke ingqumbo, kwada kwasekupheleni.</p> 
<p><A NAME="an_2:17">2:17</A>&nbsp;Thina ke, bazalwana, sanihluthwayo nje ixesha elifutshane ngesiqu, kungengantliziyo, sakhuthalela ngokugqithiseleyo ukububona ubuso benu, sinqwena kakhulu.</p> 
<p><A NAME="an_2:18">2:18</A>&nbsp;Kungoko sathandayo ukuza kuni, mna Pawulos lo, kwakanye nakabini; wesuka uSathana wasibambezela.</p> 
<p><A NAME="an_2:19">2:19</A>&nbsp;Kuba liyintoni na ithemba lethu, novuyo lwethu, nesithsaba sethu soqhayiso? Asinini aba na, phambi kweNkosi yethu uYesu Kristu ekufikeni kwayo?</p> 
<p><A NAME="an_2:20">2:20</A>&nbsp;Inene, nini uzuko novuyo lwethu.</p> 
<p><A NAME="an_3:1">3:1</A>&nbsp;Kungoko kwathi, singasenakuzibamba, kwakholeka kuthi ukuba sisale eAtene sedwa.</p> 
<p><A NAME="an_3:2">3:2</A>&nbsp;Sathuma uTimoti, umzalwana wethu, umlungiseleli kaThixo,  osebenza nathi ezindabeni ezilungileyo zikaKristu, ukuze anizimase, anivuselele ngenxa yokholo lwenu,</p> 
<p><A NAME="an_3:3">3:3</A>&nbsp;kungabikho namnye ushukunyiswayo zezi mbandezelo; kuba nisazi ngokwenu ukuba simiselwe zona.</p> 
<p><A NAME="an_3:4">3:4</A>&nbsp;Kuba xenikweni besikuni, sanixelela ngenxa engaphambili ukuba siza kubandezelwa; njengokuba kwaba njalo, nani niyazi.</p> 
<p><A NAME="an_3:5">3:5</A>&nbsp;Ngenxa yoko nam ndithe, ndingasenakuzibamba, ndathumela ukuba ndilwazi ukholo lwenu, hleze abe unihendile uMhendi, saba sifuma ne sabulaleka.</p> 
<p><A NAME="an_3:6">3:6</A>&nbsp;Ngoku ke uTimoti, efikile nje kuthi evela kuni,  wasishumayeza iindaba ezilungileyo zokholo nezothando lwenu;  nokuba nihlala ninokusikhumbula okuhle, nilangazelela ukusibona, kwanjengokuba nathi silangazelela ukunibona.</p> 
<p><A NAME="an_3:7">3:7</A>&nbsp;Ngenxa yoko sithuthuzelekile, bazalwana, nini, kuyo yonke imbandezelo nengxakeko yethu ngalo ukholo lwenu;</p> 
<p><A NAME="an_3:8">3:8</A>&nbsp;ngokuba ngoku siphilile, ukuba nina nithi nime eNkosini.</p> 
<p><A NAME="an_3:9">3:9</A>&nbsp;Kuba singambuyekeza ngambulelo mni na uThixo ngani, kulo lonke uvuyo esivuya ngalo ngenxa yenu phambi koThixo wethu,</p> 
<p><A NAME="an_3:10">3:10</A>&nbsp;ubusuku nemini sikhunga ngokugqithiseleyo kakhulu, ukuba sibubone ubuso benu, sikuzalise ukusilela kokholo lwenu?</p> 
<p><A NAME="an_3:11">3:11</A>&nbsp;Wanga ke uThixo ngokwakhe, uBawo wethu, neNkosi yethu uYesu Kristu, angayilungisa indlela yethu yokuza kuni.</p> 
<p><A NAME="an_3:12">3:12</A>&nbsp;Yanga ke iNkosi inganandisa, inityebise eluthandweni, omnye komnye nakubo bonke, kwanjengokuba nathi sisenjenjalo kuni;</p> 
<p><A NAME="an_3:13">3:13</A>&nbsp;ukuze izizimase iintliziyo zenu, zingabi nakusoleka, zibe ngcwele phambi koThixo uBawo wethu, ekufikeni kweNkosi yethu uYesu Kristu nabo bonke abangcwele bayo.</p> 
<p><A NAME="an_4:1">4:1</A>&nbsp;Elokugqiba ngoko, bazalwana, siyanicela siniyala siseNkosini uYesu, ukuba nithi, njengokuba nakwamkelayo kuthi, okokuba nimelwe kukuthini na ukuhamba nokumkholisa uThixo, nikhule kuko ngakumbi.</p> 
<p><A NAME="an_4:2">4:2</A>&nbsp;Kuba niyazi ukuba zaba ziziyalo zini na, esaniyala ngazo ngeNkosi uYesu.</p> 
<p><A NAME="an_4:3">4:3</A>&nbsp;Kuba oku kukuthanda kukaThixo, ukungcwaliswa kwenu, ukuba nikhumke kulo uhenyuzo;</p> 
<p><A NAME="an_4:4">4:4</A>&nbsp;ukuba elowo kuni akwazi ukusizuza asiphathe esakhe isitya enobungcwalisa, enembeko;</p> 
<p><A NAME="an_4:5">4:5</A>&nbsp;angathabatheki yinkanuko, njengeentlanga ezingamaziyo uThixo;</p> 
<p><A NAME="an_4:6">4:6</A>&nbsp;ukuba kungabikho ugqithisayo, amlumkise umzalwana wakhe emcimbini lowo; ngenxa enokuba iNkosi ngumphindezeli wazo zonke ezi zinto, njengoko sasinixelele ngenxa engaphambili,  saniqononondisa.</p> 
<p><A NAME="an_4:7">4:7</A>&nbsp;Kuba uThixo akasibizelanga ekungcoleni; usibizele ebungcwaliseni.</p> 
<p><A NAME="an_4:8">4:8</A>&nbsp;Ngako oko ke lowo ugibayo, akagibi mntu, ugiba uThixo,  owasinikayo nokusinika uMoya wakhe oyiNgcwele.</p> 
<p><A NAME="an_4:9">4:9</A>&nbsp;Ke kaloku, ngalo uthando lobuzalwana, akufuneki ukuba ndinibhalele; kuba nina ngokwenu ningabafundiswe nguThixo ukuba nithandane;</p> 
<p><A NAME="an_4:10">4:10</A>&nbsp;kuba okunene niyakwenza oko kubo bonke abazalwana abakwelaseMakedoni liphela. Siyanivuselela ke, bazalwana, ukuba nikhule kuko oko ngakumbi;</p> 
<p><A NAME="an_4:11">4:11</A>&nbsp;nokuba nizondelele ukuba nizole, nenze ezenu izinto,  nisebenze ngezenu izandla, njengoko saniyalayo;</p> 
<p><A NAME="an_4:12">4:12</A>&nbsp;ukuze nihambe ngokuzibekileyo ngakwabo bangaphandle,  ningasweli nto.</p> 
<p><A NAME="an_4:13">4:13</A>&nbsp;Ke kaloku andithandi ukuba ningazi, bazalwana, mayela nabalele ukufa, ukuze ningabi buhlungu njengabanye abangenathemba bona.</p> 
<p><A NAME="an_4:14">4:14</A>&nbsp;Kuba xa sikholwa ukuba uYesu wafa, wabuya wavuka,  kwangokunjalo naye uThixo woza nabo abalele ukufa ngaye uYesu,  kunye naye.</p> 
<p><A NAME="an_4:15">4:15</A>&nbsp;Kuba oku siyakutsho kuni ngelizwi leNkosi ukuthi, thina babudlayo ubomi, baya kuba besekho ekufikeni kweNkosi, asisayi kubaphangela abalele ukufa.</p> 
<p><A NAME="an_4:16">4:16</A>&nbsp;Ngokuba iNkosi ngokwayo iya kuhla emazulwini inendanduluko,  inelizwi lesiphatha-zithunywa, inexilongo likaThixo, baze abafele kuKristu bavuke kuqala;</p> 
<p><A NAME="an_4:17">4:17</A>&nbsp;sandule thina babudlayo ubomi, basaseleyo, sixwilelwe emafini kwakunye nabo, siye kuyikhawulela iNkosi esibhakabhakeni; size ngokunjalo sihlale sihleli, sindawonye neNkosi.</p> 
<p><A NAME="an_4:18">4:18</A>&nbsp;Ngoko ke thuthuzelanani ngala mazwi.</p> 
<p><A NAME="an_5:1">5:1</A>&nbsp;Ke kaloku ngawo amaxesha namathuba, bazalwana, akufuneki nganto ukuba ndinibhalele;</p> 
<p><A NAME="an_5:2">5:2</A>&nbsp;kuba nani ngokwenu niyazi ngokucacileyo, ukuba imini yeNkosi, njengesela ebusuku, yenjenjalo ukuza kwayo.</p> 
<p><A NAME="an_5:3">5:3</A>&nbsp;Kuba xenikweni baya kuthi, Luxolo nokunqaba, oko baya kufikelwa yintshabalaliso ngebhaqo, kwanjengenimba komithiyo;  baye bengayi kukha basinde.</p> 
<p><A NAME="an_5:4">5:4</A>&nbsp;Ke nina, bazalwana, anisebumnyameni, ukuba imini leyo iniqubule njengesela.</p> 
<p><A NAME="an_5:5">5:5</A>&nbsp;Nonke nina ningabokukhanya, abemini; asingabobusuku,  asingabobumnyama.</p> 
<p><A NAME="an_5:6">5:6</A>&nbsp;Ngoko ke masingalali, njengabanye aba; masiphaphe sibe ziingcathu.</p> 
<p><A NAME="an_5:7">5:7</A>&nbsp;Kuba abaleleyo balala ebusuku; nabanxilayo banxila ebusuku.</p> 
<p><A NAME="an_5:8">5:8</A>&nbsp;Ke thina bangabemini masibe ziingcathu; masinxibe isigcina-sifuba sokholo nothando, nesigcina-ntloko esilithemba losindiso.</p> 
<p><A NAME="an_5:9">5:9</A>&nbsp;Ngokuba uThixo akasimiselanga ngqumbo; usimisele ukuzuza usindiso ngayo iNkosi yethu uYesu Kristu;</p> 
<p><A NAME="an_5:10">5:10</A>&nbsp;owasifelayo, ukuze nokuba sihleli, nokuba silele, sidle ubomi kwakunye naye.</p> 
<p><A NAME="an_5:11">5:11</A>&nbsp;Kungoko ndithi, Thuthuzelanani, nakhane, kwanjengokuba nisenjenjalo.</p> 
<p><A NAME="an_5:12">5:12</A>&nbsp;Ke kaloku siyanicela, bazalwana, ukuba nibazi ababulalekayo phakathi kwenu, abanongamelayo eNkosini, abanilulekayo,</p> 
<p><A NAME="an_5:13">5:13</A>&nbsp;nibabeke ngokugqithiseleyo kakhulu ukubathanda, ngenxa yomsebenzi wabo. Hlalani ninoxolo phakathi kwenu.</p> 
<p><A NAME="an_5:14">5:14</A>&nbsp;Siyanivuselela ke, bazalwana, balulekeni abanxaxhayo;  bakhuzeni abamxhelo mncinane; basekeleni abathambileyo; yibani nokuzeka kade umsindo kubantu bonke.</p> 
<p><A NAME="an_5:15">5:15</A>&nbsp;Lumkani, kungabikho bani ubuyekeza ububi ngobubi nakubani;  hlalani niphuthuma okulungileyo omnye komnye, nakubantu bonke.</p> 
<p><A NAME="an_5:16">5:16</A>&nbsp;Hlalani nivuya.</p> 
<p><A NAME="an_5:17">5:17</A>&nbsp;Thandazani ningayeki.</p> 
<p><A NAME="an_5:18">5:18</A>&nbsp;Ezintweni zonke bulelani; kuba oko kukuthanda kukaThixo kuKristu Yesu ngani.</p> 
<p><A NAME="an_5:19">5:19</A>&nbsp;UMoya musani ukumcima.</p> 
<p><A NAME="an_5:20">5:20</A>&nbsp;Iziprofeto musani ukuzenza into engento.</p> 
<p><A NAME="an_5:21">5:21</A>&nbsp;Izinto zonke zicikideni, nibambe leyo intle.</p> 
<p><A NAME="an_5:22">5:22</A>&nbsp;Khumkani kuzo zonke iintlobo zenkohlakalo.</p> 
<p><A NAME="an_5:23">5:23</A>&nbsp;Wanga ke uThixo woxolo ngokwakhe anganingcwalisa niphelelisekile; uthi, ugqibelele owenu umoya nomphefumlo nomzimba, ugcinwe ngokungenakusoleka ekufikeni kweNkosi yethu uYesu Kristu.</p> 
<p><A NAME="an_5:24">5:24</A>&nbsp;Uthembekile onibizayo, oya kukwenza nokukwenza oko.</p> 
<p><A NAME="an_5:25">5:25</A>&nbsp;Bazalwana, sithandazeleni.</p> 
<p><A NAME="an_5:26">5:26</A>&nbsp;Babuliseni abazalwana bonke ngolwango olungcwele.</p> 
<p><A NAME="an_5:27">5:27</A>&nbsp;Ndiyanifungisa iNkosi ukuba le ncwadi ileswe kubo bonke abazalwana abangcwele.</p> 
<p><A NAME="an_5:28">5:28</A>&nbsp;Ubabalo lweNkosi yethu uYesu Kristu malube nani. Amen.</p> 
<p><HR>
<CENTER>
<A HREF="th2.htm">Next: 2 Thessalonians</A></CENTER>
</BODY>
</HTML>
