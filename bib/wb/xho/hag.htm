<HTML>
<HEAD>
<link rel="stylesheet" type="text/css" href="../../../css/marg.css">
<META HTTP-EQUIV="Content-Type" CONTENT="text/html; charset=UTF-8">
<META name="description" content="Xhosa Bible, full text etext at Intangible Textual Heritage">
<TITLE>Xhosa Bible: Haggai</TITLE>
</HEAD>
<BODY>
<CENTER>
<A HREF="../../../index.htm"><IMG SRC="../../../cdshop/ithlogo.png" BORDER="0"></A><BR>
<A HREF="../../../index.htm">Intangible Textual Heritage</A>&nbsp;
<A HREF="../../index.htm">Bible</A>&nbsp;
<A HREF="../index.htm">World Bible</A>&nbsp;
<A HREF="index.htm">Index</A>&nbsp;
<A HREF="zep.htm">Previous</A>&nbsp;
<A HREF="zac.htm">Next</A>&nbsp;
</CENTER>
<HR>
</p> <h3 align="center" align="center">Xhosa Bible: Haggai</h3> 
<p><A NAME="an_1:1">1:1</A>&nbsp;Ngomnyaka wesibini kaDariyo ukumkani, ngenyanga yesithandathu, ngosuku lokuqala enyangeni leyo, kwafika ilizwi likaYehova ngoHagayi umprofeti, kuZerubhabheli unyana kaShalatiyeli, ibamba lakwaYuda, nakuYoshuwa unyana kaYotsadaki, umbingeleli omkhulu, lisithi,</p> 
<p><A NAME="an_1:2">1:2</A>&nbsp;Utsho uYehova wemikhosi ukuthi, Aba bantu bathi, Asikabi lixesha lokuba kuziwe, asikabi lixesha lokuba yakhiwe indlu kaYehova.</p> 
<p><A NAME="an_1:3">1:3</A>&nbsp;Kwafika ke ilizwi likaYehova ngoHagayi umprofeti, lisithi,</p> 
<p><A NAME="an_1:4">1:4</A>&nbsp;Lixesha na kuni nina, lokuba nihlale ezindlwini zenu zalekiwe, ibe le ndlu yam yona ilinxuwa?</p> 
<p><A NAME="an_1:5">1:5</A>&nbsp;Kaloku ke, utsho uYehova wemikhosi ukuthi, Zigqaleni iindlela zenu.</p> 
<p><A NAME="an_1:6">1:6</A>&nbsp;Nahlwayela kakhulu, ningenise kancinane; niyadla,  ningahluthi; nisela, ninganeli kukusela; nambatha, ningevi ntsitho; noziqeshisayo uziqeshisela ukuba agalele engxoweni enezikroba.</p> 
<p><A NAME="an_1:7">1:7</A>&nbsp;Utsho uYehova wemikhosi ukuthi, Iindlela zenu zigqaleni.</p> 
<p><A NAME="an_1:8">1:8</A>&nbsp;Nyukani niye kweleentaba, nize nemithi, niyakhe indlu le;  ndokholiswa ke yiyo, ndizizukise; utsho uYehova.</p> 
<p><A NAME="an_1:9">1:9</A>&nbsp;Nalindela into eninzi, nantso isuke yaba yinto encinane;  nithe nakuza nayo ekhaya, ndayiphephetha. Ngani ke? utsho uYehova wemikhosi; ngenxa yendlu yam, yona le ilinxuwa, nibe nina elowo ebalekela endlwini yakhe.</p> 
<p><A NAME="an_1:10">1:10</A>&nbsp;Ngenxa yoko, ngenxa yenu, izulu liyala nombethe, nomhlaba wala neendyebo zawo.</p> 
<p><A NAME="an_1:11">1:11</A>&nbsp;Ndabiza ukoma phezu kwelizwe, naphezu kweentaba, naphezu kwengqolowa, naphezu kwewayini entsha, naphezu kweoli, naphezu kwezinto zonke eziphuma emhlabeni, naphezu kwabantu, naphezu kweenkomo, naphezu kokuxelenga konke kwezandla.</p> 
<p><A NAME="an_1:12">1:12</A>&nbsp;Baliphulaphula ke ooZerubhabheli unyana kaShalatiyeli,  noYoshuwa unyana kaYotsadaki, umbingeleli omkhulu, namasalela onke abantu, ilizwi likaYehova uThixo wabo, ngokwamazwi kaHagayi umprofeti, njengoko wayemthumile uYehova uThixo wabo;  boyika abantu ebusweni bukaYehova.</p> 
<p><A NAME="an_1:13">1:13</A>&nbsp;Wakuthetha uHagayi umthunywa kaYehova ukuthunywa kwakhe nguYehova ebantwini, wathi, Ndinani, utsho uYehova.</p> 
<p><A NAME="an_1:14">1:14</A>&nbsp;UYehova wawuvuselela umoya kaZerubhabheli unyana kaShalatiyeli, ibamba lakwaYuda, nomoya kaYoshuwa unyana kaYotsadaki, umbingeleli omkhulu, nomoya wamasalela onke abantu. Beza ke, bawenza umsebenzi endlwini kaYehova wemikhosi,  uThixo wabo,</p> 
<p><A NAME="an_1:15">1:15</A>&nbsp;ngosuku lwamashumi omabini anesine lwenyanga yesithandathu,  ngomnyaka wesibini kakumkani uDariyo.</p> 
<p><A NAME="an_2:1">2:1</A>&nbsp;Ngenyanga yesixhenxe, ngosuku lwamashumi amabini analunye enyangeni leyo, kwafika ilizwi likaYehova ngoHagayi umprofeti,  lisithi,</p> 
<p><A NAME="an_2:2">2:2</A>&nbsp;Khawuthethe kuZerubhabheli unyana kaShalatiyeli, ibamba lakwaYuda, nakuYoshuwa unyana kaYotsadaki, umbingeleli omkhulu,  nakumasalela abantu, uthi,</p> 
<p><A NAME="an_2:3">2:3</A>&nbsp;Ngubani na kuni apha oseleyo, owayibonayo le ndlu isesebuqaqawulini bayo bokuqala? Niyibona iyintoni na ke ngoku?  Ayinjengento engento na emehlweni enu?</p> 
<p><A NAME="an_2:4">2:4</A>&nbsp;Noko ke ngoku yomelela, Zerubhabheli, utsho uYehova;  womelele, Yoshuwa nyana kaYotsadaki, mbingeleli mkhulu;  nomelele, nonke bantu belizwe, utsho uYehova, nisebenze;  ngokuba ndinani, utsho uYehova wemikhosi.</p> 
<p><A NAME="an_2:5">2:5</A>&nbsp;Ilizwi elo, ndanqophisana nani ngalo ekuphumeni kwenu eYiputa, ndisaligcinile, noMoya wam umi phakathi kwenu; musani ukoyika.</p> 
<p><A NAME="an_2:6">2:6</A>&nbsp;Ngokuba uYehova wemikhosi utsho ukuthi, Kusaya kuba kanye,  umzuzwana ke, ndinyikimise izulu, nehlabathi, nolwandle,  nomhlaba owomileyo;</p> 
<p><A NAME="an_2:7">2:7</A>&nbsp;ndizinyikimise zonke iintlanga, zifike izinto ezinqwenelekayo zeentlanga zonke, ndiyizalise le ndlu ngobuqaqawuli; utsho uYehova wemikhosi.</p> 
<p><A NAME="an_2:8">2:8</A>&nbsp;Isilivere yeyam, igolide yeyam; utsho uYehova wemikhosi.</p> 
<p><A NAME="an_2:9">2:9</A>&nbsp;Buya kuba bukhulu ubuqaqawuli bamva bale ndlu, ngaphezu kobokuqala, utsho uYehova wemikhosi; kuyo ke le ndawo ndiya kunika uxolo; utsho uYehova wemikhosi.</p> 
<p><A NAME="an_2:10">2:10</A>&nbsp;Ngosuku lwamashumi omabini anesine lwenyanga yesithoba,  ngomnyaka wesibini kaDariyo, kwafika ilizwi likaYehova ngoHagayi umprofeti, lisithi,</p> 
<p><A NAME="an_2:11">2:11</A>&nbsp;Utsho uYehova wemikhosi ukuthi, Khawubuze umyalelo kubabingeleli, uthi,</p> 
<p><A NAME="an_2:12">2:12</A>&nbsp;Yabonani, umntu ephethe inyama engcwele ngesondo lengubo yakhe, afike ngesondo lakhe esonkeni, nasentweni ephekiweyo,  nasewayinini, naseolini, nasentweni nokuba yiyiphi edliwayo,  yongcwaliseka na? Baphendula ababingeleli bathi, Hayi.</p> 
<p><A NAME="an_2:13">2:13</A>&nbsp;Wathi ke uHagayi, Ukuba uthe wafika oyinqambi ngenxa yomfi,  kwezo zinto zonke, zoba ziinqambi na? Baphendula ababingeleli bathi, Zoba ziinqambi.</p> 
<p><A NAME="an_2:14">2:14</A>&nbsp;Waphendula uHagayi wathi, Banjalo ke aba bantu, lunjalo ke olu hlanga ebusweni bam; utsho uYehova; unjalo ke wonke umsebenzi wezandla zabo, nento abayisondezayo khona apho iyinqambi.</p> 
<p><A NAME="an_2:15">2:15</A>&nbsp;Kaloku ke khanigqale, nithabathele kule mini, nibhekise emva, kungekabekwa litye lityeni etempileni kaYehova;</p> 
<p><A NAME="an_2:16">2:16</A>&nbsp;nithabathele kwelo xesha, xa umntu ebefike esitheni esimilinganiso imashumi mabini, asuke afumane libe linye ishumi; xa ebefika emkhumbini wokukhongozela iwayini, eza kukha imilinganiso emashumi mahlanu, asuke afumane amashumi amabini.</p> 
<p><A NAME="an_2:17">2:17</A>&nbsp;Ndanibetha ngembabala, nangexoshomba, nangesichotho, kuyo yonke imisebenzi yezandla zenu; noko ke akubangakho namnye kuni ubuyela kum; utsho uYehova.</p> 
<p><A NAME="an_2:18">2:18</A>&nbsp;Khanigqale, nithabathele kule mini, nibhekise emva,  nithabathele kusuku lwamashumi omabini anesine lwenyanga yesithoba kususela kuloo mini yokusekwa kwetempile kaYehova;  gqalani ke.</p> 
<p><A NAME="an_2:19">2:19</A>&nbsp;Isekho yinina imbewu eqongeni? Hayi, akuxakathanga nto,  kude kwesa kumdiliya, nomkhiwane, nomrharnate, nomnquma.  Ndithabathele kule mini, ndiya kusikelela.</p> 
<p><A NAME="an_2:20">2:20</A>&nbsp;Kwafika ilizwi likaYehova ngokwesibini kuHagayi, ngosuku lwamashumi omabini anesine enyangeni leyo, lisithi,</p> 
<p><A NAME="an_2:21">2:21</A>&nbsp;Thetha kuZerubhabheli ibamba lakwaYuda, uthi, Ndiya kulinyikimisa izulu nehlabathi,</p> 
<p><A NAME="an_2:22">2:22</A>&nbsp;ndiyibhukuqe itrone yezikumkani, ndikutshabalalise ukomelela kwezikumkani zeentlanga; ndizibhukuqe iinqwelo zokulwa nabakhweli bazo, kuwe amahashe nabakhweli bawo; elowo awiswe likrele lowabo.</p> 
<p><A NAME="an_2:23">2:23</A>&nbsp;Ngaloo mini, utsho uYehova wemikhosi, ndiya kukuthabatha,  Zerubhabheli nyana kaShalatiyeli, mkhonzi wam, utsho uYehova,  ndikumise ngokomsesane wokutywina; kuba ndikunyule; utsho uYehova wemikhosi.</p> 
<p><HR>
<CENTER>
<A HREF="zac.htm">Next: Zechariah</A></CENTER>
</BODY>
</HTML>
