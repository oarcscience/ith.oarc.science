[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo1)  [Next](jo3.md) 

------------------------------------------------------------------------

### Latvian Bible: 2 John

<span id="an_1:1">1:1</span> Vecākais izredzētajai kundzei un viņas
bērniem, kurus es patiesi mīlu, un ne tikai es, bet arī visi, kas
atzinuši patiesību

<span id="an_1:2">1:2</span> Patiesības dēļ, kas paliek mūsos un būs ar
mums mūžīgi.

<span id="an_1:3">1:3</span> Lai ir ar jums žēlastība, žēlsirdība, miers
no Dieva Tēva, un no Jēzus Kristus, Tēva Dēla, patiesībā un mīlestībā!

<span id="an_1:4">1:4</span> Es ļoti priecājos, ka esmu atradis starp
taviem bērniem tādus, kas staigā patiesībā saskaņā ar pavēli, ko saņēmām
no Tēva.

<span id="an_1:5">1:5</span> Un tagad es tevi lūdzu, kundze, ne tā kā
jaunu bausli tev rakstīdams, bet to, kas mums bija no sākuma, lai mēs
viens otru mīlētu.

<span id="an_1:6">1:6</span> Un šī ir mīlestība, lai mēs dzīvotu saskaņā
ar Viņa baušļiem. Jo šis ir bauslis, lai jūs tanī dzīvotu, kā jūs no
sākuma dzirdējāt.

<span id="an_1:7">1:7</span> Jo daudzi maldināti izgājuši pasaulē, kas
neatzīst, ka Jēzus Kristus atnācis miesā; tāds ir maldinātājs un
antikrists.

<span id="an_1:8">1:8</span> Pielūkojiet paši sevi, lai jūs nepazaudētu
to, par ko pūlējāties, bet lai saņemtu pilnu algu!

<span id="an_1:9">1:9</span> Katram, kas aiziet un nepaliek Kristus
mācībā, nav Dieva; kas paliek šinī mācībā, tam ir Tēvs un Dēls.

<span id="an_1:10">1:10</span> Ja kas nāk pie jums un nesludina šo
mācību, tādu neuzņemiet savās mājās un nesveiciniet viņu.

<span id="an_1:11">1:11</span> Jo tas, kas viņu sveicina, piedalās tā
ļaunajos darbos.

<span id="an_1:12">1:12</span> Man būtu jums daudz kas rakstāms, bet es
negribu uz papīra un ar tinti, jo es ceru būt pie jums un parunāt no
mutes mutē, lai jūsu prieks būtu pilnīgs.

<span id="an_1:13">1:13</span> Tevi sveicina tavas izredzētās māsas
bērni.

------------------------------------------------------------------------

[Next: 3 John](jo3.md)
