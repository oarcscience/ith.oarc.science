[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](th2)  [Next](ti2.md) 

------------------------------------------------------------------------

### Latvian Bible: 1 Timothy

<span id="an_1:1">1:1</span> Pāvils, Jēzus Kristus apustulis, Dieva,
mūsu Pestītāja, un Jēzus Kristus, mūsu cerības, uzdevumā

<span id="an_1:2">1:2</span> Timotejam, mīļajam dēlam ticībā: žēlastība,
žēlsirdība un miers no Dieva Tēva un mūsu Kunga Jēzus Kristus!

<span id="an_1:3">1:3</span> Aiziedams uz Maķedoniju es lūdzu tevi
palikt Efezā, lai tu piekodinātu dažiem nemācīt citādi

<span id="an_1:4">1:4</span> Un nenodoties pasakām un bezgalīgajiem
cilts sarakstiem, kas vairāk veicina strīdus nekā Dieva celtni ticībā.

<span id="an_1:5">1:5</span> Pamācīšanas mērķis ir tīras sirds
mīlestība, laba sirdsapziņa un neliekuļota ticība.

<span id="an_1:6">1:6</span> No tā daži nomaldījušies un pievērsušies
tukšvārdībai.

<span id="an_1:7">1:7</span> Tie grib būt bauslības mācītāji, bet
nesaprot to, ko runā, nedz to, ko apgalvo.

<span id="an_1:8">1:8</span> Bet mēs zinām, ka likums ir labs, ja to
pareizi pielieto.

<span id="an_1:9">1:9</span> Jāapzinās tas, ka bauslība taisnīgajiem nav
dota, bet netaisnīgajiem un nepadevīgajiem, bezdievīgajiem un
grēciniekiem, izvirtīgajiem un apgānītājiem, tēva un mātes slepkavām,
cilvēku slepkavām,

<span id="an_1:10">1:10</span> Netikļiem, vīriešu apgānītājiem, cilvēku
laupītājiem, meļiem, zvēresta lauzējiem un tiem, kas pretojas
veselīgajai mācībai,

<span id="an_1:11">1:11</span> Kas ietverta svētā Dieva godības
evaņģēlijā, kas man uzticēts.

<span id="an_1:12">1:12</span> Es pateicos mūsu Kungam Jēzum Kristum,
kas mani stiprinājis, atzinis mani uzticamu un iecēlis kalpošanai.

<span id="an_1:13">1:13</span> Es iepriekš biju zaimotājs un vajātājs,
un varmāka; bet es iemantoju Dieva žēlastību, jo to darīju neticībā
nesaprazdams.

<span id="an_1:14">1:14</span> Bet pārbagāta bija mūsu Kunga žēlastība
reizē ar ticību un mīlestību, kas ir Jēzū Kristū.

<span id="an_1:15">1:15</span> Patiesa un pilnīgi pieņemama ir tā
mācība, ka Jēzus Kristus atnācis šinī pasaulē, lai izglābtu grēciniekus,
starp kuriem es esmu pirmais.

<span id="an_1:16">1:16</span> Bet es tāpēc atradu žēlastību, lai Jēzus
Kristus mani pirmajā parādītu visu savu lēnprātību par priekšzīmi tiem,
kas, ticēdami uz Viņu, iegūs mūžīgo dzīvi.

<span id="an_1:17">1:17</span> Bet mūžības Ķēniņam, nemirstīgajam,
neredzamajam vienīgajam Dievam gods un slava mūžīgi mūžos! Amen.

<span id="an_1:18">1:18</span> Šo pamācību, dēls Timotej, es tev
ieteicu, lai tu, saskaņā ar agrāk tev pasludinātajiem pravietojumiem,
izcīnītu labo cīņu,

<span id="an_1:19">1:19</span> Paliktu ticībā un labā sirdsapziņā, ko
daži atmeta un tā pazaudēja ticību.

<span id="an_1:20">1:20</span> Starp tiem ir Himenejs un Aleksandrs,
kurus nodevu sātanam, lai tie mācītos Dievu vairs nezaimot.

<span id="an_2:1">2:1</span> Vispirms es uzaicinu tevi lūgt Dievu,
pielūgt Viņu, aizlūgt un pateikties Viņam par visiem cilvēkiem,

<span id="an_2:2">2:2</span> Par ķēniņiem un visiem varas nesējiem, lai
mēs varētu dzīvot klusu un mierīgu dzīvi visā dievbijībā un šķīstībā.

<span id="an_2:3">2:3</span> Jo tas ir labi un patīkami Dievam, mūsu
Pestītājam,

<span id="an_2:4">2:4</span> Kas grib, lai visi cilvēki tiktu izpestīti
un atzītu patiesību.

<span id="an_2:5">2:5</span> Jo viens ir Dievs un viens ir vidutājs
starp Dievu un cilvēkiem, - cilvēks Jēzus Kristus,

<span id="an_2:6">2:6</span> Kas sevi nodeva, lai būtu izpirkšanas maksa
par visiem un liecība īstā laikā.

<span id="an_2:7">2:7</span> Tāpēc es esmu iecelts sludinātājs un
apustulis (es saku patiesību, es nemeloju), tautu mācītājs ticībā un
patiesībā.

<span id="an_2:8">2:8</span> Tāpēc es vēlos, lai vīri lūdz Dievu visur
bez dusmām un naida, paceldami savas tīrās rokas.

<span id="an_2:9">2:9</span> Tāpat sievietes pieklājīgā tērpā, kaunīgi
un tikumīgi lai greznojas nevis matu pīnēm un zeltu, un pērlēm, un
dārgās drēbēs, (1 Pēt 3,3)

<span id="an_2:10">2:10</span> Bet, kā tas dievbijīgām sievietēm
pienākas, ar labiem darbiem!

<span id="an_2:11">2:11</span> Sieviete lai mācās klusībā un visā
padevībā!

<span id="an_2:12">2:12</span> Bet es neatļauju sievietei mācīt, nedz
pār vīru valdīt; viņai jābūt klusībā.

<span id="an_2:13">2:13</span> Jo Ādams tika radīts pirmais, pēc tam
Ieva.

<span id="an_2:14">2:14</span> Arī Ādams netika pievilts, bet sieviete
tika pievilta un krita pārkāpumā.

<span id="an_2:15">2:15</span> Viņa tomēr pestīšanu sasniegs, dzemdējot
bērnus, ja paliks ticībā, mīlestībā, svētā dzīvē un apdomībā.

<span id="an_3:1">3:1</span> Tas ir patiess vārds: ja kas alkst bīskapa
amata, tas tiecas pēc laba darba.

<span id="an_3:2">3:2</span> Tātad bīskapam jābūt nevainojamam, vienas
sievas vīram, sātīgam, prātīgam, cienīgam, godājamam, viesmīlīgam,
mācītam,

<span id="an_3:3">3:3</span> Ne dzērājam, ne kauslim, bet lēnprātīgam,
ne ķildīgam, ne mantkārīgam,

<span id="an_3:4">3:4</span> Bet labam sava nama pārvaldniekam, kam
bērni paklausa pilnīgā tikumībā.

<span id="an_3:5">3:5</span> Bet ja kas nemāk valdīt pār savu namu, kā
tas gādās par Dieva Baznīcu?

<span id="an_3:6">3:6</span> Ne jaunam ticībā, lai nekļūtu lepns un
neiekristu velna tiesa.

<span id="an_3:7">3:7</span> Viņam jābūt labā slavā pie tiem, kas ir
ārpusē, lai neiekristu neslavā un ļaunā gara slazdos.

<span id="an_3:8">3:8</span> Tāpat diakoniem jābūt godājamiem, ne
divkosīgiem, ne pārmērīgiem vīna lietotājiem, ne negodīgas peļņas
kāriem,

<span id="an_3:9">3:9</span> Tādiem, kas ticības noslēpumu glabā tīrā
sirdsapziņā.

<span id="an_3:10">3:10</span> Bet tie iepriekš jāpārbauda un, ja viņiem
pārkāpumu nav, tad lai kalpo.

<span id="an_3:11">3:11</span> Tāpat sievietēm jābūt cienījamām, ne
mēlnesīgām, sātīgām, visā uzticīgām.

<span id="an_3:12">3:12</span> Diakoniem jābūt vienas sievas vīriem, kas
labi valda savus bērnus un savu namu;

<span id="an_3:13">3:13</span> Jo tie, kas labi pilda savu pienākumu,
iegūst goda vietu un stipru cerību ticībā, kas ir Kristū Jēzū.

<span id="an_3:14">3:14</span> šo es tev rakstu, cerēdams drīzumā nākt
pie tevis;

<span id="an_3:15">3:15</span> Bet ja es aizkavējos, lai tu zinātu, kā
jāizturas Dieva namā, kas ir dzīvā Dieva Baznīca, patiesības balsts un
pamats.

<span id="an_3:16">3:16</span> Un patiesi liels ir dievbijības
noslēpums. Tas ir parādījies miesīgi, apliecināts garā, eņģeļi to
skatījuši, tautām tas sludināts, pasaulē ticēts, godībā uzņemts.

<span id="an_4:1">4:1</span> Bet gars saka skaidri, ka vēlākos laikos
daži atkritīs no ticības un pievienosies maldu gariem un ļauno garu
mācībām. (2.Tim.3,1; 2.Pēt.3,3)

<span id="an_4:2">4:2</span> Tie runā melus liekuļodami, un viņu
sirdsapziņa ar dedzekli iezīmēta.

<span id="an_4:3">4:3</span> Tie aizliedz doties laulībā un lietot
barību, ko Dievs radījis, lai ticīgie un patiesības atzinēji to pieņemtu
pateicībā.

<span id="an_4:4">4:4</span> Jo katra Dieva radība ir laba, un nekas nav
atmetams, ko pateicībā pieņemam,

<span id="an_4:5">4:5</span> Jo tas Dieva vārdā un lūgšanā tiek svētīts.

<span id="an_4:6">4:6</span> Tā mācīdams brāļus, tu būsi labs Jēzus
Kristus kalps, kas uzaudzināts ticības vārdos un labā mācībā, ko tu esi
sasniedzis.

<span id="an_4:7">4:7</span> Turpretim aplamas vecu sievu pasakas
noraidi, bet pats vingrinies dievbijībā!

<span id="an_4:8">4:8</span> Jo miesas vingrināšana maz ko der, bet
dievbijība derīga visam, jo tā ietver tagadējās un nākošās dzīves
apsolījumus.

<span id="an_4:9">4:9</span> Tas ir patiess un atzīšanas cienīgs vārds.

<span id="an_4:10">4:10</span> Jo tāpēc mēs arī pūlamies un tiekam
pulgoti, ka ceram uz dzīvo Dievu, kas ir visu cilvēku, bet sevišķi
ticīgo Pestītājs.

<span id="an_4:11">4:11</span> To pavēli un māci!

<span id="an_4:12">4:12</span> Neviens lai nenicina tavu jaunību; bet tu
esi paraugs ticīgajiem vārdos, darbos, mīlestībā, ticībā un šķīstībā.

<span id="an_4:13">4:13</span> Kamēr es nāku, veltī sevi lasīšanai,
pamudināšanai un mācīšanai!

<span id="an_4:14">4:14</span> Neesi nolaidīgs žēlastībā, kas tevi ir un
kas tev dota saskaņā ar pravietojumu, prezbiteriem rokas uzliekot!

<span id="an_4:15">4:15</span> Par to pārdomā, pie tā paliec, lai tavas
sekmes būtu visiem skaidras!

<span id="an_4:16">4:16</span> Esi nomodā par sevi un par mācību, turies
pie tās! Jo tu, tā darīdams, izglābsi pats sevi un tos, kas tevi
klausās.

<span id="an_5:1">5:1</span> Vecāku vīru nerāj, bet pamāci kā tēvu,
jaunekļus - kā brāļus.

<span id="an_5:2">5:2</span> Vecākas sievietes - kā mātes, jaunākas - kā
māsas visā šķīstībā!

<span id="an_5:3">5:3</span> Godā atraitnes, kuras ir īstas atraitnes!

<span id="an_5:4">5:4</span> Bet ja kādai atraitnei ir bērni vai bērnu
bērni, tad lai tā vispirms mācās valdīt savu māju un parādīt pateicību
saviem vecākiem, jo tā tas Dievam patīk.

<span id="an_5:5">5:5</span> Bet kas ir īsta atraitne un vientule, lai
cer uz Dievu un paliek lūgšanās un aizlūgumos nakti un dienu!

<span id="an_5:6">5:6</span> Jo, kas dzīvo izpriecās, tā, dzīva būdama,
ir mirusi.

<span id="an_5:7">5:7</span> Arī to piekodini, lai tās būtu
nevainojamas!

<span id="an_5:8">5:8</span> Bet ja kāds nerūpējas par savējiem, sevišķi
par mājiniekiem, tas noliedz ticību un ir ļaunāks par neticīgo.

<span id="an_5:9">5:9</span> Atraitnēs jāuzņem tāda, kas ir vismaz
sešdesmit gadus veca un ir bijusi viena vīra sieva,

<span id="an_5:10">5:10</span> Kas pazīstama ar labiem darbiem: ja viņa
bērnus uzaudzinājusi, bijusi viesmīlīga, ja svētajiem kājas mazgājusi,
ja tā palīdzējusi cietējiem un bijusi centīga ikkatrā labā darbā.

<span id="an_5:11">5:11</span> Bet jaunākas atraitnes noraidi, jo, ja
tās, pretodamās Kristum, iestieg baudkārē, tad viņas grib precēties.

<span id="an_5:12">5:12</span> Tās pelna nosodīšanu, jo pirmo uzticību
lauzušas.

<span id="an_5:13">5:13</span> Turklāt viņas mācās dīkā staigāt no mājas
uz māju, un ne tikai dīkā, bet ir arī pļāpīgas un vīzdegunīgi runā ko
nevajag.

<span id="an_5:14">5:14</span> Tāpēc es vēlos, lai jaunākās precētos,
dzemdētu bērnus, pārvaldītu mājas un nedotu pretiniekam nekādu iemeslu
nievāšanai.

<span id="an_5:15">5:15</span> Jo dažas jau novēršas, lai sekotu
sātanam.

<span id="an_5:16">5:16</span> Ja kādam ticīgajam jārūpējas par
atraitnēm, tad lai apgādā tās un lai netiek apgrūtināta draudze, kurai
jāpalīdz īstajām atraitnēm.

<span id="an_5:17">5:17</span> Prezbiteri, kas labi priekšnieki, ir
cienīgi, ka tos godinātu ar divkāršu godu, sevišķi tos, kas darbojas
sludināšanā un mācībā.

<span id="an_5:18">5:18</span> Jo Raksti saka: Kūlējam vērsim purnu
neaizsien (5.Moz.25,4) un: Strādnieks ir savas algas cienīgs. (Mt.10,10;
Lk.10,7)

<span id="an_5:19">5:19</span> Sūdzību pret prezbiteru nepieņem bez
diviem vai trijiem lieciniekiem!

<span id="an_5:20">5:20</span> Tos, kas grēko, norāj visu klātbūtnē, lai
arī citi bītos!

<span id="an_5:21">5:21</span> Es tevi zvērinu Dieva un Jēzus Kristus,
un izredzēto eņģeļu priekšā, lai tu to pildītu bez aizsprieduma. Nedari
neko, ietekmēts no vienas vai otras puses!

<span id="an_5:22">5:22</span> Pārsteidzīgi nevienam rokas neuzliec un
nekļūsti svešu grēku līdzdalībnieks! Sargi sevi šķīstu!

<span id="an_5:23">5:23</span> Nedzer vairs ūdeni vien, bet lieto
mazliet vīna tava kuņģa un biežo slimību dēļ!

<span id="an_5:24">5:24</span> Dažu cilvēku grēki ir visiem zināmi un
iet tiesā pirms tiem, bet citiem tie vēl seko.

<span id="an_5:25">5:25</span> Tāpēc arī labie darbi ir visiem zināmi;
un kur tas tā vēl nav, tur nevar palikt apslēpti.

<span id="an_6:1">6:1</span> Ikkatrs, kas atrodas verdzības jūgā, lai
uzskata savus kungus par katra goda cienīgiem, lai Dieva vārds un mācība
netiktu zaimoti.

<span id="an_6:2">6:2</span> Bet kam kungi ir ticīgi, lai nenicina tos
tāpēc, ka tie ir brāļi, bet vēl labāk lai tie kalpo, jo tie ir ticīgi un
mīlējami, un labvēlības līdzdalībnieki. Tu māci un pamudini!

<span id="an_6:3">6:3</span> Ja kas māca ko citu un neseko mūsu Kunga
Jēzus Kristus veselīgajai mācībai, nedz tai mācībai, kas ved dievbijībā,

<span id="an_6:4">6:4</span> Tas ir uzpūtīgs, nekā nezina, bet sirgst ar
prātošanas un ķildošanās sērgu, no kā ceļas skaudība, ķildas, zaimi,
ļaunas aizdomas.

<span id="an_6:5">6:5</span> Tukšas ķildas starp prātu zaudējušiem
cilvēkiem, kam sveša patiesība un kas domā, ka dievbijība kalpo peļņai.

<span id="an_6:6">6:6</span> Tiešām, dievbijība kopā ar pieticību ir
liels ieguvums.

<span id="an_6:7">6:7</span> Jo mēs šinī pasaulē nekā līdz neatnesām,
bez šaubām, arī nekā aiznest nevaram.

<span id="an_6:8">6:8</span> Bet ja mums ir uzturs un apģērbs, būsim
apmierināti ar to!

<span id="an_6:9">6:9</span> Jo tie, kas grib kļūt bagāti, krīt
kārdināšanā un sātana valgā, un daudzās nevajadzīgās un kaitīgās
kārībās, kas cilvēkus grūž pazušanā un samaitāšanā.

<span id="an_6:10">6:10</span> Jo visu ļaunumu sakne ir mantkārībā.
Daži, pēc tās dzīdamies, ir nomaldījušies no ticības un sagādājuši sev
daudz ciešanu.

<span id="an_6:11">6:11</span> Bet tu, Dieva cilvēks, bēdz no tā!
Turpretīm centies pēc taisnības, dievbijības, ticības, mīlestības,
pacietības, lēnprātības!

<span id="an_6:12">6:12</span> Izcīni labo ticības cīņu, tver mūžīgo
dzīvi, kurai tu esi aicināts, pats apliecinādams labo apliecību daudzu
liecinieku priekšā!

<span id="an_6:13">6:13</span> Dieva priekšā, kas visu dzīvu dara, un
Kristus Jēzus priekšā, kas liecību deva Poncija Pilāta laikā, es tev
pavēlu labu liecināt,

<span id="an_6:14">6:14</span> Lai tu izpildītu šo uzdevumu nevainojami
līdz mūsu Kunga Jēzus Kristus atnākšanai,

<span id="an_6:15">6:15</span> Ko savlaicīgi rādīs svētais un vienīgais,
un spēcīgais ķēniņu Ķēniņš un kungu Kungs.

<span id="an_6:16">6:16</span> Viņam vienīgajam ir nemirstība, un Viņš
dzīvo nepieejamā gaismā, ko neviens cilvēks nav redzējis un arī nevar
redzēt; Viņam gods un mūžīga valdīšana! Amen.

<span id="an_6:17">6:17</span> Šīs pasaules bagātajiem pavēli nebūt
augstprātīgiem un paļauties ne uz nedrošu bagātību, bet uz dzīvo Dievu
(kas bagātīgi piešķir mums visu izlietošanai),

<span id="an_6:18">6:18</span> Lai viņi darītu labu, būtu bagāti labos
darbos, būtu labdarīgi, līdzcietīgi,

<span id="an_6:19">6:19</span> Uzkrātu sev vērtības, labu pamatu
nākotnei, lai sasniegtu patieso dzīvi.

<span id="an_6:20">6:20</span> Timotej, sargi tev uzticēto, izvairies no
pasaulīgām, tukšām sarunām un pretrunīgajām mācībām, kas nepareizi
nosauktas par zinātni!

<span id="an_6:21">6:21</span> Daži, tās atzīdami, atkrita no ticības.
Žēlastība lai ir ar tevi! Amen.

------------------------------------------------------------------------

[Next: 2 Timothy](ti2.md)
