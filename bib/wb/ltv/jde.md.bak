[![](../../../cdshop/ithlogo.png)](../../../index.md)  
[Intangible Textual Heritage](../../../index)  [Bible](../../index.md) 
[World Bible](../index)  [Index](index)  [Previous](jo3)  [Next](rev.md) 

------------------------------------------------------------------------

### Latvian Bible: Jude

<span id="an_1:1">1:1</span> Jūda, Jēzus Kristus kalps un Jēkaba brālis,
Dieva Tēva mīlētajiem, Jēzū Kristū pasargātajiem un aicinātajiem:

<span id="an_1:2">1:2</span> Žēlsirdība un miers, un mīlestība lai jums
bagātīgi!

<span id="an_1:3">1:3</span> Vismīļie, tā kā man ļoti rūpēja jums
rakstīt par jūsu kopējo pestīšanu, es atzinu kā nepieciešamību jums
rakstīt, pamudinādams cīnīties par ticību, kas svētiem reiz uzticēta.

<span id="an_1:4">1:4</span> Jo iezagušies zināmi ļaudis (par kuriem jau
iepriekš ir rakstīts šāds lēmums), bezdievji, kas mūsu Dieva žēlastību
izmanto palaidnībai un noliedz vienīgo Valdnieku un Kungu Jēzu Kristu.

<span id="an_1:5">1:5</span> Bet es jums, kas visu gan zināt, gribu
atgādināt, ka Kungs gan izglāba tautu no Ēģiptes zemes, bet pēc tam
iznīcināja tos, kas neticēja.

<span id="an_1:6">1:6</span> Un eņģeļus, kas savu augsto stāvokli
nepasargāja, bet atstāja savu mājokli, Viņš patur mūžīgās saitēs
saistītus, ieslēgtus tumsā lielās dienas tiesai.

<span id="an_1:7">1:7</span> Kā Sodoma, Gomora un apkārtējās pilsētas,
kas līdzīgi šīm nodevās netiklībai un padevās pretdabīgām miesas
kārībām, ir kļuvušas par piemēru, izciezdamas mūžīgās uguns sodu,

<span id="an_1:8">1:8</span> Tāpat arī šie apgāna miesu, nicina augstāko
Valdnieku, zaimo majestāti.

<span id="an_1:9">1:9</span> Kad erceņģelis Miķelis Mozus miesas dēļ
strīdējās un cīnījās ar velnu, tas neuzdrošinājās par viņu teikt lāstu
spriedumu, bet sacīja: Kungs lai tev pavēl!

<span id="an_1:10">1:10</span> Bet šie zaimo visu, ko nesaprot,
turpretim visu, ko tie izprot dabīgi, līdzīgi neprātīgajiem dzīvniekiem,
tas kļūst viņiem par samaitāšanu.

<span id="an_1:11">1:11</span> Bēdas viņiem, jo tie aizgājuši Kaina
ceļu, peļņas dēļ padevušies Balaama maldiem un gāja bojā, pretodamies kā
Kore.

<span id="an_1:12">1:12</span> Tie ir kā kauna traipi savos mielastos,
kas paši, sevi barodami, bez kauna dzīro. Tie ir kā vēja dzenāti
bezūdens mākoņi, koki, kas rudenī bez augļiem, divkārt miruši, izrauti
ar saknēm,

<span id="an_1:13">1:13</span> Trakojošas jūras bangas, kas izgāž putās
savu kaunu, nomaldījušās zvaigznes, kam mūžīgi paredzēta tumsības vētra.

<span id="an_1:14">1:14</span> Par šiem pravietojis arī Henohs,
septītais pēc Ādama, sacīdams: Lūk, Kungs nāks kopā ar tūkstošiem savu
svēto

<span id="an_1:15">1:15</span> Tiesāt visus un sodīt visus bezdievjus
visu viņu bezdievīgo darbu dēļ, ko tie bezdievīgi darījuši, un visu
zaimu dēļ, ko bezdievīgie grēcinieki runājuši pret Dievu.

<span id="an_1:16">1:16</span> Tie ir kurnētāji, kas sūdzas par savu
likteni un dzīvo savās kārībās. To mute runā augstprātību, glaimojot
cilvēkiem sava labuma dēļ.

<span id="an_1:17">1:17</span> Bet jūs, vismīļie, atcerieties vārdus, ko
jums mūsu Kunga Jēzus Kristus apustuļi iepriekš sacījuši!

<span id="an_1:18">1:18</span> Viņi jums sacīja, ka pēdējā laikā nāks
smējēji, kas dzīvos paši savās bezdievīgajās kārībās.

<span id="an_1:19">1:19</span> Tie rada šķelšanos, tie ir dzīvnieciski;
gara viņiem nav.

<span id="an_1:20">1:20</span> Bet jūs, vismīļie, stiprinieties savā
vissvētajā ticībā un lūdziet Dievu Svētajā Garā!

<span id="an_1:21">1:21</span> Pasargiet sevi Dieva mīlestībā, gaidīdami
mūsu Kunga Jēzus Kristus žēlsirdību mūžīgajai dzīvei!

<span id="an_1:22">1:22</span> Un vienus pamāciet kā jau notiesātus.

<span id="an_1:23">1:23</span> Citus glābiet, izraudami no uguns, citus
apžēlodami bailēs, lai jums riebjas pat drēbes, ko miesa apgānījusi!

<span id="an_1:24">1:24</span> Tam, kas spēj jūs pasargāt bez grēkiem un
stādīt nevainīgus un līksmus savas godības priekšā, atnākot mūsu Kungam
Jēzum Kristum,

<span id="an_1:25">1:25</span> Vienīgajam Dievam, mūsu Pestītājam, caur
Jēzu Kristu, mūsu Kungu, lai gods, varenība, spēks un vara no mūžības,
tagad un visos mūžu mūžos! Amen.

------------------------------------------------------------------------

[Next: Revelation](rev.md)
