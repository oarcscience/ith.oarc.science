[![](../../../cdshop/ithlogo.png)](../../../index)  
[Intangible Textual Heritage](../../../index)  [Bible](../../index) 
[World Bible](../index)  [Index](index)  [Previous](mat)  [Next](luk) 

------------------------------------------------------------------------

### Esperanto Bible: Mark

<span id="an_1:1">1:1</span> La komenco de la evangelio de Jesuo Kristo,
Filo de Dio.

<span id="an_1:2">1:2</span> Kiel estas skribite en la profeto Jesaja:
Jen Mi sendas Mian angxelon antaux via vizagxo, Kaj li preparos vian
vojon;

<span id="an_1:3">1:3</span> Vocxo de krianto en la dezerto: Pretigu la
vojon de la Eternulo, Rektigu Liajn irejojn;

<span id="an_1:4">1:4</span> venis Johano, kiu baptis en la dezerto kaj
predikis la bapton de pento por la pardonado de pekoj.

<span id="an_1:5">1:5</span> Kaj eliris al li la tuta Juduja distrikto,
kaj cxiuj Jerusalemanoj; kaj ili estis baptitaj de li en la rivero
Jordan, konfesante siajn pekojn.

<span id="an_1:6">1:6</span> Kaj Johano estis vestita per kamelharajxo
kaj leda zono cxirkaux siaj lumboj, kaj li mangxadis akridojn kaj
sovagxan mielon.

<span id="an_1:7">1:7</span> Kaj li predikis, dirante:Venas post mi tiu,
kiu estas pli potenca ol mi; la rimenon de liaj sxuoj mi ne estas inda,
klinigxinte, malligi.

<span id="an_1:8">1:8</span> Mi vin baptis per akvo; sed li vin baptos
per la Sankta Spirito.

<span id="an_1:9">1:9</span> Kaj en tiuj tagoj Jesuo venis el Nazaret de
Galileo, kaj estis baptita de Johano en Jordan.

<span id="an_1:10">1:10</span> Kaj tuj kiam li eliris el la akvo, li
vidis la cxielon fenditan, kaj la Spiriton kiel kolombo malsuprenirantan
sur lin;

<span id="an_1:11">1:11</span> kaj venis vocxo el la cxielo:Vi estas Mia
Filo, la amata, en kiu Mi havas plezuron.

<span id="an_1:12">1:12</span> Kaj tuj la Spirito pelis lin for en la
dezerton.

<span id="an_1:13">1:13</span> Kaj li estis en la dezerto kvardek
tagojn, tentata de Satano; kaj li estis kun la sovagxaj bestoj, kaj la
angxeloj servadis al li.

<span id="an_1:14">1:14</span> Kaj post kiam Johano estis arestita,
Jesuo iris en Galileon, predikante la evangelion de Dio,

<span id="an_1:15">1:15</span> kaj dirante:La tempo jam plenumigxis, kaj
la regno de Dio alproksimigxis; pentu, kaj kredu al la evangelio.

<span id="an_1:16">1:16</span> Kaj irante apud la Galilea Maro, li vidis
Simonon, kaj Andreon, fraton de Simon, jxetantajn reton en la maron;
cxar ili estis fisxkaptistoj.

<span id="an_1:17">1:17</span> Kaj Jesuo diris al ili:Venu post mi, kaj
mi igos vin farigxi kaptistoj de homoj.

<span id="an_1:18">1:18</span> Kaj ili tuj forlasis la retojn, kaj
sekvis lin.

<span id="an_1:19">1:19</span> Kaj irinte iom antauxen, li vidis
Jakobon, filon de Zebedeo, kaj Johanon, lian fraton, kiuj ankaux estis
en la sxipeto, riparante la retojn.

<span id="an_1:20">1:20</span> Kaj tuj li alvokis ilin; kaj ili lasis
sian patron Zebedeo en la sxipeto kun la dungitoj, kaj foriris post li.

<span id="an_1:21">1:21</span> Kaj ili iris en Kapernaumon, kaj tuj en
la sabato li eniris en la sinagogon kaj instruis.

<span id="an_1:22">1:22</span> Kaj oni miris pro lia instruado; cxar li
instruis kiel havanta auxtoritaton, kaj ne kiel la skribistoj.

<span id="an_1:23">1:23</span> Kaj en ilia sinagogo estis viro kun
malpura spirito; kaj li ekkriis,

<span id="an_1:24">1:24</span> dirante:Kio estas inter ni kaj vi, Jesuo
Nazaretano? cxu vi venis, por pereigi nin? mi scias, kiu vi estas:la
Sanktulo de Dio.

<span id="an_1:25">1:25</span> Kaj Jesuo severe admonis lin,
dirante:Silentu, kaj eliru el li.

<span id="an_1:26">1:26</span> Kaj la malpura spirito konvulsiigis lin,
kaj, lauxte kriinte, eliris el li.

<span id="an_1:27">1:27</span> Kaj cxiuj miregis tiom, ke ili diskutis
inter si, dirante:Kio estas cxi tio? jen nova instruado! kun auxtoritato
li ordonas ecx al la malpuraj spiritoj, kaj ili obeas lin.

<span id="an_1:28">1:28</span> Kaj tuj la famo pri li disvastigxis cxie
en la tutan cxirkauxajxon de Galileo.

<span id="an_1:29">1:29</span> Kaj tuj, elirinte el la sinagogo, ili
eniris en la domon de Simon kaj Andreo, kun Jakobo kaj Johano.

<span id="an_1:30">1:30</span> Sed la bopatrino de Simon kusxis malsana
de febro; kaj tuj oni sciigis al li pri sxi;

<span id="an_1:31">1:31</span> kaj veninte, li prenis sxian manon kaj
levis sxin; kaj la febro forlasis sxin, kaj sxi servis al ili.

<span id="an_1:32">1:32</span> Kaj vespere, kiam la suno subiris, oni
venigis al li cxiujn, kiuj estis malsanaj kaj demonhavantaj.

<span id="an_1:33">1:33</span> Kaj la tuta urbo kolektigxis cxe la
pordo.

<span id="an_1:34">1:34</span> Kaj li sanigis multajn, kiuj malsanis de
diversaj malsanoj, kaj elpelis multajn demonojn; kaj li ne permesis al
la demonoj paroli, cxar ili konis lin.

<span id="an_1:35">1:35</span> Kaj matene, antaux ol la nokto pasis, li
levigxis, kaj foriris en dezertan lokon, kaj tie pregxadis.

<span id="an_1:36">1:36</span> Kaj Simon kaj liaj kunuloj elsercxis lin;

<span id="an_1:37">1:37</span> kaj ili trovis lin, kaj diris al li:CXiuj
vin sercxas.

<span id="an_1:38">1:38</span> Kaj li diris al ili:Ni iru aliloken en la
proksimajn urbetojn, por ke mi tie ankaux prediku; cxar por tio mi
venis.

<span id="an_1:39">1:39</span> Kaj li iris, predikante en iliaj
sinagogoj tra la tuta Galileo, kaj elpelante la demonojn.

<span id="an_1:40">1:40</span> Kaj venis al li leprulo, alvokante lin,
kaj genuinte, li diris al li:Se vi nur volas, vi povas min purigi.

<span id="an_1:41">1:41</span> Kaj kortusxite, li etendis la manon kaj
tusxis lin, kaj diris al li:Mi volas; estu purigita.

<span id="an_1:42">1:42</span> Kaj tuj la lepro foriris de li, kaj li
farigxis pura.

<span id="an_1:43">1:43</span> Kaj severe avertinte lin, li tuj
forsendis lin,

<span id="an_1:44">1:44</span> kaj diris al li:Zorgu, ke vi diru nenion
al iu; sed iru, montru vin al la pastro, kaj oferu pro via purigado
tion, kion Moseo ordonis, por atesto al ili.

<span id="an_1:45">1:45</span> Sed li eliris, kaj komencis diligente
rakonti kaj disfamigi la aferon, tiel ke Jesuo jam ne povis malkasxe
eniri en urbon, sed restis ekstere en dezertaj lokoj; kaj oni venis al
li el cxie.

<span id="an_2:1">2:1</span> Kaj kiam li revenis en Kapernaumon post
kelke da tagoj, oni sciigxis, ke li estas en domo.

<span id="an_2:2">2:2</span> Kaj multaj kunvenis, tiel ke jam ne estis
loko ecx apud la pordo; kaj li parolis al ili la vorton.

<span id="an_2:3">2:3</span> Kaj oni venis, alportante al li
paralizulon, portatan de kvar homoj.

<span id="an_2:4">2:4</span> Kaj ne povante alproksimigxi al li pro la
homamaso, ili malkovris la tegmenton, kie li estis; kaj trafosinte gxin,
ili mallevis la liton, sur kiu kusxis la paralizulo.

<span id="an_2:5">2:5</span> Kaj Jesuo, vidante ilian fidon, diris al la
paralizulo:Filo, viaj pekoj estas pardonitaj.

<span id="an_2:6">2:6</span> Sed estis iuj el la skribistoj tie,
sidantaj kaj diskutantaj en siaj koroj:

<span id="an_2:7">2:7</span> Kial tiu tiel parolas? li blasfemas:kiu
povas pardoni pekojn, krom Dio sola?

<span id="an_2:8">2:8</span> Kaj Jesuo, tuj eksciante en sia spirito, ke
tiel ili diskutas en si, diris al ili:Kial vi tion diskutas en viaj
koroj?

<span id="an_2:9">2:9</span> Kio estas pli facila:diri al la
paralizulo:Viaj pekoj estas pardonitaj; aux diri:Levigxu, prenu vian
liton, kaj piediru?

<span id="an_2:10">2:10</span> Sed por ke vi sciu, ke la Filo de homo
havas auxtoritaton sur la tero pardoni pekojn-li diris al la paralizulo:

<span id="an_2:11">2:11</span> Mi diras al vi:Levigxu, prenu vian liton,
kaj iru al via domo.

<span id="an_2:12">2:12</span> Kaj li levigxis, kaj tuj prenis la liton,
kaj eliris antaux cxiuj, tiel ke cxiuj miregis, kaj gloris Dion,
dirante:Neniam ni vidis ion tian.

<span id="an_2:13">2:13</span> Kaj denove li eliris al la marbordo, kaj
la tuta homamaso venis al li, kaj li instruis ilin.

<span id="an_2:14">2:14</span> Kaj preterpasante, li vidis Levin, filon
de Alfeo, sidantan cxe la impostejo, kaj li diris al li:Sekvu min. Kaj
li starigxis, kaj sekvis lin.

<span id="an_2:15">2:15</span> Kaj li sidis cxe mangxo en lia domo, kaj
multaj impostistoj kaj pekuloj kunsidis kun Jesuo kaj liaj discxiploj;
cxar ili estis multaj, kaj ili sekvis lin.

<span id="an_2:16">2:16</span> Kaj la skribistoj kaj la Fariseoj,
vidante, ke li mangxas kun la pekuloj kaj la impostistoj, diris al liaj
discxiploj:Li mangxas kaj trinkas kun impostistoj kaj pekuloj.

<span id="an_2:17">2:17</span> Kaj auxdinte tion, Jesuo diris al ili:Ne
la sanuloj bezonas kuraciston, sed la malsanuloj:mi venis, por alvoki ne
justulojn, sed pekulojn.

<span id="an_2:18">2:18</span> Kaj la discxiploj de Johano kaj la
Fariseoj estis fastantaj, kaj oni venis, kaj diris al li:Kial fastas la
discxiploj de Johano kaj de la Fariseoj, sed viaj ne fastas?

<span id="an_2:19">2:19</span> Kaj Jesuo diris al ili:CXu la filoj de la
edzigxejo povas fasti, dum la fiancxo estas kun ili? Tiel longe, kiel
ili havas kun si la fiancxon, ili ne povas fasti.

<span id="an_2:20">2:20</span> Sed venos tagoj, kiam la fiancxo estos
prenita for de ili, kaj tiam ili fastos en tiuj tagoj.

<span id="an_2:21">2:21</span> Neniu alkudras flikajxon el nefulita
drapo sur malnovan veston; alie la nova plenigajxo ion forprenas de la
malnova sxtofo, kaj pli malbona sxirajxo farigxas.

<span id="an_2:22">2:22</span> Kaj neniu enversxas novan vinon en
malnovajn felsakojn; alie la vino krevigos la felsakojn, kaj la vino
elfluos kaj la felsakoj detruigxos; sed oni enversxas novan vinon en
novajn felsakojn.

<span id="an_2:23">2:23</span> Kaj en sabato li iris tra la grenkampoj,
kaj liaj discxiploj komencis dum la vojiro desxiri la spikojn.

<span id="an_2:24">2:24</span> Kaj la Fariseoj diris al li:Jen kial ili
en la sabato faras tion, kio ne estas permesata?

<span id="an_2:25">2:25</span> Kaj li diris al ili:CXu vi neniam legis,
kion faris David, kiam li havis bezonon kaj malsatis, li kaj liaj
kunuloj?

<span id="an_2:26">2:26</span> Ke li eniris en la domon de Dio, kiam
Ebjatar estis cxefpastro, kaj mangxis la panojn de propono, kiujn mangxi
ne estas permesate krom al la pastroj, kaj donis ankaux al siaj kunuloj?

<span id="an_2:27">2:27</span> Kaj li diris al ili:La sabato estigxis
por la homo, kaj ne la homo por la sabato;

<span id="an_2:28">2:28</span> tial la Filo de homo estas sinjoro ecx de
la sabato.

<span id="an_3:1">3:1</span> Kaj denove li eniris en la sinagogon, kaj
tie estis viro, havanta manon velkintan.

<span id="an_3:2">3:2</span> Kaj oni observis lin, cxu en la sabato li
lin sanigos, por ke ili povu lin akuzi.

<span id="an_3:3">3:3</span> Kaj li diris al la viro, kiu havis la
velkintan manon:Starigxu en la mezo.

<span id="an_3:4">3:4</span> Kaj li diris al ili:CXu estas permesate
bonfari en sabato, aux malbonfari? savi vivon, aux mortigi? Sed ili
silentis.

<span id="an_3:5">3:5</span> Kaj kiam kun kolero li cxirkauxrigardis
ilin, cxagrenite pro la obstinigxo de ilia koro, li diris al la
viro:Etendu vian manon. Kaj li etendis gxin, kaj lia mano resanigxis.

<span id="an_3:6">3:6</span> Kaj la Fariseoj eliris, kaj tuj konsiligxis
kun la Herodanoj kontraux li, kiamaniere lin pereigi.

<span id="an_3:7">3:7</span> Kaj Jesuo kun siaj discxiploj foriris gxis
la maro; kaj granda homamaso el Galileo sekvis lin. Kaj el Judujo

<span id="an_3:8">3:8</span> kaj el Jerusalem kaj el Edom kaj el
Transjordano kaj el cxirkaux Tiro kaj Cidon, grandnombra homamaso,
auxdinte cxion, kion li faris, venis al li.

<span id="an_3:9">3:9</span> Kaj li diris al siaj discxiploj, ke
malgranda sxipeto estu je lia dispono, pro la homamaso, por ke oni ne
premu lin;

<span id="an_3:10">3:10</span> cxar multajn li jam sanigis, tiel ke
cxiuj, kiuj havis malsanojn, premadis sur lin, por tusxi lin.

<span id="an_3:11">3:11</span> Kaj malpuraj spiritoj, tuj kiam ili vidis
lin, falis antaux li, kaj kriis, dirante:Vi estas la Filo de Dio.

<span id="an_3:12">3:12</span> Kaj li severe admonis ilin, ke ili ne
konatigu lin.

<span id="an_3:13">3:13</span> Kaj li supreniris sur la monton, kaj
alvokis tiujn, kiujn li mem volis; kaj ili venis al li.

<span id="an_3:14">3:14</span> Kaj li elektis dek du, kiujn ankaux li
nomis apostoloj, por ke ili estu kun li, kaj por ke li dissendu ilin por
prediki,

<span id="an_3:15">3:15</span> kaj por havi auxtoritaton elpeli
demonojn:

<span id="an_3:16">3:16</span> kaj Simonon li alnomis Petro;

<span id="an_3:17">3:17</span> kaj Jakobon, filon de Zebedeo, kaj
Johanon, fraton de Jakobo, kaj tiujn li alnomis Boanerges, tio estas,
Filoj de tondro;

<span id="an_3:18">3:18</span> kaj Andreon kaj Filipon kaj Bartolomeon
kaj Mateon kaj Tomason, kaj Jakobon, filon de Alfeo, kaj Tadeon, kaj
Simonon, la Fervorulon,

<span id="an_3:19">3:19</span> kaj Judason Iskariotan, kiu ankaux
perfidis lin. Kaj li venis en domon.

<span id="an_3:20">3:20</span> Kaj denove la homamaso kunvenis tiel, ke
ili ne povis ecx mangxi panon.

<span id="an_3:21">3:21</span> Kaj liaj amikoj, auxdinte tion, eliris,
por kapti lin, cxar ili diris:Li frenezas.

<span id="an_3:22">3:22</span> Kaj la skribistoj, kiuj alvenis el
Jerusalem, diris:Li havas Baal- Zebubon; per la estro de la demonoj li
elpelas la demonojn.

<span id="an_3:23">3:23</span> Kaj li alvokis ilin, kaj parolis al ili
parabole:Kiel povas Satano elpeli Satanon?

<span id="an_3:24">3:24</span> Kaj se regno estas dividita kontraux si,
tiu regno ne povas stari.

<span id="an_3:25">3:25</span> Kaj se domo estas dividita kontraux si,
tiu domo ne povas stari.

<span id="an_3:26">3:26</span> Kaj se Satano ribelis kontraux si kaj
estas dividita, li ne povas stari, sed havas finon.

<span id="an_3:27">3:27</span> Sed neniu povas eniri en la domon de la
fortulo kaj trarabi liajn posedajxojn, se unue li ne ligos la fortulon,
kaj poste li trarabos lian domon.

<span id="an_3:28">3:28</span> Vere mi diras al vi:CXiuj iliaj pekoj
estos pardonitaj al la filoj de homoj, kaj iliaj blasfemoj, per kiuj ajn
ili blasfemos;

<span id="an_3:29">3:29</span> sed iu, kiu blasfemos kontraux la Sankta
Spirito, eterne ne havos pardonon, sed estas kulpa pri eterna peko;

<span id="an_3:30">3:30</span> cxar oni diris:Li havas malpuran
spiriton.

<span id="an_3:31">3:31</span> Kaj jen alvenis lia patrino kaj liaj
fratoj, kaj starante ekstere, ili sendis al li, vokante lin.

<span id="an_3:32">3:32</span> Kaj homamaso sidis cxirkaux li; kaj oni
diris al li:Jen via patrino kaj viaj fratoj ekstere vin sercxas.

<span id="an_3:33">3:33</span> Kaj li respondis al ili, dirante:Kiuj
estas mia patrino kaj miaj fratoj?

<span id="an_3:34">3:34</span> Kaj cxirkauxrigardante tiujn, kiuj ronde
cxirkaux li sidis, li diris:Jen mia patrino kaj miaj fratoj!

<span id="an_3:35">3:35</span> CXar kiu ajn faros la volon de Dio, tiu
estas mia frato kaj mia fratino kaj mia patrino.

<span id="an_4:1">4:1</span> Kaj denove li komencis instrui apud la
maro. Kaj kolektigxis al li tre granda homamaso tiel, ke li eniris en
sxipeton, kaj sidis sur la maro; kaj la tuta homamaso estis sur la tero
apud la maro.

<span id="an_4:2">4:2</span> Kaj li multe instruis ilin per paraboloj,
kaj diris al ili en sia instruado:

<span id="an_4:3">4:3</span> Auxskultu:jen semisto eliris, por semi;

<span id="an_4:4">4:4</span> kaj dum li semis, iuj semoj falis apud la
vojo, kaj la birdoj venis kaj formangxis ilin.

<span id="an_4:5">4:5</span> Kaj aliaj falis sur sxtonan lokon, kie ili
ne havis multe da tero; kaj tuj ili ekkreskis, cxar ili ne havis
profundecon de tero;

<span id="an_4:6">4:6</span> kaj kiam la suno levigxis, ili
brulsekigxis, kaj cxar ili ne havis radikon, ili forvelkis.

<span id="an_4:7">4:7</span> Kaj aliaj falis inter dornojn, kaj la
dornoj kreskis kaj sufokis ilin, kaj ili ne donis frukton.

<span id="an_4:8">4:8</span> Kaj aliaj falis en la bonan teron, kaj
donis frukton, kreskante kaj multobligxante, kaj produktis tridekoble
kaj sesdekoble kaj centoble.

<span id="an_4:9">4:9</span> Kaj li diris:Kiu havas orelojn por auxdi,
tiu auxdu.

<span id="an_4:10">4:10</span> Kaj kiam li estis sola, tiuj, kiuj
alestis kune kun la dek du, demandis lin pri la paraboloj.

<span id="an_4:11">4:11</span> Kaj li diris al ili:Al vi estas donite
scii la misteron de la regno de Dio; sed al tiuj, kiuj estas ekstere,
cxio estas farata per paraboloj;

<span id="an_4:12">4:12</span> por ke, vidante, ili vidu, sed ne
rimarku; kaj auxdante, ili auxdu, sed ne komprenu; por ke neniam ili
konvertigxu kaj pardonigxu.

<span id="an_4:13">4:13</span> Kaj li diris al ili:CXu vi ne scias cxi
tiun parabolon? kiel do vi povos kompreni cxiujn parabolojn?

<span id="an_4:14">4:14</span> La semisto semas la vorton.

<span id="an_4:15">4:15</span> Jen do tiuj, kiuj estas apud la vojo, kie
estas semata la vorto; kaj kiam ili auxdis, tuj venas Satano, kaj
forprenas la vorton, en ili semitan.

<span id="an_4:16">4:16</span> Kaj tiel same jen la semitaj cxe la
sxtonaj lokoj:ili auxdas la vorton, kaj tuj kun gxojo akceptas gxin;

<span id="an_4:17">4:17</span> kaj ili ne havas en si radikon, sed
restas nur portempe; kiam do venas sufero aux persekuto pro la vorto,
tuj ili falpusxigxas.

<span id="an_4:18">4:18</span> Kaj jen la semitaj cxe la dornoj:tiuj,
kiuj auxdis la vorton;

<span id="an_4:19">4:19</span> sed la zorgoj de la mondo kaj la trompo
de ricxo kaj la deziroj al aliaj aferoj, enirante, sufokas la vorton,
kaj gxi farigxas senfrukta.

<span id="an_4:20">4:20</span> Kaj jen la semitaj cxe la bona tero:tiuj,
kiuj auxdas la vorton kaj akceptas gxin, kaj donas frukton, jen
tridekoble, kaj jen sesdekoble, kaj jen centoble.

<span id="an_4:21">4:21</span> Kaj li diris al ili:CXu lampo
enportigxas, por esti metita sub grenmezurilon aux sub liton, kaj ne por
stari sur la lampingo?

<span id="an_4:22">4:22</span> CXar nenio estas kasxita krom por tio, ke
gxi estu malkasxita; nek io estas sekreta krom por tio, ke gxi estu
aperigita.

<span id="an_4:23">4:23</span> Se iu havas orelojn por auxdi, tiu auxdu.

<span id="an_4:24">4:24</span> Kaj li diris al ili:Atentu, kion vi
auxdas; per kia mezuro vi mezuras, laux tiu sama oni mezuros al vi, kaj
ecx faros al vi aldonon.

<span id="an_4:25">4:25</span> CXar al tiu, kiu havas, estos donite; sed
for de tiu, kiu ne havas, estos prenita ecx tio, kion li havas.

<span id="an_4:26">4:26</span> Kaj li diris:Tia estas la regno de Dio,
kvazaux homo jxetus semojn sur la teron,

<span id="an_4:27">4:27</span> kaj dormus kaj levigxus nokte kaj tage,
kaj la semoj burgxonus kaj kreskus, li ne scias kiel.

<span id="an_4:28">4:28</span> Auxtomate la tero donas frukton, unue
folion, poste spikon, poste plenan grenon en spiko.

<span id="an_4:29">4:29</span> Sed kiam la frukto estas preta, li tuj
svingas la rikoltilon, cxar venis la rikolto.

<span id="an_4:30">4:30</span> Kaj li diris:Al kio ni komparu la regnon
de Dio? aux per kia parabolo ni montru gxin?

<span id="an_4:31">4:31</span> Al sinapa semeto, kiu, kiam gxi estas
semita sur la teron, estas pli malgranda ol cxiuj aliaj semoj, kiuj
estas sur la tero,

<span id="an_4:32">4:32</span> tamen semite, kreskas kaj farigxas pli
granda ol cxiuj legomoj, kaj elmetas grandajn brancxojn, tiel ke sub
gxia ombro povas eklogxi la birdoj de la cxielo.

<span id="an_4:33">4:33</span> Kaj per multaj tiaj paraboloj li parolis
al ili la vorton laux tio, kiel ili povis auxskulti;

<span id="an_4:34">4:34</span> kaj sen parabolo li ne parolis al ili;
sed private li klarigis cxion al siaj discxiploj.

<span id="an_4:35">4:35</span> Kaj en tiu tago, kiam vesperigxis, li
diris al ili:Ni transiru al la alia bordo.

<span id="an_4:36">4:36</span> Kaj forsendinte la homamason, ili
kondukis lin kun si, kiel li estis en la sxipeto. Kaj aliaj sxipetoj
akompanis lin.

<span id="an_4:37">4:37</span> Kaj okazis granda ventego, kaj ondoj
batis en la sxipeton, tiel ke la sxipeto estis jam plenigxanta.

<span id="an_4:38">4:38</span> Kaj li estis dormanta en la posta parto
sur la kuseno; kaj ili vekis lin, kaj diris al li:Majstro, cxu vi ne
zorgas pri tio, ke ni pereas?

<span id="an_4:39">4:39</span> Kaj vekite, li admonis la venton, kaj
diris al la maro:Silentu, kvietigxu. Kaj la vento cxesigxis, kaj
farigxis granda sereno.

<span id="an_4:40">4:40</span> Kaj li diris al ili:Kial vi estas
timemaj? cxu vi ankoraux ne havas fidon?

<span id="an_4:41">4:41</span> Kaj ili timis treege, kaj diris unu al
alia:Kiu do estas cxi tiu? cxar ecx la vento kaj la maro obeas al li.

<span id="an_5:1">5:1</span> Kaj ili venis trans la maron en la landon
de la Gerasenoj.

<span id="an_5:2">5:2</span> Kaj kiam li elvenis el la sxipeto, tuj lin
renkontis el la tomboj viro, havanta malpuran spiriton,

<span id="an_5:3">5:3</span> kiu havis logxejon en la tomboj, kaj jam
neniu povis ligi lin ecx per kateno;

<span id="an_5:4">5:4</span> cxar li ofte estis cxirkauxligita per
katenoj kaj cxenoj, kaj la cxenoj estis dissxiritaj de li kaj la katenoj
frakasitaj; kaj neniu kapablis malsovagxigi lin.

<span id="an_5:5">5:5</span> Kaj cxiam, nokte kaj tage, inter la tomboj
kaj sur la montoj, li kriadis kaj sin trancxis per sxtonoj.

<span id="an_5:6">5:6</span> Kaj, vidinte Jesuon el malproksime, li
kuris kaj adorklinigxis al li;

<span id="an_5:7">5:7</span> kaj kriante per lauxta vocxo, li diris:Kio
estas inter mi kaj vi, ho Jesuo, Filo de Dio Plejalta? Mi vin jxurpetas
per Dio, ke vi ne turmentu min.

<span id="an_5:8">5:8</span> CXar li diris al li:Eliru, ho malpura
spirito, el la viro.

<span id="an_5:9">5:9</span> Kaj li demandis lin:Kia estas via nomo? Kaj
li respondis, dirante:Mia nomo estas Legio, cxar ni estas multaj.

<span id="an_5:10">5:10</span> Kaj li multe petegis, ke li ne forsendu
ilin el la lando.

<span id="an_5:11">5:11</span> Kaj estis tie sur la monto granda grego
da porkoj pasxtigxantaj.

<span id="an_5:12">5:12</span> Kaj ili petegis lin, dirante:Sendu nin en
la porkojn, por ke ni eniru en ilin.

<span id="an_5:13">5:13</span> Kaj li permesis tion al ili. Kaj
elirinte, la malpuraj spiritoj eniris en la porkojn; kaj la grego kuris
rapide malsupren de la krutajxo en la maron, cxirkaux du miloj, kaj
sufokigxis en la maro.

<span id="an_5:14">5:14</span> Kaj iliaj pasxtistoj forkuris, kaj
rakontis la aferon en la urbo kaj en la kamparo. Kaj oni venis, por
vidi, kio okazis.

<span id="an_5:15">5:15</span> Kaj ili venis al Jesuo, kaj vidis la
demonhavinton, kiu havis la legion, sidanta, vestita kaj en sana
prudento; kaj ili timis.

<span id="an_5:16">5:16</span> Kaj la vidintoj rakontis al ili,
kiamaniere tio okazis al la demonhavinto, kaj pri la porkoj.

<span id="an_5:17">5:17</span> Kaj ili komencis petegi lin, ke li foriru
el iliaj limoj.

<span id="an_5:18">5:18</span> Kaj kiam li eniris en la sxipeton, la
demonhavinto petegis lin, ke li povu esti kun li.

<span id="an_5:19">5:19</span> Kaj li ne permesis al li, sed diris al
li:Iru al via domo, al la viaj, kaj rakontu al ili cxion, kion faris la
Eternulo por vi, kaj kiel Li kompatis vin.

<span id="an_5:20">5:20</span> Kaj li foriris, kaj komencis famigi en
Dekapolis cxion, kion faris Jesuo por li; kaj cxiuj miregis.

<span id="an_5:21">5:21</span> Kaj kiam Jesuo retransiris en la sxipeto
al la alia bordo, granda homamaso kolektigxis al li; kaj li estis apud
la maro.

<span id="an_5:22">5:22</span> Kaj venis unu el la sinagogestroj, nomata
Jairo, kaj ekvidinte lin, falis antaux liaj piedoj,

<span id="an_5:23">5:23</span> kaj insiste lin petegis, dirante:Mia
filineto estas en lasta ekstremo; venu do kaj metu viajn manojn sur
sxin, por ke sxi savigxu kaj vivu.

<span id="an_5:24">5:24</span> Kaj li iris kun li, kaj granda homamaso
sekvis lin kaj premis lin.

<span id="an_5:25">5:25</span> Kaj virino, kiu jam dek du jarojn havis
sangofluon,

<span id="an_5:26">5:26</span> kaj multe suferis pro multaj kuracistoj,
kaj elspezis sian tutan havon, kaj estis neniel helpita, sed kontrauxe
ecx pli malsanigxis,

<span id="an_5:27">5:27</span> auxdinte pri Jesuo, venis en la homamaso
malantaux lin, kaj tusxis lian mantelon.

<span id="an_5:28">5:28</span> CXar sxi diris:Se mi nur tusxos lian
mantelon, mi estos sanigita.

<span id="an_5:29">5:29</span> Kaj tuj la fonto de sxia sango sekigxis,
kaj sxi korpe sentis, ke sxi resanigxis el sia malsano.

<span id="an_5:30">5:30</span> Kaj Jesuo, tuj sentante en si, ke la
potenco eliris, turnis sin en la homamaso, kaj diris:Kiu tusxis mian
veston?

<span id="an_5:31">5:31</span> Kaj liaj discxiploj diris al li:Vi vidas
la homamason, premantan vin, kaj cxu vi diras:Kiu min tusxis?

<span id="an_5:32">5:32</span> Kaj li cxirkauxrigardis, por vidi tiun,
kiu tion faris.

<span id="an_5:33">5:33</span> Sed la virino, timigita kaj tremanta,
sciante, kio farigxis al sxi, venis kaj falis antaux li, kaj diris al li
la tutan veron.

<span id="an_5:34">5:34</span> Kaj li diris al sxi:Filino, via fido vin
savis; iru en paco, kaj estu sana el via malsano.

<span id="an_5:35">5:35</span> Dum li ankoraux parolis, oni venis el la
domo de la sinagogestro, dirante:Via filino mortis; kial vi ankoraux
gxenas la instruiston?

<span id="an_5:36">5:36</span> Sed Jesuo, ne atentante la parolon
diritan, diris al la sinagogestro:Ne timu, nur kredu.

<span id="an_5:37">5:37</span> Kaj li ne permesis al iu sekvi kun li,
krom Petro kaj Jakobo, kaj Johano, frato de Jakobo.

<span id="an_5:38">5:38</span> Kaj ili venis al la domo de la
sinagogestro, kaj li vidis tumulton, kaj homojn plorantajn kaj funebre
gxemantajn.

<span id="an_5:39">5:39</span> Kaj enirinte, li diris al ili:Kial vi
tumultas kaj ploras? la infanino ne mortis, sed dormas.

<span id="an_5:40">5:40</span> Kaj ili mokridis lin. Tamen, foriginte
cxiujn, li kondukis la patron de la infanino kaj la patrinon, kaj tiujn,
kiuj estis kun li, kaj eniris tien, kie estis la infanino.

<span id="an_5:41">5:41</span> Kaj preninte la manon de la infanino, li
diris al sxi:Talita kumi; tio estas:Knabineto, mi diras al vi:Levigxu.

<span id="an_5:42">5:42</span> Kaj tuj levigxis la knabineto kaj
piediris; cxar sxi estis dekdujara. Kaj ili miris kun granda mirego.

<span id="an_5:43">5:43</span> Kaj li severe admonis ilin, ke neniu
sciigxu pri tio; kaj li ordonis doni al sxi mangxi.

<span id="an_6:1">6:1</span> Kaj li eliris de tie, kaj venis en sian
patrujon; kaj liaj discxiploj lin sekvis.

<span id="an_6:2">6:2</span> Kaj kiam venis la sabato, li komencis
instrui en la sinagogo; kaj multaj, lin auxdante, miris, dirante:De kie
tiu viro havas tion? kaj:Kia estas la sagxeco donita al li? kaj kiaj
estas tiaj potencajxoj farataj per liaj manoj?

<span id="an_6:3">6:3</span> CXu cxi tiu ne estas la cxarpentisto, filo
de Maria, kaj frato de Jakobo kaj Joses kaj Judas kaj Simon? kaj cxu
liaj fratinoj ne estas cxi tie cxe ni? Kaj ili ofendigxis pro li.

<span id="an_6:4">6:4</span> Kaj Jesuo diris al ili:Profeto ne estas sen
honoro, krom en sia patrujo kaj inter siaj parencoj kaj en sia domo.

<span id="an_6:5">6:5</span> Kaj li povis tie fari nenian potencajxon,
krom tio, ke li metis la manojn sur kelkajn senfortulojn kaj ilin
resanigis.

<span id="an_6:6">6:6</span> Kaj li miris pro ilia nekredemo. Kaj li
rondevizitis la vilagxojn, instruante.

<span id="an_6:7">6:7</span> Kaj li alvokis al si la dek du, kaj
komencis forsendi ilin duope; kaj li donis al ili auxtoritaton super
malpuraj spiritoj;

<span id="an_6:8">6:8</span> kaj li ordonis, ke ili portu nenion por la
vojo krom nur bastono-nek panon, nek saketon, nek monon en sia zono;

<span id="an_6:9">6:9</span> sed ili iru piedvestitaj per sandaloj, kaj
ne surmetu du tunikojn.

<span id="an_6:10">6:10</span> Kaj li diris al ili:Kie ajn vi eniros en
domon, tie logxu, gxis vi foriros el tiu loko.

<span id="an_6:11">6:11</span> Kaj se ie ajn oni vin ne akceptos, nek
vin auxskultos, tiam el tie forirante, deskuu la polvon, kiu estas sub
viaj piedoj, por atesto al ili.

<span id="an_6:12">6:12</span> Kaj foririnte, ili predikis, ke oni
pentu.

<span id="an_6:13">6:13</span> Kaj ili elpeladis multajn demonojn, kaj
sxmiradis per oleo multajn malsanulojn kaj ilin sanigadis.

<span id="an_6:14">6:14</span> Kaj la regxo Herodo auxdis pri tio, cxar
lia nomo jam konatigxis; kaj li diris:Johano, la Baptisto, levigxis el
la mortintoj, kaj tial tiuj potencajxoj energias en li.

<span id="an_6:15">6:15</span> Sed aliaj diris:Tiu estas Elija. Kaj
aliaj diris:Tiu estas profeto, kvazaux unu el la profetoj.

<span id="an_6:16">6:16</span> Sed, tion auxdinte, Herodo diris:Johano,
kiun mi senkapigis, levigxis.

<span id="an_6:17">6:17</span> CXar Herodo mem jam sendis, kaj arestis
Johanon, kaj ligis lin en malliberejo pro Herodias, kiu estis edzino de
lia frato Filipo, cxar li estis edzigxinta kun sxi.

<span id="an_6:18">6:18</span> CXar Johano diris al Herodo:Ne decas, ke
vi havu la edzinon de via frato.

<span id="an_6:19">6:19</span> Kaj Herodias klopodis kontraux li, kaj
deziris mortigi lin, kaj ne povis;

<span id="an_6:20">6:20</span> cxar Herodo timis Johanon, sciante, ke li
estas viro justa kaj sankta, kaj nepre gardis lin. Kaj auxskultante lin,
li embarasigxis, kaj auxskultis lin volonte.

<span id="an_6:21">6:21</span> Kaj kiam venis oportuna tago, kiam Herodo
pro sia naskotago faris vespermangxon al siaj nobeloj kaj milestroj kaj
cxefoj de Galileo,

<span id="an_6:22">6:22</span> eniris la filino de Herodias mem kaj
dancis, kaj sxi placxis al Herodo kaj al liaj kunmangxantoj; kaj la
regxo diris al la knabino:Petu de mi, kion ajn vi volas, kaj mi tion
donos al vi.

<span id="an_6:23">6:23</span> Kaj li jxuris al sxi:Kion ajn vi petos de
mi, mi tion donos al vi, gxis duono de mia regno.

<span id="an_6:24">6:24</span> Kaj elirinte, sxi diris al sia
patrino:Kion mi petu? Kaj tiu diris:La kapon de Johano, la Baptisto.

<span id="an_6:25">6:25</span> Kaj sxi tuj eniris rapide al la regxo,
kaj petis, dirante:Mi deziras, ke vi tuj donu al mi sur plado la kapon
de Johano, la Baptisto.

<span id="an_6:26">6:26</span> Kaj la regxo farigxis tre malgxoja; tamen
pro siaj jxuroj kaj pro la kunmangxantoj li ne volis rifuzi al sxi.

<span id="an_6:27">6:27</span> Kaj tuj la regxo elsendis soldaton el sia
gardistaro, kaj ordonis alporti lian kapon; kaj elirinte, tiu senkapigis
lin en la malliberejo,

<span id="an_6:28">6:28</span> kaj alportis lian kapon sur plado, kaj
donis gxin al la knabino; kaj la knabino donis gxin al sia patrino.

<span id="an_6:29">6:29</span> Kaj kiam liaj discxiploj auxdis, ili
venis kaj forportis lian korpon, kaj metis gxin en tombon.

<span id="an_6:30">6:30</span> Kaj la apostoloj kolektigxis al Jesuo,
kaj rakontis al li cxion, kion ili faris kaj instruis.

<span id="an_6:31">6:31</span> Kaj li diris al ili:Venu mem aparte en
dezertan lokon, kaj iom ripozu. CXar estis multaj venantaj kaj irantaj,
kaj ili ne havis oportunon ecx por mangxi.

<span id="an_6:32">6:32</span> Kaj ili foriris en la sxipeto al dezerta
loko aparte.

<span id="an_6:33">6:33</span> Kaj oni vidis ilin forirantajn, kaj
multaj rekonis ilin, kaj piede oni kuris tien el cxiuj urboj kaj
antauxvenis ilin.

<span id="an_6:34">6:34</span> Kaj li elvenis, kaj vidis grandan
homamason, kaj li kortusxigxis pri ili, cxar ili estis kiel sxafoj ne
havantaj pasxtiston; kaj li komencis instrui al ili multon.

<span id="an_6:35">6:35</span> Kaj kiam la horo jam estis malfrua, liaj
discxiploj venis al li, kaj diris:La loko estas dezerta, kaj la horo
estas jam malfrua;

<span id="an_6:36">6:36</span> forsendu ilin, por ke ili iru en la
cxirkauxajn kampojn kaj vilagxojn kaj acxetu por si mangxajxon.

<span id="an_6:37">6:37</span> Sed li responde diris al ili:Vi donu al
ili mangxi. Kaj ili diris al li:CXu ni iru kaj acxetu panojn por ducent
denaroj, kaj donu al ili mangxi?

<span id="an_6:38">6:38</span> Kaj li diris al ili:Kiom da panoj vi
havas? iru, por vidi. Kaj sciigxinte, ili diris:Kvin, kaj du fisxojn.

<span id="an_6:39">6:39</span> Kaj li ordonis al ili, ke cxiuj sidigxu
lauxgrupe sur la verda herbo.

<span id="an_6:40">6:40</span> Kaj ili sidigxis en aroj, centope kaj
kvindekope.

<span id="an_6:41">6:41</span> Kaj li prenis la kvin panojn kaj la du
fisxojn, kaj suprenrigardinte al la cxielo, li benis kaj dispecigis la
panojn, kaj donis al la discxiploj, por meti antaux ilin; kaj li dividis
la du fisxojn inter cxiuj.

<span id="an_6:42">6:42</span> Kaj cxiuj mangxis kaj satigxis.

<span id="an_6:43">6:43</span> Kaj oni kolektis da fragmentoj dek du
korbojn, kaj ankaux el la fisxoj.

<span id="an_6:44">6:44</span> Kaj tiuj, kiuj mangxis la panojn, estis
kvin mil viroj.

<span id="an_6:45">6:45</span> Kaj tuj li devigis siajn discxiplojn
eniri en la sxipeton kaj iri antaux li al la alia bordo, al Betsaida,
dum li forsendos la homamason.

<span id="an_6:46">6:46</span> Kaj adiauxinte ilin, li foriris sur la
monton, por pregxi.

<span id="an_6:47">6:47</span> Kaj kiam vesperigxis, la sxipeto estis
meze de la maro, kaj li sola sur la tero.

<span id="an_6:48">6:48</span> Kaj vidante ilin laborantaj en malfacila
remado, cxar la vento estis kontrauxa al ili, cxirkaux la kvara
gardoparto de la nokto li venis al ili, irante sur la maro, kaj li volis
preterpasi ilin;

<span id="an_6:49">6:49</span> sed ili, vidante lin iranta sur la maro,
supozis, ke gxi estas fantomo, kaj ili ekkriis;

<span id="an_6:50">6:50</span> cxar cxiuj vidis lin kaj
maltrankviligxis. Sed li tuj parolis kun ili, kaj diris al ili:Kuragxu;
gxi estas mi; ne timu.

<span id="an_6:51">6:51</span> Kaj li supreniris al ili en la sxipeton,
kaj la vento cxesigxis; kaj ili sentis grandan miregon;

<span id="an_6:52">6:52</span> cxar ili ne komprenis pri la panoj, cxar
ilia koro estis sensenta.

<span id="an_6:53">6:53</span> Kaj transirinte, ili alvenis teren cxe
Genesaret, kaj alligis la sxipeton.

<span id="an_6:54">6:54</span> Kaj kiam ili estis elsxipigxintaj, tuj
oni rekonis lin,

<span id="an_6:55">6:55</span> kaj kuris tra tiu tuta regiono, kaj
komencis cxirkauxporti la malsanulojn sur iliaj litoj tien, kie ili
auxdis, ke li estas.

<span id="an_6:56">6:56</span> Kaj kien ajn li eniris, en vilagxojn aux
en urbojn aux sur la kamparon, ili demetis la malsanulojn sur la placoj,
kaj petegis lin, ke ili tusxu nur la randon de lia vesto; kaj cxiuj,
kiuj tusxis, resanigxis.

<span id="an_7:1">7:1</span> Kaj kolektigxis al li la Fariseoj kaj iuj
el la skribistoj, kiuj venis el Jerusalem,

<span id="an_7:2">7:2</span> kaj jam vidis, ke kelkaj el liaj discxiploj
mangxas panon kun manoj profanaj, tio estas nelavitaj.

<span id="an_7:3">7:3</span> Kaj la Fariseoj kaj cxiuj Judoj, se ili ne
lavis zorge la manojn, ne mangxas, tenante la tradicion de la
antauxuloj;

<span id="an_7:4">7:4</span> kaj veninte el komercejo, ili ne mangxas,
ne sin lavinte; kaj estas multaj aliaj aferoj, kiujn ili ricevis por
observi, trempon de pokaloj kaj mezurpotoj kaj kupraj vazoj.

<span id="an_7:5">7:5</span> Kaj lin demandis la Fariseoj kaj la
skribistoj:Kial ne faras viaj discxiploj laux la tradicio de la
antauxuloj, sed mangxas panon kun manoj profanaj?

<span id="an_7:6">7:6</span> Kaj li diris al ili:Bone profetis Jesaja
pri vi hipokrituloj, kiel estas skribite: CXi tiu popolo honoras Min per
siaj lipoj, Sed ilia koro estas malproksime de Mi.

<span id="an_7:7">7:7</span> Sed vane ili Min adoras, Instruante kiel
doktrinojn ordonojn de homoj.

<span id="an_7:8">7:8</span> CXar, forlasinte la ordonon de Dio, vi
tenas la tradicion de homoj.

<span id="an_7:9">7:9</span> Kaj li diris al ili:Efektive vi forrifuzas
la ordonon de Dio, por observi vian tradicion.

<span id="an_7:10">7:10</span> CXar Moseo diris:Respektu vian patron kaj
vian patrinon; kaj:Kiu malbenas sian patron aux sian patrinon, tiu nepre
mortu.

<span id="an_7:11">7:11</span> Sed vi diras:Se iu diros al sia patro aux
sia patrino:Korban, tio estas Oferdono, estu tio, per kio vi povus
profiti de mi,

<span id="an_7:12">7:12</span> vi jam ne permesas al li fari ion por sia
patro aux sia patrino;

<span id="an_7:13">7:13</span> vantigante la vorton de Dio per via
tradicio, kiun vi transdonis; kaj multajn tiajn aferojn vi faras.

<span id="an_7:14">7:14</span> Kaj denove alvokinte la homamason, li
diris al ili:CXiuj min auxskultu kaj komprenu:

<span id="an_7:15">7:15</span> ekzistas nenio, kio, enirante en homon de
ekstere, povas lin profani; sed kio eliras el homo, tio profanas la
homon.

<span id="an_7:16">7:16</span> Kiu havas orelojn por auxdi, tiu auxdu.

<span id="an_7:17">7:17</span> Kaj kiam li eniris en domon for de la
homamaso, liaj discxiploj demandis lin pri la parabolo.

<span id="an_7:18">7:18</span> Kaj li diris al ili:CXu vi ankaux estas
tiel sen kompreno? CXu vi ne konscias, ke cxio, eniranta de ekstere en
homon, ne povas profani lin;

<span id="an_7:19">7:19</span> cxar gxi eniras ne en lian koron, sed en
la ventron, kaj eliras en apartan lokon? Tion li diris, indigante cxiajn
mangxajxojn.

<span id="an_7:20">7:20</span> Kaj li diris:Kio elvenas el homo, tio
profanas la homon.

<span id="an_7:21">7:21</span> CXar de interne, el la koro de homoj,
eliras malvirtaj pensoj, malcxastajxoj,

<span id="an_7:22">7:22</span> sxteloj, mortigoj, adultoj, avideco,
malindajxoj, ruzeco, voluptoj, malica okulo, blasfemo, aroganteco,
malsagxeco;

<span id="an_7:23">7:23</span> cxiuj tiuj malbonoj elvenas de interne
kaj profanas la homon.

<span id="an_7:24">7:24</span> Kaj irinte de tie, li venis en la limojn
de Tiro kaj Cidon. Kaj enirinte en domon, li volis, ke neniu sciu; sed
li ne povis esti kasxita.

<span id="an_7:25">7:25</span> Sed auxdinte pri li, iu virino, kies
filineto havis malpuran spiriton, venis kaj falis antaux liaj piedoj.

<span id="an_7:26">7:26</span> Kaj la virino estis Grekino, rase
Sirofenika. Kaj sxi petis lin, ke li elpelu la demonon el sxia filino.

<span id="an_7:27">7:27</span> Kaj li diris al sxi:Lasu unue satigi la
infanojn, cxar ne decas preni la panon de la infanoj kaj jxeti gxin al
la hundetoj.

<span id="an_7:28">7:28</span> Sed sxi respondis kaj diris al li:Jes,
Sinjoro; cxar ecx la hundetoj sub la tablo mangxas el la panpecetoj de
la infanoj.

<span id="an_7:29">7:29</span> Kaj li diris al sxi:Pro cxi tiu vorto iru
vian vojon; la demono eliris el via filino.

<span id="an_7:30">7:30</span> Kaj kiam sxi iris en sian domon, sxi
trovis la infaninon kusxigita sur la lito, kaj la demonon foririnta.

<span id="an_7:31">7:31</span> Kaj denove foririnte el la limoj de Tiro,
li venis tra Cidon al la Galilea Maro, tra la mezo de la limoj de
Dekapolis.

<span id="an_7:32">7:32</span> Kaj oni kondukis al li viron surdan kaj
apenaux parolkapablan, kaj petis lin, ke li metu sian manon sur lin.

<span id="an_7:33">7:33</span> Kaj kondukinte lin el la homamaso en
apartan lokon, li metis siajn fingrojn en liajn orelojn, kaj kracxinte,
li tusxis lian langon;

<span id="an_7:34">7:34</span> kaj suprenrigardinte al la cxielo, li
gxemis, kaj diris al li:Efata, tio estas:Malfermigxu.

<span id="an_7:35">7:35</span> Kaj liaj oreloj malfermigxis, kaj la
ligilo de lia lango malstrecxigxis, kaj li parolis klare.

<span id="an_7:36">7:36</span> Kaj li admonis ilin, ke oni diru tion al
neniu; sed ju pli li malpermesis, des pli multe ili cxie sciigis gxin.

<span id="an_7:37">7:37</span> Kaj supermezure ili miregis, dirante:Li
faris cxion bone; li igas la surdulojn auxdi, kaj la mutulojn paroli.

<span id="an_8:1">8:1</span> En tiuj tagoj, kiam denove estis granda
homamaso, kaj ili nenion havis mangxi, li alvokis al si siajn
discxiplojn, kaj diris al ili:

<span id="an_8:2">8:2</span> Mi kortusxigxas pro la homamaso, cxar jam
tri tagojn ili restas cxe mi kaj nenion havas mangxi;

<span id="an_8:3">8:3</span> kaj se mi forsendos ilin fastantaj al iliaj
domoj, ili lacigxos sur la vojo; kaj iuj el ili venis de malproksime.

<span id="an_8:4">8:4</span> Kaj liaj discxiploj respondis al li:De kie
oni povos satigi cxi tiujn homojn per panoj cxi tie en dezerto?

<span id="an_8:5">8:5</span> Kaj li demandis ilin:Kiom da panoj vi
havas? Kaj ili diris:Sep.

<span id="an_8:6">8:6</span> Kaj li ordonis al la homamaso sidigxi sur
la tero; kaj li prenis la sep panojn, kaj doninte dankon, li dispecigis
ilin, kaj donis al la discxiploj por disdoni; kaj ili disdonis al la
homamaso.

<span id="an_8:7">8:7</span> Kaj ili havis kelkajn malgrandajn fisxojn;
kaj beninte ilin, li ordonis disdoni ilin ankaux.

<span id="an_8:8">8:8</span> Kaj ili mangxis kaj satigxis; kaj oni
kolektis da postrestintaj fragmentoj sep korbegojn.

<span id="an_8:9">8:9</span> Kaj ili estis proksimume kvar mil, kaj li
forsendis ilin.

<span id="an_8:10">8:10</span> Kaj tuj enirinte en la sxipeton kun siaj
discxiploj, li iris al la regiono Dalmanuta.

<span id="an_8:11">8:11</span> Kaj alvenis la Fariseoj, kaj komencis
diskuti kun li, sercxante cxe li signon el la cxielo, por provi lin.

<span id="an_8:12">8:12</span> Kaj forte gxeminte en sia spirito, li
diris:Kial cxi tiu generacio sercxas signon? vere, mi diras al vi:Nenia
signo estos donita al cxi tiu generacio.

<span id="an_8:13">8:13</span> Kaj forlasinte ilin, li denove
ensxipigxis kaj transiris al la alia bordo.

<span id="an_8:14">8:14</span> Kaj ili forgesis preni panojn; kaj nur
unu panon ili havis kun si en la sxipeto.

<span id="an_8:15">8:15</span> Kaj li admonis ilin, dirante:Zorgu, gardu
vin kontraux la fermentajxo de la Fariseoj kaj la fermentajxo de Herodo.

<span id="an_8:16">8:16</span> Kaj ili diskutis unu kun la alia,
dirante:CXar ni ne havas panojn.

<span id="an_8:17">8:17</span> Kaj Jesuo, eksciante tion, diris al
ili:Kial vi diskutas pro tio, ke vi ne havas panon? cxu vi ankoraux ne
konscias nek komprenas? cxu via koro estas obstinigita?

<span id="an_8:18">8:18</span> Okulojn havante, cxu vi ne vidas? kaj
orelojn havante, cxu vi ne auxdas? kaj cxu vi ne memoras?

<span id="an_8:19">8:19</span> Kiam mi dispecigis la kvin panojn por la
kvin mil, kiom da korboj da fragmentoj vi kolektis? Ili respondis al
li:Dek du.

<span id="an_8:20">8:20</span> Kaj kiam la sep por la kvar mil, kiom da
korbegoj da fragmentoj vi kolektis? Kaj ili respondis al li:Sep.

<span id="an_8:21">8:21</span> Kaj li diris al ili:CXu vi ankoraux ne
komprenas?

<span id="an_8:22">8:22</span> Kaj ili alvenis al Betsaida. Kaj oni
alkondukis al li blindulon, kaj petegis, ke li tusxu lin.

<span id="an_8:23">8:23</span> Kaj preninte la manon de la blindulo, li
elkondukis lin ekster la vilagxon; kaj kracxinte sur liajn okulojn, kaj
surmetinte la manojn sur lin, li demandis lin:CXu vi vidas ion?

<span id="an_8:24">8:24</span> Kaj li ekrigardis, kaj diris:Mi vidas
homojn, cxar mi vidas kvazaux arbojn irantajn.

<span id="an_8:25">8:25</span> Tiam denove li metis la manojn sur liajn
okulojn; kaj li fikse rigardis, kaj resanigxis, kaj vidis cxion klare.

<span id="an_8:26">8:26</span> Kaj li forsendis lin al lia domo,
dirante:Nepre ne eniru en la vilagxon.

<span id="an_8:27">8:27</span> Kaj eliris Jesuo kaj liaj discxiploj en
la vilagxojn de Cezarea Filipi; kaj sur la vojo li demandis siajn
discxiplojn, dirante al ili:Kiu, diras la homoj, ke mi estas?

<span id="an_8:28">8:28</span> Kaj ili respondis al li:Johano, la
Baptisto; laux aliaj:Elija; kaj laux aliaj:Unu el la profetoj.

<span id="an_8:29">8:29</span> Kaj li demandis ilin:Sed vi-kiu vi diras,
ke mi estas? Petro responde diris al li:Vi estas la Kristo.

<span id="an_8:30">8:30</span> Kaj li admonis ilin, ke ili diru al neniu
pri li.

<span id="an_8:31">8:31</span> Kaj li komencis instrui al ili, ke la
Filo de homo devas multe suferi, kaj esti rifuzita de la pliagxuloj kaj
la cxefpastroj kaj la skribistoj, kaj esti mortigita, kaj post tri tagoj
relevigxi.

<span id="an_8:32">8:32</span> Kaj li parolis tiun diron malkasxe. Kaj
Petro prenis lin, kaj komencis admoni lin.

<span id="an_8:33">8:33</span> Sed turninte sin kaj rigardante la
discxiplojn, li admonis Petron, dirante:Iru malantaux min, Satano, cxar
vi havas pensojn ne laux Dio, sed laux homoj.

<span id="an_8:34">8:34</span> Kaj alvokinte al si la homamason kun siaj
discxiploj, li diris al ili:Se iu volas veni post mi, li abnegaciu sin,
kaj levu sian krucon, kaj sekvu min.

<span id="an_8:35">8:35</span> CXar kiu volos savi sian animon, tiu gxin
perdos; kaj kiu perdos sian animon pro mi kaj pro la evangelio, tiu gxin
savos.

<span id="an_8:36">8:36</span> CXar kiel profitus homo, se li gajnus la
tutan mondon kaj perdus sian animon?

<span id="an_8:37">8:37</span> CXar kion homo donu intersxangxe por sia
animo?

<span id="an_8:38">8:38</span> CXar kiu hontos pri mi kaj miaj paroloj
antaux cxi tiu adultema kaj peka generacio, pri tiu ankaux hontos la
Filo de homo, kiam li venos en la gloro de sia Patro kun la sanktaj
angxeloj.

<span id="an_9:1">9:1</span> Kaj li diris al ili:Vere mi diras al
vi:Inter la cxi tie starantaj estas iuj, kiuj neniel gustumos morton,
antaux ol ili vidos la regnon de Dio venintan en potenco.

<span id="an_9:2">9:2</span> Kaj post ses tagoj Jesuo prenis kun si
Petron kaj Jakobon kaj Johanon, kaj kondukis ilin solajn sur altan
monton aparte; kaj li estis aliformita antaux ili;

<span id="an_9:3">9:3</span> kaj liaj vestoj farigxis brilantaj, treege
blankaj, kiel fulisto sur la tero ne povas blankigi.

<span id="an_9:4">9:4</span> Kaj aperis al ili Elija kun Moseo, kaj ili
interparoladis kun Jesuo.

<span id="an_9:5">9:5</span> Kaj Petro responde diris al Jesuo:Rabeno,
estas bone por ni esti cxi tie; kaj ni faru tri lauxbojn:unu por vi, kaj
unu por Moseo, kaj unu por Elija.

<span id="an_9:6">9:6</span> CXar li ne sciis, kion respondi, cxar ili
tre timigxis.

<span id="an_9:7">9:7</span> Kaj nubo superombris ilin; kaj elvenis
vocxo el la nubo:CXi tiu estas Mia Filo, la amata; auxskultu lin.

<span id="an_9:8">9:8</span> Kaj subite, cxirkauxrigardinte, ili jam
vidis neniun krom Jesuo sola.

<span id="an_9:9">9:9</span> Kaj dum ili malsupreniris de la monto, li
admonis ilin, ke al neniu ili rakontu tion, kion ili vidis, gxis la Filo
de homo relevigxos el la mortintoj.

<span id="an_9:10">9:10</span> Kaj ili konservis la diron, demandante
inter si, kion signifas la relevigxo el la mortintoj.

<span id="an_9:11">9:11</span> Kaj ili demandis lin, dirante:Kial diras
la skribistoj, ke Elija devas veni antauxe?

<span id="an_9:12">9:12</span> Kaj li diris al ili:Vere Elija venas
antauxe, kaj restarigas cxion; kaj kiel estas skribite pri la Filo de
homo, ke li devas multe suferi kaj esti malestimata?

<span id="an_9:13">9:13</span> Sed mi diras al vi, ke Elija jam venis,
kaj oni faris al li cxion, kion ili volis, kiel estas skribite pri li.

<span id="an_9:14">9:14</span> Kaj veninte al la discxiploj, ili vidis
grandan homamason cxirkaux ili, kaj skribistojn diskutantajn kun ili.

<span id="an_9:15">9:15</span> Kaj tuj la homamaso, vidante lin, forte
miris, kaj alkuris, kaj salutis lin.

<span id="an_9:16">9:16</span> Kaj li demandis ilin:Pri kio vi diskutas
kun ili?

<span id="an_9:17">9:17</span> Kaj unu el la amaso respondis al
li:Majstro, mi venigis al vi mian filon, kiu havas mutan spiriton;

<span id="an_9:18">9:18</span> kaj kie ajn gxi kaptas lin, gxi sxiras
lin, kaj li sxauxmas kaj grincigas la dentojn kaj kadukigxas; kaj mi
parolis al viaj discxiploj, ke ili elpelu gxin; kaj ili ne povis.

<span id="an_9:19">9:19</span> Kaj li respondis al ili, dirante:Ho
senfida generacio, gxis kiam mi estos kun vi? gxis kiam mi toleros vin?
venigu lin al mi.

<span id="an_9:20">9:20</span> Kaj ili venigis lin al li; kaj vidinte
lin, tuj la spirito konvulsiigis lin, kaj li falis teren kaj ruligxis
sxauxmanta.

<span id="an_9:21">9:21</span> Kaj li demandis la patron:De kiom da
tempo okazadas cxi tio al li? Kaj li diris:De infaneco.

<span id="an_9:22">9:22</span> Kaj ofte gxi jxetis lin en fajron kaj en
akvon, por pereigi lin; sed se vi povas fari ion, kompatu al ni kaj
helpu nin.

<span id="an_9:23">9:23</span> Kaj Jesuo diris al li:Kiel, se vi povas!
CXio estas ebla por kredanto.

<span id="an_9:24">9:24</span> Tuj ekkriante, la patro de la infano
diris:Mi kredas; helpu mian nekredemon.

<span id="an_9:25">9:25</span> Kaj kiam Jesuo vidis, ke homamaso
alkuras, li severe admonis la malpuran spiriton, dirante al gxi:Vi muta
kaj surda spirito, mi ordonas al vi:Eliru el li, kaj ne plu eniru en
lin.

<span id="an_9:26">9:26</span> Kaj ekkriinte, kaj multe konvulsiiginte
lin, gxi eliris; kaj li farigxis kvazaux mortinto, tiel ke la plimulto
diris:Li mortis.

<span id="an_9:27">9:27</span> Sed Jesuo, preninte lin je la mano, levis
lin; kaj li starigxis.

<span id="an_9:28">9:28</span> Kaj kiam li eniris en la domon, liaj
discxiploj aparte demandis lin:Kial ni ne povis elpeli gxin?

<span id="an_9:29">9:29</span> Kaj li diris al ili:CXi tiu speco neniel
povas eliri, krom per pregxado.

<span id="an_9:30">9:30</span> Kaj foririnte, ili trapasis tra Galileo;
kaj li deziris, ke neniu tion eksciu.

<span id="an_9:31">9:31</span> CXar li instruadis siajn discxiplojn, kaj
diris al ili:La Filo de homo estas transdonita en la manojn de homoj,
kaj ili mortigos lin; kaj, mortigite, li levigxos post tri tagoj.

<span id="an_9:32">9:32</span> Sed ili ne komprenis la diron, kaj timis
demandi lin.

<span id="an_9:33">9:33</span> Kaj ili venis al Kapernaum, kaj kiam li
estis en la domo, li demandis ilin:Pri kio vi diskutis sur la vojo?

<span id="an_9:34">9:34</span> Sed ili silentis; cxar ili diskutis inter
si sur la vojo pri tio, kiu estas la plej granda.

<span id="an_9:35">9:35</span> Kaj sidigxinte, li alvokis la dek du, kaj
diris al ili:Se iu volas esti unua, li estos lasta el cxiuj, kaj
servanto de cxiuj.

<span id="an_9:36">9:36</span> Kaj preninte infanon, li starigis gxin
meze de ili; kaj cxirkauxbrakinte gxin, li diris al ili:

<span id="an_9:37">9:37</span> Kiu akceptos unu el tiaj infanoj en mia
nomo, tiu akceptas min; kaj kiu akceptas min, tiu akceptas ne min, sed
Tiun, kiu sendis min.

<span id="an_9:38">9:38</span> Johano diris al li:Majstro, ni vidis iun
elpelantan demonojn en via nomo; kaj ni malpermesis lin, cxar li ne
sekvas nin.

<span id="an_9:39">9:39</span> Sed Jesuo diris:Ne malpermesu lin; cxar
neniu, kiu faros miraklon en mia nomo, povos facile paroli malbone pri
mi.

<span id="an_9:40">9:40</span> CXar tiu, kiu ne estas kontraux ni, estas
por ni.

<span id="an_9:41">9:41</span> CXar kiu donos al vi trinki tason da
akvo, pro tio, ke vi apartenas al Kristo, vere mi diras al vi, tiu
neniel perdos sian rekompencon.

<span id="an_9:42">9:42</span> Kaj kiu igos fali unu el cxi tiuj
malgranduloj, kiuj kredas al mi, estus pli bone por tiu, se granda
muelsxtono estus pendigita cxirkaux lia kolo, kaj se li estus jxetita en
la maron.

<span id="an_9:43">9:43</span> Kaj se via mano faligas vin, detrancxu
gxin:estas bone por vi eniri en vivon kripla prefere ol, havante du
manojn, eniri en Gehenan, en la neestingeblan fajron,

<span id="an_9:44">9:44</span> kie ilia vermo ne pereas kaj la fajro ne
estingigxas.

<span id="an_9:45">9:45</span> Kaj se via piedo faligas vin, detrancxu
gxin:estas bone por vi eniri en vivon lama prefere ol, havante du
piedojn, esti jxetita en Gehenan,

<span id="an_9:46">9:46</span> kie ilia vermo ne pereas kaj la fajro ne
estingigxas.

<span id="an_9:47">9:47</span> Kaj se via okulo faligas vin, elsxiru
gxin:estas bone por vi eniri en la regnon de Dio kun unu okulo prefere
ol, havante du okulojn, esti jxetita en Gehenan,

<span id="an_9:48">9:48</span> kie ilia vermo ne pereas kaj la fajro ne
estingigxas.

<span id="an_9:49">9:49</span> CXar cxiu estos salita per fajro.

<span id="an_9:50">9:50</span> Salo estas bona; sed se la salo farigxis
nesala, kiel vi rebonigos gxin? Havu salon en vi, kaj pacigxu unu kun
alia.

<span id="an_10:1">10:1</span> Kaj li foriris de tie, kaj venis en la
limojn de Judujo kaj trans Jordanon; kaj homamasoj kunvenis denove al
li, kaj laux sia kutimo li instruis ilin denove.

<span id="an_10:2">10:2</span> Kaj Fariseoj venis, kaj demandis lin, por
provi lin:CXu estas permesate al viro forsendi sian edzinon?

<span id="an_10:3">10:3</span> Kaj li responde diris al ili:Kion Moseo
ordonis al vi?

<span id="an_10:4">10:4</span> Kaj ili diris:Moseo permesis skribi
eksedzigan leteron, kaj forsendi sxin.

<span id="an_10:5">10:5</span> Sed Jesuo diris al ili:Pro la malmoleco
de via koro li skribis por vi cxi tiun ordonon.

<span id="an_10:6">10:6</span> Sed de la komenco de la kreo:Li faris
ilin vira kaj virina.

<span id="an_10:7">10:7</span> Tial viro forlasos sian patron kaj sian
patrinon, kaj aligxos al sia edzino,

<span id="an_10:8">10:8</span> kaj ili estos unu karno; sekve ili jam
estas ne du, sed unu karno.

<span id="an_10:9">10:9</span> Kion do Dio kunigis, tion homo ne disigu.

<span id="an_10:10">10:10</span> Kaj en la domo la discxiploj denove
demandis lin pri la afero.

<span id="an_10:11">10:11</span> Kaj li diris al ili:Kiu forsendos sian
edzinon kaj edzigxos kun alia, tiu adultas kontraux sxi;

<span id="an_10:12">10:12</span> kaj se sxi mem forsendos sian edzon kaj
edzinigxos kun alia, sxi adultas.

<span id="an_10:13">10:13</span> Kaj oni venigis al li infanojn, por ke
li tusxu ilin; kaj la discxiploj admonis ilin.

<span id="an_10:14">10:14</span> Sed Jesuo, vidinte tion, indignis, kaj
diris al ili:Lasu la infanojn veni al mi; ne malhelpu ilin, cxar el tiaj
estas la regno de Dio.

<span id="an_10:15">10:15</span> Vere mi diras al vi:Kiu ne akceptos la
regnon de Dio kiel infano, tiu neniel eniros en gxin.

<span id="an_10:16">10:16</span> Kaj li prenis ilin en siaj brakoj, kaj
benis ilin, metinte la manojn sur ilin.

<span id="an_10:17">10:17</span> Kaj dum li foriris sur la vojo, unu
homo kuris al li kaj genuis antaux li, kaj demandis lin:Bona Majstro,
kion mi faru, por ke mi heredu eternan vivon?

<span id="an_10:18">10:18</span> Kaj Jesuo diris al li:Kial vi nomas min
bona? neniu estas bona krom Unu, nome Dio.

<span id="an_10:19">10:19</span> Vi scias la ordonojn:Ne mortigu; Ne
adultu; Ne sxtelu; Ne parolu malveran ateston; Ne rabu; Respektu vian
patron kaj vian patrinon.

<span id="an_10:20">10:20</span> Kaj li responde diris al li:Majstro,
cxion tion mi observis detempe de mia juneco.

<span id="an_10:21">10:21</span> Kaj Jesuo, rigardante lin, amis lin,
kaj diris al li:Unu mankon vi havas; iru, kaj vendu cxion, kion vi
havas, kaj donu al malricxuloj, kaj vi havos trezoron en la cxielo; kaj
venu, sekvu min.

<span id="an_10:22">10:22</span> Sed li malgajigxis cxe tiu vorto, kaj
foriris malgxoja; cxar li havis multajn posedajxojn.

<span id="an_10:23">10:23</span> Kaj Jesuo cxirkauxrigardis, kaj diris
al siaj discxiploj:Kiel malfacile tiuj, kiuj havas ricxon, eniros en la
regnon de Dio!

<span id="an_10:24">10:24</span> Kaj la discxiploj miris pro liaj
vortoj. Sed Jesuo, respondante denove, diris al ili:Infanoj, kiel
malfacile estas por tiuj, kiuj fidas al la ricxo, eniri en la regnon de
Dio!

<span id="an_10:25">10:25</span> Estas pli facile por kamelo iri tra
trueton de kudrilo, ol por ricxulo eniri en la regnon de Dio.

<span id="an_10:26">10:26</span> Kaj ili forte miregis, dirante al
li:Kiu do povas esti savita?

<span id="an_10:27">10:27</span> Rigardante ilin, Jesuo diris:CXe homoj
tio estas neebla, sed ne cxe Dio; cxar cxio estas ebla cxe Dio.

<span id="an_10:28">10:28</span> Petro ekparolis al li:Jen ni cxion
forlasis kaj vin sekvis.

<span id="an_10:29">10:29</span> Jesuo diris:Vere mi diras al
vi:Ekzistas neniu, kiu forlasis domon aux fratojn aux fratinojn aux
patrinon aux patron aux infanojn aux kampojn pro mi kaj pro la
evangelio,

<span id="an_10:30">10:30</span> kaj kiu ne ricevos centoble en cxi tiu
tempo, domojn kaj fratojn kaj fratinojn kaj patrinojn kaj infanojn kaj
kampojn, kun persekutado; kaj en la venonta mondo eternan vivon.

<span id="an_10:31">10:31</span> Sed multaj unuaj estos lastaj, kaj
lastaj estos unuaj.

<span id="an_10:32">10:32</span> Kaj ili estis sur la vojo suprenirantaj
al Jerusalem, kaj Jesuo iris antaux ili; kaj ili miregis, kaj la
sekvantoj timis. Kaj li prenis al si denove la dek du, kaj ekparolis pri
tio, kio okazos al li, dirante:

<span id="an_10:33">10:33</span> Jen ni supreniras al Jerusalem; kaj la
Filo de homo estos transdonita al la cxefpastroj kaj la skribistoj; kaj
ili kondamnos lin al morto kaj transdonos lin al la nacianoj;

<span id="an_10:34">10:34</span> kaj ili lin mokos kaj sur lin kracxos
kaj lin skurgxos kaj lin mortigos; kaj post tri tagoj li relevigxos.

<span id="an_10:35">10:35</span> Kaj alproksimigxis al li Jakobo kaj
Johano, filoj de Zebedeo, dirante al li:Majstro, ni deziras, ke, kion
ajn ni petos de vi, vi tion faru por ni.

<span id="an_10:36">10:36</span> Kaj li diris al ili:Kion vi volas, ke
mi faru por vi?

<span id="an_10:37">10:37</span> Kaj ili diris al li:Permesu, ke ni povu
sidi, unu dekstre de vi kaj la dua maldekstre, en via gloro.

<span id="an_10:38">10:38</span> Sed Jesuo diris al ili:Vi ne scias,
kion vi petas. CXu vi povas trinki la kalikon, kiun mi trinkas? aux esti
baptitaj per la bapto, per kiu mi estas baptata?

<span id="an_10:39">10:39</span> Kaj ili diris al li:Ni povas. Kaj Jesuo
diris al ili:La kalikon, kiun mi trinkas, vi trinkos, kaj per la bapto,
per kiu mi estas baptata, vi estos baptitaj;

<span id="an_10:40">10:40</span> sed sidi dekstre de mi aux maldekstre,
tion doni ne apartenas al mi; sed gxi estas por tiuj, por kiuj gxi estas
preparita.

<span id="an_10:41">10:41</span> Kaj auxdinte, la dek ekindignis
kontraux Jakobo kaj Johano.

<span id="an_10:42">10:42</span> Kaj Jesuo, alvokinte ilin al si, diris
al ili:Vi scias, ke tiuj, kiuj pretendas regi la nacianojn, kondutas
kiel sinjoroj super ili, kaj iliaj granduloj ekzercas auxtoritaton super
ili.

<span id="an_10:43">10:43</span> Sed ne tiel estos inter vi; sed kiu
volas esti granda inter vi, tiu estu via servanto;

<span id="an_10:44">10:44</span> kaj kiu volas esti la unua inter vi,
tiu estu sklavo de cxiuj.

<span id="an_10:45">10:45</span> CXar la Filo de homo venis, ne por esti
servata, sed por servi, kaj por doni sian vivon kiel elacxeton por
multaj.

<span id="an_10:46">10:46</span> Kaj ili venis al Jerihxo; kaj kiam li
foriris el Jerihxo kun siaj discxiploj kaj granda homamaso, la filo de
Timeo, Bartimeo, blinda almozulo, sidis apud la vojo.

<span id="an_10:47">10:47</span> Kaj auxdinte, ke cxeestas Jesuo, la
Nazaretano, li ekkriis, kaj diris:Jesuo, filo de David, kompatu min.

<span id="an_10:48">10:48</span> Kaj multaj admonis lin, ke li silentu;
sed li des pli forte kriis:Ho Filo de David, kompatu min!

<span id="an_10:49">10:49</span> Kaj Jesuo haltis, kaj diris:Alvoku lin.
Kaj oni alvokis la blindulon, dirante al li:Kuragxu; levigxu, li vin
alvokas.

<span id="an_10:50">10:50</span> Kaj li forjxetis sian veston, kaj
eksaltis kaj venis al Jesuo.

<span id="an_10:51">10:51</span> Kaj Jesuo responde al li diris:Kion vi
volas, ke mi faru al vi? Kaj la blindulo diris al li:Rabeno mia, ke mi
ricevu vidpovon.

<span id="an_10:52">10:52</span> Kaj Jesuo diris al li:Iru; via fido vin
savis. Kaj tuj li ricevis vidpovon, kaj sekvis lin sur la vojo.

<span id="an_11:1">11:1</span> Kaj kiam ili alproksimigxis al Jerusalem,
al Betfage kaj Betania, apud la monto Olivarba, li sendis du el siaj
discxiploj,

<span id="an_11:2">11:2</span> kaj diris al ili:Iru en la vilagxon, kiu
estas kontraux vi, kaj enirinte gxin, vi tuj trovos azenidon alligitan,
sur kiu ankoraux neniu iam sidis; malligu kaj alkonduku gxin.

<span id="an_11:3">11:3</span> Kaj se iu diros al vi:Kial vi faras tion?
respondu:La Sinjoro bezonas gxin; kaj tuj li sendos gxin cxi tien.

<span id="an_11:4">11:4</span> Kaj ili iris, kaj trovis azenidon
alligitan apud pordo ekstere sur la strato; kaj ili malligis gxin.

<span id="an_11:5">11:5</span> Kaj iuj apudstarantoj diris al ili:Kion
vi faras, malligante la azenidon?

<span id="an_11:6">11:6</span> Sed ili respondis al ili, kiel Jesuo
diris; kaj ili lasis ilin.

<span id="an_11:7">11:7</span> Kaj ili alkondukis la azenidon al Jesuo,
kaj metis sur gxin siajn vestojn; kaj li sidis sur gxi.

<span id="an_11:8">11:8</span> Kaj multaj sternis siajn vestojn sur la
vojo, kaj aliaj sternis foliarojn, trancxinte ilin el la kampoj.

<span id="an_11:9">11:9</span> Kaj kriis la antauxirantoj kaj la
sekvantoj:Hosana! Estu benata tiu, kiu venas en la nomo de la Eternulo;

<span id="an_11:10">11:10</span> Estu benata la venanta regno de nia
patro David; Hosana en la supera alto!

<span id="an_11:11">11:11</span> Kaj li eniris en Jerusalemon, en la
templon; kaj kiam li cxirkauxrigardis cxion, kaj la horo jam
vesperigxis, li foriris al Betania kun la dek du.

<span id="an_11:12">11:12</span> Kaj la morgauxan tagon, post ilia eliro
el Betania, li malsatis.

<span id="an_11:13">11:13</span> Kaj vidinte el malproksime figarbon
havantan foliojn, li aliris, por trovi, se eble, ion sur gxi; kaj
veninte al gxi, li trovis nenion krom folioj, cxar la tempo de figoj
ankoraux ne venis.

<span id="an_11:14">11:14</span> Kaj responde li diris al gxi:Neniu por
cxiam mangxu frukton el vi. Kaj auxdis la discxiploj.

<span id="an_11:15">11:15</span> Kaj ili venis en Jerusalemon; kaj
enirinte en la templon, li komencis elpeli la vendantojn kaj la
acxetantojn en la templo, kaj renversis la tablojn de la monsxangxistoj
kaj la segxojn de la vendantoj de kolomboj;

<span id="an_11:16">11:16</span> kaj ne permesis, ke oni portu ian vazon
tra la templo.

<span id="an_11:17">11:17</span> Kaj li instruis, kaj diris al ili:CXu
ne estas skribite:Mia domo estos nomata domo de pregxo por cxiuj
popoloj? Sed vi faris gxin kaverno de rabistoj.

<span id="an_11:18">11:18</span> Kaj la cxefpastroj kaj la skribistoj
auxdis tion, kaj sercxis, kiamaniere pereigi lin; cxar ili timis lin,
cxar la tuta homamaso miregis pro lia instruado.

<span id="an_11:19">11:19</span> Kaj kiam vesperigxis, li eliris el la
urbo.

<span id="an_11:20">11:20</span> Kaj matene, preterpasante, ili vidis la
figarbon forvelkinta de la radikoj.

<span id="an_11:21">11:21</span> Kaj rememorinte, Petro diris al
li:Rabeno, jen forvelkis la figarbo, kiun vi malbenis.

<span id="an_11:22">11:22</span> Kaj responde Jesuo diris al ili:Havu
fidon al Dio.

<span id="an_11:23">11:23</span> Vere mi diras al vi:Se iu diros al cxi
tiu monto:Estu formovita kaj jxetita en la maron, kaj ne dubos en sia
koro, sed kredos, ke okazos tio, kion li diras, tiu gxin havos.

<span id="an_11:24">11:24</span> Pro tio mi diras al vi:Kion ajn vi
petos, pregxante, kredu, ke vi tion jam ricevis, kaj vi gxin havos.

<span id="an_11:25">11:25</span> Kaj kiam vi staras pregxante, pardonu,
se vi havas ion kontraux iu; por ke ankaux via Patro, kiu estas en la
cxielo, pardonu al vi viajn erarojn.

<span id="an_11:26">11:26</span> Sed se vi ne pardonos, ankaux via
Patro, kiu estas en la cxielo, ne pardonos viajn erarojn.

<span id="an_11:27">11:27</span> Kaj ili denove venis al Jerusalem; kaj
dum li cxirkauxiris en la templo, la cxefpastroj kaj la skribistoj kaj
la pliagxuloj venis al li,

<span id="an_11:28">11:28</span> kaj diris al li:Laux kia auxtoritato vi
faras cxi tion? aux kiu donis al vi tian auxtoritaton, ke vi faru cxi
tion?

<span id="an_11:29">11:29</span> Sed Jesuo diris al ili:Mi faros al vi
unu demandon, kaj respondu al mi, kaj mi diros al vi, laux kia
auxtoritato mi faras cxi tion.

<span id="an_11:30">11:30</span> La baptado de Johano, cxu gxi estis el
la cxielo, aux el homoj? respondu al mi.

<span id="an_11:31">11:31</span> Kaj ili diskutis inter si, dirante:Se
ni diros:El la cxielo, li diros:Kial do vi ne kredis al li?

<span id="an_11:32">11:32</span> Sed se ni diros:El homoj-ili timis la
popolon, cxar cxiuj opiniis, ke Johano efektive estis profeto.

<span id="an_11:33">11:33</span> Kaj responde ili diris al Jesuo:Ni ne
scias. Kaj Jesuo diris al ili:Kaj mi ne diras al vi, laux kia
auxtoritato mi faras cxi tion.

<span id="an_12:1">12:1</span> Kaj li komencis paroli al ili per
paraboloj. Vinbergxardenon plantis unu viro, kaj cxirkauxmetis
plektobarilon, kaj fosis vinpremejon, kaj konstruis turon, kaj luigis
gxin al kultivistoj, kaj forvojagxis.

<span id="an_12:2">12:2</span> Kaj li sendis sklavon en la gxusta tempo
al la kultivistoj, por ricevi de la kultivistoj el la fruktoj de la
vinberejo.

<span id="an_12:3">12:3</span> Kaj ili kaptis lin kaj skurgxis lin, kaj
forsendis lin senhava.

<span id="an_12:4">12:4</span> Kaj poste li sendis al ili duan sklavon;
kaj ili lin kapvundis kaj malhonoris.

<span id="an_12:5">12:5</span> Kaj li sendis alian, kaj ili mortigis
lin; kaj multajn aliajn; skurgxante unujn, kaj mortigante aliajn.

<span id="an_12:6">12:6</span> Li havis ankoraux unu amatan filon:li
sendis lin ankaux la lastan al ili, dirante:Ili respektos mian filon.

<span id="an_12:7">12:7</span> Sed tiuj kultivistoj diris inter si:CXi
tiu estas la heredonto; venu, ni mortigu lin, kaj la heredajxo estos
nia.

<span id="an_12:8">12:8</span> Kaj ili kaptis kaj mortigis lin, kaj
eljxetis lin ekster la vinberejon.

<span id="an_12:9">12:9</span> Kion do faros la sinjoro de la vinberejo?
li venos kaj pereigos la kultivistojn, kaj donos la vinberejon al aliaj.

<span id="an_12:10">12:10</span> CXu vi ne legis tiun skribon: SXtono,
kiun malsxatis la konstruantoj, Farigxis sxtono bazangula;

<span id="an_12:11">12:11</span> De la Eternulo cxi tio farigxis, Kaj
gxi estas miraklo en niaj okuloj?

<span id="an_12:12">12:12</span> Kaj ili celis kapti lin, sed ili timis
la homamason; cxar ili eksciis, ke li parolis la parabolon kontraux ili;
kaj forlasinte lin, ili foriris.

<span id="an_12:13">12:13</span> Kaj ili sendis al li iujn el la
Fariseoj kaj el la Herodanoj, por impliki lin per interparolado.

<span id="an_12:14">12:14</span> Kaj veninte, ili diris al li:Majstro,
ni scias, ke vi estas verama kaj ne zorgas pri iu ajn; cxar vi ne
favoras la personon de homoj, sed instruas laux vero la vojon de Dio.
CXu konvenas doni tributon al Cezaro, aux ne?

<span id="an_12:15">12:15</span> CXu ni donu, aux ne donu? Sed li,
sciante ilian hipokritecon, diris al ili:Kial vi provas min? alportu al
mi denaron, ke mi gxin vidu.

<span id="an_12:16">12:16</span> Kaj ili gxin alportis. Kaj li diris al
ili:Kies estas cxi tiu bildo kaj la surskribajxo? Kaj ili diris al li:De
Cezaro.

<span id="an_12:17">12:17</span> Kaj Jesuo respondis al ili:Redonu al
Cezaro la proprajxon de Cezaro, kaj al Dio la proprajxon de Dio. Kaj ili
miregis pro li.

<span id="an_12:18">12:18</span> Kaj venis al li Sadukeoj, kiuj diras,
ke ne estas relevigxo; kaj ili demandis lin, dirante:

<span id="an_12:19">12:19</span> Majstro, Moseo skribis por ni:Se ies
frato mortos kaj postlasos edzinon kaj ne lasos infanon, la frato de la
mortinto prenu lian edzinon kaj naskigu idaron al sia frato.

<span id="an_12:20">12:20</span> Estis sep fratoj; kaj la unua prenis
edzinon, kaj mortinte, ne lasis idaron;

<span id="an_12:21">12:21</span> kaj la dua prenis sxin, kaj mortis, ne
lasinte idaron; kaj la tria same;

<span id="an_12:22">12:22</span> kaj la sep ne lasis idaron. Laste post
cxiuj la virino ankaux mortis.

<span id="an_12:23">12:23</span> En la relevigxo, por kiu el ili sxi
estos edzino? cxar cxiuj sep havis sxin kiel edzinon.

<span id="an_12:24">12:24</span> Kaj Jesuo diris al ili:CXu vi ne eraras
pro tio, ke vi ne scias la Skribojn, nek la potencon de Dio?

<span id="an_12:25">12:25</span> CXar kiam oni levigxos el la mortintoj,
oni nek edzigxas nek edzinigxas, sed estas kiel angxeloj en la cxielo.

<span id="an_12:26">12:26</span> Sed pri la mortintoj, ke ili
relevigxas, cxu vi ne legis en la libro de Moseo cxe la arbetajxo, kiel
Dio parolis al li, dirante:Mi estas la Dio de Abraham kaj la Dio de
Isaak kaj la Dio de Jakob?

<span id="an_12:27">12:27</span> Li estas Dio ne de la mortintoj, sed de
la vivantoj:vi multe eraras.

<span id="an_12:28">12:28</span> Kaj unu el la skribistoj alvenis kaj
auxskultis la diskutadon, kaj rimarkis, ke li lerte respondas al ili;
kaj tiu demandis lin:Kiu ordono estas la unua el cxiuj?

<span id="an_12:29">12:29</span> Kaj Jesuo respondis:La unua
estas:Auxskultu, ho Izrael! la Eternulo, nia Dio, la Eternulo estas unu;

<span id="an_12:30">12:30</span> kaj amu la Eternulon, vian Dion, per
via tuta koro kaj per via tuta animo kaj per via tuta menso kaj per via
tuta forto.

<span id="an_12:31">12:31</span> Kaj jen estas la dua:Amu vian
proksimulon kiel vin mem. Pli granda ol cxi tiuj ne estas alia ordono.

<span id="an_12:32">12:32</span> Kaj respondis al li la skribisto:Bone,
Majstro, laux vero vi respondis, ke Li estas unu, kaj ne ekzistas alia
krom Li;

<span id="an_12:33">12:33</span> kaj ami Lin per la tuta koro kaj per la
tuta intelekto kaj per la tuta forto, kaj ami sian proksimulon kiel sin
mem-tio multe pli valoras, ol cxiuj bruloferoj kaj pekoferoj.

<span id="an_12:34">12:34</span> Kaj Jesuo, vidante, ke li respondis
prudente, diris al li:Vi ne estas malproksime de la regno de Dio. Kaj
neniu plu kuragxis fari al li demandon.

<span id="an_12:35">12:35</span> Kaj responde Jesuo diris, instruante en
la templo:Kial diras la skribistoj, ke la Kristo estas Filo de David?

<span id="an_12:36">12:36</span> David mem diris per la Sankta Spirito:
La Eternulo diris al mia Sinjoro: Sidu dekstre de Mi, GXis Mi faros
viajn malamikojn benketo por viaj piedoj.

<span id="an_12:37">12:37</span> David mem nomas lin Sinjoro; kaj kiel
do li estas lia filo? Kaj la granda homamaso auxskultis lin plezure.

<span id="an_12:38">12:38</span> Kaj en sia instruado li diris:Gardu vin
kontraux la skribistoj, kiuj amas promenadi en roboj kaj salutojn sur la
placoj,

<span id="an_12:39">12:39</span> kaj cxefsegxojn en la sinagogoj, kaj
cxeflokojn cxe festenoj;

<span id="an_12:40">12:40</span> kaj kiuj formangxas la domojn de
vidvinoj, kaj por preteksto ili longe pregxas; ili ricevos pli severan
kondamnon.

<span id="an_12:41">12:41</span> Kaj sidante kontraux la monkesto, li
rimarkis, kiel la homoj enjxetas monerojn en la monkeston; kaj multaj
ricxuloj enjxetis multon.

<span id="an_12:42">12:42</span> Kaj venis unu malricxa vidvino, kaj
enjxetis du leptojn, kiuj faras kodranton.

<span id="an_12:43">12:43</span> Kaj alvokinte al si siajn discxiplojn,
li diris al ili:Vere mi diras al vi, ke tiu malricxa vidvino enjxetis
pli ol cxiuj jxetantoj en la monkeston;

<span id="an_12:44">12:44</span> cxar ili cxiuj enjxetis el sia abundo,
sed sxi el sia senhaveco jxetis cxion, kion sxi havis, sian tutan
vivrimedon.

<span id="an_13:1">13:1</span> Kaj dum li eliris el la templo, unu el
liaj discxiploj diris al li:Majstro, jen kiaj sxtonoj kaj kiaj
konstruajxoj!

<span id="an_13:2">13:2</span> Kaj Jesuo diris al li:CXu vi vidas cxi
tiujn grandajn konstruajxojn? ne estos lasita cxi tie sxtono sur sxtono,
kiu ne estos dejxetita.

<span id="an_13:3">13:3</span> Kaj dum li sidis sur la monto Olivarba
rekte kontraux la templo, Petro kaj Jakobo kaj Johano kaj Andreo
demandis lin aparte:

<span id="an_13:4">13:4</span> Diru al ni, kiam tio estos? kaj kio estas
la signo, kiam cxio tio devos plenumigxi?

<span id="an_13:5">13:5</span> Kaj Jesuo ekparolis, kaj diris al
ili:Gardu vin, ke neniu vin forlogu.

<span id="an_13:6">13:6</span> Multaj venos en mia nomo, dirante:Mi
estas; kaj ili forlogos multajn.

<span id="an_13:7">13:7</span> Kaj kiam vi auxdos pri militoj kaj famoj
de militoj, ne maltrankviligxu; tio devas okazi; sed ankoraux ne estas
la fino.

<span id="an_13:8">13:8</span> CXar levigxos nacio kontraux nacio, kaj
regno kontraux regno; estos tertremoj en diversaj lokoj, kaj estos
malsatoj; tio estas komenco de suferoj.

<span id="an_13:9">13:9</span> Sed gardu vin; cxar oni transdonos vin al
sinedrioj, kaj en sinagogoj vi estos skurgxitaj; kaj vi staros antaux
provincestroj kaj regxoj pro mi, por atesto al ili.

<span id="an_13:10">13:10</span> Kaj la evangelio devas antauxe esti
predikita al cxiuj nacioj.

<span id="an_13:11">13:11</span> Kaj kiam oni forkondukos kaj transdonos
vin, ne antauxzorgu, kion vi parolos; sed kio ajn estos donita al vi en
tiu horo, tion parolu; cxar la parolanto estas ne vi, sed la Sankta
Spirito.

<span id="an_13:12">13:12</span> Kaj frato transdonos fraton al morto,
kaj patro filon; kaj levigxos gefiloj kontraux gepatroj kaj mortigos
ilin.

<span id="an_13:13">13:13</span> Kaj vi estos malamataj de cxiuj pro mia
nomo; sed kiu persistos gxis la fino, tiu estos savita.

<span id="an_13:14">13:14</span> Sed kiam vi vidos la abomenindajxon de
dezerteco starantan tie, kie ne decas (la leganto komprenu), tiam kiuj
estas en Judujo, tiuj forkuru al la montoj;

<span id="an_13:15">13:15</span> kaj kiu estas sur la tegmento, tiu ne
malsupreniru, nek eniru, por preni ion el sia domo;

<span id="an_13:16">13:16</span> kaj kiu estas sur la kampo, tiu ne
revenu, por preni sian mantelon.

<span id="an_13:17">13:17</span> Sed ve al la gravedulinoj kaj al la
sucxigantinoj en tiuj tagoj!

<span id="an_13:18">13:18</span> Kaj pregxu, ke tio ne okazu en vintro.

<span id="an_13:19">13:19</span> CXar tiuj tagoj estos tagoj de aflikto
tia, kia ne estis de la komenco de la kreo, kiun Dio kreis, gxis nun,
kaj neniam estos.

<span id="an_13:20">13:20</span> Kaj se la Eternulo ne malplilongigus la
tagojn, neniu karno estus savita; sed pro la elektitoj, kiujn Li
elektis, Li malplilongigis la tagojn.

<span id="an_13:21">13:21</span> Kaj tiam se iu diros al vi:Jen cxi tie
la Kristo, aux, Jen tie; ne kredu;

<span id="an_13:22">13:22</span> cxar levigxos falsaj kristoj kaj falsaj
profetoj, kaj faros signojn kaj miraklojn, por erarigi, se eble, la
elektitojn.

<span id="an_13:23">13:23</span> Sed gardu vin; jen mi cxion antauxdiris
al vi.

<span id="an_13:24">13:24</span> Sed en tiuj tagoj, post tiu aflikto, la
suno mallumigxos kaj la luno ne donos sian lumon,

<span id="an_13:25">13:25</span> kaj la steloj falados el la cxielo, kaj
la potencoj, kiuj estas en la cxieloj, sxanceligxos.

<span id="an_13:26">13:26</span> Kaj tiam oni vidos la Filon de homo,
venantan en nuboj kun granda potenco kaj gloro.

<span id="an_13:27">13:27</span> Kaj tiam li elsendos la angxelojn kaj
kolektos siajn elektitojn el la kvar ventoj, de la limo de la tero gxis
la limo de la cxielo.

<span id="an_13:28">13:28</span> De la figarbo lernu gxian
parabolon:kiam gxia brancxo jam moligxas kaj aperigas foliojn, vi scias,
ke la somero estas proksima;

<span id="an_13:29">13:29</span> tiel same vi, kiam vi vidos, ke tio
okazas, tiam sciu, ke li estas proksima, cxe la pordoj.

<span id="an_13:30">13:30</span> Vere mi diras al vi:CXi tiu generacio
ne forpasos, antaux ol cxio tio farigxos.

<span id="an_13:31">13:31</span> La cxielo kaj la tero forpasos, sed
miaj vortoj ne forpasos.

<span id="an_13:32">13:32</span> Sed pri tiu tago kaj la horo scias
neniu, ecx ne la angxeloj en la cxielo, nek la Filo, sed nur la Patro.

<span id="an_13:33">13:33</span> Gardu vin, viglu kaj pregxu; cxar vi ne
scias, kiam estos la gxusta tempo.

<span id="an_13:34">13:34</span> Kiel homo forvojagxinta, kiu lasis sian
domon kaj donis auxtoritaton al siaj sklavoj, al cxiu lian propran
laboron, kaj ordonis al la pordisto, ke li viglu:

<span id="an_13:35">13:35</span> vi do viglu; cxar vi ne scias, kiam
venos la domomastro, cxu vespere, cxu noktomeze, cxu cxe la kokokrio,
cxu frumatene;

<span id="an_13:36">13:36</span> por ke li ne venu subite kaj ne trovu
vin dormantaj.

<span id="an_13:37">13:37</span> Kaj kion mi diras al vi, tion mi diras
al cxiuj:Viglu.

<span id="an_14:1">14:1</span> Kaj post du tagoj estis la Pasko kaj la
festo de macoj; kaj la cxefpastroj kaj skribistoj sercxis, kiamaniere
ili povu per ruzo lin kapti kaj mortigi;

<span id="an_14:2">14:2</span> cxar ili diris:Ne dum la festo, por ke ne
estu tumulto de la popolo.

<span id="an_14:3">14:3</span> Kaj dum li estis en Betania, en la domo
de Simon, la leprulo, kiam li sidis cxe mangxo, venis virino, havanta
alabastran vazon da pura narda sxmirajxo, tre multekosta; kaj rompinte
la vazon, sxi surversxis lian kapon.

<span id="an_14:4">14:4</span> Kaj iuj indignis inter si, dirante:Por
kio farigxis cxi tiu malsxparo de la sxmirajxo?

<span id="an_14:5">14:5</span> CXar cxi tiun sxmirajxon oni povus vendi
por pli ol tricent denaroj, kaj doni al malricxuloj. Kaj ili murmuris
kontraux sxi.

<span id="an_14:6">14:6</span> Kaj Jesuo diris:Lasu sxin; kial vi gxenas
sxin? sxi faris bonan faron al mi.

<span id="an_14:7">14:7</span> CXar la malricxulojn vi cxiam havas kun
vi, kaj kiam ajn vi volas, vi povas bonfari al ili; sed min vi ne cxiam
havas.

<span id="an_14:8">14:8</span> Kion sxi povis, tion sxi faris; sxi
antauxfaris la sxmiron de mia korpo por la entombigo.

<span id="an_14:9">14:9</span> Vere mi diras al vi:Kie ajn estos
predikata la evangelio en la tuta mondo, tio ankaux, kion sxi faris,
estos priparolata, por memorajxo de sxi.

<span id="an_14:10">14:10</span> Kaj Judas Iskariota, kiu estis unu el
la dek du, foriris al la cxefpastroj, por transdoni lin al ili.

<span id="an_14:11">14:11</span> Kaj auxdinte, ili gxojis, kaj promesis
doni al li monon. Kaj li sercxis, kiamaniere oportune transdoni lin.

<span id="an_14:12">14:12</span> Kaj en la unua tago de la macoj, kiam
oni bucxis la Paskon, liaj discxiploj diris al li:Kien vi volas, ke ni
iru, kaj pretigu, por ke vi mangxu la Paskon?

<span id="an_14:13">14:13</span> Kaj li sendis du el siaj discxiploj,
kaj diris al ili:Iru en la urbon, kaj vin renkontos viro, portanta
krucxon da akvo;

<span id="an_14:14">14:14</span> lin sekvu, kaj kien li eniros, tie diru
al la domomastro:La Majstro diras:Kie estas mia gastocxambro, en kiu mi
mangxos la Paskon kun miaj discxiploj?

<span id="an_14:15">14:15</span> Kaj li mem montros al vi grandan supran
cxambron, prete arangxitan; kaj tie vi pretigu por ni.

<span id="an_14:16">14:16</span> Kaj foriris la discxiploj kaj iris en
la urbon, kaj trovis tiel, kiel li diris al ili; kaj ili pretigis la
Paskon.

<span id="an_14:17">14:17</span> Kaj kiam vesperigxis, li venis kun la
dek du.

<span id="an_14:18">14:18</span> Kaj dum ili sidis kaj mangxis, Jesuo
diris:Vere mi diras al vi, ke unu el vi perfidos min, unu, kiu mangxas
kun mi.

<span id="an_14:19">14:19</span> Kaj ili komencis malgxoji, kaj diri al
li unu post la alia:CXu eble mi?

<span id="an_14:20">14:20</span> Sed li diris al ili:Unu el la dek du,
kiu trempas kun mi en la pladon.

<span id="an_14:21">14:21</span> La Filo de homo iros, kiel estas
skribite pri li; sed ve al tiu viro, de kiu la Filo de homo estos
perfidita! Se tiu homo ne estus naskita, estus bone por li.

<span id="an_14:22">14:22</span> Kaj dum ili mangxis, li prenis panon,
kaj, beninte, dispecigis gxin kaj donis al ili, kaj diris:Prenu; cxi tio
estas mia korpo.

<span id="an_14:23">14:23</span> Kaj li prenis kalikon, kaj, doninte
dankon, li donis al ili; kaj cxiuj trinkis el gxi.

<span id="an_14:24">14:24</span> Kaj li diris al ili:CXi tio estas mia
sango de la interligo, kiu estas elversxata por multaj.

<span id="an_14:25">14:25</span> Vere mi diras al vi:Mi ne plu trinkos
el la frukto de la vinberarbo, gxis tiu tago, kiam mi trinkos gxin novan
en la regno de Dio.

<span id="an_14:26">14:26</span> Kaj kantinte himnon, ili foriris al la
monto Olivarba.

<span id="an_14:27">14:27</span> Kaj Jesuo diris al ili:Vi cxiuj
ofendigxos; cxar estas skribite:Mi frapos la pasxtiston, kaj la sxafoj
diskuros.

<span id="an_14:28">14:28</span> Tamen post mia relevigxo, mi iros
antaux vi en Galileon.

<span id="an_14:29">14:29</span> Sed Petro diris al li:Ecx se cxiuj
ofendigxos, tamen ne mi.

<span id="an_14:30">14:30</span> Kaj Jesuo diris al li:Vere mi diras al
vi, ke hodiaux en cxi tiu nokto, antaux ol dufoje krios koko, vi trifoje
malkonfesos min.

<span id="an_14:31">14:31</span> Sed tre insiste li diris:Ecx se mi
devos morti kun vi, mi neniel vin malkonfesos. Kaj tiel same diris ili
cxiuj.

<span id="an_14:32">14:32</span> Kaj ili venis al loko, kies nomo estas
Getsemane; kaj li diris al siaj discxiploj:Sidu cxi tie, dum mi pregxos.

<span id="an_14:33">14:33</span> Kaj li prenis kun si Petron kaj Jakobon
kaj Johanon, kaj komencis tre konsternigxi kaj maltrankviligxi.

<span id="an_14:34">14:34</span> Kaj li diris al ili:Tre malgxoja estas
mia animo, ecx gxis morto; restu cxi tie, kaj viglu.

<span id="an_14:35">14:35</span> Kaj irinte iom antauxen, li falis sur
la teron, kaj pregxis, ke, se povas esti, la horo pasu for de li.

<span id="an_14:36">14:36</span> Kaj li diris:Aba, Patro, cxio estas
ebla cxe Vi:forportu de mi cxi tiun kalikon; tamen estu ne tio, kion mi
volas, sed kion Vi volas.

<span id="an_14:37">14:37</span> Kaj li venis, kaj trovis ilin
dormantaj, kaj diris al Petro:Simon, cxu vi dormas? cxu vi ne havis
forton vigli ecx unu horon?

<span id="an_14:38">14:38</span> Viglu kaj pregxu, por ke vi ne eniru en
tenton; la spirito ja estas fervora, sed la karno estas malforta.

<span id="an_14:39">14:39</span> Kaj denove foririnte, li pregxis,
dirante la samajn vortojn.

<span id="an_14:40">14:40</span> Kaj denove reveninte, li trovis ilin
dormantaj, cxar iliaj okuloj pezigxis; kaj ili ne sciis, kion respondi
al li.

<span id="an_14:41">14:41</span> Kaj li venis la trian fojon, kaj diris
al ili:Dormu nun kaj ripozu; suficxas; venis la horo; jen la Filo de
homo estas perfidata en la manojn de pekuloj.

<span id="an_14:42">14:42</span> Levigxu, ni iru; jen mia perfidanto
alproksimigxas.

<span id="an_14:43">14:43</span> Kaj tuj, dum li ankoraux parolis, venis
Judas, unu el la dek du; kaj kun li homamaso kun glavoj kaj bastonoj
venis de la cxefpastroj kaj la skribistoj kaj la pliagxuloj.

<span id="an_14:44">14:44</span> Kaj lia perfidanto jam antauxe arangxis
kun ili signon, dirante:Kiun mi kisos, tiu estas li; kaptu kaj
forkonduku lin garde.

<span id="an_14:45">14:45</span> Kaj veninte, li tuj iris al li, kaj
diris:Rabeno; kaj kisis lin.

<span id="an_14:46">14:46</span> Kaj ili metis la manojn sur lin kaj
arestis lin.

<span id="an_14:47">14:47</span> Sed unu el tiuj, kiuj staris apude,
eltiris la glavon kaj frapis la sklavon de la cxefpastro, kaj detrancxis
al li la orelon.

<span id="an_14:48">14:48</span> Kaj Jesuo responde diris al ili:CXu vi
elvenis, kvazaux kontraux rabiston, kun glavoj kaj bastonoj, por kapti
min?

<span id="an_14:49">14:49</span> CXiutage mi estis inter vi en la
templo, instruante, kaj vi ne arestis min; tamen, ke plenumigxu la
Skriboj.

<span id="an_14:50">14:50</span> Kaj cxiuj forlasis lin kaj forkuris.

<span id="an_14:51">14:51</span> Kaj sekvis lin unu junulo, vestita per
tolajxo cxirkaux la nuda korpo; kaj oni kaptis lin;

<span id="an_14:52">14:52</span> sed lasinte la tolajxon, li forkuris
nuda.

<span id="an_14:53">14:53</span> Kaj oni forkondukis Jesuon al la
cxefpastro; kaj kunvenis cxe li cxiuj cxefpastroj kaj pliagxuloj kaj
skribistoj.

<span id="an_14:54">14:54</span> Kaj Petro malproksime sekvis lin gxis
interne de la korto de la cxefpastro; kaj sidis kun la subuloj kaj sin
varmigis apud la fajro.

<span id="an_14:55">14:55</span> Sed la cxefpastroj kaj la tuta sinedrio
sercxis ateston kontraux Jesuo, por lin mortigi, kaj ne trovis.

<span id="an_14:56">14:56</span> CXar multaj malvere atestis kontraux
li, kaj iliaj atestoj ne akordigxis.

<span id="an_14:57">14:57</span> Kaj elpasxis iuj, kaj malvere atestis
kontraux li, dirante:

<span id="an_14:58">14:58</span> Ni auxdis lin diri:Mi detruos cxi tiun
sanktejon manfaritan, kaj en la dauxro de tri tagoj mi konstruos alian
ne manfaritan.

<span id="an_14:59">14:59</span> Kaj ecx tiel ilia atesto ne akordigxis.

<span id="an_14:60">14:60</span> Kaj la cxefpastro starigxis en la mezo,
kaj demandis Jesuon, dirante:CXu vi respondas nenion? kion atestas cxi
tiuj kontraux vi?

<span id="an_14:61">14:61</span> Sed li silentadis kaj respondis nenion.
Denove la cxefpastro demandis lin, kaj diris al li:CXu vi estas la
Kristo, la Filo de la Benato?

<span id="an_14:62">14:62</span> Kaj Jesuo diris:Mi estas; kaj vi vidos
la Filon de homo, sidantan dekstre de la Potenco kaj venantan kun la
nuboj de la cxielo.

<span id="an_14:63">14:63</span> Kaj la cxefpastro dissxiris siajn
vestojn, kaj diris:Pro kio ni plu bezonas atestantojn?

<span id="an_14:64">14:64</span> Vi auxdis la blasfemon:kion vi opinias?
Kaj ili cxiuj jugxis lin kondamninda al morto.

<span id="an_14:65">14:65</span> Kaj iuj komencis kracxi sur lin, kaj
cxirkauxkovri lian vizagxon, kaj vangofrapi lin, kaj diri al li:Profetu;
kaj la subuloj frapis lin per la manplatoj.

<span id="an_14:66">14:66</span> Kaj dum Petro estis malsupre sur la
korto, venis unu el la servantinoj de la cxefpastro;

<span id="an_14:67">14:67</span> kaj vidante Petron sin varmigantan, sxi
rigardis lin, kaj diris:Vi ankaux estis kun la Nazaretano, kun tiu
Jesuo.

<span id="an_14:68">14:68</span> Sed li malkonfesis, dirante:Mi ne
scias, nek komprenas, kion vi diras; kaj li iris en la vestiblon; kaj
koko kriis.

<span id="an_14:69">14:69</span> Kaj lin vidinte, la servantino denove
komencis diri al la apudstarantoj:Tiu estas el ili.

<span id="an_14:70">14:70</span> Kaj li denove malkonfesis. Kaj post iom
da tempo la apudstarantoj denove diris al Petro:Vere vi estas el ili,
cxar vi estas ja Galileano.

<span id="an_14:71">14:71</span> Kaj li komencis malbeni kaj jxuri:Mi ne
konas tiun homon, pri kiu vi parolas.

<span id="an_14:72">14:72</span> Kaj tuj la duan fojon koko kriis. Kaj
Petro ekrememoris la vorton, kiun Jesuo diris al li:Antaux ol dufoje
krios koko, vi trifoje malkonfesos min. Kaj pripensinte, li ekploris.

<span id="an_15:1">15:1</span> Tuj matene la cxefpastroj, farinte
interkonsilon kun la pliagxuloj kaj skribistoj kaj la tuta sinedrio,
ligis Jesuon kaj forkondukis lin kaj transdonis lin al Pilato.

<span id="an_15:2">15:2</span> Kaj Pilato demandis lin:CXu vi estas la
Regxo de la Judoj? Kaj responde li diris al li:Vi diras.

<span id="an_15:3">15:3</span> Kaj la cxefpastroj multe lin akuzis.

<span id="an_15:4">15:4</span> Kaj Pilato denove lin demandis:CXu vi
respondas nenion? vidu, pri kiom da aferoj oni vin akuzas.

<span id="an_15:5">15:5</span> Sed Jesuo ankoraux nenion respondis, tiel
ke Pilato miris.

<span id="an_15:6">15:6</span> CXe tiu festo li kutimis liberigi al ili
unu malliberulon, iun ajn, kiun ili pripetis.

<span id="an_15:7">15:7</span> Kaj estis unu, nomata Barabas, katenita
kun la ribelintoj, kiuj en la ribelo faris mortigon.

<span id="an_15:8">15:8</span> Kaj suprenveninte, la homamaso komencis
peti lin pri tio, kion li kutimis fari por ili.

<span id="an_15:9">15:9</span> Kaj Pilato respondis al ili, dirante:CXu
vi volas, ke mi liberigu al vi la Regxon de la Judoj?

<span id="an_15:10">15:10</span> CXar li eksciis, ke pro envio la
cxefpastroj transdonis lin.

<span id="an_15:11">15:11</span> Sed la cxefpastroj instigis la
homamason, ke prefere li liberigu al ili Barabason.

<span id="an_15:12">15:12</span> Kaj Pilato, denove respondante, diris
al ili:Kion do mi faru al tiu, kiun vi nomas Regxo de la Judoj?

<span id="an_15:13">15:13</span> Kaj ili denove ekkriis:Krucumu lin.

<span id="an_15:14">15:14</span> Kaj Pilato diris al ili:Kial? kian
malbonon li faris? Sed ili des pli ekkriis:Krucumu lin.

<span id="an_15:15">15:15</span> Kaj Pilato, volante kontentigi la
homamason, liberigis al ili Barabason, kaj, skurgxinte Jesuon,
transdonis lin, por esti krucumita.

<span id="an_15:16">15:16</span> Kaj la soldatoj forkondukis lin en la
korton, kiu estas la Pretorio, kaj kunvokis la tutan kohorton.

<span id="an_15:17">15:17</span> Kaj ili vestis lin per purpuro, kaj
plektinte dornan kronon, surmetis gxin al li;

<span id="an_15:18">15:18</span> kaj ili komencis aklami lin:Saluton,
Regxo de la Judoj!

<span id="an_15:19">15:19</span> Kaj ili frapis lian kapon per kano, kaj
kracxis sur lin, kaj ekgenuinte, klinigxis al li.

<span id="an_15:20">15:20</span> Kaj mokinte lin, ili demetis de li la
purpuran veston, kaj surmetis liajn proprajn vestojn. Kaj ili elkondukis
lin, por krucumi lin.

<span id="an_15:21">15:21</span> Kaj ili devigis al servado unu
preterpasanton, venantan de la kamparo, Simonon, Kirenanon, patron de
Aleksandro kaj Rufo, ke li portu lian krucon.

<span id="an_15:22">15:22</span> Kaj ili kondukis lin al la loko
Golgota, tio estas, Loko de Kranio.

<span id="an_15:23">15:23</span> Kaj ili donis al li vinon kun mirho
enmiksita, sed li ne akceptis gxin.

<span id="an_15:24">15:24</span> Kaj ili krucumis lin kaj dividis inter
si liajn vestojn, jxetante lotojn sur ili, kion cxiu el ili ricevu.

<span id="an_15:25">15:25</span> Kaj estis la tria horo, kaj ili
krucumis lin.

<span id="an_15:26">15:26</span> Kaj la surskribo de lia akuzo estis
surskribita:LA REGXO DE LA JUDOJ.

<span id="an_15:27">15:27</span> Kaj kun li ili krucumis du rabistojn,
unu dekstre kaj unu maldekstre de li.

<span id="an_15:28">15:28</span> Kaj plenumigxis la Skribo, kiu
diras:Kaj li estis alkalkulita al krimuloj.

<span id="an_15:29">15:29</span> Kaj la preterpasantoj insultis lin,
balancante la kapon, kaj dirante:Ha, ha! vi, kiu detruas la sanktejon
kaj konstruas gxin en la dauxro de tri tagoj,

<span id="an_15:30">15:30</span> savu vin, deirante de la kruco.

<span id="an_15:31">15:31</span> Tiel same ankaux la cxefpastroj,
mokante inter si kun la skribistoj, diris:Aliajn li savis; sin mem li ne
povas savi.

<span id="an_15:32">15:32</span> La Kristo, la Regxo de Izrael, deiru ja
nun de la kruco, por ke ni vidu kaj kredu. Kaj tiuj, kiuj estis
krucumitaj kun li, insultis lin.

<span id="an_15:33">15:33</span> Kaj kiam venis la sesa horo, farigxis
mallumo sur la tuta lando gxis la nauxa horo.

<span id="an_15:34">15:34</span> Kaj je la nauxa horo Jesuo kriis per
lauxta vocxo:Eloi, Eloi, lama sabahxtani; tio estas:Mia Dio, mia Dio,
kial Vi forlasis min?

<span id="an_15:35">15:35</span> Kaj iuj el la apudstarantoj, auxdinte,
diris:Jen li vokas Elijan.

<span id="an_15:36">15:36</span> Kaj unu kuris, kaj plenigis spongon per
vinagro, kaj metinte gxin sur kanon, donis al li trinki, dirante:Lasu;
ni vidu, cxu venos Elija, por depreni lin.

<span id="an_15:37">15:37</span> Sed Jesuo, eliginte lauxtan krion,
ellasis for la spiriton.

<span id="an_15:38">15:38</span> Kaj la kurteno de la sanktejo
dissxirigxis en du pecojn de supre gxis malsupre.

<span id="an_15:39">15:39</span> Kaj kiam la centestro, kiu apudstaris
kontraux li, vidis, ke li tiamaniere ellasis for la spiriton, li
diris:Vere cxi tiu viro estis Filo de Dio.

<span id="an_15:40">15:40</span> Estis ankaux virinoj, rigardantaj de
malproksime, inter kiuj estis Maria Magdalena, kaj Maria, la patrino de
Jakobo la malgranda kaj de Joses, kaj Salome;

<span id="an_15:41">15:41</span> kiuj sekvis lin, kiam li estis en
Galileo, kaj servadis al li; kaj multaj aliaj virinoj, kiuj suprenvenis
kun li en Jerusalemon.

<span id="an_15:42">15:42</span> Kaj kiam jam vesperigxis, pro tio, ke
estas la Preparado, tio estas, la tago antaux sabato,

<span id="an_15:43">15:43</span> venis Jozef el Arimateo, honorinda
konsilanto, kiu mem atendadis la regnon de Dio; kaj li kuragxe eniris al
Pilato, kaj petis la korpon de Jesuo.

<span id="an_15:44">15:44</span> Kaj Pilato miris, cxu li jam mortis;
kaj alvokinte la centestron, li demandis lin, cxu li de longe estas
mortinta.

<span id="an_15:45">15:45</span> Kaj sciigxinte de la centestro, li
donis al Jozef la korpon.

<span id="an_15:46">15:46</span> Kaj li acxetis tolajxon, kaj deprenis
lin kaj envolvis lin en la tolajxo, kaj metis lin en tombon, kiu estis
elhakita el sxtonego; kaj li alrulis sxtonon al la enirejo de la tombo.

<span id="an_15:47">15:47</span> Kaj Maria Magdalena, kaj Maria, la
patrino de Joses, vidis, kien oni metis lin.

<span id="an_16:1">16:1</span> Kaj kiam la sabato jam pasis, Maria
Magdalena, kaj Maria, la patrino de Jakobo, kaj Salome acxetis
aromajxojn, por ke ili iru kaj sxmiru lin.

<span id="an_16:2">16:2</span> Kaj tre frue en la unua tago de la
semajno ili venis al la tombo, kiam la suno jxus levigxis.

<span id="an_16:3">16:3</span> Kaj ili diris inter si:Kiu derulos por ni
la sxtonon de la enirejo de la tombo?

<span id="an_16:4">16:4</span> kaj suprenrigardante, ili vidis, ke la
sxtono estas derulita; cxar gxi estis tre granda.

<span id="an_16:5">16:5</span> Kaj enirinte en la tombon, ili vidis
junulon sidantan cxe la dekstra flanko, vestitan per blanka robo; kaj
ili miregis.

<span id="an_16:6">16:6</span> Sed li diris al ili:Ne miregu; vi sercxas
Jesuon, la Nazaretanon, la krucumitan:li levigxis; li ne estas cxi tie;
jen la loko, kien oni metis lin!

<span id="an_16:7">16:7</span> Sed iru, diru al liaj discxiploj kaj al
Petro:Li iras antaux vi en Galileon; tie vi vidos lin, kiel li diris al
vi.

<span id="an_16:8">16:8</span> Kaj elirinte, ili forkuris de la tombo,
cxar tremado kaj konfuzigxo posedis ilin; kaj ili diris nenion al iu,
cxar ili timis.

<span id="an_16:9">16:9</span> Sed levigxinte frue en la unua tago de la
semajno, li aperis unue al Maria Magdalena, el kiu li elpelis sep
demonojn.

<span id="an_16:10">16:10</span> SXi iris, kaj sciigis gxin al la homoj,
kiuj estis kun li, dum ili malgxojis kaj ploris.

<span id="an_16:11">16:11</span> Kaj auxdinte, ke li vivas kaj estas
vidita de sxi, ili ne kredis.

<span id="an_16:12">16:12</span> Kaj post tio li aperis sub alia formo
al du el ili, dum ili piediris en la kamparon.

<span id="an_16:13">16:13</span> Kaj foririnte, ili sciigis al la aliaj,
kaj ankaux ili ne kredis.

<span id="an_16:14">16:14</span> Poste li aperis al la dek unu, dum ili
sidis cxe mangxo, kaj riprocxis ilian nekredemon kaj korobstinon, cxar
ili ne kredis tiujn, kiuj vidis lin levigxintan.

<span id="an_16:15">16:15</span> Kaj li diris al ili:Iru en la tutan
mondon, kaj prediku la evangelion al cxiu kreitajxo.

<span id="an_16:16">16:16</span> Kiu kredos kaj estos baptita, tiu estos
savita; sed kiu ne kredos, tiu estos kondamnita.

<span id="an_16:17">16:17</span> Kaj jenaj signoj sekvos la
kredantojn:en mia nomo ili elpelos demonojn; ili parolos per lingvoj;

<span id="an_16:18">16:18</span> ili prenos en manojn serpentojn, kaj se
ili trinkos ion mortigan, gxi neniel difektos ilin; sur malsanulojn ili
metos la manojn, kaj ili sanigxos.

<span id="an_16:19">16:19</span> Tiam la Sinjoro Jesuo, post kiam li
parolis al ili, estis ricevita supren en la cxielon, kaj sidigxis
dekstre de Dio.

<span id="an_16:20">16:20</span> Kaj elirinte, ili predikis cxie, kaj la
Sinjoro laboris kun ili kaj fortikigis la vorton per la signoj, kiuj
sekvis. Amen.

------------------------------------------------------------------------

[Next: Luke](luk)
